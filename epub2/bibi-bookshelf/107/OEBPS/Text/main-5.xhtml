<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><a id="bookmark0"></a><span style="font-weight:bold;">— YİRMİ İKİNCİ BÖLÜM —</span></p>

  <p>Empire Oteli’nin lüks lobisi terk edilmişti. Otel sakinleri caddenin en yüksek noktasında toplanmışlar, bombardımanı seyrediyorlardı. Caroline, kırmızı kadifeli mobilyaların&#160;yanından geçip, ardında Colin ve Lily ile birlikte merdivenlerden yukarı aceleyle çıktı.</p>

  <p>Colin anahtarla odasının kapısını açtı. Lily derhal bir pencerenin önüne koştu ve bir depo duvarının ardında devam etmekte olan çatışmayı görebilmek için boynunu söndürerek baktı. Lily, Bayan de Koenig’den ayrıldığı için memnundu; o da olup biteni görmek istemişti.</p>

  <p>“Havai fişekler,” dedi Lily ciddiyetle.</p>

  <p>“Tam öyle sayılmaz, canım. Bu kötü bir şey.”</p>

  <p>“Üstelik de gürültücü,” diye belirtti Lily.</p>

  <p>“Hem de çok.” <span style="font-style:italic;">Burada güvende miyiz?</span> Caroline merak etti; gidebilecekleri başka bir yer var mıydı?</p>

  <p>Top ateşi duvarları sarsıyordu. Amerikan topçusu, diye düşündü Caroline. Bu ne anlama geliyordu? Savaştaki bir&#160;ülkede bir düşman vatandaşı olduğu anlamına geliyordu&#160;herhalde. Üstelik bu, dertlerinin en hafifiydi. Lily’yi pencereden uzaklaştırırken rıhtımın alevler içinde olduğunu&#160;gördü; ayrıca tersaneler, gümrük binası, belki de Jered’in cephane dolu deposu da yanmaktaydı. Doğudan esen hafif ama sürekli bir rüzgâr vardı ve Candlewick Caddesi’nin uzaktaki ucunda bir şeyler şimdiden tutuşmuştu bile.</p>

  <p>Teğmen öksürerek boğazını temizledi. Caroline döndü ve onun kapıda kararsızca durmakta olduğunu gördü.</p>

  <p>“Alayımda olmalıydım,” dedi teğmen.</p>

  <p>Caroline bunu öngörmemişti. Bu olasılık onu dehşete düşürdü. “Colin, hayır! Bizi burada yalnız bırakma!”</p>

  <p>“Görev, Caroline...”</p>

  <p>“Görevin canı cehenneme! Yine yalnız bırakılamam. Lily’nin bırakılmasına izin vermeyeceğim, <span style="font-style:italic;">hele şimdi.&#160;</span>Lily’nin güvenebileceği birine ihtiyacı var.”</p>

  <p><span style="font-style:italic;">Benim de,</span> diye düşündü. <span style="font-style:italic;">Tanrı biliyor ki. benim de.</span></p>

  <p>Colin çaresiz ve mutsuz görünüyordu. “Caroline, Tanrı aşkına, savaştayız!”</p>

  <p>“Peki ne yapacaksın? Savaşı tek başına mı kazanacaksın?”</p>

  <p>“Ben bir askerim,” dedi umarsızca.</p>

  <p>“Daha ne kadar... on yıl mı? Daha mı fazla? Tanrım, bıkmadın mı hâlâ? Bırakmayı hak etmiyor musun?”</p>

  <p>Colin yanıt vermedi. Caroline ona sırtını döndü. Pencereye, Lily’nin yanına gitti. Rıhtımdan yükselen dumanlar nehri kaplamıştı ama nehrin aşağısında Amerikan gambotlarının bacalarını ve Thames’a yan yatmış durumdaki batık&#160;İngiliz drednotlarını seçebiliyordu.</p>

  <p>Topçu ateşi kesildi. Şimdi aşağıdaki caddeden gelen bağrışmaları duyabiliyordu. Havada genzi yakan bir duman ve yanan akaryakıt kokusu vardı.</p>

  <p>Sessizlik uzadı. Sonunda Colin, “Görevimden istifa edebilirim,” dedi. “Şey, hayır, savaş sırasında olmaz. Ama, Tanrı şahidimdir, bunu <span style="font-style:italic;">düşündüm...”</span></p>

  <p>“Açıklama yapma,” dedi Caroline aceleyle.</p>

  <p>“Senin incinmeni istemiyorum.” Duraksadı. “Belki bunu söylemenin vakti değil ama seni seviyorum, Caroline. Lily&#160;için de endişeleniyorum.”</p>

  <p>Caroline gerilmişti. <span style="font-style:italic;">Şimdi olmaz,</span> diye düşündü. <span style="font-style:italic;">Eğer samimiyse. Eğer bırakmak</span> için <span style="font-style:italic;">bahane bulmuyorsa.</span></p>

  <p>“Anlamaya çalış,” diye yalvardı teğmen.</p>

  <p>“Ben anlıyorum. Ya sen?”</p>

  <p>Yanıt yok. Sadece aceleyle kapanan kapının sesi. <span style="font-style:italic;">İşte bu kadar,</span> diye düşündü Caroline. Teğmen <span style="font-style:italic;">Colin V/atson'ı son görüşümdü, lanet olsun. Şimdi sadece Lily ve ben... Ağlamak yok,&#160;ağlamak yok...</span></p>

  <p>Ama döndüğünde teğmen hâlâ odadaydı.</p>

  <p>***</p>

  <p>Saldırının ana hedefleri, cephanelik ve nhtıma demirli olup bombardımanın ilk saatinde hepsi batırılan birkaç İngiliz harp gemisiydi. Cephanelik ve rıhtımdaki depolar&#160;sabaha kadar yanmıştı. Yedi Ingiliz gemisi batırılmıştı; gövdeleri, ağır ağır akan Thames’ın içinde kasvetle yanmaya&#160;devam ediyordu.</p>

  <p>Londra limanına ilk aşamada verilen zarar hafifti ve Candlewick’in doğu ucunda rastgele patlamaya devam eden&#160;salvolar olmasaydı yangınlar kontrol altına alınabilecekti.</p>

  <p>Saldırının ilk sivil kurbanı Sydney’den yeni gelmiş olan fırıncı Simon Emmanuel olmuştu. Amerikan gemileri nehrin yukarısına yöneldiğinde müşterileri dükkânı aceleyle&#160;terk etmişlerdi. Bir top mermisi çatıdan girip ayaklarının&#160;dibinde patlayarak, onu hemen o anda öldürdüğünde, fırındaki birkaç düzine üzümlü keki kurtarmaya çalışıyordu.&#160;Patlamanın başlattığı yangın, Emmanuel’in dükkânım derhal sardı ve bitişikteki ahırla karşıdaki birahaneye yayıldı.</p>

  <p>Yangını kovalarla söndürmeye çalışan mahalle sakinleri yeni döşenmiş olan ana gaz borusundaki bir patlamayla dağıldılar. Belediyede çalışan iki kişiyle hamile bir kadın da bu&#160;patlamada öldüler.</p>

  <p>Doğudan kuru ve sert bir rüzgâr esti ve kenti dumana boğdu.</p>

  <p>Caroline, Colin ve Lily daha fazla kalmanın imkânsızlaştığını bilseler de ertesi günü otel odasında geçirdiler. Colin yiyecek bulmaya çıktı. Dükkânların ve pazar tezgâhlarının&#160;çoğu kapanmıştı ve içlerinde yağmalananlar da vardı. Bir&#160;somun ekmek ve bir kavanoz dolusu pekmezle geri döndü.&#160;Empire’ın mutfağı bir savaş zaiyatı olmuştu ama otel, lokantasında bedava şişe suyu bulunduruyordu.</p>

  <p>Caroline sabahı kentin yanışını izleyerek geçirdi. Rıhtımdaki yangın kontrol altına alınmıştı ama doğu&#160;yakası yanmaya devam ediyordu; hiçbir şey yangının bütün kenti içine almasını engelleyemezdi. Alevler arada bir&#160;rüzgârla duraklasa bile ani hamlelerle yayılıyordu. Havada&#160;kül ve daha kötü şeylerin kokusu vardı.</p>

  <p>Colin masanın üzerine bir mendil yaydı ve pekmeze batırılmış bir dilim ekmek koydu. Caroline bir lokma ısırdıktan sonra ekmeği bir yana bıraktı. “Nereye gideceğiz?” Bir yerlere gitmeleri gerekiyordu. Hem de hemen.</p>

  <p>“Kentin batısına,” dedi Colin sakin bir sesle. “İnsanlar çadırlarda uyuyorlar. Battaniye de götürürüz.”</p>

  <p>“Ondan sonra?”</p>

  <p>“Eh, duruma bağlı. Kısmen savaşa, kısmen de bize. Biliyorsun, askeri inzibattan uzak durmam gerek, en azından bir süreliğine. Er geç bir gemide yer buluruz.”</p>

  <p>“Nereye?”</p>

  <p>“Gerçekten de, neresi olursa.”</p>

  <p>“Kıtaya olmaz!”</p>

  <p>“Tabii ki değil...”</p>

  <p>“Amerika’ya da.”</p>

  <p>“Hayır mı? Boston’a dönmek istediğini sanıyordum.” Colin’i Liam Pierce’la tanıştırmayı düşündü. Liam,</p>

  <p>Guilford’ı hiçbir zaman umursamamıştı ama yine de sorular sorulacak, itirazlar olacaktı. En iyi ihtimalle tüm yükleriyle&#160;birlikte eski bir hayata tekrar başlanacaktı. Hayır, Boston&#160;olmazdı.</p>

  <p>“Bu durumda,” dedi Colin, “ben Avustralya’yı düşünürdüm." Bunu çalışılmış bir tevazuyla söylemişti. Caroline onun bunu sık sık düşünmüş olduğundan şüphelendi. “Perth’te bir kuzenim var. Yerleşinceye kadar onda kalabiliriz.”</p>

  <p>“Avustralya’da kangurular var,” dedi Lily.</p>

  <p>Teğmen küçük kıza göz kırptı. “Sürüyle kanguru, canım. Adım atacak yer yok."</p>

  <p>Caroline bu fikrin cazibesine kapılmıştı. Avustralya mı? “Avustralya’da ne yaparız?"</p>

  <p>“Yaşarız,” dedi Colin basitçe.</p>

  <p>Ertesi sabah bir otel görevlisi kapıyı çalıp onlara, bir an önce gitmeleri gerektiğini ve otelin onların güvenliğini artık&#160;sağlayamayacağını bildirdi.</p>

  <p>“Bu kadar acil değildir mutlaka," dedi Caroline. Colin ve görevli ona aldırmadılar. Doğruydu herhalde, gitmeleri gerekiyordu. Hava, gece sırasında dayanılmayacak kadar&#160;bozulmuştu. Caroline'ın ciğerleri yanıyordu ve Lily de öksürmeye başlamıştı.</p>

  <p>Otel görevlisi, “Thames Caddesi’nin doğusunda kalan herkes gidecek,” diye ısrar etti, “valilikten böyle bildirdiler.”</p>

  <p>Londra kadar küçük ve ilkel olsa bile bir kentin yanması ne kadar da uzun sürüyordu.</p>

  <p>Caroline valizlerini toparladı ve Lily’ye yardım etti. Colin’in eşyası yoktu, en azından umurunda değildi, ama&#160;otelin yatak örtüleriyle battaniyelerini bir denk halinde&#160;bağladı. “Otel aldırmayacaktır,” dedi. “Hele bu şartlarda.”</p>

  <p>Caroline, olel sabaha kadar nasıl olsa kül olacaktır demek istiyor, diye düşündü.</p>

  <p>Caroline şifonyerin aynasında saçlarını düzeltti. Net göremiyordu. Dışarısı sürekli bir alacakaranlık halindeydi ve saldırı başladığından beri gaz kesilmişti. Kendi hayaletine&#160;bakarak saçlarını taradı, sonra uzanıp kızının elini tuttu.&#160;“Pekâlâ,” dedi, “gidelim.”</p>

  <p>Kentin batısında birdenbire ortaya çıkan muazzam çadır-kente giderlerken Colin kılık değiştirmeyi tercih etmişti. İkisi de sığınmacılara satış yapan bir eskiciden fahiş fiyata&#160;satın alınmış birkaç beden büyük bir yağmurluk ve geniş&#160;kenarlı bir şapka giymişti. Ordu ve donanma personeli,&#160;acil yardımla görevlendirilmişti. Derme çatma barınakları&#160;dolaşıyor ve yiyecekle ilaç dağıtıyorlardı. Colin tanınmak&#160;istemedi.</p>

  <p>Caroline onun bir asker kaçağı olarak tutuklanmaktan korktuğunu biliyordu. Kelimenin tam anlamıyla bir kaçaktı&#160;da ve bunu tartışmak istemese bile onun için çok zor olmalıydı. “Aslında bir muhasebe kâtibinden farklı değildim,”&#160;dedi. “Yokluğumun farkına bile varmazlar.”</p>

  <p>Çadırkentteki üçüncü günlerinde yiyecek iyice kıtlaşmıştı ama iyimser söylentiler hızla yayılıyordu; bir Kızılhaç buharlısı Thames’tan yukarı gelmekteydi; Amerikalılar denizde mağlup edilmişlerdi. Caroline söylentileri umursamadan&#160;dinledi. Bu tip şeyleri daha önce de duymuştu. Yangının,&#160;dondurucu bir bahar yağmurunun da yardımıyla, sonunda&#160;sönmeye başlamış olması yeterliydi. İnsanlar kenti yeniden&#160;kurmaktan söz ediyorlardı, ancak Caroline bu fikri çok&#160;saçma buluyordu; kaybolan bir dünyanın yeniden kurulan&#160;kentini yeniden kurmak, ne ahmaklık!</p>

  <p>Bütün bir öğleden sonrasını, küllenmiş kamp ateşleriyle pis kokulu sahra helalarının arasında amcasını ve yengesini arayarak geçirdi. Londra’da bu kadar az dost edinmiş olduğundan dolayı pişmandı. Tanıdık bir yüz görmek istiyordu&#160;ama sonunda bir vakitler Lily’ye sık sık bakmış olan Bayan&#160;de Koenig’e rastlaymcaya dek tanıdık bir yüz de göremedi.&#160;Bayan de Koenig, ıslak bir muşambaya sannmış, ıslak ve&#160;düğüm düğüm olmuş saçlarıyla üzgün ve yalnız oturuyordu; önce Caroline’ı tanımakta zorlandı.</p>

  <p>Ama Caroline, Alice ve Jered’i sorunca yaşlı kadın başını mutsuzca salladı. “Fazla beklediler. Yangın, Market Caddesi’nden aşağı canlı bir yaratıkmış gibi geldi.”&#160;Caroline nefesini tuttu. “Öldüler mi?”</p>

  <p>“Çok üzgünüm.”</p>

  <p>“Emin misiniz?”</p>

  <p>“Adım gibi.” Kızarmış gözleri kederliydi. “Üzgünüm, hanımefendi.”</p>

  <p>Bir <span style="font-style:italic;">şeyler çalmıyor hep,</span> diye düşündü Caroline çamurun ve çürüyen bitkilerin içinden geri dönerken. <span style="font-style:italic;">Bir şeyler hep götürülüyor.</span> Yağmurda ağlamak mümkündü ve özgürce&#160;ağladı. Lily’yi tekrar gördüğünde ağlamayı bitirmiş olmak&#160;istiyordu.</p>

  <p><a id="bookmark1"></a><span style="font-weight:bold;">— YİRMİ ÜÇÜNCÜ BÖLÜM —</span></p>

  <p>Havai fişekler Washington Amtı’nın üzerinde patlıyor, Atlantik’teki zafer kutlanıyordu. Büyük havuz aniden renkli ışıklarla dolmuştu. Havada barut kokusu vardı; kalabalıklar&#160;çılgıncasına neşeliydi.</p>

  <p>“Şehri terk etmek zorundasın,” dedi Crane, elleri cebinde, belli belirsiz gülümseyerek. Brahmanlara özgü, aynı zamanda hem havalı hem de kendiyle dalga geçen ağır adımlarla yürüyordu. “Bunu bildiğini varsayıyorum"</p>

  <p>Vale halkın böylesine katıldığı bir kutlamayı en son ne zaman görmüştü? 1912 yılının o tuhaf yazından beri gönülsüzce yapılmış belki birkaç Dört Temmuz eğlencesi. Ama&#160;Atlantik’te kazanılan zafer, yurdun dört yanında bir çan sesi&#160;gibi inlemişti. Bu kalabalıkta ve gece vakti tanınmaları olanaksızdı. Konuşmak mümkündü.</p>

  <p>“Toparlanmak için zaman olsaydı,” dedi.</p>

  <p>Tanrıların aksine Crane’in itirazlara tahammülü vardı.</p>

  <p>“Zaman yok, Elias. Her halükârda, bizim gibilerin dünya malına ihtiyacımız olmaz. Biz daha çok, eee, keşişlere benzeriz.”</p>

  <p>Kutlamalar sabaha kadar sürecekti. Şanlı, küçük bir savaş; Teddy Roosevelt pek beğenirdi, lngilizler, Darwinya kolonilerinin ve Atlantik filolarının uğradığı mahvedici kayıplardan sonra, Kitchener’ın Kanada’daki hükümet artığının da saldırıya uğramasından korkarak teslim olmuşlardı.&#160;Barış şartları çok sert değildi: bir silah ambargosu, Wilson&#160;Doktrini’nin resmen tanınması. Çatışma hepsi hepsi bir&#160;hafta sürmüştü. Diplomasinin diğer yöntemlerle sürdürülmesinden öteye bir savaş bile sayılmaz, diye düşündü Vale,&#160;sadece Japonlar için de bir uyarı, batı yönünde askeri heveslere kapılmasınlar diye.</p>

  <p>Tabii, savaş başka bir amaca, tanrıların amacına da hizmet etmişti. Vale bu amacın özünü hiçbir zaman bilemeyeceğini varsaydı. Sadece düşmanlığın, şiddetin, kargaşanın artırılmasından ibaret de olabilirdi. Ama tanrılar genellikle&#160;bundan daha açık ve keskin davranırlardı.</p>

  <p><span style="font-style:italic;">Post</span> gazetesinde bir yazı çıkmıştı; İngiliz uyruklular ve sempatizanları Smithsonian müdürü Eugene Randall'ın&#160;öldürülmesiyle ilgili olarak sorgulanıyorlardı. Vale’in adı&#160;geçmemişti, ancak sabah baskısına yetişmesi mümkündü.&#160;“Kendimi feda ettiğim için bana teşekkür etmelisin,” dedi&#160;Crane’e.</p>

  <p>“Gösterişli bir deyim. Tabii ki öyle değil. Fazlaca yararlısın. Şöyle düşün; bir <span style="font-style:italic;">kimlikten</span> kurtulacaksın. Polis seni, daha doğrusu birkaç parça kemikle dişi, kendi evinin külleri arasında ölü bulacak. Dosya kapanacak.”</p>

  <p>“Kimin kemikleri?”</p>

  <p>“Fark eder mi?”</p>

  <p>Etmezdi herhalde. Başka bir kurban. Evrenin uygun ve gerektiği gibi evrim geçirmesine ufak bir ayak bağı.</p>

  <p>“Şunu al,” dedi Crane. İçinde bir tren bileti ve bir tomar yüz dolarlık bulunan bir zarftı. Biletin üzerinde New Orleans yazıyordu. Vale New Orleans’a hiç gitmemişti. Onu&#160;ilgilendirdiği kadarıyla New Orleans, Mars’ın batısında da&#160;olabilirdi.</p>

  <p>“Trenin gece yarısı kalkıyor,” dedi Crane.</p>

  <p>“Peki ya sen?"</p>

  <p>“Ben korunuyorum, Elias.” Gülümsedi. “Beni denetme. Belki yine karşılaşırız, on, yirmi ya da otuz yıl sonra.”</p>

  <p><span style="font-style:italic;">Tanrı yardımcımız olsun.</span> “Hiç merak ettin mi, bunun bir sonu olacak mı?”</p>

  <p>“Ah, evet," dedi Crane. “Sanırım sonunu göreceğiz, Elias, sence öyle değil mi?”</p>

  <p>Havai fişek gösterisi doruğa çıkmıştı. Top ateşi eşliğinde yıldızlar saçılıyordu; mavi, menekşe, beyaz. Yeni Harding&#160;hükümeti için iyi bir işaretti. Crane yeni Washington’da başarılı olacak, diye düşündü Vale. Crane bir roket gibi yükselecek.</p>

  <p><span style="font-style:italic;">Ben de unutulup gideceğim ve belki de bu en iyisidir.</span></p>

  <p>New Orleans sıcak, neredeyse bunaltıcıydı; bahar tropikleşmişti. Tuhaf bir şehir, diye düşündü Vale, Amerikalı bile denemez. Bütün o dantel gibi demir işlemeleri ve gök gürültüleri ve şivesiyle Karayipler’deki bir Fransız kolonisinden nakledilmiş gibiydi.</p>

  <p>Şehrin yoksul ama gecekondu sayılmayacak bir mahallesinde sahte bir isimle bir apartman dairesi kiraladı. Kirasım, Crane’in verdiği paranın bir kısmıyla ödedi ve biraz ruhani işler çevirebileceği ikinci kat bir büro aramaya koyuldu.&#160;Kendini tuhaf biçimde özgür hissediyordu, sanki tanrısını&#160;Washington’da bırakmıştı. Doğru değildi, bunu anlayabiliyordu, ama bu hissin tadını olabildiğince çıkarmak istedi.</p>

  <p>Morfine olan dayanılmaz isteği fiziksel değildi ve belki de bu ölümsüzlük paketinin bir parçasıydı; ama morfinin&#160;sarhoşluğunu sevgiyle anımsıyordu ve bir bağlantı kurabilmek umuduyla birkaç akşamım caz meyhanelerini dolaşarak geçirdi. Yıldızlı, rüzgârlı bir gece vakti evine dönerken&#160;iki adam yolunu kesti. Gemici şapkalarının gölgelediği yüzleri kaba, adaleli adamlardı. Onu bir dövmeci dükkânının arkasındaki sokağa çektiler.</p>

  <p>Tanrının emrinde olsalar gerekti, diye karar verdi daha sonra. Başka türlüsü bir anlam taşımıyordu. Birinin elinde&#160;bir şişe vardı, diğerinde ise burgulu çelik bir çubuk. Hiçbir&#160;şey talep etmediler, hiçbir şey almadılar. Sadece yüzüne çalıştılar.</p>

  <p>Ölümsüz cildi kesildi, oyuldu, ölümsüz kafatası birkaç yerden kırıldı. Ölümsüz dişlerinden birkaçını yuttu.</p>

  <p>Ölmedi, tabii ki.</p>

  <p>Sargılar içinde, ilaçla sakinleştirilmiş yatarken bir doktorun durumunu bir hemşireyle baygın bir Louisiana şivesiyle konuşmakta olduğunu duydu. <span style="font-style:italic;">Yaşaması bir mucize. Tanrı bilir ama bundan sonra onu kimse tanıyamayacak.</span></p>

  <p><span style="font-style:italic;">Bir mucize değil,</span> diye düşündü Vale. <span style="font-style:italic;">Bir tesadüf bile değil.</span> Washington’da cildini morfinin iğnesine kapayan tanrılar&#160;bu darbelerin hasarını da aynı kolaylıkla onarabilirlerdi.&#160;Bütün bunlar, hiçbir zaman gönüllü olmayacağı için gerçekleşmişti.</p>

  <p>Onu <span style="font-style:italic;">hiç kimse tanıyamayacak.</span></p>

  <p>Hızla iyileşti.</p>

  <p>Yeni bir kent, yeni bir isim, yeni bir yüz. Aynalardan sakınmayı öğrendi. Fiziksel çirkinlik, işi için önemli bir engel oluşturmuyordu.</p>

  <p><a id="bookmark2"></a><span style="font-weight:bold;">— YİRMİ DÖRDÜNCÜ BÖLÜM —</span></p>

  <p>Guilford, buzlu bir akarsuyun gölle birleştiği, dondurucu suların kaygan siyah çakılların üzerinden aktığı yerde buldu&#160;Bodensee’yi. Kıyıyı Evangeline adını verdiği kürk yılanının&#160;sırtında acele etmeden, titizlikle izledi. Sırf hoşuna gittiği&#160;için vermişti bu ismi; Evangeline’in cinsiyeti hâlâ bir gizemdi. Hayvan yiyecek bulmakta son haftada Guilford’dan daha&#160;başarılı olmuştu ve altı adet yarık toynağıyla onun kürdan&#160;bacaklarından çok daha iyi yol alabiliyordu.</p>

  <p>Yumuşak, güneşli bir gündü. Guilford kendini kaybettiğinde bile Evangeline’in geniş sırtından düşmemek için iple bir eyer yapmıştı ve zaman zaman başı göğsüne düşerek oturduğu yerde uyukluyordu. Ama güneş ışığı bir kat&#160;kürkten kurtulabileceği anlamına geliyordu ve ölümcül&#160;soğuklukta olmayan havayı cildinde hissetmek gerçek bir&#160;rahatlıktı.</p>

  <p>Yılanlar arasında Evangeline gerçekten de zeki çıkmıştı. Guilford’ın dikkati dağıldığında bile böcek yuvalarından sakınabiliyordu. Tatlı sudan hiçbir zaman fazla uzaklaşmıyordu. Guilford’a da saygıda kusur etmiyordu; ırktaşlarından birini kesip yediği, birini de serbest bıraktığı göz önüne&#160;alınırsa bu hiç de şaşırtıcı değildi.</p>

  <p>Guilford, bir gözünü ufuktan ayırmamaya özen gösteriyordu. Gölgeli ormanlarla kayalık boğazlardan oluşmuş uçsuz bir ülkede o güne dek olmadığı kadar yalnızdı. Ama&#160;bunu dert etmiyordu. Yalnızlık çok da umurunda değildi.&#160;Asıl dert çevresinde başkaları olduğunda çıkıyordu.</p>

  <p>Keşif grubunun teknelerinin saklandığı taş kemeri bulduğunda Evangeline’in hakkını teslim etmek zorunda kaldı. Kürk yılanı çakıllı kıyı boyunca saatlerce koklayarak gitmiş&#160;ve sonunda durup inleyerek dikkatini çekmeye çalışmıştı.</p>

  <p>Guilford taşlan, kıyıyı, yeni yeşermeye başlayan tepeleri tanımıştı.</p>

  <p>Doğru yerdeydi. Ama muşamba örtü gitmişti, tekneler de.</p>

  <p>Şaşkınlığa düşen Guilford kürk yılanının sırtından indi ve sahili araştırmaya başladı. Ne olursa; bir kalıntı, bir delil.&#160;Yanık bir tahta parçasıyla paslı bir çivi buldu. Hepsi bu.&#160;Esintiyle birlikte kıyıya küçük dalgalar vuruyordu.&#160;Güneş ufka yaklaşmıştı. Ateş yakmak için oduna ihtiyacı&#160;vardı, eğer o gücü kendinde bulabilirse.</p>

  <p>İçini çekti. “Yolun sonuna geldik, Evangeline. En azından şimdilik.”</p>

  <p>Döndü.</p>

  <p>Erasmus!</p>

  <p>“Tom buraya geleceğini söylemişti," dedi yılan çobanı.</p>

  <p>Erasmus onu doğru dürüst yiyeceklerle besledi, portatif bir yatak ödünç verdi ve Evangeline’le onu Rheinfelden'ın ötesinde, birkaç günlük yoldaki geçici çiftliğine götüreceğini&#160;söyledi; sonra Erasmus kışlık sürüsünü pazara götürürken&#160;Guilford da nehirden aşağı giden bir tekneye binebilirdi.&#160;“Tom Compton’la konuştun mu? Sağ mı?”</p>

  <p>“Jayville’e giderken benim ağıla uğradı. Seni gözlememi söyledi. Senden ve Finch’ten ayrıldıktan sonra haydutlarla karşılaşmış. Dövüşemeyeceği kadar çok. Böylece kuzeye yönelmiş ve sahte kamp ateşleri yakarak onları Bodensee’ye&#160;kadar yanlış yönlere sevk etmiş. Preston Finch’in değilse&#160;bile senin paçam kurtardı. Bay Law.”</p>

  <p>“Hayır, Finch’i kurtaramadı,’ dedi Guilfoıd.</p>

  <p>Erasmus’un çizdiği rotayı izleyerek Ren Bogazı’na paralel yürüdüler. Yılan çobanı, sıg ve yavaş akan isimsiz bir akarsuyun nehirle birleştiği noktadaki bir gölcükte mola verdi.&#160;Güneş, gölcüğü ılık sayılmasa bile dayanılabilir bir sıcaklığa&#160;dek ısıtmıştı. Guilfoıd haftalardır ilk defa yıkanma fırsatmı&#160;buldu. Döktüğü deri ve kire bakılırsa içinde bulunduğu su&#160;değil de soda bile olabilirdi. Bir tırtıl gibi çıplak ve titreyerek&#160;çıktı sudan. Mevsimin ilk cop sinekleri göğsüne çarpnlar ve&#160;güneşin aydınlattığı sulara kaçtılar. Saçlan gözünün üzerine düşüyordu; sakalı göğsünde ıslak bir ordu battaniyesi&#160;gibiydi.</p>

  <p>Erasmus, çadırı kurdu ve Guilfoıd kurulanıp giyinirken ateş için bir çukur kazdı.</p>

  <p>Fasulye konservesi, pekmez ve tütsülenmiş et paylaştılar. Erasmus teneke bir tasta kahve yapu. Kahve şurup gibi koyu, çamur gibi acıydı.</p>

  <p>Yılan çobanının zihninden bir şeyler geçiyordu.</p>

  <p>“Tom bana kentten söz etti," dedi Erasmus, “orada size olanlardan.”</p>

  <p>“Onunla bu kadar samimi misiniz?”</p>

  <p>“Birbirimizi tanırız diyelim. Bizi bağlayan, ikimizin de Öteki Dünya’ya gitmiş olmamız."</p>

  <p>Guilford ona ihtiyatlı bir göz attı. Erasmus’un yüzü ifadesizdi.</p>

  <p>“Lanet olsun,” dedi yılan çobanı, “eğer isteseydi o yirmi baş hayvanı Tom’a satardım. Evet, eskiden tanışırız. Ardından konuşmak gibi olmasın ama Finch gök gibi gürleyince biraz canımı sıktı...”</p>

  <p>Erasmus heybesinin içinde bir pipo buldu, doldurdu, sıkıştırdı ve tahta bir kibritle yaktı. Nehir otu değil tütün içiyordu. Tütünün egzotik bir kokusu vardı, anılarla doluydu. Ciltli kitapların ve deri koltukların kokuşuydu. Uygarlığın&#160;kokusu.</p>

  <p>“İkimiz de Büyük Savaş’ta öldük,” dedi Erasmus. “Öteki Dünya’da, demek istiyorum. İkimiz de kendi hayaletlerimizle konuştuk.”</p>

  <p>Guilford ürperdi. Bunu duymak istemiyordu. Bunun dışında her şeye vardı; daha fazla deliliğe tahammülü yoktu, hele şimdi hiç.</p>

  <p>“Asıl olarak," dedi Erasmus, “ben Wisconsin’den gelmiş üçüncü nesil kıytırık bir Alman’ım. Babam hayatının büyük kısmını bir şişeleme şirketinde çalışarak geçirdi ve eğer&#160;Jeffersonville’e kapağı atmasaydım ben de aynısını yapacaktım. Ama Kayzer’in İngilizlerle, Fransızlarla ve Ruslarla kapıştığı şu Öteki Dünya var. Birçok Amerikalı askere alındı&#160;ve 1917’de, 1918’de gemilerle savaşa gönderildi ve birçoğu&#160;da öldü.” Boğazını temizledi ve ateşin içine tükürdü. “Öteki&#160;Dünya’da ben bir hayalettim ve burada hâlâ etten ve kemiktenim. Söylediklerimi algılayabiliyor musun?”</p>

  <p>Guilford sessizdi.</p>

  <p>“Ama iki dünya artık kesin olarak ayrılmış değil. Avrupa’nın geçirdiği değişim bununla ilgiliydi, kışı geçirdiğiniz şu şehirden ise hiç bahsetmiyorum. İki dünya birbirine karıştı, çünkü ikisini birden mahvetmek isteyen bir şey&#160;var. Belki mahvetmek değil de <span style="font-style:italic;">yemek</span> isteyen... eh, karışık&#160;işler bunlar.</p>

  <p>“Bazılarımız Öteki Dünya’da öldü ve burada yaşamaya devam etti ve bu da bizi çok özel kılıyor. Önümüzde yapılacak bir işimiz var, Guilford Law ve kolay bir iş de değil.</p>

  <p>Bütün ayrıntıları biliyormuş izlenimini vermek istemem. Bilmiyorum. Ama uzun ve tatsız bir iş bu ve bize düşüyor.”</p>

  <p>Guilford hiçbir şey demedi, hiçbir şey düşünmedi.</p>

  <p>“İki dünya sürekli yakınlaşıyor. Tom kente girdiğiniz sırada bunu bilmiyordu, gerçi bir şeyler sezmiş de olabilir, ama ayrılırken kesinlikle biliyordu. Şimdi de biliyor. Sanırım sen de biliyorsun."</p>

  <p>“İnsanlar birçok şeye inanır," dedi Guilford.</p>

  <p>“Birçoğuna da inanmayı reddeder."</p>

  <p>“Neyi kastettiğini bilmiyorum."</p>

  <p>“Sanırım biliyorsun. Sen de bizdensin, Guilford Law. Kabullenmek istemiyorsun. Bir eşin ve bir kızın var ve Mahşer için askere alınmak işine gelmiyor ve bunun için seni suçlayamam. Ama onlar için de en iyisi bu olacak; çocukların,&#160;torunların için."</p>

  <p>Guilford, “Hayaletlere inanmam,” diyebildi.</p>

  <p>“İşte bu çok kötü, çünkü hayaleder sana inanıyor. Üstelik o hayaletlerden bazıları seni ölü görmek istiyor. İyi hayaletler, kötü hayaletler, her türlüsü var."</p>

  <p>Bunu <span style="font-style:italic;">bir kuruntu kabul ediyorum,</span> diye düşündü Guilford. Belki düşlerinde birkaç şey görmüştü. Harabe kentin ortasındaki kuyuda. Ama bu hiçbir şey kanıtlamıyordu.</p>

  <p>(Erasmus nöbetçiyi nasıl bilebilirdi? Sullivan’ın gizemli son sözleri; Sen <span style="font-style:italic;">Hans’la savaşırken öldün...</span> Hayır, bunu bir tarafa bırak, sonra düşünürsün. Ödün verme. Eve,&#160;Caroline’a dön.)</p>

  <p>“Kent...” diye bir fısıltı çıktı ağzından.</p>

  <p>“Kent <span style="font-style:italic;">onların.</span> Bulunmasını istemediler. Onu saklı tutabilmek için her çareye başvuruyorlar. Altı ay sonra git oraya, bir yıl sonra, hiçbir şey bulamayacaksın. Vadiyi bir un çuvalı gibi dikiyorlar. Bunu yapabilirler. Dünyanın bir parçasını insan bilgisinin dışına çekiyorlar. Ah, belki sen ya da&#160;ben bulabiliriz orayı, ama sıradan bir insan bulamaz.”</p>

  <p>"Ben sıradan bir insanım, Erasmus.”</p>

  <p>“Sırf öyle olmasını dilemekle olmaz, derdi annem. Her neyse.” Yılan çobanı gerindi ve ayağa kalktı. “Biraz uyumaya bak, Guilford Law. Hâlâ gitmemiz gereken yolumuz var.”</p>

  <p>Erasmus konuyu bir daha açmadı ve Guilford bunu düşünmeyi bile reddetti. Başka ve daha ivedi sorunları vardı.</p>

  <p>Yılan çiftliğinde sağlığı düzelmeye başlamıştı. Jeffersonville’den kalkan hayvan tekneleri geldiğinde uzunca bir mesafeyi topallamadan yürüyebiliyordu. Yardımı için&#160;Erasmus’a teşekkür etti ve ona <span style="font-style:italic;">Argosy</span> dergisini düzenli olarak göndermeyi önerdi.</p>

  <p>“İyi fikir. Finch’in kitabı çok sıkıcıydı. Belki <span style="font-style:italic;">National Geographic</span> de, ne dersin?”</p>

  <p>“Kesinlikle.”</p>

  <p><span style="font-style:italic;">“Science and Invention</span>?”</p>

  <p>“Erasmus, sen Bodensee’de benim hayatımı kurtardın.</p>

  <p>Ne istersen.”</p>

  <p>“Eh... açgözlülük yapmayacağım. Zaten hayatını kurtardığımdan da şüpheliyim. Yaşaman ya da ölmen benim elimde değil.”</p>

  <p>Erasmus, sürüsünü Jeffersonville’li bir hayvan simsarının sahibi olduğu iki düz tabanlı nehir gemisine yüklemişti. Guilford kıyıya bunlarla gidecekti. Yılan çobanına elini uzattı.</p>

  <p>“Evangeline hakkında...”</p>

  <p>“Evangeline’i kafana takma. Eğer isterse serbest kalabilir. İnsan bir hayvana bir kez isim takmaya görsün, manüklı&#160;davranmak için artık çok geçtir.”</p>

  <p>“Teşekkür ederim.”</p>

  <p>“Yine karşılaşacağız,” dedi Erasmus. “Dediklerimi bir düşün, Guilford.”</p>

  <p>“Düşüneceğim.”</p>

  <p>Nehir gemisinin kaptanı İngiltere’yle sorun çıktığım söyledi. Bir deniz savaşı, dedi, haberler sıkı bir sansür altında. “Yine de duyduğum kadarıyla onları çiğneyip geçmişiz.”</p>

  <p>Ren düzlüklere inip genişledikçe yılan tekneleri daha hızlı yol almaya başlamıştı. Günler artık daha sıcak geçiyor,&#160;nehrin bataklıkları pırıl pırıl bir bahar güneşinin altında&#160;zümrüt yeşiline bürünüyordu.</p>

  <p>Erasmus’un tavsiyesine uydu ve Jeffersonville’e adını açıklamadan girdi. Guilford'ın son görüşünden beri kasaba epey büyümüştü; yeni balıkçı barınaklan ve nhtımm bitişiğinde&#160;üç adet bina inşa edilmişti. Kıyıda daha fazla sayıda tekne&#160;demirliydi, ama hiç savaş gemisi yoktu; donanma üssü yetmiş kilometre güneydeydi. Londra’ya ticari hiçbir şey gitmiyordu, en azından yasal olarak.</p>

  <p>Tom Compton’a baktı ama tuzakçının kulübesi boştu. Jeffersonville Westem Union bürosunda Caroline’ın&#160;onun öldüğünü varsayarak kapatmadığını umut ettiği Boston’daki kişisel hesabından para çekmek istedi. Parası sorunsuz olarak geldi ama Londra’ya bir mesaj göndermeyi&#160;başaramadı. “Duyduğum kadarıyla,” demişti telgraf memuru ona, “karşıda mesajı alacak hiç kimse kalmamış.”</p>

  <p>Onu İngiltere’ye götürecek olan adamla buluşacağı rıhtım batakhanesinde, sarhoş bir Amerikalı denizciden bombardımanı duydu.</p>

  <p>Guilford, mavi bir gemici ceketi ile alnına dek çektiği yün bir bere giymişti. Meyhane kalabalıktı ve kesif bir pipo&#160;dumanı vardı. İçki tezgâhının sonunda bir tabureye oturdu,&#160;ama çevresindeki konuşmalan da duymadan edemedi. Yan&#160;masadaki şişman denizci Londra hakkında bir şeyler geveleyinceye dek özellikle ilgilenmemişti. Adamın “yangın" ve</p>

  <p>“metruk bir arazi” dediğini duydu.</p>

  <p>Denizcinin başka biriyle, sırık gibi uzun bir zenciyle oturduğu masaya gitti. “Affedersiniz,” dedi Guilford. “İstemeden kulak misafiri oldum ama Londra’dan mı bahsetmiştiniz? Haber almak benim için çok önemli, eşim ve kızım&#160;oradalar.”</p>

  <p>“Benim de orada birkaç piç bırakmışlığım var,” dedi denizci. Guilford'ın yüzündeki ifadeyi gördüğünde gülümsemesi kayboldu. “Gücenmeyin... Sadece duyduğumu söylüyorum.”</p>

  <p>“Orada mıydınız?”</p>

  <p>“Çatışmalar başladığından beri değilim. Thames’tan yukarı bir gambotla gittiğini iddia eden bir simsarla tanıştım. Ama dili kafayı çektiğinde çözülüyor ve her dediği de doğru&#160;değil”</p>

  <p>“Bu adam Jeffersonville’de mi?”</p>

  <p>“Dün denize açıldı.”</p>

  <p>“Sana Londra hakkında ne söyledi?”</p>

  <p>“Bombalandığını. Yanıp yerle bir olduğunu. Ama laf ucuzdur. İnsanların huyunu bilirsin. İsa aşkına, haline bak,&#160;titriyorsun. Birlikte lanet birer içki içelim.”</p>

  <p>“Teşekkürler,” dedi Guilford. “Şu an içemem.”</p>

  <p>Hans Kohn adında bir kaptanla anlaştılar. Yamalı ama dayanıklı bir balıkçı gemisi vardı ve bir ücret karşılığında Guilford’ı Dover’a kadar götürmeyi kabul ediyordu.</p>

  <p>Gemijeffersonville’i hava karardıktan sonra; deniz, aysız bir gökyüzünün altında hafifçe kabarırken terk etti. Kohn,&#160;donanma devriyelerinin menekşe rengi ufuktaki silik gölgelerinden sakınarak rotasını iki kez değiştirdi. Thames’a&#160;girmesinin söz konusu bile olmadığını söyledi Guilford’a;&#160;“Nehir sımsıkı kapatılmış durumda. Dover üzerinden bir&#160;karayolu var, toprak bir patika. Yapabileceğim bu kadar."</p>

  <p>Guilford, Kent kıyısındaki kaba bir ahşap iskelede karaya ayak bastı. Gıcırdayan iskelede bir sûre oturdu, doğu ufku kızarırken deniz kuşlarının çıglıklarını dinledi. Havada tuzun ve çürümüşlüğün kokusu vardı.</p>

  <p>Sonunda İngiliz topragındaydı. Bir yolculuğun sonu ya da en azından sonun başlangıcı. Geride bıraktığı kilometrelerin ağırlığını, aştığı okyanus gibi derinden hissediyordu.&#160;Eşini ve küçük kızını düşündü.</p>

  <p>Dover’dan Londra’ya giden karayolu vahşi araziye baltayla açılmış, çamurlu ve bazı yerleri tek bir atlının geçebileceği&#160;genişlikteki bir patikadan ibaretti.</p>

  <p>Dover, kıyının tebeşirli toprağına kazılmış, rüzgârlı tepeler ve kilometreler boyunca tükenmeyen mavi-yeşil kuzu-kulakları ve yöre insanlarının tüylü dedikleri tepesi yapraklı bir sazla çevrili, küçük ama gelişmekte olan bir kasabaydı. Savaştan pek etkilenmemişti; yiyecek hâlâ göreceli olarak&#160;boldu ve Guilford onu Londra’ya kadar taşıması için çok&#160;yaşlı olmayan, eyere alışık bir kısrak saün alabilmişti. İyi bir&#160;binici sayılmazdı ama atı Evangeline’la kıyas kabul etmeyecek kadar rahat bulmuştu.</p>

  <p>Londra yolunda bir süre yalnız kaldı ama tepelik otlakları geçerken sığınmacılara rastlamaya başladı.</p>

  <p>Başlangıçta sadece üç beş tane kılıksız yolcuyla karşılaşmıştı; bazıları atlıydı, bazıları ise üzerine battaniyeler, porselenler ve eski püskü tahta çay sandıklan yığılı çamurlu arabaları çekiyorlardı. Bu insanlarla kısaca konuştu. Hiçbiri&#160;cesaretlendirici bir haber vermedi ve çoğu da şivesini duyunca uzaklaşmayı tercih etti. Akşam alacası çöktüğünde&#160;bir tepenin yamacına kamp kurmuş ve yaktılan ateşler hareketli bir kasabanın ışıkları gibi panldayan kırk ailelik bir&#160;grupla karşılaştı.</p>

  <p>Zihnini en çok Caroline ve Lily meşgul ediyordu. Kibarca soruşturdu ama onları gören ya da bilen birini bulamadı. Cesareti kırılmış ve yapayalnız bir halde atını bağladı ve kamp ateşlerinden birinin çevresindekilerin davetini kabul&#160;etti. Yiyeceğini diğerleriyle paylaştı, durumunu açıkladı ve&#160;Londra’da tam olarak ne olduğunu sordu.</p>

  <p>Yanıtlar kısa ve acımasızdı.</p>

  <p>Şehir bombalanmıştı. Şehir yanmıştı.</p>

  <p>Çok ölü var mıydı?</p>

  <p>Çok... ama kim sayıyordu ki?</p>

  <p>Londra’ya yaklaştıkça Guilford takip edilmekte olduğuna dair rahatsız edici bir kuşkuya kapıldı.</p>

  <p>Gördüğü bir yüz vardı, tanıdık bir yüz ve onu gittikçe artan göçmenlerin içinde, ya da bir orman yolunda yanında&#160;yürürken, ya da kubbe ağaçlarıyla pagoda çalılarının arasından ona bakarken tekrar ve tekrar görüyordu. Bir erkek&#160;yüzüydü, genç ama kaygılı. Adam, rütbeleri olmayan haki&#160;renkli, eski bir üniforma giymişti. Guilford'ın düşlerindeki&#160;nöbetçiye çok benziyordu. Ama bu imkânsızdı.</p>

  <p>Guilford ona yaklaşmaya çalıştı. İki kez, ormanın alacakaranlığındaki ıssız bir yolda, atının üzerinden adama seslendi. Ama kimse yanıt vermedi ve Guilford kendini aptal ve korkmuş hissederek uzaklaştı.</p>

  <p>Belki de orada hiç kimse yoktu. Hepsi yorgun gözleriyle endişeli zihninin bir oyunundan ibaretti.</p>

  <p>Ama şimdi atını daha dikkatli sürüyordu.</p>

  <p>Londra’da gördüğü ilk şey, yeni St. Paul katedralinin sis ve molozla kaplı bir arazinin üzerine kuluçkaya yatmış gibi&#160;duran yanmış ama sağlam kubbesi oldu.</p>

  <p>Halatla çekilen derme çatma bir tekne, onu Thames’ın kuzey kıyısına taşıdı. Yağmur, çalkantılı ırmağa çiseliyordu.</p>

  <p>Şehrin batısındaki ağaçsız arazide bir göçmen kampı buldu. Burası, yağmurun altında ıslak birkaç Kızılhaç bayrağının cansızca sarktığı, muazzam ve pis kokulu bir çadırlar ve foseptikler topluluğundan ibaretti.</p>

  <p>Guilford, saçlarını fileyle toplamış bir hemşirenin battaniye dağıtmakta olduğu yardım çadırlarından birine yaklaştı. “Affedersiniz,” dedi.</p>

  <p>Şivesini duyan bazı kafalar ona doğru döndüler. Hemşire ona bir göz attı ve başını hafifçe salladı.</p>

  <p>“Birisini arıyorum,” dedi Guilford. “Acaba bakabileceğimiz bir liste ya da...”</p>

  <p>Hemşire başını bu kez sertçe salladı. “Üzgünüm. Denedik ama yangından sonra çok fazla kişi öylesine çekip gitti. New Dover’dan mı geliyorsunuz?”</p>

  <p>“Dover üzerinden.”</p>

  <p>“O zaman göçmenlerin sayısını görmüş olmalısınız, iline de, yiyecek çadırına bir bakın derim. Herkes yiyecek çadırında toplanır. Batıdaki otlakta.” Başıyla işaret etti. “Şu tarafta.”</p>

  <p>Guilford birkaç dönümlük insan sefaletine doğru somurtarak baktı.</p>

  <p>Hemşire doğruldu. “Üzgünüm,” dedi sesi yumuşayarak. “Duyarsızmışım izlenimi vermek istemem. Ama... o <span style="font-style:italic;">kadar&#160;çoklar ki.”</span></p>

  <p>Guilford hayaleti tekrar gördüğünde yiyecek çadırına doğru yürüyordu. Hayalet çamurun, yırtık çadırların ve dumanlı&#160;kamp ateşlerinin arasından kendi gölgesi gibi geçiyordu.</p>

  <p>“Bay Law? Guilford Law?”</p>

  <p>Önce hayaletin konuşmuş olduğunu sandı. Ama döndüğünde paçavralar içindeki bir kadının ona el etmekte olduğunu gördü. Kadını tanıması bir anını almıştı: Bayan de Koenig, Jered Pierce'ın kapı komşusu.</p>

  <p>“Bay La w... gerçekten siz misiniz?”</p>

  <p>“Evet, Bayan de Koenig, benim,”</p>

  <p>“Ulu Tanrım, sizin öldüğünüzü sanıyordum! Hepimiz de sizin kıtada öldüğünüzü sanmıştık!"</p>

  <p>“Caroline ve Lily’yi aramaya geldim."</p>

  <p>“Ah!” dedi Bayan de Koenig. “Tabii.” Ama dişlek gülümsemesi silindi. “Tabii ki geldiniz. Bakın size ne diyeceğim. Haydi bir şeyler içelim, Bay Law, siz ve ben, sonra bu konuyu konuşuruz.”</p>

  <p><span style="font-weight:bold;">— <a id="bookmark3"></a>YİRMİ BEŞİNCİ BÖLÜM —</span></p>

  <p>Sevgili Caroline,</p>

  <p>Bu mektubu belki hiç görmeyeceksin. Onu bu beklentiyle ve sadece küçük bir umutla yazıyorum.</p>

  <p>Besbelli ki Danvinya’daki kışı atlattım. (Finch keşif grubundan geriye sadece ben ve Tom Compton kaldık; eğer hâlâ yaşıyorsa.) Eğer bu haberi ilk kez alıyorsan umarım&#160;çok fazla şaşırmamışsmdır. Benim kıtada öldüğüme inandığını biliyorum. Sanırım bu inanç ‘20 yılı sonbaharından&#160;beri olan tavırlarının çoğunu açıklamaya yetiyor.</p>

  <p>Belki seni hor gördüğümü ya da öfkemi açığa vurmak için yazdığımı sanıyorsundur. Eh, öfkeli olduğum bir gerçek. Keşke bekleseydin. Ama bunun artık önemi kalmadı.&#160;Kimseyi suçlamıyorum. Ben vahşi arazinin ortasmdaydım&#160;ve yaşıyordum; sen ise Londra’daydın ve benim ölmüş olduğumu sanıyordun. İkimiz de gereğince davrandık diyelim.</p>

  <p>Bunu yazarken tereddüt ediyorum (senin okuma ihtimalin de çok düşük). Ama düşüncelerimi sana iletme alışkanlığımı kırmak zor. Aramızda çözülmesi gereken konular var.</p>

  <p>Senden bir ricam olacak.</p>

  <p>Sana kıtadan yazdığım mektuplarla notlarımı da eklediğime göre öykümü bitirmeme izin ver. Olağanüstü bir şey oldu, Caroline ve bunu hiçbir zaman görmeyecek olsan bile&#160;kâğıda dökmek zorundayım. (Belki okumaman senin için&#160;en hayırlısı olacaktır.)</p>

  <p>Harabeye dönmüş Londra’da seni aradım. Oraya vardıktan hemen sonra Market Caddesi’ndeki komşumuz Bayan de Koenig’e rastladım ve senin Avustralya’ya giden bir yardım gemisine binmiş olduğunu öğrendim. Bana Lily ve şu&#160;adam (öyle olduğunu bilsem bile asker kaçağı demeyeceğim), şu Colin Watson’la beraber ayrıldığını söyledi.</p>

  <p>Neler hissetiğimin üzerinde durmayacağım. İzleyen günlerin zihnimde bulanık olduklarını söylemem yeterli.&#160;Atımı sattım ve paranın bir kısmını High Street içki fabrikalarından kurtarılanlara harcadım.</p>

  <p>Unutabilmek Londra’daki en kıymetli şey, Caroline. Ama belki bu her yerde böyledir.</p>

  <p>Uzun bir süre sonra sisli bir çalılıkta kendime geldiğimde insafsızca ayıktım ve soğuktan her yerim sızlıyordu. Battaniyem de sırılsıklamdı, pislik içindeki giysilerim de. Şafak söküyordu, güneş doğu ufkunu aydınlatmaya başlamıştı.&#160;Göçmen kampının smırmdaydım. Alacakaranlıkta közlenmekte olan birkaç ateşe baktım. Biraz toparlanınca ayağa&#160;kalktım. Kendimi terk edilmiş ve yalnız hissediyordum...</p>

  <p>Ama değildim.</p>

  <p>Bir ses duyar gibi oldum ve dönünce...</p>

  <p>...kendimi gördüm.</p>

  <p>Bunun kulağa ne kadar tuhaf geldiğini biliyorum. Gerçekten de tuhaftı, tuhaf ve şaşırtıcıydı. Biz yüzümüzü hiçbir zaman görmeyiz, Caroline, aynada bile. Sanırım daha küçük yaştan itibaren aynalara poz vermeyi, en iyi açıdan görünmeyi öğreniriz. Kendi yüzünün ve bedeninin bir başkasıyla aynı mekânı paylaştığını görmek apayrı bir deneyim.</p>

  <p>Bir süre ona sadece bakakaldım. Bu adamın, New Dover’dan gelirken beni izleyen kişi olduğunu sormadan&#160;anlamıştım.</p>

  <p>Onu daha önce niçin tanıyamadığım belliydi. Benimle aynı kişi olduğu yadsınamazdı ama tam bir yansımam da&#160;değildi. Dur, ne gördüğümü tarif edeyim; genç bir adam,&#160;uzun boylu, lime lime olmuş bir üniforma giymiş. Şapkası yoktu ve postalları çamur içindeydi. Benden daha tıknaz&#160;sayılırdı ve yürürken aksamıyordu. Traşlıydı. Bakışlan canlı&#160;ve dikkatliydi. Dostça gülümsüyordu. Silah taşımıyordu.</p>

  <p>Zararsız görünüyordu.</p>

  <p>Ama insan değildi.</p>

  <p>En azından yaşayan bir insan değildi. Bir kere, tam olarak <span style="font-style:italic;">orada</span> değildi. Demek istiyorum ki, Caroline, görüntüsü kâh silinip kâh canlanıyordu, tıpkı rüzgârlı bir gecedeki bir&#160;yıldız gibi.</p>

  <p>“Kimsin sen?” diye fısıldadım.</p>

  <p>Sesi güçlüydü, hiç de bir hayaletten geliyora benzemiyordu. “Bu zor bir soru,” dedi. “Ama sanırım yanıtını zaten kısmen biliyorsun.”</p>

  <p>Çevremizdeki ıslak topraktan sis yükseliyordu. Alacakaranlığın soğuğunda, bir duvarla dünyadan ayrıtmışçasına durduk birlikte.</p>

  <p>“Bana benziyorsun,” dedim yavaşça. “Ya da bir hayalete. Ne olduğunu bilmiyorum.”</p>

  <p>“Birlikte yürüyelim, Guilford,” dedi. “Yürürken daha iyi düşünebiliyorum.”</p>

  <p>Böylece o sisli sabah vakti çalıların arasında birlikte yürüdük. Sanırım dehşete kapılmam gerekirdi. Aslında biraz öyleydim. Ama tavırları çok dostçaydı. Yüzündeki ifade sanki şöyle diyordu; Bu <span style="font-style:italic;">şekilde</span> buluşmamız <span style="font-style:italic;">ne</span> saçma, değil mi?</p>

  <p>Sanki bir hayalet, beyaz çarşafı ve zincirleri için özür diliyormuş gibi.</p>

  <p>Belki bir hayalet tarafından ziyaret edilmeyi hafife alıyormuşum gibi görünebilir. Gerçekte hissettiğim daha çok büyülenmişçesine bir şaşkınlıktı. Kendi endişelerimin arasında onu duyabilecek kadar savunmasız -sersemlemiş- olduğum bir ânı seçtiğine inanıyorum.</p>

  <p>Ya da belki bitkinliğin, kederin ve alkolün kışkırttığı bir sanrıdan ibaretti. Nasıl istersen öyle düşün, Caroline.</p>

  <p>Sabahın solgun ışığında birlikte yürüdük. Otlağı çevreleyen kubbe ağaçlarının koyu gölgesinde daha mutlu ya da en azından daha somut görünüyordu. Sesi, insan nefesi ve&#160;akciğerlerinden kaynaklanan güçlü, fiziksel bir sesti. Sıradan insanların kullandığı ve kendi düşüncelerimin uğultusu kadar tanıdık ve gösterişsiz bir İngilizceyle konuşuyordu. Ama hiç tereddüt etmiyor ve aradığı sözcükleri kolayca&#160;buluyordu.</p>

  <p>Şunları dedi bana...</p>

  <p><sup><a href="#bookmark4">1</a></sup></p>

  <p>Bana adının Guilford Law olduğunu ve Boston’da doğup büyüdüğünü söyledi.</p>

  <p>On dokuz yaşına gelinceye dek sıradan bir hayat sürdüğünü ve o zaman askere alındığını ve yabancı bir savaşta, bir Avrupa savaşında, bir dünya savaşında savaşmak üzere&#160;okyanusun ötesine gönderildiğini söyledi.</p>

  <p>Benden Avrupa’nın hiçbir zaman değişmediği, o krallıklar ve diktatörlükler çorbasının tüm dünyayı saran bir çatışma halinde taşıncaya dek kaynamaya devam ettiğini hayal etmemi istedi.</p>

  <p>Ayrıntılar önemli değil. Meselenin özü şu ki, bu hayalet, Guilford Law kendini Fransa’da, Alman ordusunun karşısında, zehirli gazın ve hava hücumlarının daha da korkunç&#160;bir kâbusa dönüştürdüğü kanlı siper savaşlarında buluyor.</p>

  <p>Bu Guilford Law -ben onu “nöbetçi” diye adlandırıyorum- o savaşta öldürülüyor.</p>

  <p>Onu şaşırtan şey ise, dünyaya gözlerini son kez kapattığında bu, hayatın ya da düşüncenin sonu olmuyor.</p>

  <p>İşte bu noktada, Caroline, öykü daha da tuhaf, hatta daha da çılgınlaşıyor.</p>

  <p>Sabahın serinliğinde devrilmiş bir ağaç gövdesine oturduk ve ben, onun güvenilir ve rahat varlığı, kendini açıkça belli&#160;eden <span style="font-style:italic;">ağırlığı</span> karşısında hayrete düştüm. Rüzgâr estiğinde&#160;siyah saçları dalgalanıyordu; diğer her canlı gibi soluk alıp&#160;veriyordu; bana bakmak için her dönüşünde ağaç kütüğü&#160;sallanıyordu.</p>

  <p>Eğer nöbetçinin bana söyledikleri doğruysa o zaman Schiaparelli ve onun gibi düşünen astronomlar haklıymış;&#160;yıldızlarda ve gezegenlerde hayat var, bizimkine benzeyen&#160;ve benzemeyen, hatta bazı vakalarda bizden çok farklı hayatlar.</p>

  <p>Nöbetçinin dediğine göre evren çok ama çok yaşlı. İnsanlığın taş baltayı keşfetmesinden önce bilimsel uygarlıklar üretebilecek kadar yaşlı. İnsan ırkı bilinçli canlılara doymuş bir galaksiye doğmuştu. Güneşimiz ilkel toz bulutundan katılaşmadan önce, diyordu nöbetçi, evrende o kadar büyük ve o kadar karmaşık harikalar vardı ki, bilimden&#160;çok büyüyü akla getiriyorlardı ve yapımı kelimenin tam&#160;anlamıyla çağlar süren yeni harikalar da doğmak üzereydi.</p>

  <p>Galaksimizi, kendisi de birkaç milyar benzer kümeden biri olan birkaç milyar yıldızlık küçük kümemizi, bir çeşit&#160;canlı varlık olarak tanımlıyordu. Yıldızlan iletişim hatlan&#160;birbirine bağlıyordu; telgraf ya da radyo iletişimi değildi&#160;ama doğrudan doğruya uzayın gözle görülmeyen özüyle&#160;(izotropik enerji demişti, sanırım esiri' kastediyordu) ilgiliydi ve bu sık dokulu iletişim hatlan o denli girift bir hal <a id="footnote1"></a><sup><a href="#bookmark4">1</a></sup></p>

  <p>almıştı ki kendilerine özgü bir zekâ geliştirmişlerdi! Yıldızların kendi <span style="font-style:italic;">aralarında düşündüklerini</span> iddia ediyordu ve bundan da fazlası, <span style="font-style:italic;">anımsadıklarını.</span></p>

  <p>Preston Finch, sık sık Piskopos Berkeley’den alıntılar yapar ve hepimizin sadece Tanrı'nın zihnindeki düşüncelerden ibaret olduğumuzu söylerdi.</p>

  <p>Bu Guilford Law, öldüğü güne dek fiziksel bir hayvandı, o noktada ise bir çeşit düşünceye dönüştü; kendini, yerel&#160;tanrısının zihnindeki bir <span style="font-style:italic;">çekirdek bilinç</span> diye adlandırıyordu.</p>

  <p>Dediğine göre bu pek de yüce bir varoluş değildi, en azından başlangıçta. Büyük zihinle birleşse bile insan zihni hâlâ sadece bir insan zihniydi. Sonraki yaşama uyandığında, bir Fransız hastanesinde, başından aldığı şarapnel&#160;yarasından iyileşmekte olduğunu sanıyordu ve gerçekten&#160;öldüğüne inanabilmesi için daha önce ölmüş olan birkaç&#160;kişiyi görmesi gerekmişti! Sanal vücudu (onun deyimiyle)&#160;kendininkine o kadar benziyordu ki aralarında hiçbir fark&#160;yok gibiydi, ama ona denildiğine göre bu da değişebilirdi.&#160;Hayatın özü değişimdir, diyordu, sonsuz hayatın özü de&#160;sonsuz değişimdir. Öğrenecek çok şey vardı, keşfedilecek&#160;dünyalar, tanışılacak yeni yaşam biçimleri. Organik bedeni&#160;fiziksel gereksinimleriyle ve beynin anılan saklayabilme kapasitesiyle sınırlanmıştı. Bu engeller kalkmıştı artık.</p>

  <p>Onu kapsayan zihni tanıdıkça, anılarını ve bilgeliğini kullanmayı öğrendikçe kaçınılmaz olarak değişecekti. İnsan doğasını terk etmeyecek ama ona ekleyecek, onu genişletecekti.</p>

  <p>Sonuçta “Guilford Law” adlı çekirdek bilinç daha muazzam ve daha karmaşık bir şeyin parçası oluncaya dek milyonlarca yüzyıl boyunca yaptığı bu olmuştu.</p>

  <p>Bu sabah konuştuğum şey hem Guilford Law’dı hem de o daha büyük varlık: aslında birbirlerine bağlı olan ama bireyselliklerini de koruyan milyarlarca ve milyarlarca varlık.</p>

  <p>İnanmakta nasıl zorlandığımı hayal edebiliyorsundur. Ama bu şartlar altında hangi açıklama olursa olsun akla&#160;yatkın gelecekti.</p>

  <p>Yazdıklarımı yalnızlık ve şokun delirttiği bir adamın zırvalarından farklı bir şeymiş gibi okuyabiliyor musun?</p>

  <p>Yaşadığım şok yeterince gerçek, tanrı şahidimdir. İkimizin de yitirdiklerimizin yasını tutuyorum.</p>

  <p>Bana inanmanı da beklemiyorum. Tek istediğim sabretmen. Bir de iyi niyetin, Caroline, eğer tükenmemişse.</p>

  <p>Nöbetçiye bunların nasıl olabildiğini sordum. Ne de olsa <span style="font-style:italic;">ben</span> Guilford Law’dım ve bir Alman savaşında falan ölmediğim de gün gibi meydandaydı.</p>

  <p>“Uzun hikâye,” dedi.</p>

  <p>Hiçbir yere gitmediğimi söyledim.</p>

  <p>Sonraki-hayat, nöbetçinin dediğine göre, hiç de beklediği gibi çıkmamıştı. Bir kere <span style="font-style:italic;">doğaüstü</span> bir sonraki-hayat değildi; insan yapımı (ya da en azından zeki varlık yapımı) bir cennetti ve Brooklyn Köprüsü kadar yapay ve yine&#160;onun kadar sonluydu. Bir milyon gezegenden toplanmış&#160;ruhlar, “zihinküreler” denilen ve galaksiyi bitmek bilmeyen&#160;keşif yolculuklarında katetmiş gezegen büyüklüğündeki&#160;makineler olan fiziksel yapılarda bir araya getiriliyorlardı.&#160;Bir cennet, Caroline, ama sorunları ve düşmanlanyla bizim&#160;<span style="font-style:italic;">cennetimiz</span> değil.</p>

  <p>Bu tanrıların ne tür düşmanlan olabileceğini sordum ona.</p>

  <p>“İki,” dedi.</p>

  <p>Birisi zamandı. Bilinç ölümlülüğü yenmişti, en azından galaksi çapında. İnsan türünün ortaya çıkmasının öncesinden beri zihinkürelerin etkinlik alanlarının içinde ölen ve makul bir bilince sahip her yaratık cennete alınmıştı. (Neanderthal adamından Başkan Taft’a kadar her insan da buna dahildi. Dediğine göre bazılarının sonraki-hayata uyum&#160;sağlayabilmeleri için ahlaki düzenlemeler uygulanması gerekmişti. Belki galaksideki en aşağılık tür değildik ama melek olmadığımız da gün gibi ortadaydı.)</p>

  <p>Ama bilincin kendisi de ölümlüydü, Samanyolu galaksisi de ve genel olarak evrenin kendisi de. “Tanecik çürümesi” ve “ısı ölümü” diye bir şeyler geveledi ama pek izleyemedim. İşin özeti şuydu ki, <span style="font-style:italic;">maddenin kendisi de</span> sonunda ölecekti. Ellerindeki bütün bu zekâ birikimini kullanan&#160;zihinküreler, varlıklarım bu noktanın ötesine dek uzatmanın bir yolunu buldular. Bilinçli tarihin tamamını içerecek&#160;ve sadece zihinkürelerin değil, tasavvur dahi edilemeyecek&#160;kadar uzak galaksilerdeki benzer varlıkların da başvurabilecekleri bir Arşiv inşa etmeyi düşündüler.</p>

  <p>Böylece düşmanlardan birisi zamandı ve bu düşman teslim alınamasa da en azından dişleri sökülmüştü.</p>

  <p>Diğer düşmana <span style="font-style:italic;">sahtecan</span> adını veriyordu.</p>

  <p>Sahtecan evrimi makinelere uygulama girişimlerinin vardığı sonuçtu.</p>

  <p>Makineler, diyordu nöbetçi, bilince belirli sınırlar içinde kavuşabilirler. (Sanırım “bilinç” ve “makineler” sözcüklerini salt teknik anlamda kullanmıştı ama üzerine gitmedim.)&#160;Hem organik ve hem de gerçek makine bilinçliligi “kuantum belirsizliği” dediği bir şeyi kullanırken, sahtecan bir&#160;tür <span style="font-style:italic;">matematikti.</span></p>

  <p>Sahtecan, “sistem asalakları” ya da onun deyimiyle “karmaşıklığı avlayan, içine giren ve yiyip bitiren akılsız&#160;algoritmalardı.</p>

  <p>Bu algoritmalar, bilinçli varlıklardan, eşekarısmm içine yumurtlayacağı tarantuladan nefret ettiği kadar bile nefret&#160;etmezledi. Sahtecan, bilinçli “sistemlere" yerleşir ve bilincin kendisini tüketirdi. İletişimi ve düşünceyi, kendini kopyalamanın aracı olarak görür ve kopyalar da yine kendi kopyalarını çıkarır ve bu böyle giderdi.</p>

  <p>Sahtecan, klasik anlamda bilinçli ve bir birey olmasa da, bu nitelikleri taklit edebiliyordu; karıncaları andıran toplu&#160;bir zekâ ve kör bir kurnazlıkla hareket edebiliyordu. Anlayıştan tamamen yoksun dev bir zekâyı tahayyül et edebilirsen.</p>

  <p>Sahtecan, evrenin farklı yerlerinde ve farklı zamanlarda ortaya çıkmıştı. Bilinci tehdit etmiş ve yok edilemese de yenilmişti. Arşiv’e sahtecan tarafından sızırmayacağına inanılıyordu; klasik maddenin çürümesi, bu tehlikeli algoritmaların da sonu demekti.</p>

  <p>Ama böyle olmadı.</p>

  <p>Arşiv, sahtecan tarafından yozlaştırıldı.</p>

  <p>Arşiv.</p>

  <p>Caroline, tanrısal bir bakış açısıyla, sence nihai tarihi ne oluşturabilir?</p>

  <p>Geçmişin <span style="font-style:italic;">yorumu</span> olamaz, ne kadar düşünceli ve nesnel yapılırsa yapılsın. Geçmişin <span style="font-style:italic;">kendisi de</span> olamaz, çünkü doğrudan ve basit bir biçimde danışılması zordur.</p>

  <p>Hayır, nihai tarih kitabı, ancak tarihin bir aynada izlenmesiyle olur, geçmiş ulaşılabilir bir tarzda yeniden canlandırılır, özgün dillerinin ve lehçelerinin tamamında bir kitap gibi açılır; sadık biçimde işleyen bir modeldir, bütün boşluklar sadeleştirmek amacıyla çıkarılmıştır ve kitabın kendisi değiştirilip bozulmadan ulaşılabilir.</p>

  <p>Arşiv statikti, çünkü tarih değişmezdi, ama uzun aralıklarla nöbetçinin “Higgs alanı” dediği ve plağın yivlerini izleyen bir pikap iğnesine benzettiği şey tarafından taranıyordu. Plak değişmezdi ama sabit bir nesneden hareketli bir&#160;olgu -müzik- elde edilirdi.</p>

  <p>Aklı başındaki bir dünyada, tabii ki, plağın her çalmışında aynı müzik duyulurdu. Ama ya pikaba bir Mozart senfonisi koyduğunuzda yarı yolda Die <span style="font-style:italic;">Zauberflöte’ye</span> dönüşürse?</p>

  <p>Sersemlemiş de olsam işin nereye varacağını görebiliyordum.</p>

  <p>Nöbetçinin Dünya Savaşı, bir Mozart senfonisiydi. Avrupa’nın geçirdiği değişim ise <span style="font-style:italic;">Die Zauberflûte.</span></p>

  <p>“Bana bu Arşiv’in <span style="font-style:italic;">içinde</span> olduğumuzu mu söylüyorsun?”</p>

  <p>Başıyla sakince onayladı.</p>

  <p>Ürperdim. “Yani <span style="font-style:italic;">benim,</span> bir çeşit tarih kitabı olduğumu mu söylüyorsun... ya da en azından bir sayfa, ya da bir paragraf?”</p>

  <p>“Niyet buydu,” dedi bana.</p>

  <p>Bütün bunları hazmetmesi zordu, tabii ki. Caroline, bunları okuduğunda aklından neler geçtiğini düşünüyorum da... Benim delirdiğimden emin olmalısın.</p>

  <p>Belki de haklısmdır. Ben de öyle olmasını tercih ederdim neredeyse.</p>

  <p>Ama bu mektubun gerçekten sana mı yazıldığını merak ediyorum. <span style="font-style:italic;">Sana,</span> yani Avustralya’daki Caroline’a mı, yoksa&#160;ıssızlığın ortasında hayalini zihnimden çıkarmadığım, beni&#160;hayatta tutan diğer Caroline’a mı?</p>

  <p>Belki o Caroline da tamamen yok olup gitmemiştir. Belki omzunun üzerinden okuyordur yazdıklarımı.</p>

  <p>Bu hayaletin bana söylediklerinin muazzamlığını kavrayabiliyor musun?</p>

  <p>Çevremdeki dünyanın, senin ve benim yaşadığımız dünyanın, zamanın sonundaki bir makinenin içindeki bir yanılsamadan ibaret olduğunu güpegündüz ve açık bir dille iddia etti.</p>

  <p>Burroughs, Verne ve Wells’le olan tüm deneyimlerime rağmen bu benim kolaylıkla kabul edebileceğimin çok ötesindeydi.</p>

  <p>“Daha açık söyleyemem,” dedi bana, “ya da senden bu olasılığı da dikkate almandan daha fazlasını isteyemem.”</p>

  <p>İş daha da karmaşık bir hal alıyor. Biz bir “tarih kitabıyken”, Caroline, her olay, her eylem önceden belirlenmişti ve daha önce olup bitenlerin alışılmış bir tekrarından ibaretti,&#160;ancak biz bunun böyle olduğunu tabii ki bilmiyorduk.</p>

  <p>Ama sahtecan sisteme kaosu (kendi deyimi) aşıladı; bu, din bilimcilerin “özgür irade” dediklerinin karşılığı oluyor.</p>

  <p>Bu da, nöbetçinin dediğine göre, sen ve ben ve Arşiv’de biçimlendirilmiş bütün diğer bilinçli varlıkların bağımsız,&#160;önceden kestirilemez canlılara dönüştüğü anlamına geliyormuş. <span style="font-style:italic;">Gerçek</span> yaşamlardan söz ediyordu; bilincin korumaya and içtiği yeni hayatlardan.</p>

  <p>Diğer bir deyişle sahtecan istilası bizi makineyi andıran bir varoluştan kurtarmıştı; bizi rehin almıştı, sonunda yok&#160;edecek de olsa.</p>

  <p>(Bu sahtecan varlıklarını asi melekler olarak düşünmek ne kadar cazip geliyor. Dünyaya kötülüğü sokarak bizi vicdan sahibi kıldılar ve özgürlüğümüzü onlara borçlu olsak&#160;bile onlarla ölümüne savaşmalıyız.)</p>

  <p>Sabahın son sisleri de dağılıp gün aydınlanmaya başlarken bir süre daha konuştuk. Öğle güneşinde nöbetçi bir hayalete daha da çok benzemişti. Gölge düşürüyordu ama benimki kadar koyu değil.</p>

  <p>Sonunda ona en önemli soruyu sordum; Buraya niçin gelmişti ve benden ne istiyordu?</p>

  <p>Yanıtı uzun ve huzursuz ediciydi.</p>

  <p>Yardımımı istedi.</p>

  <p>Reddettim.</p>

  <p>Dr. Sullivan, ne zaman Preston Finch'le tartışacak olsa, ona yine Berkeley'in sözleriyle karşılık verirdi. Kelimeler&#160;aklımda kalmış: “Şeyler ve eylemler neyse odur ve bunların&#160;sonucunda nc olacaksa olacaktır; o zaman kandırılmayı niçin istiyoruz ki?”</p>

  <p>Yine de, bazen oluyor işte, Caroline. Bazen kandırılmayı gerçekten istiyoruz.</p>

  <p>Belki şaşıracaksın ama kıtaya geri dönmek istiyorum, büyük bir olasılıkla Akdeniz yerleşkelerinden birine; Fayetville ya da Oro Deltası olabilir. Hava orada sıcak. Umutlar taze.</p>

  <p>Ama bir isteğim olduğundan söz etmiştim.</p>

  <p>Avustralya'daki yaşamın sana ait, Caroline. Omuzlarında kaldırmayı hiçbir zaman başaramadığım ağır bir mutsuzluk&#160;taşıdığını biliyorum. Belki bu yükten tamamen kurtulmanın bir yolunu bulmuşsundur. Umarım. Kararını sorgulamayacağım ve davet edilmediğim sürece Lily’yi görmeye de&#160;gelmeyeceğim.</p>

  <p>Ama lütfen -bunu senden diliyorum- lütfen Lily beni ölü bilmesin.</p>

  <p>Bunu, Sydney’e giden bir Kızılhaç göçmen gemisine binecek olan Bay Bames’la gönderiyorum ve Teğmen Colin YVatson’ın yaşayan herhangi bir akrabasına iletmesini bekliyorum. Onu teğmenin ordu nezdindeki konumunu tehlikeye atacak hiçbir şey yapmaması konusunda uyardım. Bay&#160;Bames güvenilir ve ağzı sıkı birine benziyor.</p>

  <p>Kıtada geçirmiş olduğum kışa ait notlarımı da ekledim. Onları gönderemedigim mektuplar olarak farz et. Belki Lily&#160;büyüdüğünde okumak ister.</p>

  <p>Aradığın eş olamadığımı biliyorum. Zamanın ve belleğin ikimize de merhametli davranacağını yürekten umuyorum.</p>

  <p>Bir daha buluşacağımızdan çok şüpheliyim.</p>

  <p>Ama lütfen beni Lily’ye hatırlat. Belki hepimiz de bir makinenin içindeki hayaletleriz. Bu Dr. Sullivan’ın duymaktan çok hoşlanacağı bir açıklama. Ama ne olursak olalım... varız. Lily benim kızım. Onu seviyorum. Eğer başka hiçbir şey&#160;değilse bile bu sevgi gerçek. Lütfen ona böyle söyle. Onu&#160;her zaman ve çok sevdiğimi söyle.</p>

  <p>Her zaman.</p>

  <p>Her zaman.</p>

  <p><span style="font-weight:bold;">— <a id="bookmark5"></a>ARA BÖLÜM —</span></p>

  <p>Tohumbilinç Guilford Law, bir kum tanesinden daha büyük olmayan bir karmaşık madde çekirdeğinin üzerinde Arşiv’e&#160;düştü.</p>

  <p>Bu tür tanecikler Arşiv’e düzenli bir yağmur gibi yağıyorlardı. Onlar her dünyadan, sahtecan saldırısıyla tarihi tehlikeye giren canlı türlerinden toplanmış tohum bilinçlerdi. Her tanecik aslında bir silahtı; tanınmamak için gizlenmiş ve Arşiv’in sımsıkı kapalı altyapısıyla düşmanın dikkatini başka yöne çekecek tarzda etkileşime girmek üzere&#160;kurgulanmıştı.</p>

  <p>Arşiv’in içindeki her noktada savaşlar oluyordu. Yarı-bilinçli Turing paketleri serbestçe dolaşıyor ve sahtecanın algoritmik izlerini bulup üremesine engel oluyorlardı. Sahtecan düğümleri ise, karşılık olarak, üreme kodlarım maskeliyor ya da mutasyona uğratıyorlardı. Avcı paketler bir&#160;süre başarılı oldular, sonra istilacılar onların saldın düzenlerini belirleyip engellemeye başladıklarında yenildiler. Savaş, bir ekolojiye dönüştü.</p>

  <p>Guilford'ın görevi başka yerdeydi. Otonom sistemleri onu Arşiv’in fonksiyonel yapısına bağladı ve onu eski Dünya’nın kopyasına gönderdiler. Kendini fenomenolojik&#160;bir varlık olarak ortaya koyamıyordu, en azından fonksiyonel olarak ve uzun sûre değil, ama Guilford Law’un kopyasıyla doğrudan iletişim kurabiliyordu.</p>

  <p>Burada ne olduğu önemliydi. Sahtecan, Arşiv’in yüreği sayılan ontosferi kökten değiştirmişti. Savaşın yaralan her&#160;yerdeydi.</p>

  <p>Avrupa kıtası tek bir darbede değiştirilmiş, mutant bir tarihe teslim edilmişti. Sahtecan, ontosfere yanbilinçli böceksi yaratıklar aracılığıyla girmelerini sağlayacak bir evrim silsilesi yaratmaya çalışmıştı.</p>

  <p>Bu girişim etkin bir dirençle karşılaşmıştı. Onların hedefleri dünyayı toptan değiştirmekti. Sadece bir kısmını değiştirebilmişlerdi.</p>

  <p>Ama kopya dünya kalıcı biçimde değişmişti. Guilford'ınki gibi kısa sürmüş hayatlar yeni, otonom ve tamamen bilinçli&#160;biçimlere dönüşmüşlerdi. Bunların çoğu, Arşiv’in altyapısından merkezi ontolojisine geçiş kanallarıydı. Bu kanallardan&#160;Guilford'ınki gibi ruhlar ya da sahtecanın asalak yaşam biçimleri girecek ve tarihin mekânlarını değiştireceklerdi.</p>

  <p>Guilford Law tohumbilinci halihazırda verilmiş olan zarar karşısında öfkeye kapıldı. Korktu da; sahtecan istilasıyla yaratılan yeni tohumzihinlerin kurtanlamamalan ihtimali,&#160;diğer bir deyişle mutlak yokoluşun dehşeti karşısında korktu.</p>

  <p>Geçmişin yeniden inşasından başka bir şey olmayan varlıklar rehin alınmışlardı; eğer ontosfere yapılan sahtecan istilası engellenmeden sürerse mahvolacakları kesindi.</p>

  <p>Zihinküresinden ayrılmış bir tohumbilinç olan Guilford, savaşın sadece bir kısmını idrak etmekten ötesini umamazdı. Umması da istenmemişti. Diğerleriyle birlikte gelmesinin&#160;tek nedeni Dünya için verilen savaşa müdahale etmekten&#160;ibaretti.</p>

  <p>Dünya’yı yeterince anlıyordu.</p>

  <p>Avrupa’da psionlar verimsiz kalan geçiş noktalarına bağlanmışlardı; bu uzayda, Arşiv’in saklı yapılarını ontolojik Dünya’yla birleştiren geçiş yolu bir kuyuydu. Psionlar, dev&#160;böcekleri andıran yaratıkları avatar olarak kullanmışlar,&#160;kendi olanak ve amaçlarını bu yaratıklara yüklemişler, geçiş&#160;noktalarını koruması için onlara kaba taştan bir kent inşa&#160;ettirmişlerdi.</p>

  <p>Kent ilk çatışmalardan birinde düşmüştü. Geçit mühürlenmişti.</p>

  <p>Şimdilik.</p>

  <p>Yeni bir hareketlilik onu çekmişti. Ontolojik zaman yaratmak için Arşiv’i taramakta olan Higgs alanı, yeni bir sahtecan istilasının geri sayımını başlatmıştı. Başka bir Armageddon. Başka bir savaş.</p>

  <p>Bütün bunları doğrudan hissetmişti; kuyuyu, kendi avatarı Guilford Law’u, bazılarının Darwinya adını verdiği kıtayı, hatta tarih dışı tohumzihinlerin özerklik için didiştikleri değiştirilmiş Mars’ı. Geçmiş krizler, gelecek krizler.</p>

  <p>Müdahale edemiyordu, en azından doğrudan değil. Psionların yaptığı gibi basitçe bir avatar yakalayıp yönetemiyordu da. Tohumyaşamların bağımsızlıklarına saygı gösteriyordu. Avatarma tereddütle yaklaştı. Kendini, avatarın anlağının sınırlarına sığabileceği kadar daralttı, bir zamanlar olduğu gibi saf ölümlü bir varlık olmaya çalıştı.</p>

  <p>Tüm bilincin embriyosu olan korkuların, gereksinimlerin ve özlemlerin oluşturduğu kargaşa içindeki o özü yeniden keşfetmek ne garipti. Düşünceler geçti zihninden;</p>

  <p>Bu, <span style="font-style:italic;">bir zamanlar bendim. Bu, bir zamanlar benim</span> var olan <span style="font-style:italic;">her şeyimdi, çıplak, yalnız</span> ve <span style="font-style:italic;">korkmuş. Hareketsiz madde denizinde bir zerre.</span></p>

  <p>Büyük bir merhamet duydu.</p>

  <p>Avatarm algısına bir hayalet olarak girdi, onun ontosferinde kendini ancak böyle gösterebilirdi. Bir savaş olacak, dedi avatarına. Bu savaşta sana da bir rol düşüyor. Yardımına ihtiyacım var.</p>

  <p>Avatarı, Guilford'ın ağır aksak yaptığı açıklamaları dinledi. Sözcükler beceriksizce, ilkel ve neredeyse yetersizdi.</p>

  <p>Sonra avatarı onu reddetti.</p>

  <p>“Söylediklerin umurumda değil.” Daha genç olan Guilford'ın sesi açık ve kesindi. “Ne olduğunu ya da doğru&#160;konuşup konuşmadığını bilmiyorum. Orta Çag’dan kalma&#160;şeyler tarif ediyorsun; hayaletler, iblisler ve canavarlar, tıpkı&#160;bir onuncu yüzyıl tiyatrosu gibi."</p>

  <p>Bebek bilincin sözlerinde acı bir alay vardı. Eşi tarafından terk edilmişti. Kavrayabileceğinden çok fazlasına tanık olmuştu. Yurttaşlarının ölümlerini izlemişti.</p>

  <p>Yaşlı Guilford anlıyordu.</p>

  <p>Belleau Wood’u ve Bouresches’yi anımsadı. Gelinciklerin kızıla boyadığı bir buğday tarlasını anımsadı. Makineli tüfek ateşiyle biçilen Tom Compton’ı anımsadı. Kederi anımsadı.</p>

  <h5 id="ua6849a1e-769e-407d-97a2-e7d0587a9454">ÜÇÜNCÜ<a id="bookmark6"></a> KİTAP</h5>

  <p>TEMMUZ 1945</p>

  <p><span style="font-style:italic;">“Çünkü her çağ ya ölmekte ya da doğmakta olan bir düştür</span> ”</p>

  <p><span style="font-style:italic;">-A. W. E. O’SHAUGHNESSY</span></p>

  <p><a id="bookmark7"></a><span style="font-weight:bold;">— YİRMİ ALTINCI BÖLÜM —</span></p>

  <p>Campanian düzlüklerinde eski isimlerin çoğu diriltilmişti. Napoli Körfezi yine Tirhen Denizi’ne açılıyor, Miseno Burnu ile Sorrento Yarımadası tarafından sınırlandırılıyor ve aktif yanardağ Vezüv’ün gölgesinde kalıyordu (ilk yerleşenler&#160;ona “Yaşlı Tiryaki” adım takmış olsalar bile). Toprak, ekime uygun, iklim yumuşaktı. Anadolu’dan esen kum bahar&#160;rüzgârına hâlâ <span style="font-style:italic;">scirocco</span> deniyordu.</p>

  <p>Tepelerdeki ve yamaçlardaki yerleşkeler konumlarına özgü isimler almışlardı; Oro Deltası, Paleopolis, Fayetville,&#160;Dawson City. Ütopist Upton Sinclair’in izinden gidenler bir&#160;zamanlar adı Capri olan adada Mutualville kentini kurmuş,&#160;ancak ticaret katı komünal yaşam tarzlarım biraz yumuşatmıştı. Liman, ticareti destekleyecek biçimde büyütülmüştü.&#160;Şimdi Afrika’dan gelen şilepleri, Mısır ve Arabistan'ın altüst&#160;olmuş topraklarından gelen göçmen gemilerim ve bir vakitler sadece balıkçı teknelerinin olduğu yerlerde Amerikan&#160;petrol tankerlerini görmek mümkündü.</p>

  <p>Fayetville, körfezdeki en büyük yerleşim birimi değildi. Artık bağımsız bir kasaba olmaktan çok Oro Deltası’nın kıyı&#160;boyunca uzanan ve çiftçilerle tarım işçilerinin ihtiyaçlarım&#160;karşılayan bir uzantısı gibiydi. Verimli ovalarda mısır, buğday, şeker pancarı, zeytin, fındık ve kendir yetiştiriliyordu.&#160;Denizden yaftabalıgı, biber yengeci ve tuz marulu çıkarılıyordu. Yerli türlerin ekimi yapılmıyordu ama baharatçı&#160;dükkânları yabanıl araziden getirilmiş dingo cevizi, şarap-tohumu ve kırmızı ketenle dolup taşıyordu.</p>

  <p>Guilford kasabayı beğeniyordu. Yirmili yıllarda basit bir sınır yerleşkesiyken nasıl büyüyüp göreceli olarak daha&#160;modem bir kente dönüştüğünü izlemişti. Şimdi Fayetville&#160;ve diğer Napolitan kasabalarda elektrik vardı. Sokak lambaları, kaldırımlar, kiliseler. Daha çok Oro Deltası’nın liman&#160;bölgesinde yoğunlaşsalar da Araplar ve Mısırlılar için camiler ve tapmaklar. Bol bol western ve Hollywood üretimi&#160;ipe sapa gelmez Darwinya serüvenleri izleyebileceğiniz bir&#160;sinema sarayı. Ayrıca daha az saygın diğer konforlar; meyhaneler, tütünhaneler ve hatta Follette Caddesi’nde hemen&#160;taş ocağını geçince bir genelev.</p>

  <p>Bir zamanlar Fayetville’de herkes herkesi tanırdı ama o günler çok geride kalmıştı artık. Şimdi sokaklarda her türden yabancı yüzle karşılaşmak mümkündü.</p>

  <p>Gerçi tanıdık yüzler çok daha huzursuz edici olsalar da.</p>

  <p>Guilford yakınlarda tanıdık bir yüz görmüştü.</p>

  <p>Tepelerde yürüyüşe çıktığında yüz de onu izlemişti. Bütün ilkbahar boyunca beklenmedik anlarda karşısına çıkmıştı; bir buğday tarlasından bakarken ya da denizden yükselen sisin içinde.</p>

  <p>Üzerinde eski püskü ve modası geçmiş bir askeri üniforma vardı. Yüzü tıpkı ona benziyordu. Onun ikiziydi; hayalet, asker, nöbetçi.</p>

  <p>On iki yaşında olan ve yaz güneşinden kalanı sonuna kadar değerlendirmek isteyen Nicholas Law, izin isteyip kapıya&#160;doğru fırladı. Sineklik, arkasından takırdayarak kapandı.&#160;Guilford, tepeden aşağı koşan oğlunun çizgili süveterini pencereden bir an görür gibi oldu. Çocuğun daha ötesinde sadece gökyüzü, burun ve denizin laciverti vardı.</p>

  <p>Abby, buzdolabından aldığı tatlıyla beraber mutfaktan çıktı. Dondurmalı bir şey. Çarşıdan alınmış dondurma,&#160;Guilford’a göre hâlâ bir yenilik.</p>

  <p>Abby terk edilmiş sofrayı görünce aniden durdu. “Tatlısını bekleyemedi mi?”</p>

  <p>“Galiba.” <span style="font-style:italic;">Akşam üzeri yakan top,</span> diye düşündü. Fayetville Ilkokulu’nun önündeki geniş çimenlik. Başka bir yeri ve zamanı anımsadı.</p>

  <p>“Sen de mi aç değilsin?”</p>

  <p>Abby’nin elinde iki tabak vardı. “Tadına bir bakayım,” dedi.</p>

  <p>Masanın karşısına oturdu, yüzünde kuşkucu bir ifade vardı. “Zayıflamışsın,” dedi.</p>

  <p>“Biraz. Aslında iyi oldu.”</p>

  <p>“Çok sık yalnız kalıyorsun.” Dondurmanın tadına baktı. Guilford şakaklarındaki kırlıklan fark etti. “Bugün bir adam geldi.”</p>

  <p>“Öyle mi?”</p>

  <p>“Buranın Guilford Law’un evi olup olmadığını sordu, ben de evet dedim ve o da senin Spring Caddesi’nde bir&#160;dükkânı olan fotoğrafçı olup olmadığını sordu. Öyle olduğunu ve seni orada bulabileceğini söyledim.” Kaşığı dondurmanın tepesinde bekliyordu. “Doğru mu yaptım?”</p>

  <p>“Sorun yok.”</p>

  <p>“Seni görmeye geldi mi?”</p>

  <p>“Belki de. Bu centilmen nasıl biriydi?”</p>

  <p>“Esmer. Tuhaf gözleri vardı."</p>

  <p>“Nasıl tuhaf, Abby?”</p>

  <p>“Sadece... tuhaf işte.”</p>

  <p>Bir yabancının kapısına kadar gelmesi ve Abby’nin onu yalnız karşılaması canını sıkmıştı. “Endişelenecek bir şey&#160;yok.”</p>

  <p>“Endişelenmiyorum,” dedi Abby dikkatle. “Sen endişelenmiyorsan.”</p>

  <p>Yalan söylemek gelmiyordu içinden. Abby kolay kanmazdı. Guilford başım sallamakla yetindi. Belli ki Abby neyin yolunda gitmediğini bilmek istiyordu. Belli ki ona bunu söyleyemezdi.</p>

  <p>Bundan hiç kimseye söz etmemişti. Çok uzun bir süre önce Caroline'a yazdığı mektup dışında.</p>

  <p>En azından kapıya gelen adam Guilford’ın ikizi değildi. <span style="font-style:italic;">Bunca yıldan sonra unutuyorsun,</span> diye düşündü. <span style="font-style:italic;">Bir anı bu&#160;kadar tuhaf, bu kadar sıradışı olunca aklından çıkıp gidiyor;&#160;ya da orada, yan unutulmuş halde, bir düdüğün içindeki boncuk gibi tıngırdayıp duruyor Bir şey onu tekrar anımsatmcaya&#160;dek. Sonra buza yatınlmış eski bir düş gibi taptaze çıkıp geliyor yine, paketinden çıkmış ve gün ışığında panldayarak.</span></p>

  <p>O âna dek sadece ufak belirtiler olmuştu; haberciler belki, alametler, avare anılar. Belki onu kalabalıkta takip eden ve kaybolan, akşamları sokak aralarından onu hüzünlü bir&#160;enkaz gibi gözleyen genç yüzün bir anlamı yoktu. Bir anlamının olmamasını istiyordu. Aksinden korkuyordu.</p>

  <p>Abby tatlısını bitirdi ve masayı topladı. “Bugün New York’tan posta geldi,” dedi. “Koltuğunun yanına bıraktım.”</p>

  <p>Guilford zihnindeki karanlık düşünceler zincirinden koparıldığı için memnun oldu. Abby’nin “oturma odası” dediği ama aslında on yıl kadar önce Guilford'ın kendi elleriyle yaptığı dikdörtgen biçimli evin, güney ucundan başka bir&#160;şey olmayan kısmına geçti. Binanın temelini atmış ve iskeletini kurmuştu; yerel bir müteahhit ise sıvasıyla çatısını&#160;yapmıştı. Sıcak bir iklimde ev yapmak daha kolaydı. Çerçeveli resimlerle, masa örtüleriyle, mobilyaların altım dolduran lastik toplarla ve tahta oyuncaklarla eve hayat verenler&#160;ise Abby ile Nicholas’tı.</p>

  <p>Posta, <span style="font-style:italic;">Astounding'in</span> birkaç eski sayısı ile New York gazetelerinden küçük bir demetten oluşuyordu. Gazetelerin moral bozucu bir havalan vardı; Japonya’yla savaşın ayrıntıları, <span style="font-style:italic;">Fayetville Herald</span>daki telsizle alman haberlerden belki&#160;daha iyi ama daha eski.</p>

  <p>Guilford önce dergilere uzandı. Fantazyaya olan ilgisi Caroline ile Lily’yi kaybettiğinden beri azalmış ama yeni&#160;delgiler onu yine çekmişti. Muazzam havagemileri, gezegenlere yolculuklar, uzaylılar; bütün bunlar bir zamanlar&#160;olduklarından daha az ya da daha çok olası görünüyordu.&#160;Ama öykülerin onu alıp götüreceklerine her zaman güvenebilirdi.</p>

  <p>Bu gece dışında. Bu gece ne okuduğunu bile anımsamadan sayfalar bitirdi. Kapaklardaki renkli ve olağanüstü bir gelecek vaat eden resimlere bakmakla yetindi.</p>

  <p>Lan tem Hill’deki istasyondan kasabaya doğru inmekte olan itfaiye kamyonunun takırtısını duyduğunda koltuğunda uyukluyordu.</p>

  <p>Sonra telefon çaldı.</p>

  <p>Telefonlar Fayetville için yeni sayılırdı ve işyerinde bir yılı aşkın bir süredir kullanıyor olsa da, evde de bir tane olmasına henüz alışamamıştı. Gıcırtılı zil sesi bel kemiğinde&#160;bir balık bıçağı gibi inip çıkıyordu.</p>

  <p>Hattın diğer ucundaki ses, stüdyodaki yardımcısı Tim Mackelroy’a aitti. Çabuk gel, diyordu Tim, Tanrı aşkına,&#160;korkunç bir şey, dükkân yanıyor!</p>

  <p><a id="bookmark8"></a><span style="font-weight:bold;">— YİRMİ YEDİNCİ BÖLÜM —</span></p>

  <p>Guilford, evini kasabanın dışına, en yakın yola toprak bir patikayla bir kilometre kadar mesafede inşa etmişti. Kapıdan baktığında Fayetville’i, evlerinin ve caddelerinin düzenini ve muhtemelen Spring Caddesi’nden yükselen bir duman bulutunu uzaktan uzağa seçebiliyordu.</p>

  <p>Abby’ye her şeyi yoluna sokacağım söyledi. Geç saatlere kadar onu beklemesine gerek yoktu. Ne olduğunu anlar anlamaz Abby’yi arayacaktı. O zamana kadar boşuna endişelenmesindi; en kötüsü olsa bile işyeri, Oro Delta Trust tarafından sigortalanmıştı. Yeniden inşa ederlerdi.</p>

  <p>Abby hiçbir şey demedi, sadece onu öptü ve yaşlı Ford’un, arkasında bir toz bulutu bırakarak uzaklaşmasını&#160;pencereden izledi.</p>

  <p>Tozlu bir ay olmuştu. Gökyüzü rengarenkti, güneş batı denizinin ufkuna inmek üzereydi.</p>

  <p>Guilford yolda hâlâ kasabaya doğru pedal çevirmekte olan Nick’e rastladı. Nick’in bisikletini kamyonetin arkasına atacak ve ön tarafta çocuğa yer açacak kadar durdu.</p>

  <p>Haberi duyduğunda Nick’i sıkıntı basmıştı ama Nick hep sıkıntılıydı zaten. Küçücük bir yüzde iri gözler. Sürekli bir&#160;somurtkanlık. Gülümsemek söz konusu bile değil, sadece&#160;somurtmanın biçimleri. En neşeli olduğu anlarda bile -oynarken, okurken, modelleri üzerinde çalışırken- dişlerini&#160;sıkar, yoğun bir dikkat içinde kaşlarını çatardı.</p>

  <p>“Stüdyo nasıl ateş almış olabilir?” diye sordu Nick.</p>

  <p>Guilford bilmediğini söyledi. Bunu söylemek için henüz çok erkendi. Şu an için acil olan şey Tim Mackelroy’un sağ&#160;ve sağlıklı olduğundan emin olmak ve kurtanlabilecekleri&#160;kurtarmaktı.</p>

  <p>Yamaç, yerini taraçalar halindeki tarlalara bırakmıştı. Guilford taş döşeli High Road’a çıktı. Trafik hafifti; sadece&#160;birkaç motorlu araç, Palaepolis yakınlarındaki Amiş köyünden gelen at arabaları, ambarlardan çiftliklerine boş dönmekte olan bir çift kamyon. Follette Yolu, Fayetville’in ana&#160;caddesiydi ve Guilford, yem ve tahıl deposunun köşesini&#160;döner dönmez dumanı gördü. Follette ve Spring Caddelerinin kesiştiği yeri bir itfaiye kamyonu tıkamıştı.</p>

  <p>Law ve Mackelroy’un fotoğrafçı dükkânından geriye pek bir şey kalmamıştı. Sadece üç beş tane yanık tahta parçası.&#160;Kararmış tuğlalar.</p>

  <p>“Vay be!” diye mırıldandı Nick, duman gözlerinden yansırken.</p>

  <p>Guilford, Tim Mackelroy’u, Tyrrhenian Konuşan Resimler Tiyatrosu’nun afişinin altında dururken buldu. Yüzü duman ve gözyaşı lekeleriyle doluydu.</p>

  <p>Taş döşeli caddenin karşı tarafında Fayetville itfaiyesinin aracı hâlâ tütmekte olan yıkıntılara su pompalamaya devam ediyordu. Kalabalık dağılmaya başlamıştı şimdiden.&#160;Guilford oradakilerin çoğunu tanıdı; Tunney’in bürosundan&#160;bir avukat, Blake’s dükkânından bir tezgâhtar kız, Lafayette Kır Lokantası’ndan Molly ve Kate. Onu gördüklerinde&#160;acımayla karışık çekingen bakışlarla baktılar. Guilford, o</p>

  <p>Mackelroy’la konuşurken Nick’e arabada beklemesini söyledi.</p>

  <p>Tim’le ’39 yılında işyerinin büyütülmesinden beri ortaktılar. Tim işlerin ticari yönüyle ilgileniyordu. Guilford bugünlerde kendini fotoğrafçılığa vermişti ve zamanının büyük bir kısmını portre stüdyosunda geçiriyordu. İyi ya da bir vakitler iyi bir işti. Genellikle hep aynı şeylerle uğraşılırdı ama Guilford bunu sorun etmiyordu. Stüdyoda ve karanlık odada olmaktan, burundaki evin masraflarıyla Nick’in&#160;okulunu karşılayacak ve Abby’le ona bir gelecek sağlayacak&#160;kadar para kazanabilmekten hoşlanıyordu. Arada bir, yan&#160;gelir olarak, elektronik tamirciliği de yapıyordu. Paleopolis&#160;tepesindeki radyo kulesi devreye girdiğinde büyük miktarda Edison ve G.E. alıcı tüpleri ithal edilmesini sağlamıştı.&#160;Stateside’dan getirtilen radyoların çoğunun lehimleri tuzlu&#160;iklim nedeniyle aşındığından ve deniz yolculuğu sırasında&#160;kimi parçaları gevşediğinden bir süre işleri çok iyi gitmişti.</p>

  <p>Londra’dan sonra işler daha zahmetli bir hal almıştı tabii. Guilford, Oro Deltası’ndaki ilk beş yılını limandaki teknelerde tayfalık yapmak ya da tahıl boşaltmak gibi düşünmeye vakit bırakmayan yorucu işlerle geçirmişti. Özellikle geceler çok zorlu olmuştu. Çitlikler ’21 yılına gelindiğinde&#160;artık bol miktarda tahıl ve üzüm yetiştiriyor olduklarından&#160;yerel likör ve şarap eksikliği çekilmiyordu ve Guilford teselliyi şişelerde bulmaya başlamıştı.</p>

  <p>Abby’yle tanıştıktan sonra içkiyi bıraktı. O zamanlar Abby’nin soyadı Panzeca’ydı ve Danvinya’ya, kafası Eski&#160;Dünya ile ilgili öykülerle dolu halde gelmiş ikinci nesil bir&#160;Sicilyalı-Amerikalıydı. Guilford'ın deneyimlerine göre bu&#160;tür insanlar genellikle hayal kırıklığına uğrar ve Birleşik&#160;Devletler’e geri dönerlerdi. Ama Abby kalmakta direnmiş ve&#160;kendine bir hayat kurmuştu. Guilford onu bulduğunda Oro&#160;Deltası’ndaki Antonio’nun Yeri adlı bir meyhanede garsonluk yapıyordu. Meyhanenin müşterilerinden liman işçileriyle şakalaşırdı ama işçiler ona dokunmazlardı. Abby çevresinde saygı hissi uyandırıyordu. Bir elektrik ampulünün&#160;yaydığı parlaklık gibi göz kamaştırıcı bir vakarla sarılıydı.</p>

  <p>Guilford’dan açıkça hoşlanıyordu ama Guilford, Antonio’nun Yeri meyhanesine üzerinde ağır bir balık kokusuyla gelmeye son verinceye dek onunla ciddi olarak ilgilenmemişti. Guilford temizlendi, parasım biriktirdi, kendi fotoğraf stüdyosunu açacak sermayeyi edininceye kadar&#160;fazla mesai yaptı. İşyeri bir kasap dükkânının üzerindeki&#160;bir depodan ibaret olsa da o günlerde kasabadaki yegâne&#160;portre stüdyosuydu.</p>

  <p>1930 yılında evlendiler. Nick ’33’te çıkageldi. Bir çocukları daha olmuştu, ’35’te, bir kız ama daha vaftiz bile edilemeden gripten ölmüştü.</p>

  <p>Stüdyo, ailesini on beş yıldır beslemişti.</p>

  <p>Geriye birkaç yanık tuğla kalmıştı.</p>

  <p>Mackelroy yüzünü bir maske gibi kaplayan isin içinden acıklı gözlerle baktı. “Üzgünüm,” dedi. “Yapabileceğim bir&#160;şey yoktu.”</p>

  <p>“Başladığında burada miydin?”</p>

  <p>“Stüdyodaydım. Eve gitmeden önce birkaç faturayı aradan çıkanrım diyordum. Birkaç saat fazla mesai. O sırada pencereden içeri geldiler."</p>

  <p>“Pencereden içeri <span style="font-style:italic;">ne</span> geldi?”</p>

  <p>“Süt şişeleriydi galiba, paçavra ve benzin dolu. En azından benzin gibi kokuyordu. Camdan içeri tuğla gibi geldiler, ödümü koparttılar, sonra <span style="font-style:italic;">güm,</span> oda yanmaya başladı ve ben alevleri aşıp söndürücüye ulaşamadım. Lokantadan&#160;itfaiyeye telefon ettim, ama yangın hızla yayıldı; itfaiye gelene kadar olup bitmişti bile.”</p>

  <p>Guilford, <span style="font-style:italic;">Şişeler mi?</span> diye düşündü.</p>

  <p><span style="font-style:italic;">Benzin mi?</span></p>

  <p>Mackelroy’u omuzlarından tuttu. “Birilerinin bunu bilerek mi yaptığım söylemek istiyorsun?”</p>

  <p>“Kaza olmadığı kesin."</p>

  <p>Guilford arabasına doğru baktı.</p>

  <p>Oğluna doğru.</p>

  <p>Belki de tesadüf olmayan üç şey:</p>

  <p>Kundaklama.</p>

  <p>Nöbetçi.</p>

  <p>Abby’nin bu sabah konuştuğu yabancı.</p>

  <p>“İtfaiye şefi seninle konuşmak istiyor,” diyordu Mackelroy, “ve sanırım şerifin de söyleyecekleri var.”</p>

  <p>“Beni evden aramalarını söyle."</p>

  <p>Koşmaya başlamıştı bile.</p>

  <p>“Orospu çocukları!” dedi Nick arabada.</p>

  <p>Guilford ona dalgın bir göz attı. “Kullandığın kelimelere dikkat etmelisin, Nick.”</p>

  <p>“Önce sen dedin.”</p>

  <p>“Ben mi?”</p>

  <p>“Son on dakika içinde belki beş kere. Yavaşlasak iyi olmaz mı?"</p>

  <p>Yavaşladı. Biraz. Nick rahatladı. Yazın sararttığı tarlalar geçiyordu Ford’un penceresinden.</p>

  <p>“Orospu çocukları," dedi Guilford.</p>

  <p>***</p>

  <p>Abby biraz kaygılı da olsa güvendeydi ve Guilford bu kadar acele ettiği için kendini aptal gibi hissetti. Abby’nin&#160;dediğine göre hem itfaiye şefi hem de şerif telefon etmişlerdi. “Bunların hepsi sabahı bekleyebilir,” dedi ona. “Haydi&#160;kapıyı kilideyip biraz uyuyalım.”</p>

  <p>“Uyuyabilecek misin?”</p>

  <p>“Büyük bir ihtimalle hayır. Hemen değil. Haydi, hiç olmazsa Nick’i yatıralım.”</p>

  <p>Nick aradan çıktıktan sonra Abby kahve hazırlarken Guilford mutfak masasının yanına oturdu. Gece yarısına doğru kahve içiyor olmak ailesel bir bunalımın varlığına işaretti.&#160;Abby her zamanki tutumluluğuyla mutfakta dolaşıyordu.&#160;En azından bu gece tıpkı Nick gibi somurtmuştu.</p>

  <p>Abby çok zarif yaşlanmıştı. Tıknazdı ama şişman değildi. Şakaklarında yeni görünmeye başlayan kırların dışında yirmi beşinde bile sayılabilirdi.</p>

  <p>Kendi içinde bir şeyler tartışarak Guilford’a uzun bir bakış attı. Sonunda, “Artık konuşsan iyi olur,” dedi.</p>

  <p>"Ne hakkında, Abby?”</p>

  <p>“Bir aydır neredeyse bir kedi gibi huzursuzsun. Akşam yemeklerine dokunmuyorsun bile. Şimdiyse bu.” Durakladı. “İtfaiye şefi bana bir kaza olmadığını söyledi.”</p>

  <p>Duraklama sırası Guilford’a gelmişti. “Tim Mackelroy pencereye bir çift ev yapımı bomba atıldığım söyledi.”</p>

  <p>“Anlıyorum.” Abby ellerini kavuşturdu. “Guilford, neden?”</p>

  <p>“Bilmiyorum.”</p>

  <p>“O zaman seni rahatsız eden şey nedir?”</p>

  <p>Guilford hiçbir şey demedi.</p>

  <p>“Tanışmamızdan önce olan bir şey mi?”</p>

  <p>“Sanmıyorum.”</p>

  <p>“Çünkü bunlardan çok söz etmiyorsun. Sorun değil. Senin hakkında her şeyi bilmiyorum. Ama eğer tehlikedeysek, eğer <span style="font-style:italic;">Nick</span> tehlikedeyse...”</p>

  <p>“Abby, samimiyetle söylüyorum ki bilmiyorum. Doğru, endişeliyim. Birileri benim işyerimi kundakladı ve bu belki&#160;rastgele bir delilikti ya da dışarıda bir yerde bana kin güden&#160;birileri var. Bütün yapabileceğim kapımı kilitlemek ve sabah olduğunda gidip Şerif Carlysle ile konuşmak. Sana ya&#160;da Nick’e en ufak bir zarar gelmesine izin vermeyeceğimi&#160;biliyorsun.”</p>

  <p>Abby onu uzun bir sûre süzdü. “Madem öyle, yatmaya gidiyorum.”</p>

  <p>“Uyuyabilirsen uyu,” dedi Guilford. “Ben biraz oturacağım.”</p>

  <p>Abby başını salladı.</p>

  <p>Kundaklama.</p>

  <p>Kapıdaki yabancı.</p>

  <p>Nöbetçi.</p>

  <p><span style="font-style:italic;">Bir şeyi geride bırakırsın,</span> diye düşündü Guilford, <span style="font-style:italic;">üzerinden zaman geçer, on, on beş, yirmi yıl ve artık bitmiş olması gerekir.</span></p>

  <p>Çok iyi anımsıyordu hepsini, tıpkı renkli bir düş gibi; kadim kentte geçirdikleri öldürücü kışı, Londra’da çektiği&#160;ızdırabı, Caroline ile Lily’yi yitirişini. Ama, tanrı aşkına, bu&#160;çeyrek asır önce olup bitmişti; onu öldürmeye değecek ne&#160;kalmış olabilirdi geriye?</p>

  <p>Eğer nöbetçinin o zaman söylediği doğru idiyse...</p>

  <p>Ama bunu ateşliyken görülen bir düş, çarpık bir anı, bir yarı Sanrı olarak silip atmıştım.</p>

  <p>Ama eğer nöbetçinin bana söylediği doğruysa, belki yirmi beş yıl göz açıp kapayıncaya dek geçmiştir. Tanrıların bellekleri güçlüdür.</p>

  <p>Guilford pencereye gitti. Körfez karanlığa bürünmüştü, sadece birkaç ticari teknenin ışıklan görülüyordu. Kuru bir&#160;rüzgâr Abby’nin astığı perdeleri kıpırdatıyordu. Yıldızlar titreşiyordu gökyüzünde.</p>

  <p>Dürüst olmak zamanı, diye düşündü. Kendimizi kandırmayalım. Hele ailemiz söz konusuysa.</p>

  <p>Kabul etmek gerekir ki eski hesapların görülmesi vakti gelmişti.</p>

  <p>Zor olan soru şuydu: Bunu engelleyebilir miydi?</p>

  <p>Hayır.</p>

  <p>Olacağını önceden kestirebilir miydi?</p>

  <p>Belki. Bir gün bir hesaplaşmanın olup olmayacağını sıklıkla merak etmişti. Dünyanın bildiği kadarıyla Finch keşif grubu Bodensee ile Alp Dağlan arasındaki vahşi arazide kaybolup gitmişti. Dünya o olmadan da pekâlâ başının çaresine bakabilmişti.</p>

  <p>Ama ya bunlar değiştiyse eğer?</p>

  <p><span style="font-style:italic;">Abby</span> ve <span style="font-style:italic;">Nicholas,</span> diye düşündü Guilford.</p>

  <p><span style="font-style:italic;">Onlara en ufak bir zarar gelmemeli.</span></p>

  <p>Tanrılar ne isterse istesin.</p>

  <p>Şafağın sökmesine birkaç saat kala Abby’nin yanına yatağa uzandı. Uyumak değil, sadece gözlerini kapatmak istiyordu.&#160;Abby’nin varlığı, nefesinin melodisi içini rahatlatıyordu.</p>

  <p>Uyandığında doğudaki pencereden içeri güneş doluyor, Abby tamamen giyinmiş halde eliyle omzunu tutuyordu.&#160;Guilford doğruldu.</p>

  <p>“Yine geldi,” dedi Abby. “O adam.”</p>

  <p><a id="bookmark4"></a><a href="#footnote1">1</a></p>

  <p>Aether: Newton fiziğinde uzay boşluğunu kapladığı ve ışığın içinde yol aldığı düşünülen madde. Daha soma böyle bir maddenin var olmadığı&#160;ortaya kondu, <span style="font-style:italic;">-yhn</span></p>
</body>
</html>
