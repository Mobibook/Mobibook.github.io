<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><a id="bookmark0"></a><span style="font-weight:bold;">— YİRMİ SEKİZİNCİ BÖLÜM —</span></p>

  <p>Son çeyrek asır içinde kıtanın nasıl değiştiğini düşündü.</p>

  <p>Yeni limanlar, yerleşkeler, deniz üsleri. İçerilere uzanan yollar ve demiryolları. Maden ocakları ve arıtım tesisleri. Hava alanları.</p>

  <p>Yeni eyalet sistemi, seçimle gelen valiler, radyo istasyonları. Darwinya’yı Eski Asya’dan ayıran volkanik bölgenin batısında, Rus bozkırlarında çiftlikler. Araplarla ve Türklerle sınır savaşları. Kudüs’ün bombalanması, Japonlarla yeni bir savaş, kuzeyde zorunlu askerliğe karşı gösteriler.</p>

  <p>Hâlâ o kadar boş arazi. Hâlâ bir adamın, her ne amaçla olursa olsun, uçsuz bucaksız orman ve ovalarda kaybolup gitmesi mümkündü.</p>

  <p>Abby, yabancıya kahvaltı masasında bir yer vermişti. Adam, Abby’nin gözlemeleriyle dolu bir tabağa odaklanmış haldeydi. Çatalı ve bıçağı beş yaşındaki bir çocuk gibi kullanıyordu. Çalı gibi sakalının üzerine bir damla mısır şurubu bulaşmıştı.</p>

  <p>Guilford, adama bir duygu seliyle baktı; şaşkınlık, rahatlama, yinelenen korku.</p>

  <p>Tuzakçı, kahvaltısının son parçasını da çatalladıktan sonra bakışlarını kaldırdı. “Guilford," dedi kısaca. “Uzun zaman oldu.”</p>

  <p>“Uzun zaman, Tom.”</p>

  <p>“Pipo içebilir miyim?”</p>

  <p>Funda kökünden oyulmuş yeni bir pipo. Eskimiş bez bir torba dolusu nehir otu.</p>

  <p>“Haydi dışarı çıkalım,” dedi Guilford.</p>

  <p>Abby soru sorarcasına Guilford'ın koluna dokundu. “Eyalet polisi ve itfaiye şefi aramanı istiyorlar. Sigorta şirketiyle de konuşmamız gerekiyor.”</p>

  <p>“Sorun yok, Abby. Tom eski bir dost. Diğer her şey bekleyebilir. Yanan yandı zaten. Artık acele etmeye gerek kalmadı.”</p>

  <p>Abby’nin bakışları şüphe doluydu. “Öyle sanırım.”</p>

  <p>“Nick bugün sokağa çıkmasın.”</p>

  <p>“Yemek için teşekkürler, Bayan Law,” dedi Tom Compton. “Çok lezzetliydi.”</p>

  <p>Tuzakçı yirmi beş yılda hiç değişmemişti. O berbat kıştan bu yana sakalını biraz düzeltmişti ve daha tıknaz -daha sağlıklı- görünüyordu ama <span style="font-style:italic;">özde</span> değişen bir şey yoktu. Biraz yıpranmıştı belki, ama yaşını göstermiyordu.</p>

  <p><span style="font-style:italic;">Tıpkı benim gibi,</span> diye düşündü Guilford.</p>

  <p>“İyi görünüyorsun, Tom.”</p>

  <p>“Anlamış olman gereken nedenlerden dolayı ikimiz de domuz gibi sağlıklıyız. İnsanlara ne söylüyorsun, Guilford? Yaşın hakkında yalanlar mı uyduruyorsun? Bu benim için hiç sorun olmadı, hiçbir yerde yeterince uzun kalmadım.”</p>

  <p>Evin gıcırdayan ön verandasında birlikte oturdular. Körfezin yamacından yeşeren şeylerin serin bir su gibi taze kokusuyla yüklü sabah havası geliyordu. Tom piposunu doldurdu ama yakmadı.</p>

  <p>“Ne demek istediğini bilmiyorum,” dedi Guilford.</p>

  <p>“Evet, biliyorsun. Eğer önemli olmasaydı buraya gelmeyeceğimi de biliyorsun. O zaman lafı fazla dolandırmayalım, ne dersin?”</p>

  <p>“Çeyrek asır geçti, Tom."</p>

  <p>“Dürtülerini anlamıyor değilim. Kendi adıma teslim olup, tamam, dünyanın canına okunuyor ve bana da işleri yoluna koyma görevi verildi demek on yılımı aldı. Bu kolayca inanılacak bir şey değil. Gerçekse eğer, insanın ödünü koparmaya yeter, ama eğer gerçek <span style="font-style:italic;">değilse,</span> o zaman hepimiz tımarhaneliğiz demektir.”</p>

  <p>“Hepimiz mi?”</p>

  <p>Tuzakçı piposunu kibritle yaktı. “Bizim gibi yüzlerce var. Bunu bilmiyor olmana şaşırdım.”</p>

  <p>Guilford sabah güneşinde bir süre sessizce oturdu. Pek uyuyamamıştı. Bedeni sızlıyordu, gözleri sızlıyordu. Yaklaşık on iki saat önce Fayetville’de işinin küllerine bakmaktaydı. “Konuk sevmez olduğumu sanma ama şu anda kafam çok meşgul,” dedi.</p>

  <p>“Buna bir son vermek zorundasın.” Tuzakçmm sesi ciddiydi. “Tanrı aşkına, Guilford, şu haline bir bak; ölümlü biri gibisin, evlenmişsin ve bir de çocuk var! Hani bunları istediğin için seni suçluyor da değilim. Böyle bir hayatı ben de severdim. Ama biz neysek oyuz. Sen ve Sullivan, tarihi keyfine göre değiştiren yaşlı Finch gibi değildiniz, yeni fikirlere açık olmaktan gurur duyardınız. Ama bir de şimdi bak... Guilford Law, dört dörtlük yurttaş, aksine ne kadar çok delil olursa olsun ve uymayanın vay haline!”</p>

  <p>“Bak, Tom...”</p>

  <p>“Asıl sen bak. Dükkânın yanıp kül oldu. Düşmanların var. Bu evin içinde yaşayanlar tehlikede. Senin yüzünden. Senin, Guilford! Zor bir gerçekle yüzleşmek, ölü bir eş ve çocuktan iyidir.”</p>

  <p>“Belki buraya hiç gelmemeliydin.”</p>

  <p>“Aman bir kusurumuz olduysa affet.” Başını salladı. “Bu arada, Lily burada. Oro Deltası’ndaki bir otelde kalıyor. Seni görmek istiyor.”</p>

  <p>Guilford'ın kalbi hızla çarpmaya başladı. “Lily mi?”</p>

  <p>“Kızın. Eğer o kadar eskiyi hatırlayabiliyorsan.”</p>

  <p>Abby, bu iri yarı orman adamının kocasına neler söylediğini bilmiyordu ama kapıdan içeri girerken Guilford'ın yüzündeki şaşkınlığı okuyabiliyordu.</p>

  <p>“Abby,” dedi Guilford, “belki sen ve Nick ufak tefek bir şeyler alıp Paleopolis’teki kuzeninde bir hafta geçirseniz diyorum.”</p>

  <p>Abby eşine sarıldı, kendini toparladı ve ona baktı. “Niçin?”</p>

  <p>“Sırf dikkatli olmak için. Neler döndüğünü anlayıncaya kadar.”</p>

  <p><span style="font-style:italic;">Bir adamla bu kadar uzun süre yaşadığında,</span> diye düşündü Abby, satır <span style="font-style:italic;">aralarını okuyabiliyorsun.</span> Tartışma olmayacaktı. Guilford korkmuştu, çok korkmuştu.</p>

  <p>Korku bulaşıcıydı ama Abby, onu göğsünde bir düğüm gibi saklamayı başardı; Nicholas’ın fark etmemesi gerekiyordu.</p>

  <p>Kendini yan unutulmuş bir tiyatro oyununda, repliklerini anımsamaya çalışan bir oyuncu gibi hissediyordu. Yıllardır beklemişti; tabii ki <span style="font-style:italic;">bunu</span> değil ama bir şeyleri, yaşamlarını altüst edecek bir dönüm noktasını ya da buhranı. Çünkü Guilford sıradan bir adam değildi.</p>

  <p>Son yıllarda daha da çarpıcı bir hale gelmiş olsa da bu sadece onun genç görünümünden kaynaklanmıyordu. Nadiren sözünü ettiği ve kıskançlıkla koruduğu geçmişi de değildi. Daha fazla bir şeydi. Guilford sıradan bir kişi değildi, bunun bilincindeydi ve bundan hiç hoşlanmıyordu.</p>

  <p>Abby bazı öyküler duymuştu. Masallar. İnsanlar Yaşlı Adamlar’dan söz ediyorlardı, hâlâ arada bir kasabadan geçen saygıdeğer tuzakçılardan. (Şu Tom Compton dört dörtlük bir örnekti.) Yılbaşıyla paskalya arasındaki uzun kış gecelerinde anlatılan öyküler; Yaşlı Adamlar, dediklerinden çok daha fazlasını biliyorlardı. Yaşlı Adamlar'ın sırlan vardı.</p>

  <p>Yaşlı Adamlar tamamen insan sayılmazlardı.</p>

  <p>Abby bunlara hiç inanmamıştı. Sadece dinlemiş ve gülümsemiş ti.</p>

  <p>Ama iki kış önce Guilford arka bahçeye odun kırmaya çıkmıştı. Eski baltası elinden kaymış ve sol dizinin altında bacağını derin bir biçimde yarmıştı.</p>

  <p>Abby buzla çevrelenmiş pencerede oturmuş seyrediyordu. Solgun güneş henüz batmamıştı. Olan biteni açıkça görebilmişti. Baltanın eşini kesişini görmüştü, Guilford baltayı kendisi çıkarmıştı etinden, tıpkı bir odun kıymığını çeker gibi. Abby, baltadaki kanla topraktaki kam görmüştü. Kalbi bir an için duracak gibi olmuştu. Guilford baltayı atmış ve bembeyaz kesilmiş yüzüyle yere yığılmıştı.</p>

  <p>Abby arka kapıdan dışarı fırlamıştı ama eşinin yanına varıncaya kadar Guilford, ne kadar olanaksız görünse de, ayağa kalkmıştı bile. Yüzünde tuhaf, sanki hüzünlü bir ifade vardı. Abby’ye utanarak bakmıştı.</p>

  <p>“Ben iyiyim,” demişti. Abby afallamıştı. Ama Guilford ona gösterdiğinde yara çoktan kapanmaya başlamıştı; baltanın kestiği yerde sadece ince bir kızarıklık vardı.</p>

  <p><span style="font-style:italic;">Mümkün değil,</span> diye düşünmüştü Abby.</p>

  <p>Ama Guilford bu konudan söz etmeyecekti. Sadece bir çizik olduğunu öne sürmüştü ısrarla; eğer Abby başka bir şey gördüğünü sanmışsa bu, akşam güneşinin bir oyunu olmalıydı.</p>

  <p>Sabah olduğunda Guilford giyinirken, baltanın kestiği yerde bir yara izi bile kalmamıştı.</p>

  <p>Abby bu olayı akimdan silmişti, çünkü hem Guilford bunun böyle olmasını istiyordu hem de Abby tanık olduğu şeyi tam olarak anlayamamıştı. Belki eşi haklıydı, toprağa dökülen ve baltaya bulaşan kan ne kadar gerçek olursa olsun belki her şey sandığı gibi olmamıştı.</p>

  <p><span style="font-style:italic;">Ama böyle bir şeyi gördükten sonra unutmanız mümkün değil,</span> diye düşündü Abby. Anı, kalmak için direniyordu.</p>

  <p>Anı, şeylerin göründükleri gibi olmadığı ve Guilford’da belki de onun bilmesine izin verdiğinden çok daha fazlasının olduğuna dair belirsiz bir bilgi olarak direniyordu ve bu da yaşamlarının bir daha hiçbir zaman tamamen normal bir yaşam olamayacağı anlamına geliyordu. Tüm hesapların ödeneceği bir sabah gelecek, dedi Abby kendi kendine.</p>

  <p>O sabah gelmiş miydi?</p>

  <p>Bilemiyordu. Ama yanılsama kılıfı yırtılmıştı artık. Bu kez kanama durmayabilirdi.</p>

  <p>İki adam, Guilford’ın on yıl önce diktiği karaağacın ilerisinde, çimenlik bayıra oturdular.</p>

  <p>Abby çantasını hazırladı. Nick de hazırlanmıştı; bir yolculuğa çıkacağına seviniyor ama ev ahalisindeki değişimi de fark edebiliyordu. Guilford, çocuğun kapıda durup babasına ve onun yanındaki sakallı hayalete dikkatle baktığını gördü. Çocuğun gözlerinde endişe vardı.</p>

  <p>“Bunun olmasını ben de istemedim,” dedi Tom Compton. “Hayatımın bir hayalet tarafından altüst edilmesi en son isteyeceğim şeydi. Ama gerçeklerle er ya da geç yüzleşmek zorundasın.”</p>

  <p>“Şeyler ve eylemler neyse odur ve sonuçlan da neyse o olacaktır; öyleyse neden aldatılmak isteyelim ki?”</p>

  <p>“Bu Sullivan'ın vaazlarından biri değil miydi?”</p>

  <p>“Evet, öyleydi.”</p>

  <p>“O orospu çocuğunu özlüyorum.”</p>

  <p>Nick evden bir beyzbol topuyla eldiven getirdi ve annesini beklerken kendi kendine oynamaya başladı. Topu havaya fırlatıyor, sonra koşup yakalıyordu. San saçlan alnına dökülmüştü. Saç traşı olma vaktin gelmiş, diye düşündü Guilford, eğer orta sahada oynamak istiyorsan.</p>

  <p>“O eski püskü ordu kıyafetinin içindeki halimden hiç hoşlanmadım," dedi luzakçı. “O hayaletin enseme dikilip bana duymak istemediğim şeyler söylemesinden hiç hoşlanmadım. Ne demek istediğimi biliyorsun.” Guilford’a kararlı bir bakışla baktı. “Arşiv’le ilgili bütün bu şeyler ve bilmem kaç milyon yıl. Bir süre dinler, sonra kapatma düğmesine basmaya hazırlanırsın. Ama sonra Erasmus’la, hani şu ihtiyar nehir sıçanıyla, konuştum ve o da bana aynı şeyleri söyledi.”</p>

  <p>Nick’in beyzbol topu gökyüzüne yükseldi, solgun ayın önünden geçti. Abby’nin gölgesi üst kat pencerelerinden birine düştü.</p>

  <p>“Birçoğumuz o Dünya Savaşı’nda öldük, Guilford. Hepimizin kapısını bir hayalet çalmadı. Bizim peşimizden geldiler, çünkü bizi tanıyorlar. Sorumluluğu yükleneceğimize, belki birkaç hayat kurtaracağımıza ihtimal veriyorlar. Bütün yapmak istedikleri bu işte... hayat kurtarmak."</p>

  <p>“Dediklerine bakılırsa.”</p>

  <p>“Bir de şu sersemler, onların düşmanlan ve topladıkları zibidiler, onlar gerçekten tehlikeli. Öldürülmeleri en az bizim kadar zor ve erkek, kadın, çocuk demeden katledebiliyorlar.”</p>

  <p>“Bunun doğru olduğundan emin misin?"</p>

  <p>“Kesinlikle. Bazı şeyler öğrendim... Şu son yirmi yıldır kafamı kuma gömmüş sayılmam."</p>

  <p>“Bilmiyorum.”</p>

  <p>“Senin içeride olduğunu sanmışlardır. Pek özenli sayılmazlar. Rastgele ateş açarlar, usûlleri böyle. Yollarına çıkan olursa kendi talihsizliğidir."</p>

  <p>Abby çamaşırları ipten toplamak için dışan çıktı. Denizden gelen esinti çarşaflan yelken gibi şişiriyordu.</p>

  <p>“Psionlar, karşı karşıya bulunduğumuz bu insanları bizim hayaletlerimizle aynı nedenden dolayı topladılar; çünkü onlar işbirliği yapmaya yatkındı. Düzgün adamlar değiller. Vicdan haneleri boş. Bazıları düzenbaz takımından, bazıları ise düpedüz katil.”</p>

  <p>“Bana Lily’nin Oro Deltası’nda ne yaptığını söyle.”</p>

  <p>Tuzakçı piposunun tütününü tazeledi. Abby arada bir Guilford’a bakarak çarşafları katlayıp hasır bir sepete yerleştirdi.</p>

  <p><span style="font-style:italic;">Üzgünüm, Abby,</span> diye düşündü Guilford. <span style="font-style:italic;">Benim istediğim bu değildi. Üzgünüm,</span> Ni<span style="font-style:italic;">ck.</span></p>

  <p>“O senin yüzünden burada, Guilford.”</p>

  <p>“Demek ki benim hayatta olduğumu biliyor.”</p>

  <p>“Birkaç yıldır. Annesinin eşyaları arasında senin notlarını buldu.”</p>

  <p>“O zaman Caroline... ölmüş olmalı."</p>

  <p>“Korkarım ki öyle. Lily güçlü bir kadın. Babasının, belki de Finch keşif grubunda ölmediğini, belki hâlâ bir yerlerde yaşıyor olabileceğini ve ona bu hayaletlerle, katillerle, şehir harabeleriyle dolu tuhaf öyküyü bıraktığını öğrendi. Daha da önemlisi, buna inandı. Sorular sormaya başladı. Bu da kötü adamları başına sardı.”</p>

  <p>“Soru sorduğu için mi?”</p>

  <p>“Ulu orta sorduğu için. Lily sadece zeki değil, aynı zamanda da gazeteci. Eğer doğrulayabilirse senin notlarını yayınlamak istiyordu. Bu eski hikâyelerin peşinde Jeffersonville’e geldi.”</p>

  <p>Abby eve geri döndü. Nick beyzbol oynamaktan sıkıldı, eldivenini bahçeye attı. Gözü Tom ve Guilford'ın üzerinde, onların yanlarına gitmemesi gerektiğini bilerek, karaağacın gölgesine koştu. Zor ve tuhaf işleri olurdu şu yetişkinlerin.</p>

  <p>“Ona zarar vermeye mi kalktılar?”</p>

  <p>“Denediler,” dedi Tom Compton.</p>

  <p>“Onları sen mi durdurdun?"</p>

  <p>“Lily’yi uzaklaştırdım. Beni senin tarifinden tamdı. Ben sihirli lamba gibiyim, her şeyin deli saçması olmadığının kanıtıyım.”</p>

  <p>“Sen de onu buraya getirdin."</p>

  <p>“Fayetville nasıl olsa bir sonraki durağıydı. Asıl aradığı sensin.”</p>

  <p>Abby arabanın yanına bir valiz götürdü, bagaja yükledi. Guilford’a bir göz attı, eve geri döndü. Rüzgâr siyah saçlarını ardı sıra taşıyordu. Eteği bacaklarına yapışmıştı.</p>

  <p>“Bu hoşuma gitmiyor,” dedi Guilford. “Onun buna karışmış olmasından hiç hoşlanmıyorum ”</p>

  <p>“Kahretsin, Guilford, herkes bu işin içinde! Bu sadece senin, benim ve ruhlarla konuşan birkaç yüz kişinin başında değil. Bu, çocuklarının ya da çocuklarının çocuklarının sonsuza dek ölüp ölmemeleri ya da daha da kötüsü, diğer dünyadan gelmiş o lanet olası canavarların kölesi olup olmamalarıyla ilgili.”</p>

  <p>Güneşin önünden bir bulut geçti.</p>

  <p>“Bir süre oyunun dışında kaldın,” dedi tuzakçı, “ama oyun devam ediyor. Her ne kadar öldürülmemiz zor olsa da iki taraftan da ölenler oldu. Sırada senin adın var ve buna aldırmazlık edemezsin. Bak, senin savaşı kenarından izlemek istemen umurlarında bile değil, sen onlar için potansiyel bir tehlikesin ve seni listeden düşürmek istiyorlar. Fayetville’de kalamazsın."</p>

  <p>Guilford bir gelen olup olmadığını kontrol etmek için elinde olmadan toprak yola doğru baktı. Görülecek bir şey yoktu. Sadece kuru havayı savuran bir toz hortumu.</p>

  <p>“Şansım nedir?” diye sordu.</p>

  <p>“Şansın yok, Guilford. Burada kalırsan bitersin. Başka bir yere yerleş, er ya da geç aynı şey olacak. Dolayısıyla... bekliyoruz.”</p>

  <p>“Biz?”</p>

  <p>“Biz eski askerler. Artık birbirimizi tanıyoruz, doğrudan ya da hayaletlerimiz aracılığıyla. Asıl savaş henüz olmadı. Asıl savaşa daha yıllar var. Biz de insanlardan uzak duruyoruz. Belirli bir adresimiz, işimiz, ailemiz yok; belki kırlardayız, belki kentlerde, kendi başımıza kalabileceğimiz yerlerde, dikkatimizi kaybetmeden, gözümüzü kötülerden ayırmadan, ama daha çok... bekleyerek.”</p>

  <p>“Neyi?”</p>

  <p>“Büyük kavgayı. İblislerin dirilmelerini. Aslında, çağırılmayı bekleyerek.”</p>

  <p>“Ne zamana kadar?”</p>

  <p>“Kimbilir? On yıl, yirmi yıl, otuz yıl...”</p>

  <p>“Bu insanlık dışı bir şey.”</p>

  <p>“Bu makul bir şey. İnsanlık dışı olan biziz.”</p>

  <p><a id="bookmark1"></a><span style="font-weight:bold;">— YİRMİ DOKUZUNCU BÖLÜM —</span></p>

  <p>Tom Compton’la birlikte Oro Deltası Oteli’nin merdivenlerini çıkıp yemek salonuna girdi. Uzun boylu, sade görünümlü, aşağı yukarı kendi yaşında bir adamdı ve Lily, söylemeyi planladığı her şeyi o anda unutuverdi.</p>

  <p>Bunun yerine Guilford Law’la ilgili bir şeyler anımsamaya çalıştı; annesinden duyduğu ya da araşurmaları sırasında rastladığı şeyler değil, kendi belleğinden bir anı. Bulabildiği birkaç gölge oldu sadece. Yatağının yanı başında oturan bir gölge. <span style="font-style:italic;">Oz</span> kitapları, Dorothy’yi heceleri yuvarlayarak, yavaşça telaffuz edişi. <span style="font-style:italic;">Do-ro-thy.</span></p>

  <p>Babasının onu haurladığı belliydi. Masasına gelmiş, yanında tuzakçı arkadaşıyla duruyordu; yüzünde huşu, şüphe ve -eğer hayal etmiyorsa- eski bir pişmanlığın izleriyle karışık bir ifade vardı. Lily’nin kalbi bir çekiç gibi vuruyordu. “Ah, siz Guilford Law olmalısınız,” dedi aptalca.</p>

  <p>“Sen Lily’sin,” dedi Guilford boğuk bir sesle.</p>

  <p>“Siz ikiniz konuşun,” dedi Tom. “Benim bir içkiye ihtiyacım var.”</p>

  <p>“Kapıya dikkat eder misin?" dedi Lily. işin başında her şey düzgün gitmedi. Guilford her şeyi bilmek ve her şeyi açıklamak istiyor gibiydi; sorular soruyor, yanıtlara müdahale ediyor, kendi sözlerini yarım bırakıyor, bir anısının orta yerinde susuveriyordu. Bir fincan kahveyi sakarca yere döktü, küfür etti, sonra yüzü kızararak özür diledi.</p>

  <p>“Ben o kadar narin değilim,” dedi Lily. “Beş yaşında da değilim. Neler geçirmekte olduğunu tahmin edebiliyorum. Bu benim için de kolay değil ama baştan başlayabilir miyiz? İki yetişkin gibi.”</p>

  <p>“İki yetişkin mi? Tabii ki. Sadece..."</p>

  <p>“Ne?”</p>

  <p>Guilford toparlandı. “Sadece seni gördüğüme o kadar memnunum ki, Lil.”</p>

  <p>Lily dudağını ısırdı ve başını salladı.</p>

  <p>Bu <span style="font-style:italic;">çok zor olacak,</span> diye düşündü, <span style="font-style:italic;">çünkü onun ne olduğunu biliyorum. Orada, sıradan bir insanmış gibi oturuyor, ceketinin yenini çekiştirip parmaklarıyla masaya vuruyor.</span> Ama Tom Compton'ın olduğundan daha sıradan bir insan sayılmazdı; onlara öylesine muazzam bir şey verilmişti ki hayal gücünü bile tüketebiliyordu.</p>

  <p>Babasıydı o... bir yarı-insan.</p>

  <p>Lily, yaşamını onun için özetledi. Yaptıklarını onaylayıp onaylamayacağını merak ediyordu: bir Sydney gazetesinde geçici işler, araştırmalar, dergilerde bazı makaleler, kendi imzasıyla yazması. Otuz yaşma gelmiş, evlenmemiş bir iş kadınıydı ve bu hiç de yakışan bir tarif değildi. Lily’nin akima, berbat bir makyaj ve kedileriyle beraber evde kalmış bir kız kurusunu getiriyordu. Masada karşısında otururken Guilford ne görüyordu acaba?</p>

  <p>O daha çok, Lily’nin güvenliğiyle meşgul gibiydi. “Bütün bunlarla karşılaşmış olduğun için üzgünüm, Lil.”</p>

  <p>“Ben değilim. Evet, çok korkutucu. Ama aynı zamanda birçok sorunun da yanıtı. Bütün bunları anlayabilmemden çok önce, henüz küçük bir çocukken bile, Danvinya fikri beni büyülemişti. Üniversitede bazı derslerde bulundum... jeoloji, yaratılış kuramı, ‘sezgisel tarih’, Danvinya fosilleri gibi. Kıta hakkında bilinecek çok şey var ama hepsinin de orta yerine bir gizem yerleşmiş. Din adamlarının dışında hiç kimsenin verecek bir yanıtı da yok. Senin notlarını bulduğumda ve daha sonra Tom’la karşılaştığımda, ne kadar tuhaf, kabulü ne kadar güç de olsa, bir yanıt var gibiydi.” “Belki bilmemek senin açından daha iyiydi.”</p>

  <p>“Cehalet mutluluk demek değildir.”</p>

  <p>“Senin hayatın için endişeleniyorum, Lil.”</p>

  <p>“Ben herkesin hayatı için endişeleniyorum. Bunun beni durdurmasına izin veremem.”</p>

  <p>Guilford gülümsedi. Lily, “Şaka yapmıyorum,” diye ekledi.</p>

  <p>“Hayır, tabii ki yapmıyorsun. Sadece bir an için bana birini anımsattın.”</p>

  <p>“Ah? Kimi?”</p>

  <p>“Babamı. Büyükbabam yani.”</p>

  <p>Lily duraksadı. “Bana onu anlatmam isterdim." “Anlatmayı ben de isterim.”</p>

  <p>Doğrusu şu ki, Guilford onda en çok annesinin izlerini görmüştü. Cildinin daha beyaz olması dışında Caroline'ın aynısı bile sayılabilirdi. Caroline kadar da azimliydi tabii, ama özünde endişe ve şüphe olmadan. Caroline hep dünyaya sıranı dönmeye eğilimli olmuştu. Lily ise onun üzerine gitmeye.</p>

  <p>Tom, otel lokantasının, özellikle de akşam yemeği kalabalığında, Guilford için fazlaca açık bir yer olduğu kanısındaydı. Ama otelin hemen yokuş aşağısında, rıhtımın kuzeyine düşen çakıllı bir sahil vardı ve Guilford, Lily’yle birlikte oraya yürüdü.</p>

  <p>Akşam güneşi, kayaların arasına parça parça vurmuştu. Sahile çakılı eski kazık kalıntılarına yosunlar dolanmıştı. Parlak, mavi renkli bir tuzlu su solucanı, çekilmekte olan denizi kıvrılarak takip etmeye çalışıyordu.</p>

  <p>Lily denizin ulaşamadığı yerdeki çalılardan bir yabani kum kirazı kopardı. “Körfez ne güzel,” dedi.</p>

  <p>“Körfez pislik içinde, Lil. Her şey buraya vuruyor. Çam katranı, lağım atıklan, motor yağı, mazot. Nicholas’ı yüzmesi için Fayetville’in kuzeyine, suyun hâlâ temiz olduğu kıyılara götürüyoruz.”</p>

  <p>“Tom bana Nicholas’tan söz etti. Bir ara onunla tanışmak isterim.”</p>

  <p>“Onu tanımam ben de isterim. Ancak bunun akıllıca olup olmayacağım bilmiyorum. Eğer Tom haklıysa, kendini çok tehlikeli bir konuma sokmuş durumdasın. Dolayısıyla, sormak zorundayım, Lily. Niçin buradasın?”</p>

  <p>“Belki seni görmek istedim.”</p>

  <p>“Bunun için mi?”</p>

  <p>“Evet.”</p>

  <p>“Ama hepsi bu değil.”</p>

  <p>“Hayır. Hepsi bu değil.”</p>

  <p>Bir duvar kalıntısının çatlak betonuna oturdular.</p>

  <p>“Biliyor musun, haklıydın. Annem senin bir deh olduğunu düşünüyordu ya da senin hâlâ yaşıyor olman onu çok sarsmıştı, çünkü bu durumda seni aldatmış oluyordu.”</p>

  <p>“Şu Colin Watson’ı mı kastediyorsun?”</p>

  <p>“Evet.”</p>

  <p>“Sana iyi davranır mıydı?”</p>

  <p>“Kötü bir adam değildi. Sadece mutsuzdu. Belki senin gölgende yaşıyordu. Belki hepimiz öyleydik.”</p>

  <p>“Anneni terk mi etti?”</p>

  <p>“Birkaç yıl sonra. Ama idare edebildik.”</p>

  <p>“Caroline nasıl öldü?”</p>

  <p>“Grip o yıl çok şiddetliydi. Dramatik bir ölüm sayılmaz, iyileşemedi, hepsi bu.”</p>

  <p>“Üzüldüm.”</p>

  <p>“Onu sevmiştin, değil mi?”</p>

  <p>“Evet.”</p>

  <p>“Ama bizi hiç aramadın.”</p>

  <p>“Bunun ikinize de bir yararı olmazdı.” <span style="font-style:italic;">Tam tersine,</span> diye düşündü Guilford. <span style="font-style:italic;">Abby’ye bak. Nick’e bak.</span> “Peki, sırada ne var? Bu konuda hiçbir yayın yapamazsın. Bunu biliyor olmalısın.”</p>

  <p>“Ölümlü olabilirim, ama güçsüz değilim. Tom, Birleşik Devletler’de benim için iş olabileceğini söylüyor. Tehlikesiz bir şeyler. Sadece izlemek. Gördüklerini insanlara anlatmak.”</p>

  <p>“Kendini öldürteceksin.”</p>

  <p>“Bir savaş var,” dedi Lily.</p>

  <p>“Tokyo’nun uzun süre dayanabileceğini sanmıyorum." “O savaş değil. Neden söz ettiğimi biliyorsun.” Gökyüzündeki savaş. Sahte hayat, Arşiv, dünyanın gizli makinesi. Yıllardır biriktirdiği hüsranın içinde kabardığını hissetti. “Kendi iyiliğin için, Lily, bu işe bulaşma. Hayaletler, tanrılar, iblisler... Karanlık çağlardan kalma bir kâbus bu.” “Ama öyle değil!” Lily ona içtenlikle somurttu. Somurtması biraz Nick’i andırıyordu. “John Sullivan buna inanmıştı ve haklıydı; Bu bir kâbus <span style="font-style:italic;">değil.</span> Gerçek bir dünyada yaşıyoruz; belki göründüğü gibi değil, ama gerçek bir tarihi olan gerçek bir dünya. Avrupa’ya olan şey, o bir mucize değildi, bir <span style="font-style:italic;">saldırıydı"</span></p>

  <p>“Demek ki bir karınca yuvasındaki karıncalanz ve bilileri üzerimize basmaya karar verdi.”</p>

  <p>“Biz karınca değiliz! Biz düşünen yaratıklarız..."</p>

  <p>“Her ne demekse.”</p>

  <p>“Karşı koyabiliriz.”</p>

  <p>Guilford sertçe ayağa kalktı. “Benim bir ailem, bir oğlum var. İşimle gücümle uğraşmak ve oğlumu yetiştirmek istiyorum. Yüz sene yaşamak istemiyorum. “</p>

  <p>“Ama sen bahtsızlardan birisin,” dedi Lily yumuşak bir sesle. “Seçme şansın yok.”</p>

  <p>Guilford, hayatı bir kez daha dokunulmamış hale gelinceye kadar günleri geri sarabilmeyi diledi. Abby’yi, Nick’i, fotoğrafçı dükkânını ve burundaki evi eski haline koymak, status <span style="font-style:italic;">quo ante,</span> en sevdiği yanılsamaydı.</p>

  <p>Oro Deltası’ndaki otelde bir oda kiraladı. Ödemeyi sahte bir isimle ve nakit yaptı. Düşünmek için zamana ihtiyacı vardı.</p>

  <p>Abby ve Nick’in Palaepolis’te, Abby’nin kuzeni Antonio’nun evinde güvende olup olmadıklarını öğrenmek için telefon etti. Telefonu Tony açtı. Tony’nin yamaçta bir üzüm bağı ve bağın hemen yanında büyük, tuğla bir evi vardı ve Abby’yle Nick’in, hatta Tony’nin iki çocuğunun altüst etmeleri için yeterince odaya sahipti. “Guilford!” dedi Tony. “Bu sefer ne oldu?”</p>

  <p>“Bu sefer mi?”</p>

  <p>“On beş dakika içinde iki telefon. Kendimi bir santral gibi hissediyorum. Sanırım bunu bana açıklaman gerek. Abby’den doğru dürüst bir laf alamadım.”</p>

  <p>“Tony, seni daha önce aramadım.”</p>

  <p>“Aramadın mı? O zaman kiminle konuştuğumu bilmiyorum ama senin sesine benziyordu ve senin adım verdi. Abby’yle aranda bir şeyler varsa eminim bunu düzeltir ve...” <span style="font-style:italic;">“Abby orada mı?”</span></p>

  <p>“Abby ve Nick eve döndüler. Tam senin dediğin gibi. Guilford?”</p>

  <p>Guilford ahizeyi yerine koydu.</p>

  <p><span style="font-weight:bold;">— <a id="bookmark2"></a>OTUZUNCU BÖLÜM —</span></p>

  <p>Gece karanlık, kır yollan ışıksızdı. Arabanın farları buğday tarlalarını ve taş duvarlan tanyordu. <span style="font-style:italic;">Orada, karanlığın içindeler;</span> diye düşündü Guilford, <span style="font-style:italic;">yüzü olmayan düşmanlar, açıklanamayan bir geçmişin</span> ve <span style="font-style:italic;">olanaksız bir geleceğin gölgeleri.</span></p>

  <p>Tom birlikte gelmek için ısrar etmiş ve Guilford'ın karşı çıkmasına rağmen iily de ona katılmıştı. Zaten kasabada daha güvende olması mümkün değil, demişti tırnakçı. “Ontın için en iyi koruma biziz şu anda.”</p>

  <p>“Ben çiftlikte büyümüş bir kızım,” diye eklemişti Lily. “İcabında bir tüfeği rahatlıkla kullanabilirim.”</p>

  <p>Guilford bir virajı döndü ve arabanın savrulduğunu hissetti. Direksiyona sımsıkı satıldı. Kıyı yolunda gecenin bu saatinde çok az trafik vardı iyi ki. “Karşımızda kaç kişi var?” “En az iki. Belki daha fazla. Dükkânını her kim bombaladıysa çevreden değildi, aksi takdirde seni daha iyi tespit ederlerdi. Ama çabuk öğreniyorlar?</p>

  <p>“Ton/nin yerini kim aradıysa benim sesimi kullandı." “Evet, bunu yapabilirler.”</p>

  <p>“Yani onlar... nasıl denir? Netameli mi?”</p>

  <p>“Gibi.”</p>

  <p>“Ayrıca öldürülemiyorlar."</p>

  <p>“Ha, onları öldürebilirsin,” dedi Tom. “Sadece biraz daha sıkı çalışman gerekir.”</p>

  <p>“Abby’yle Nick’in peşine niçin düştüler?"</p>

  <p>“Abby’yle Nick’in peşinde değiller. Onlara zarar vermek isteselerdi, senin kuzeninin evine gider ve kıyameti koparırlardı. Abby ve Nick birer yem. Bu da avantajı kötülere veriyor, tabii durumu onların beklediğinden önce keşfettiysek başka.”</p>

  <p>Guilford gaz pedalına yüklendi. Ford’un motoru kükredi; arka tekerler taş parçalarını karanlığın içine sıçrattılar.</p>

  <p>“Çantamın içinde bir çift tabancam var,” dedi Tom. Çantayı arka koltuğa atmıştı. “Onları çıkaracağım. Guilford, evde hiç silah var mı?”</p>

  <p>“Bir av tüfeği. Hayır, iki tane... Tavan arasına bir Remington kaldırmıştım.”</p>

  <p>“Cephane?”</p>

  <p>“İstemediğin kadar. Lily, yaklaşıyoruz. En iyisi kafanı indir biraz.”</p>

  <p>Lilly tabancalardan birini Tom’dan aldı. “O zaman iyi nişan alamam,” dedi sakin bir sesle.</p>

  <p>Tony’nin evin önüne çekilmiş olan eski spor arabası farların ışığında bir an için göründü. Tony’nin arabası; Abby onu ödünç almış olmalıydı. Abby ve Nick geleli ne kadar olmuştu? Paleopolis’ten buraya olan mesafeyi düşününce çok olmasa gerekti. Kırk beş dakika mı, ya da bir saat?</p>

  <p>Ama ev karanlıktı.</p>

  <p>“Motoru durdur,” dedi Tom. “Biraz mesafe koy. Yavaşça yaklaşalım... ışık yok.”</p>

  <p>Guilford başını salladı ve kontak anahtarım çevirdi. Ford durmadan önce gecenin karanlığında sadece çakılları gıcırdatarak usulca ilerledi.</p>

  <p>Evin ön kapısı ardına dek açıldı ve titreşen bir ışık göründü, Kapı girişinde elinde bir mumla Abby.</p>

  <p>Guilford arabadan atladı ve eşini hızla içeri soktu. Lily ve tuzakçı peşi sıra geldiler.</p>

  <p>“Elektrik kesilmiş,” diyordu Abby “Telefon da çalışmıyor. Neler oluyor? Niçin buradayız?”</p>

  <p>“Abby, seni ben aramadım. Bir çeşit oyun oynadılar.” “Ama ben seninle konuştum!”</p>

  <p>“Hayır. Konuşmadın.”</p>

  <p>Abby eliyle ağzını kapadı. Nick arkada, divanın üzerindeydi, uykulu ve şaşkın.</p>

  <p>“Şu perdeleri çekin,” dedi Tom. “Bütün kapıların ve pencerelerin kilitlenmesini istiyorum.”</p>

  <p>“Guilford?” dedi Abby gözlerini endişeyle açarak. “Başımız biraz dertte, Abby.”</p>

  <p>“Ah, hayır... Guilford, aynı senin gibiydi, o setlin sesindi...”</p>

  <p>“Her şey yoluna girecek. Sadece bir süre kendimizi kollayacağız. Nick, bir yere ayrılma."</p>

  <p>Nicholas ciddiyetle salladı başım.</p>

  <p>“Tüfeğini getir, Guilford,” dedi tuzakçı. “Bayan Law, şu mumlardan daha fazla var mı?”</p>

  <p>“Mutfakta,” dedi Abby sersemlemiş halde.</p>

  <p>“İyi. Lily, çantamı aç.”</p>

  <p>Guilford’ın gözüne cephane, dürbün, deri bir kının içinde bir avcı bıçağı çarptı.</p>

  <p>“Sadece çekip gitsek olmaz mı?" diye sordu Abby. “Artık burada olduğumuza göre," dedi tuzakçı, “gitmemize izin vereceklerini sanmıyorum, Bayan Law. Ama sayımız beklediklerinden daha fazla ve biz daha iyi silahlıyız. Demek ki şartlar o kadar da kötü değil. Sabah olsun, gitmenin bir yoluna bakarız.”</p>

  <p>Abby kendini topladı. “Tanrım... çok üzgünüm!”</p>

  <p>“Bu senin suçun değil."</p>

  <p><span style="font-style:italic;">Benim,</span> diye düşündü Guilford.</p>

  <p>Abby dikkatini Nick’e vererek yatışmaya çalıştı; onu avuttu, Guilford’ın sırtını dışarı çevirerek kapıdan uzağa, odanın bir köşesine çektiği divanın üzerinde ona güzel bir yatak hazırladı. “Burası benim kalem,” dedi Nick. “Esaslı bir kale,” dedi Abby ona.</p>

  <p>Sıkılı dişlerinin arasından derin bir nefes aldı ve günün ağarmasına kaç saat kaldığını hesapladı. <span style="font-style:italic;">Dışarıdaki insanlar bize zarar vermek istiyorlar</span> ve <span style="font-style:italic;">elektrikle telefon hatlarını kesmişler Gidemiyoruz, yardım isteyemiyoruz ve karşılık</span> veremiyoruz...</p>

  <p>Guilford onu Tom’un eve getirdiği kadınla birlikte kenara çekti. Guilford geçmişinden ne kadar az söz etmiş olsa da Abby yirmi beş yıl önce, Londra’da bıraknğı bir kızı olduğunu biliyordu. Abby onu, Guilford henüz, “Bu Lily,” demeden tanımıştı. Kız, Law ailesinin kış sabahı mavisi gözlerine ve aynı somurtuk yüze sahipti.</p>

  <p>“Seninle tanıştığıma çok memnun oldum,” dedi Abby. “Keşke daha iyi şartlar altında olsaydı,” diye de ekledi.</p>

  <p>“Neyi kastettiğinizi biliyorum,” dedi Lily ciddiyetle. “Teşekkür ederim. Bayan Law.”</p>

  <p>Yaşh <span style="font-style:italic;">Adamlar hakkında neler biliyorsun?</span> diye düşündü Abby. <span style="font-style:italic;">Onların sırlarını sana kim verdi? Guilford ne kadar biliyor? Dışarıda, karanlıkta saklanan ve eşimi, çocuğumu öldürmek isteyen kim?</span></p>

  <p>Bunlar için zaman yoktu. Korku, öfke, şaşkınlık, elem gibi şeyler artık lüks sayılırdı.</p>

  <p>Guilford battaniyesini düzeltirken Nicholas babasının yüzüne baktı.</p>

  <p>Mum ışığında her şey olduğundan daha tuhaf görünüyordu. Ev bile sanki gölgelere doğru genişlemişti ve daha büyük -daha boş- gibiydi. Nick bir şeylerin yolunda gitmediğinin, kapıların ve pencerelerin bir tehdite karşı kapatıldığının farkındaydı. “Kötü adamlar” dediğini duymuştu Tom Compton’ın. Bu Nick’in aklına sinema filmlerini getirmişti. Maden işgalcilerini, hayvan hırsızlarını, gözlerinin çevresinde siyah halkalar olan iri yan adamları. Katilleri.</p>

  <p>“Uyumaya çalış,” dedi babası. “Sabaha hepsini hallederiz.”</p>

  <p>Uyku çok uzaklardaydı. Nick babasının yüzüne, bıçak gibi batan bir kayıp duygusuyla baktı.</p>

  <p>“iyi geceler, Nick,” dedi babası, saçım okşayarak.</p>

  <p>Nicholas, “Hoşçakal,” diye duydu.</p>

  <p>Mutfak nöbetini Lily aldı.</p>

  <p>Evin iki kapısı vardı, ön ve arka, oturma odası ve mutfak. Tek ve küçük bir penceresiyle dar bir kapısı olan mutfak daha korunaklıydı. Kapı kilitlenmişti. Pencere de kilitlenmişti ama ne kapının ne de pencerenin kararlı bir saldın karşısında bir engel oluşturamayacağının Lily de farkındaydı.</p>

  <p>Lily, eski Remington tüfeğini kucağına alarak tahta bir iskemleye oturdu. Oda karanlık olduğundan perdeleri bir çatlak oluşturacak kadar aralamış ve iskemlesini pencereye doğru çekmişti. Bu gece ay yoktu, sadece birkaç yıldız parlıyordu ama körfezdeki şileplerin ışıklarını birer yeryüzü takımyıldızı gibi görebiliyordu.</p>

  <p>Tüfeğin varlığı rahatlık veriyordu. O güne dek bir tavşandan daha büyük hiçbir şey vurmamış olsa bile.</p>

  <p><span style="font-style:italic;">Fayettevilk'e hoşgeldin,</span> diye düşündü. <span style="font-style:italic;">Darwinya'ya hoşgeldin.</span></p>

  <p>Lily, annesinin bunu büyük bir üzüntüyle karşılamasına rağmen, tüm yaşamı boyunca Danvinya’yı okumuş, Danvinya’yı konuşmuş, gece ve gündüz düşlerinde hep</p>

  <p>Danvinya’yı görmüştü. Kıta onu büyülemişti. Çocukluğundan beri kıtanın tuhaflıklarını hep kendisi keşfetmek istemişti. Şimdiyse işte buradaydı; karanlıkta tek başına oturmuş, kendini iblislere karşı koruyordu.</p>

  <p>Kızım, <span style="font-style:italic;">dilediğin şeye dikkat et.</span></p>

  <p>Doğabilimlerinin Darwinya hakkında öğrendiği hemen her şeyi biliyordu ki bu da pek fazla sayılmazdı. Bol miktarda ayrıntı tabii, hatta birkaç da kuram. Ama asıl büyük soru, basit ve acıtacak kadar insanca olan <span style="font-style:italic;">neden</span> sorusu, henüz yanıtlanmamıştı. Ancak güneş sistemindeki başka en az bir gezegenin daha aynı olayla karşılaşmış olması ilginçti. Hem Capetown’daki Kraliyet Gözlemevi hem de Bloebfontein’deki Ulusal Gözlemevi, Mars’ta mevsimsel farklılıkları ve büyük su kitlelerini gösteren fotoğraflar yayınlamışlardı. Gökyüzünde yeni bir dünya, <span style="font-style:italic;">gezegensel</span> bir Danvinya.</p>

  <p>Babası, bizzat anlamakta güçlük çekse de, mektuplarıyla bütün bunlara bir anlam kazandırmıştı. Guilford, Tom ve Yaşlı Adamlar’ın hepsi, Guilford’ın arkadaşı Sullivan'ın yapamadığını yapmışlardı; Mucize’yi laik bir yaklaşımla açıklamışlardı. Kesinlikle <span style="font-style:italic;">tuhaf</span> bir açıklamaydı bu ve Lily ne tür bir deneyle kanıtlanabileceğini kestiremiyordu. Ama arşivlerin, meleklerin ve iblislerin oluşturduğu bütün bu garip teografi, eğer özünde doğru olmasaydı bu kadar farklı yerlerde birden ortaya çıkmaz ve bu kadar çok sayıda ortak ayrıntıya sahip olmazdı.</p>

  <p>Lily önce bunu kuşkuyla karşılamıştı... Guilford’ın notlarını ve mektuplarını açlıktan ölmek üzere olan birinin sanrılı sayıklamaları olarak kabul etmişti. Fikrini değiştiren Jeffersonville olmuştu. Fikrini değiştiren Tom Compton olmuştu. Yaşlı Adamlar’ın sırlarım öğrenmiş ve bu sadece onun fikrini değiştirmekle kalmamış ama bu konuda yazmanın boşunalığına da inandırmıştı. Yazmasına izin verilmezdi, verilse bile yazdıklarına kimse inanmazdı. Çünkü</p>

  <p>Alpler'de bir kent yıkıntısı <span style="font-style:italic;">yoktu</span> tabii ki. Bugüne dek ne bir haritası çıkarılmış, ne bir fotoğrafı çekilmiş, ne bir uçaktan görülmüş ve ne de kayıp Finch keşif grubu dışında ona rastlayan olmuştu. İblisler, demişti Tom, onu yırük bir bohça gibi diktiler. Bunu yapabilirlerdi.</p>

  <p>Ama, belirsiz bir biçimde olsa da, kent hâlâ oradaydı.</p>

  <p>Lily, Darwinya’nın o kentini, dünyanın tam göbeğindeki o kadim ve ruhsuz deliği düşünerek uyanık kalmaya çalıştı. Orası, zamanın ekseniydi. Ölülerin canlılarla buluştuğu yerdi. Yaptığının ne kadar saçma olduğunu bilse de onu görmeyi diledi yine de; orayı bulsa bile (bulamazdı, o bir ölümlüydü sadece) kent, tehlikeli, belki de yeryüzünde bulunulması en tehlikeli yerdi. Buna rağmen o kentin tuhaflığını çekici buluyordu, tıpkı çocukluğunun haritalarındaki bazı isimler gibi; Kosciusko Dağı, Büyük Artesyan Çukuru, Tasman Denizi. Egzotizmin cazibesiydi bu ve bunu istediği için Wollongong’lu o küçük kıza ne mutluydu. Ama şu halime bak, diye düşündü Lily, kucağımda koca bir tüfek.</p>

  <p>Lily, kenti hiçbir zaman göremeyecekti. Ama Guilford görecekti yine. Bunu ona Tom söylemişti. Guilford orada, savaşta olacaktı... eğer dünyaya olan aşın sevgisi onu durdurmazsa.</p>

  <p>“Guilford dünyayı fazla seviyor,” demişti Tom. “Sanki gerçekmiş gibi bağlı ona.”</p>

  <p>“Değil mi?” diye sormuştu Lily. Dünya rakamlarla makinelerden ibaret olsa bile sevilecek kadar gerçek değil mi?</p>

  <p>“Senin için belki,” demişti Tom. “Bazılarımız bunu böyle düşünemeyiz.”</p>

  <p>Hindular inzivadan söz ederlerdi, yoksa Budistler mi? Dünyadan elini eteğini çekmek. Arzulan terk etmek. Ne berbat şey, diye düşündü Lily. Guilford Law’u geçtim, dünyayı seven ve ne kadar narin olduğunu bilen herhangi bir insandan bunu istemek ne zalimce.</p>

  <p>Eski tüfek, dizlerinin üzerinde müthiş ağırdı. Pencerenin ötesinde, denizin üzerindeki yıldızlardan, gecenin karanlığında akıp giden uzak güneşlerden başka hareket eden hiçbir şey yoktu.</p>

  <p>Abby mum ışığıyla aydınlanan loş odanın bir köşesine büzülmüştü. Gece yansından sonra bir ara Guilford da gelip yanına, odanın zeminine oturdu. Elini eşinin omzuna koydu. Abby’nin cildi, avcunun altında serindi.</p>

  <p>“Burada bir daha hiçbir zaman güvende olmayacağız,” dedi Abby.</p>

  <p>“Abby, eğer mecbur kalırsak gideriz. Ülkenin yukarılarına gider, başka isimler almz...”</p>

  <p>“Yapar mıyız? Başka bir yere, kimsenin bizi tanımadığı bir yere gitsek bile sonra ne olacak? Benim yaşlanmamı mı izleyeceksin? Ölmemi mi? Nicholas'ın yaşlanmasını mı? Seni buraya getiren mucizenin dönüp seni götürmesini mi bekleyeceksin?”</p>

  <p>Guilford irkilerek ardına yaslandı.</p>

  <p>“Daha fazla saklayamazdm. Hâlâ otuzlu yaşlarının başında gibisin."</p>

  <p>Guilford gözlerini kapadı. <span style="font-style:italic;">Ölmeyeceksin,</span> demişti hayaleti ona ve o, yaralarının mucizevi bir şekilde iyileşmelerini, bebeğini alıp giden grip salgınının bile onu atlamasını seyretmişti. Bunun için kendinden sık sık nefret etmişti.</p>

  <p>Ama çoğunlukla hayalci davranmıştı. Abby’ye gelince... Abby yaşlanırken, Abby ölürken...</p>

  <p>Çabuk iyileşiyordu, ama bu, öldürülemeyecegi anlamına gelmiyordu. Tom’un bile açıkça farkında olduğu üzere bazı yaraların geri dönüşü yoktu. Abby’siz bir gelecekte yaşayamazdı, bu kendini bir uçurumdan atmak ya da çiftenin namlusunu çenesine dayamak demek olsa bile. Herkesin ölmeye hakkı vardı. Hiç kimse yüz sene sürecek bir kederi hak etmiyordu.</p>

  <p>Abby sanki aklından geçenleri okumuştu. Guilford'ın elini avcuna aldı ve orada tuttu. “Yapmak zorunda olduğun şeyi yap, Guilford.”</p>

  <p>“Seni incitmelerine izin vermeyeceğim, Abby.”</p>

  <p>“Yapmak zorunda olduğun şeyi yap,” dedi Abby.</p>

  <p><a id="bookmark3"></a><span style="font-weight:bold;">— OTUZ BİRİNCİ BÖLÜM —</span></p>

  <p>İlk kurşun, oturma odasındaki bir pencereyi kırdı.</p>

  <p>Uyuklamakta olan Nicholas divanda yattığı yerde doğruldu ve ağlamaya başladı. Abby ona koştu ve başını aşağı bastırdı. “Yat!” dedi. “Yat ve başını ört!”</p>

  <p>“Onunla kal!” diye bağırdı Guilford. Pencereden içeri başka kurşunlar girdi, perdeleri bir kasırga gibi çırptı, karşı duvarda yumruk büyüklüğünde gedikler açtı.</p>

  <p>“Bu odayı koruyun,” dedi Tom. “Lily, benimle üst kata gel.”</p>

  <p>Doğuya bakan yüksekçe bir pencere arıyordu. Güneşin doğmasına yirmi dakika kalmıştı. Gökyüzü ağarmaya başlamış olmalıydı.</p>

  <p>Guilford ön kapının arkasına çömelmişti. Dışandakiler her kimse, onları korkutmak için posta deliğinden rastgele birkaç el ateş etti.</p>

  <p>Yanıt olarak bir dizi kurşun, tepesindeki kubbe ağacından kesilmiş kapıyı delip geçti. Üzerine yağan tahta parçalarının altında sindi. Kurşunlar tahtayı, sıvayı, mobilyaları, perdeleri parçalıyordu. Abby’nin mutfak mumlarından biri söndü. Yanık tahta kokusu genzini yakıyordu.</p>

  <p>“Abby?” diye seslendi. “İyi misin?”</p>

  <p>Doğuya bakan oda Nick’e aitti. Balsa ağacından yaptığı model uçakları, kristal radyosu ve deniz kabuğu koleksiyonuyla beraber bir rafa dizilmişti.</p>

  <p>Tom Compton, perdeleri yırtıp attı ve alt çerçevenin camını kırdı.</p>

  <p>Evin içi, kınlan camların sesiyle çınlıyordu hâlâ.</p>

  <p>Tuzakçı, pervazın altına çömeldi. Başını bir an için kaldırıp baktı ve tekrar geri çekti.</p>

  <p>“Dördünü gördüm,” dedi. “İkisi arabaların arkasında, karaağacın orada da en az iki kişi var. iyi bir nişancı mısın, Lily?”</p>

  <p>“Evet.” Alçakgönüllüğün vakti değildi. Ama bu Remington’ı daha önce hiç kullanmamıştı.</p>

  <p>“Ağaca doğru ateş et," dedi Tom. “Yakındaki hedefleri bana bırak.”</p>

  <p>Düşünmeye zaman yoktu. Tom duraksamadan pencerenin pervazını sol eliyle destek aldı ve tabancasıyla seri bir biçimde ateş etmeye başladı.</p>

  <p>Ağaran gökyüzü loş bir aydınlık veriyordu. Lily pencereye geldi ve başını mümkün olduğunca az göstermeye çalışarak karaağaca ve yanındaki belirsiz gölgeye doğru nişan aldı. Ateş etti.</p>

  <p>Karşısındaki bir tavşan değildi. Ama Lily öyle olduğunu varsayabilirdi. Wollongong’un dışındaki çiftliği, ona “babacığım” dediği günlerde Colin Watsorila birlikte tavşan avına çıktıkları günleri düşündü. O zamanlar tüfek daha büyük ve ağır gelirdi. Ama eli titremezdi hiç. Watson ona gürültüye ve geri tepmeye hazırlıklı olmayı öğretmişti.</p>

  <p>Tavşanlar kuru toprağın üzerine patlak kesekağıtları gibi saçılarak öldüklerinde rahatsız olmuştu. Ama tavşanlar haşerattan, salgından sayılırlardı; acıma hissini bastırmayı öğrenmişti.</p>

  <p>İşte burada da bir salgınla yüz yüzeydi. Tüfeğini telaşsızca ateşledi. Dipçik omzunu tepti. Bir kovan, Nick’in odasının ahşap zeminine düştü ve yatağın altına yuvarlandı.</p>

  <p>Dışarıdaki gölge yere serilmiş miydi? Lily öyle sanıyordu ama ışık o kadar yetersizdi ki...</p>

  <p>“Durma,” dedi Tom silahım doldururken. “Bu adamları tek kurşunla durduramazsın. O kadar kolay ölmüyorlar.”</p>

  <p>Guilford sol bacağını hissetmiyordu. Baktığında dizinin yukarısında koyu renk bir ıslaklık gördü ve burnuna kan ve et kokusu geldi. Yara şimdiden başlamıştı kapanmaya ama bir sinir lifi kopmuş olsa gerekti; bunun iyileşmesi biraz zaman alırdı.</p>

  <p>Ardında kanlı bir iz bırakarak divana doğru süründü.</p>

  <p>“Abby?” dedi.</p>

  <p>Parçalanmış kapı ve pencereden içeri kurşun yağmaya devam ediyordu. Odanın karşı tarafında Abby’nin perdeleri tutuşmaya ve siyah bir duman salmaya başlamışlardı. Bir şey mutfak kapısına tekrar ve tekrar vuruyordu.</p>

  <p>“Abby?”</p>

  <p>Divandan yanıt gelmedi.</p>

  <p>Üst kattan Tom ve Lily’nin silahlarının seslerini, dışarıdan kargaşa ve acı çığlıklarını duydu.</p>

  <p>“Konuş benimle, Abby!”</p>

  <p>Divan birkaç kez isabet almıştı. At kıllan ve pamuk parçaları havada kirli bir kar gibi asılı duruyordu.</p>

  <p>Eli ona ait olmayan bir kan gölcüğüne denk geldi.</p>

  <p>“Dört tanesinin düştüğünü saydım,” dedi Tom Compton, “ama işlerini bitirmezsek yine kalkarlar. Geride destekleri de olabilir.” Ama o tarafa bakan bir üst kat penceresi yoktu.</p>

  <p>Hızla merdivenlerden aşağı indi. Lily hemen arkasında onu izliyordu. Elleri titriyordu şimdi. Ev barut, duman, erkek teri ve daha berbat kokularla doluydu.</p>

  <p>Tuzakçı, alt kattaki oturma odasının kapısında durdu ve “Vay canına!” dedi.</p>

  <p>Arka kapıdan içeri biri girmişti.</p>

  <p>Yerel polisin gri üniforması içinde şişman bir adam.</p>

  <p>“Şerif Cariyle,” dedi Guilford.</p>

  <p>Guilford belli ki yaralanmış ve sersemlemişti ama ayağa kalkmayı başardı. Bir eliyle kanlı bacağını tutuyordu. Diğer elini yalvarırcasına uzatmıştı. Tabancasını divanın yanına düşürmüştü.</p>

  <p>Kana bulanmış divanın.</p>

  <p>“Yaralılar,” diye yakındı Guilford. “Onları kasabaya götürmeme yardım etmelisiniz. Hastaneye.”</p>

  <p>Ama şerif sadece gülümsedi ve kendi tabancasını doğrulttu.</p>

  <p>Şerif Cariyle; kötü adamlardan biri.</p>

  <p>Lily tüfeğiyle nişan almaya çabaladı. Kalbi hızla çarpıyordu ama kanı donmuştu sanki.</p>

  <p>Tom onu bir atışta duvara yapıştırmadan önce şerif iki kez ateş etti.</p>

  <p>Tuzakçı, yerdeki Şerif Carlyle'ın yanına gitti. Şerifin kafası, Colin Watson’ın tavşanları gibi şekilsiz kırmızı bir yığına dönüşünceye kadar yakın mesafeden üç el ateş etti.</p>

  <p>Guilford yerdeydi, göğsündeki bir yaradan kan fışkırıyordu.</p>

  <p>Abby ve Nicholas, divandaki işe yaramayan kalede cansız yatıyorlardı.</p>

  <p><a id="bookmark4"></a><span style="font-weight:bold;">— ARA BÖLÜM —</span></p>

  <p>Guilford, karaağacın gölgesinde, yüksek otların arasında buzul mavisi şakayıklarla kaplı bir açıklıkta uyandı. Hafif bir esinti cildini serinletti. Sanki algısı her türlü hatadan arınmışçasına, nesneler gün ışığının pürüzsüz parıltısında asılıymış gibi duruyordu.</p>

  <p>Ama gökyüzü karanlıktı ve yıldızlarla doluydu. Bu tuhaftı.</p>

  <p>Başını çevirdi ve birkaç adım ötesinde duran nöbetçiyi gördü. Kendinin gölge hali. Kendi hayaleti.</p>

  <p>Belki de korkması gerekirdi. Anlaşılmaz bir şekilde, korkmuyordu.</p>

  <p>“Sen,” diyebildi.</p>

  <p>Nöbetçi -hâlâ genç, hâlâ eski püskü üniformasının içinde- içtenlikle gülümsedi. “Merhaba, Guilford.”</p>

  <p>“Sana da merhaba.”</p>

  <p>Doğruldu. Zihninin gerisinde bir şeylerin yanlış, çok yanlış, korkunç biçimde yanlış olduğunu söyleyen bezdirici bir his vardı. Ama bir türlü ortaya çıkmıyordu. 'Sanının," dedi yavaşça, “<span style="font-style:italic;">vuruldum</span>...”</p>

  <p>“Evet. Ama şu anda kafana takmana gerek yok."</p>

  <p>Şu gökyüzü, yıldızların elektrik gibi canlı ışıklanyla dolu ve eliyle tutabileceği kadar yakın şu gökyüzü, o da canını sıkıyordu. “Niçin buradayım?”</p>

  <p>“Konuşmak için.”</p>

  <p>“Belki konuşmak istemiyorum. Seçme şansım var mı?" “Tabii ki var. İstersen kulaklarını tıkayabilir ve ıslık çalabilirsin. Söyleyeceklerimi dinlemeyi tercih etmez miydin?” “Ağzından bal akmadığı kesin."</p>

  <p>“Benimle yürü biraz, Guilford.”</p>

  <p>“Fazla yürüyorsun.”</p>

  <p>“Ayakta daha iyi düşünüyorum,” dedi nöbetçi.</p>

  <p>A A A</p>

  <p>Tıpkı çeyrek asır önce Londra’da olduğu gibi, içinde zoraki bir sükûnet vardı. Dehşete düşmüş olması gerekirdi: <span style="font-style:italic;">Her şey</span> yanlıştı; yanlıştan da öte belleğindeki bir kıpırtı. Nöbetçinin onu sakinleştirmek için duygusal bir bellek kaybı yaratıp yaratamayacağını merak etti.</p>

  <p>Paniğe kapılmak daha kolay, belki de uygun olurdu.</p>

  <p>“Şu tarafa,” dedi nöbetçi.</p>

  <p>Guilford, nöbetçiyle birlikte evin ilerisindeki patikada, çalıların ve rüzgârın eğip büktüğü ağaçların arasında yürüdü. Ardına baktı, çimenlik burundaki küçük ve yapayalnız evini ve onun da ötesinde yıldızlan yansıtan dümdüz okyanusu gördü.</p>

  <p>“Öldüm mü?”</p>

  <p>“Hem evet hem hayır,” dedi nöbetçi.</p>

  <p>“Daha açık olabilirdi.”</p>

  <p>“Her ikisi de olabilir.”</p>

  <p>İçindeki o hiç de uygun olmayan sükûnete karşın Guilford belli belirsiz ürktü. “Neye göre?”</p>

  <p>“Şansa. Kararlılığa. Sana.”</p>

  <p>“Bu bir bilmece mi?”</p>

  <p>“Hayır. Sadece açıklanması güç.”</p>

  <p>Patikayı tırmanmaya devam ettiler. Normalde bu yürüyüşün Guilford’ı tıknefes etmesi gerekirdi ama ya ciğerleri burada daha verimli çalışıyordu ya da hava daha yoğundu ya da bir düşteki gibi dayanıklıydı. Çok geçmeden tepeye vardılar. “Biraz oturalım,” dedi nöbetçi.</p>

  <p>Bir kubbe ağacı buldular ve Guilford'ın bazı yaz gecelerinde Nick’le oturup yıldızlara baktıkları gibi sırtlarını ağaca vererek oturdular. Okyanustaki yıldızlar, gökyüzündeki yıldızlar... Olabileceğini hayal ettiğinden de çok yıldız... Yıldızların gökyüzünde döndükleri belli oluyordu, kuzey ekseninin değil ama tam tepelerindeki bir noktanın çevresinde.</p>

  <p>“Şu yıldızlar,” dedi Guilford, “onlar gerçek mi?”</p>

  <p>“ ‘Gerçek’ senin sandığından da çok anlam içeren bir kelimedir, Guilford.”</p>

  <p>“Ama burası aslında benim evimin arkasındaki tepe değil.”</p>

  <p>“Hayır. Sadece dinlenilecek bir yer.”</p>

  <p>Burası onun <span style="font-style:italic;">bölgesi,</span> diye düşündü Guilford. <span style="font-style:italic;">Hayalet topraklar.</span> “tanrı olmak nasıl bir duygu?”</p>

  <p>“Ben o dediğin değilim.”</p>

  <p>“Çok az bir fark var.”</p>

  <p>“Bir elektrik lambasını yaktığında tanrı mı oluyorsun? Kendi ataların bunu böyle sanabilirdi."</p>

  <p>Guilford yıldızlarla dolu gök kubbesine bakarak gözlerini kırpıştırdı. “Ne elektrik lambası ama!"</p>

  <p>“Arşiv’in içindeyiz,” dedi nöbetçi. “Tam olarak, dünyaya ait ontosferin protokollerine iliştirilmiş nodüler bir mantık paketiyle sanlıyız.”</p>

  <p>“Eh, bu da açıklanmış oldu," dedi Guilford.</p>

  <p>“Üzgünüm. Demek istediğim, hâlâ Arşiv’in içindeyiz, zaten çıkamayız, en azından henüz değil, ama tam olarak Dünya’da sayılmayız.”</p>

  <p>“Sen ne diyorsan odur."</p>

  <p>“Seni Arşiv’den çıkaramam ama sana Arşiv’in dışarıdan neye benzediğini gösterebilirim.”</p>

  <p>Guilford neyin teklif edildiğinden emin değildi -ve o inatçı <span style="font-style:italic;">aciliyet</span> hissi onu hâlâ rahatsız ediyordu- ama aslında seçme şansı olmadığı için başını salladı. “Göster haydi,” dedi.</p>

  <p>Gökyüzü aniden değişmeye başladı. Dönmesi durmuştu. Yıldızlar yeni bir yönde, güneyden kuzeye doğru hareket ettiler ve güney ufku baş döndürücü bir hızla düşüşe geçti. Guilford bir devinim hissi olmamasına karşın nefesini tuttu ve düşmemek için yere tutundu. Denizden ılık ve hafif bir esinti gelmeye devam ediyordu.</p>

  <p>“Bakmakta olduğum nedir?”</p>

  <p>“Sadece izle,” dedi nöbetçi.</p>

  <p>Ufuktan yeni yıldızlar yükseldi, sayısız yıldız ve sonra afallatıcı bir hızla uzaklaştılar, belirsiz beneklere ve ışık şeritlerine dönüştüler; bunlar bir galaksinin kolları, bir galaksinin diskiydi. Yıldız ışığı sabitleşti, gökyüzünde muazzam ve ışıltılı bir tekerlek halini aldı.</p>

  <p>“Arşiv’in ontosferi,” dedi nöbetçi, sessizce. “Onun <span style="font-style:italic;">var oluşu.”</span></p>

  <p>Guilford bir yanıt düşünemedi. Hissettiği hayranlık, göğsünde gittikçe daralan bir çemberdi sanki.</p>

  <p>Şimdi galaksinin kendisi bulanmaya, farklılaşmamış bir ışık küresine dönüşmeye başlamıştı.</p>

  <p>“Dört boyutuyla ontosfer.”</p>

  <p>Bu da ansızın silindi. Şimdi gökyüzü kadifemsi bir karanlığın üzerinde her yönde sonsuza doğru uzanan, baktıkça çıldırmanın eşiğine geldiği, gökkuşağının her renginden, birbirine paralel, ışıl ışıl muazzam şeritlerden oluşmuştu.</p>

  <p>“Arşiv’in Higgs yapısı,” dedi nöbetçi, “basitleştirilerek görsel hale getirilmiş.”</p>

  <p><span style="font-style:italic;">Basitleştirilmiş</span> demek! diye düşündü Guilford.</p>

  <p>Bu da silinmişti.</p>

  <p>Bir an için gökyüzü kapkaranlık kaldı.</p>

  <p>“Eğer Arşiv’in dışında olsaydın,” dedi nöbetçi, “bunu görecektin.”</p>

  <p>Arşiv; batı ufkunu dolduran ve körfezin durgun sularından yansıyan kasvetli, turuncu renkte yekpare bir ışık küresi.</p>

  <p>“Bir zamanlar galakside olan her şeyi içeriyor,” dedi nöbetçi alçak sesle. “En azından psionlar onu bozuncaya değin öyleydi. Tepelerin üzerinde gördüğün şu turuncu leke, Guilford, bütün yıldızlan, uygarlıktan, sesleri, olasılıklarıyla özgün galaksimizden geriye kalan tek şey... dev bir kara deliğin yutmakta olduğu üç beş tane ölü köz parçası.”</p>

  <p>“Kara delik mi?” diye sorabildi Guilford.</p>

  <p>“Bir tekillik, öyle yoğun bir madde ki hiçbir şey ondan kaçamıyor, ışık bile. Sen ikincil ışınımı görüyorsun.”</p>

  <p>Guilford hiçbir şey demedi. Büyük bir korkunun onu çevreleyen sükûnet kılıfını dövmekte olduğunu hissetti. Eğer nöbetçinin ona söylediği doğruysa, o zaman gökyüzündeki bu kütle onun hem geçmişini hem de geleceğini içeriyordu; zaman kırılgandı, geçiciydi, saldırılara açıktı. Şu içten içe yanan köz parçası, tanrıların üzerine dünyaları yazdıkları taş bir levhaydı. Bir atomu yanlış yere koy ve dünyalar çarpışsın.</p>

  <p>Bu levhanın üzerine yazmışlardı Lily’yi, Caroline’ı, Abby’yi ve Nicholas’ı... ve de Guilford’ı. O levhadan geçici olarak çıkarılmış, sıfırla bir arasında gidip gelen bir sayıydı sadece.</p>

  <p>“Bunu daha önce konuşmuştuk.”</p>

  <p><span style="font-style:italic;">Ruhlar,</span> diye düşündü Guilford, <span style="font-style:italic;">tebeşir tozu gibi.</span> Nöbetçiye baktı. “Senin savaşına katılmamı istiyorsun. Bir asker olmamı.”</p>

  <p>“Ne kadar garip görünse de, ontosferde benim yapamayıp da senin yapabileceğin şeyler var. Yardımını isliyorum.”</p>

  <p>“Benim yardımım ha!” Arşiv’in donuk görüntüsüne baktı. “Ben bir tanrı değilim! İstediğini yapsam bile, sonuçta ne değişecektir?”</p>

  <p>“Hiçbir şey, eğer sadece sen olsaydın. Ama milyonlarca başkaları var, milyonlarca başka dünyalarda ve daha milyonlarcası da gelecek.”</p>

  <p>“O zaman niçin benimle zaman kaybediyorsun?”</p>

  <p>“Sen diğerlerinden daha az ya da daha çok önemli değilsin. Sen önemlisin, Guilford, çünkü <span style="font-style:italic;">yaşam</span> önemli.”</p>

  <p>“O zaman bırak evime gideyim ve Abby ile Nick’e bakayım.”</p>

  <p>Onlar iyiydiler, değil mi? Belirsiz, üzüntü veren anı parçalarıyla mücadele etti. Anılar, cam kırıklan gibi...</p>

  <p>“Bunu yapamam,” dedi nöbetçi. “Kadiri mutlak değilim. Ûyle olduğumu sanmak hatasına düşme.”</p>

  <p>“Ne biçim bir tanrısın öyleyse?”</p>

  <p>“Tanrı değilim. Ölümlü bir anne ve babadan doğdum, Guilford, tıpkı senin gibi.”</p>

  <p>“Bir milyon yıl Önce.”</p>

  <p>“Çok daha önce. Ama ontosferi senin önerdiğin tarzda etkileyemem. Geçmişi sil baştan yazamam ve geleceği de ancak sen etkileyebilirsin.” Ayağa kalktı. Nöbetçide, Guilfoıd'ın kendinde bulamadığı bir vakar vardı. Bir an için Guilford, onun içini görür gibi oldu, alçakgönüllü dış görünüşünün ardında güneş gibi kızgın ve muazzam bir şey gizliydi.</p>

  <p><span style="font-style:italic;">Bu bir insan olamaz,</span> diye düşündü Guilford. Belki bir zamanlar insandı; hatta belki bir zamanlar Guilford Law’dı. Ama şimdi başka türlü bir yaratık oldu. <span style="font-style:italic;">Yıldızların arasında yürüyor,</span> diye geçirdi akimdan, <span style="font-style:italic;">tıpkı benim güneşli bir günde Fayetville’de yürüdüğüm gibi.</span></p>

  <p>“Neyin bahis konusu olduğunu bir düşün. Eğer savaş kaybedilirse, kızın köleleştirilecek ve torunların tamamen ruhsuz bir şey için kuluçka görevi yapacaklar. Kelimenin tam anlamıyla, Guilford, onları yiyecekler. Bu tekrar dirilmenin olmadığı bir ölüm şekli.”</p>

  <p><span style="font-style:italic;">Nick,</span> diye düşündü Guilford. <span style="font-style:italic;">Nick’le ilgili bir şey. Nick oturma odasındaki büyük divanın andında...</span></p>

  <p>“Eğer bütün savaşlar yitirilirse,” dedi nöbetçi, “o zaman bunların hepsi, geçmiş, gelecek, sevdiğin ya da sevmiş olabileceğin her şey çekirgelerin önüne atılmış olacak.”</p>

  <p>“Bana bir şey de,” dedi Guilford. “Sadece bir şey. Bütün bunların niçin <span style="font-style:italic;">bana</span> bağlı olduğunu açıkla. Ben özel biri değilim... Bunu <span style="font-style:italic;">biliyorsun,</span> eğer gerçekten dediğin şeysen. Niçin gidip başka birini bulmuyorsun? Daha zeki birini? Çocuklarının yaşlanıp ölmelerini seyredecek kadar güçlü birini? Benim bütün istediğim -Tanrım!- bir yaşamdı, herkesinki gibi bir yaşam; âşık olmak, bebekler yapmak, bana doğru dürüst bir cenaze töreni yapacak bir aileye sahip olmak...”</p>

  <p>“Her ayağın ayrı bir dünyada. Bir parçan benim bir parçamla, Fransa’da ölen Guilford Law1a aynı. Bir parçan ise benzersiz; Mucize’ye tanık olan Guilford Law. İşte bu konuşma onun sayesinde oluyor.”</p>

  <p>Guilford başını eğdi. “Ne kadar süreyle aynıydık, yüz milyon yılın içinde on dokuz ya da yirmi yıl mı? Bu hiç de önemli bir yüzde sayılmaz.”</p>

  <p>“Ben senden çok daha yaşlıyım. Ama çamurlu bir siperde bir tüfek taşımanın ne demek olduğunu unutmadım. Hayatım için korkmanın, her şeyin bir çılgınlık olduğunu sanmanın, kurşunu, acıyı ve ölümü hissetmenin ne demek olduğunu. Seni daha da berbat bir savaşa davet etmekten hiç hoşlanmıyorum. Ama ikimizin de seçme şansımız yok." Bakışlarını indirdi. “Düşmanı ben yaratmadım.”</p>

  <p>Nick divanın ardında. Abby üzerine abanmış, onu korumaya çalışıyor. At kılı ve pamuk parçalan ve barut kokusu ve... ve...</p>

  <p>Kan.</p>

  <p>“Sana daha çok acıdan başka vaat edecek bir şeyim yok,” dedi nöbetçi. “Üzgünüm. Eğer geri dönersen beni de yanında götürürsün. Anılarımı... Bouresches, siperler, korku...”</p>

  <p>“İstediğim bir şey var,” dedi Guilford. İçinde kederin bir sıcak hava balonu gibi yükseldiğini hissetti. “Eğer senin dediğini yaparsam...”</p>

  <p>“Hiçbir şey vaat edemem.”</p>

  <p>“Ölmek istiyorum. Sonsuza dek yaşamak değil. Bir insan gibi yaşlanmak ve ölmek. Bunu istemek çok mu fazla?”</p>

  <p>Nöbetçi bir süre sessiz kaldı.</p>

  <p>Paketler, Arşiv’in altyapısını desteklemek için yorulmak bilmeksizin çalıştılar. Sahtecan bin cephede birden ilerledi, geri çekildi, yine ilerledi.</p>

  <p>Psionlara karşı Arşiv’in içine yeni bir virüs kodları dalgası gönderildi.</p>

  <p>Zihinküreler psionlarm zamanlamasını bozmayı, onlan ontosferin kendi Higgs saatinden koparmayı umut ettiler. Bu tehlikeli ama cesurca bir plandı; aynı strateji onlara karşı da uygulanabilirdi.</p>

  <p>Bilinç bekledi; çok korkuyor olsa da, sabırla.</p>

  <h5 id="u350cbcea-364e-421e-87aa-07bebc2ef2e3"><a id="bookmark5"></a><span style="font-weight:bold;">DÖRDÜNCÜ KİTAP</span></h5>

  <p>SONBAHAR, l965</p>

  <p><span style="font-style:italic;">“Birliği değil de çeşitliliği gören kimse ölümden ölüme</span> gi<span style="font-style:italic;">der."</span></p>

  <p><span style="font-style:italic;">-</span> KATHA UPANISHAD</p>

  <p><a id="bookmark6"></a><span style="font-weight:bold;">— OTUZ İKİNCİ BÖLÜM —</span></p>

  <p>Alpler’i aşan demiryolunda çalışan onun gibi yüzlerce adam vardı.</p>

  <p>Demiryolcular Sendikası kartına sahiptiler. TNT ile dağları deldiler, uçurumlara köprüler kurdular, raylan toprağa çaktılar. Onlar mühendisti, vagon memuruydu, makinistti, hamaldı.</p>

  <p>İşler azaldığında arazide aylarca kayboldular. Ya da aynı kolaylıkla Ren Nehri üzerindeki Tilson’ın ve New Pittsburgh’un isli varoşlarında kayboldular.</p>

  <p>Yalnızdılar ve sessiz. Arkadaşları, aileleri yoktu. Özellikle yaşlı görünmüyorlardı (yaşlarını söylemek güçtü) ama yıllar onları bir hale gibi sarmıştı. Tavırlarında bir ağırkanlılık, müthiş ve kasvetli bir sabır vardı.</p>

  <p>Karen Wilder, bu türü iyi tanıyordu. Onlardan bol bol görmüştü. Hele son sıralarda, her zamankinden de bol.</p>

  <p>Karen, ülkenin içlerinde, Yeni Karasal Bölge’nin Randall kasabasında, Schaffhausen Izgaraevi’nde içki servisine bakıyordu. Beş yıl önce Pireneler bölgesindeki bir maden kasabasından işsiz ve beş parasız olarak buraya gelmişti. Disiplinli çalışıyor ve patronla ilişkilerinin ciddi bir düzeyde olmasına dikkat ediyordu. Aşçı ona elini süremiyordu ve müşterilerle üst kata çıkmak zorunda da değildi. (Aslında geçen yıl kırkma bastı basalı bu sorun olmaktan çıkmaya başlamıştı. Teklifler kesilmemiş ama azalmaya yüz tutmuştu.)</p>

  <p>Randall kasabası Ren - Ruhr hattında küçük bir istasyondu. Büyük yük vagonları her gün geçiyor; Tilson, Carver ve New Dresden’a kömür taşıyorlardı. Şelalenin aşağısında Inland Otoyolu demiryoluyla kesişiyordu. İstasyon son birkaç yıl içinde çok büyümüştü. Saygın aileler taşınmıştı. Ama Randall hâlâ bir sınır kasabasıydı ve Göçmen Yasaları hâlâ kentlerden başıboş insanların akmasını sağlıyordu. Karen yeni gelenlerin sorun çıkarmaya meyilli olduklarını anlamıştı; tartışmayı ve yumruk kavgasını seviyorlardı. Karen eskilerin arkadaşlığını tercih ediyordu, Guilford Law gibi az konuşanlardan olsalar bile.</p>

  <p>Onu ilk geldiği günden itibaren tanımıştı... adını değil, <span style="font-style:italic;">türünü.</span></p>

  <p>Eskilerdendi, zayıf, neredeyse sıska. Kocaman eller. Kadim gözler. Karen o gözlerin neler gördüğünü sormamak için kendini zor tutmuştu.</p>

  <p>Ama çok konuşkan biri değildi. Bir, bir buçuk yıldır düzenli olarak geliyordu. Akşamları uğruyor, az yiyor, az içiyordu. Karen, Guilford'ın ondan hoşlandığını sanıyordu; havayla ya da son olaylarla ilgili her zaman paylaşacak birkaç kelimesi oluyordu. Karen’la konuştuğunda, güneşe doğru uzanan gölgede kalmış bir bitki gibi eğiliyordu ona doğru.</p>

  <p>Ama üst kata hep fahişelerle birlikte çıkıyordu.</p>

  <p>Bu gece biraz daha farklıydı.</p>

  <p>Eylül ortalarında Schaffhausen’a sadece kasabalılar gelirdi. Yaz kalabalığı, oduncular ve yılan çobanları, demir yoluyla gezen parasız turistler, gidecek daha sıcak yerler bulurlardı. Patron, müşteri çekebilmek için Tilsoridan bir caz orkestrası kiralamıştı ama müzisyenler hem pahalıydı hem de kadın sanatçılara karşı insafsız davranıyorlardı ve trompetçileri kafayı çekip sabaha karşı kasaba meydanında konser vermekten çok hoşlanıyordu. Dolayısıyla bu iş yürümemişti. Eylül geldiğinde Schaflhausen her zamanki sükûnetine kavuşmuştu.</p>

  <p>Sonra eskiler görünmeye başlamıştı. (Yaşlı Adamlar, diyordu onlara bazıları.) Başlangıçta bu çok olağandışı görünmemişti. Bu tür insanlar Randall’dan hep gelir geçer, bir süre tozlu bir otel odası kiraladıktan sonra yollarına devam ederlerdi. Hesaplarını öderlerdi, hiçbir soru sorulmaz, hiçbir soru yanıtlanmazdı. Onlar hayatın bir gerçeğiydi, güneydeki tepelerde başıboş dolaşan vahşi yılanlar gibi.</p>

  <p>Ama son zamanlarda bu insanlardan bazıları daha uzun süre kalmaya başlamışlardı ve sayılan giderek artmıştı. Schaffhausen’da gruplar halinde oturup alçak sesle tanrı bilir nelerden bahsediyorlardı ve Karen’ın merakı tüm iyi niyetine rağmen depreşmişti.</p>

  <p>Böylece Guilford içki tezgâhına geçip bir içki ısmarladığında Karen kadehini önüne koydu ve “Kasabada bir toplantı falan mı var?” diye sordu.</p>

  <p>Guilford ona kibarca teşekkür etti. Sonra, “Ne demek istediğinizi anlayamadım,” dedi.</p>

  <p>“Tabii ki anladın."</p>

  <p>Guilford ona uzun bir bakış attı. “Karen'dı, değil mi?”</p>

  <p>“Evet." Evet, <span style="font-style:italic;">bir-yıldır-her-gece-gelen-bey,</span> adım <span style="font-style:italic;">bu.</span></p>

  <p>“Karen, bu soru hiç yakışmadı.”</p>

  <p>“Diğer bir deyişle, bu beni ilgilendirmez. Ama bir şeyler döndüğü belli."</p>

  <p>“Belli mi?”</p>

  <p>“Eğer bakmayı biliyorsan. Memleketteki her demiryolu faresi ve orman biti bu gece burada. Biliyor musun, sizin kendinize özgü bir havanız var.”</p>

  <p>Aç <span style="font-style:italic;">bırakılıp dövülen ama ölmeyi reddeden biri gibi.</span> Ama Karen bunu ona söylemezdi.</p>

  <p>Bir an için Guilford'ın ona sırrını açıklayacağını sandı. Adamın yüzünden öylesine saf bir yalnızlık ifadesi geçmişti ki Karen alt dudağının titremeye başladığını hissetti.</p>

  <p>Guilford ise, “Sen çok hoş bir kızsın,” demekle yetinmişti.</p>

  <p>“On beş yıldır ilk kez biri bana kız diye hitap etti, Bay La w.”</p>

  <p>“Zorlu bir sonbahar olacak.”</p>

  <p>“Öyle mi?”</p>

  <p>“Beni bir süre göremeyebilirsin. Bak sana ne diyeceğim. Eğer bahara dek dönecek olursam seni ararım. Bir sakıncası yoksa tabii.”</p>

  <p>“Bana uyar, sanırım. Bahara daha çok var.”</p>

  <p>“Eğer geri dönmezsem...”</p>

  <p><span style="font-style:italic;">Nereden geri dönmezsen?</span> Guilford'ın cümlesini tamamlamasını bekledi.</p>

  <p>Ama o içkisini içti ve başını salladı.</p>

  <p><span style="font-style:italic;">Hoş kız,</span> demişti.</p>

  <p>Karen sarhoşlardan ya da laf olsun diye konuşan adamlardan günde bir düzine kadar iltifat alırdı. İltifatların hiçbir anlamı yoktu. Ama Guilford Law’un sözleri bütün akşam boyunca zihninden çıkmadı. <span style="font-style:italic;">Ne kadar saf,</span> diye geçirdi aklından, <span style="font-style:italic;">hüzünlü ve garip.</span></p>

  <p>Adam belki arardı onu... ve belki onun için bir sakıncası olmazdı.</p>

  <p>Ama o gece Guilford içkisini bitirdi ve yaralı bir hayvan gibi yürüyerek tek başına gitti evine. Karen bakışlarıyla davet etti onu, ama o gözlerini kaçırdı.</p>

  <p><a id="bookmark7"></a><span style="font-weight:bold;">— OTUZ ÜÇÜNCÜ BÖLÜM —</span></p>

  <p>Lily, işi saat dört otuzda bıraka ve Ulusal Müzeye giden bir otobüse bindi.</p>

  <p>Serin ve aydınlık bir gündü. Otobüs, yünlü elbiseleri ve kırışık şapkaları olan orta yaşlı ücretlilerle tıklım aklimdı. Hiçbiri gökyüzünde olacak savaşın ne kadar yaklaştığının farkında bile değildi. Önce bir kokteyl, sonra bir kokteyl daha, sonra çocuklar yatağa, televizyonda iki ulusal kanaldan biri ve belki yatmadan önce son bir kokteyl daha.</p>

  <p>Onlara imreniyordu.</p>

  <p>Kapıların üzerine derebeyi bayraklan gibi asılmış dev afişler müzede bir sergi olduğunu duyuruyordu:</p>

  <p>AVRUPA’NIN DEĞİŞİMİ Bir Mucizeyi Anlamak</p>

  <p>“Mucize” kısmı din lobilerini tatmin etmek için olsa gerek diye düşündü. O kıtadan Hearst’ün taktığı isimle Darwinya diye söz etmeyi tercih ediyordu. İroni artık kaybolmuştu; insanların çoğu Avrupa'nın kendine özgü bir fosil geçmişine -her ne demekse- sahip olduğunu kabul ediyorlardı ve Lily genç Charles Darvin’i Ren bataklıklarında böcek toplayıp kıtanın gizemini çözmeye çalışırken hayal edebiliyordu. <span style="font-style:italic;">Merkezi</span> gizemini olmasa da.</p>

  <p>Otobüsten dışarı ve müzenin floresanla aydınlatılmış serin salonlarına...</p>

  <p>Sergi muazzamdı. Lily çoğuna aldırmadı ve doğrudan doğruya 1920 yılı Finch keşif seyahatiyle kısa süreli Anglo-Amerikan çatışmasına ayrılmış cam kafesin önüne gitti. Burada eski pusulalardan, bitki baskılarından, teodolitlerden örnekler vardı. Bodensee’nin aşağısında, Ren kıyılarındaki olaydan yıllar sonra getirilmiş kaba bir anıt; <span style="font-style:italic;">Dr Thomas </span>M<span style="font-style:italic;">arklarıd Gillvany Anısına.</span> Keşif üyelerinin fotoğrafları; Preston Finch, kolonyal bir şapkanın altında kaskatı; sıska Avery Keck; talihsiz Gillvany; zavallı şehit John Watts Sullivan... aşçı Diggs yoktu ve Tom Compton da, ama babası Guilford Law işte oradaydı, üzerinde flanel bir gömlek ve bir günlük sakal, Gallatin İrmağındaki keşfinden yeni dönmüş, fotoğraf makinesi ve kirli tırnaklarıyla bir genç adam.</p>

  <p>Cam kafese parmağının ucuyla dokundu. Babasını yirmi yıldır, Fayetville’de o korkunç sabah güneş bir kan denizinin üzerinde yükseldiğinden beri, görmemişti.</p>

  <p>Babası ölmemişti. Yaralan ölümcüldü ama hızla kapanmıştı. Oro Deltası Hastanesi’nde gözlem altına alınmıştı; eyalet polisi ondan Abby, Nicholas, kimliği meçhul üç yabancı ve Şerif Carlyle'ın ölümlerini açıklamasını istiyordu. Ama o, doktorların umduğundan çok daha önce ayağa kalkmıştı; gece yansı vardiya değiştikten sonra bir bekçiyi etkisiz hale getirmiş ve hastaneyi terk etmişti. Hakkında bir arama emri çıkanlmıştı ama bu bir formaliteden ibaretti. Kıta, kaçaklan yutup yok etmekte birebirdi.</p>

  <p>O hâlâ oralarda bir yerdeydi.</p>

  <p>Lily bundan emindi. Yaşlı Adamlar zaman zaman onunla irtibat kuruyorlardı. Onlara, Matthew Crane’in -işgüzar bir Savunma Bakanlığı memuru- bürosundaki sekreterlik görevi sırasında öğrendiklerini iletiyordu ve onlar da babasının hâlâ hayatta olduğuna dair teminat veriyorlardı.</p>

  <p>Babası oradaydı, kıyamete karşı.</p>

  <p>Vakit dolmak üzere, diye ısrar ediyorlardı.</p>

  <p>Lily aydınlatılmış bir dioramanın önünde durakladı.</p>

  <p>Burada Latince adını hatırlayamadığı ya da telaffuz edemediği iki ayaklı bir Danvinya yaratığının fosili vardı. Avrupa’nın düzlüklerinde Buz Çağı kadar yakın bir zamana dek avlanmış iki ayaklı ve dört kollu zorlu bir canavar. Dioramadaki iskelet iki buçuk metre yüksekligindeydi, bir zamanlar güçlü kasların bağlandığı kalın bir omurgaya, kubbe şeklinde bir kafatasına ve ustura gibi dişlerin doldurduğu bir çeneye sahipti. Kitinli derisi, cam gözleri ve mutfak bıçağı büyüklüğündeki tırnaklarıyla bir kürk yılanının gırtlağını parçalamakla meşguldü.</p>

  <p>Serginin bir parçasıydı, tıpkı Guilfoıd Law'un fotoğrafı gibi; ama Lily, ne babasının ne de yaratığın yok olduklarından emindi.</p>

  <p>“Birazdan kapatıyoruz, hanımefendi.”</p>

  <p>Gece bekçisiydi; sarkık bir göbeği, genizden gelen bir sesi ve yüzünden çok daha yaşlı güzleriyle kısa boylu bir adam. Daha önce de bu şekilde sık sık buluşmuş olmalarına rağmen adını bilmiyordu. İrtibatı onunla sağlıyordu.</p>

  <p>Daha önce de yaptığı gibi adamın eline bir kitap sıkıştırdı. Kitabı önceki gün Arlington’daki bir alışveriş merkezinden almıştı. Sadeleştirilmiş bir bilim kitabıydı. Mars Kanalları, Palomar’dan alınmış son fotoğraflarla birlikte; ama Lily sadece bir göz atmakla yetinmişti. Kitabın sayfalarının arasına büroda bulduğu belgelerin fotokopilerini yerleştirmişti.</p>

  <p>“Bunu birisi unutmuş olmalı,” dedi.</p>

  <p>Bekçi kitabı tombul ellerine aldı. “Kayıp eşyalar kısmına bırakırım.”</p>

  <p>Bekçi bu latifeyi onunla o kadar çok kere paylaşmıştı ki Lily bunu Yaşlı Adamlar, Gaziler, Ölümsüzler için yeni bir isimden saymaya başlamıştı: Kayıp Eşyalar.</p>

  <p>“Teşekkür ederim.” Uzaklaşmadan önce gülümseyecek kadar cesareti vardı.</p>

  <p>Yaşlanmak, diye düşündü Matthew Crane, tıpkı adalet gibi. Sadece gerçekleşmekle kalmıyor, gerçekleştiğinin görülmesi de gerekiyor.</p>

  <p>Şüphe uyandıracak kadar genç görünmemek için bir dizi yöntem geliştirmişti.</p>

  <p>Yılda bir kez -her sonbaharda- mermer kaplı banyosunun mahremiyetine çekilir, duşunu alır, kurulanır ve bir cımbızla beraber aynanın karşısına oturup azalmakta oldukları izlenimini yaratmak için saçlarım yolmaya başlardı. Tanrılar bu işlem sırasında onu uyuşturacak kadar merhametli değildi ama o acıya alışmıştı artık.</p>

  <p>Bu işlem bittiğinde bir usturanın kenarıyla yüzüne birkaç yeni çizgi çekti.</p>

  <p>Oldukça hassas bir yöntemdi. Mesele derin (ama asla çok derin değil) ve sık sık kesmekteydi. Söz gelimi, gözünün yanındaki şu alan. Usturayı yanağı boyunca dışa doğru metanetle çekerken gözünü doğramamaya özen gösteriyordu. Kan kısa bir an için boşalıyordu. Hafifçe çiz ve tekrarla. Üçüncü ya da dördüncü kesikten sonra ölümsüzlükte inat eden derisinde kalıcı bir iz oluşuyordu.</p>

  <p>Bir çeşit sanattı işte.</p>

  <p>Bütün bunların cahil bir bireye nasıl tüyler ürpertici görüneceğini biliyordu tabii. Kes, sil, yine kes, bir kadavra üzerinde cerrahi çalışan bir doktor gibi ve cildin hemen altındaki sinirleri kollamayı da ihmal etme. Bir keresinde dudağının kenarında üç gün boyunca sarkma olmuş ve yardımcılarından biri beyin kanaması geçirmiş olabileceğinden kuşkulanmıştı. Sabır ve titremeyen bir el gerektiren nazik bir işti.</p>

  <p>Aletlerini ecza dolabındaki deri bir çantada saklıyordu, Ûlümsüz’ün Makyaj Seti: usturalar, bir bileğitaşı, pamuk tamponlar, cımbızlar.</p>

  <p>Deriye yaşlılığın kabalığını verebilmek için zımpara kâğıdını elinin altından eksik etmiyordu.</p>

  <p>Kâğıdın on numara olmasını tercih ediyor, gözeneklerden kan sızmcaya kadar uyguluyordu.</p>

  <p>Besbelli ki bu yanılsamayı sonsuza dek sürdürmek mümkün değildi. Ama öyle olması da gerekmeyecekti. Yakında savaş başka, daha farklı bir yön alacaktı; gizlenmeye gerek kalmayacaktı; altı ay ya da bir yıla kadar... Eh, her şey daha farklı olacaktı. Ona bu kadan söz verilmişti.</p>

  <p>Usturayla işini bitirdi, temizledi, lavabodaki kan damlalarını yıkadı, kanlı pamuk tamponlan klozetten aşağı gönderdi. Kendinde özellikle tuhaf bir şey olduğunu fark ettiğinde yaptığı işten tatmin olmuş, banyoyu terk etmek üzereydi. Sol işaret parmağının tırnağı görünürlerde yoktu. Tırnağın olması gereken yerde nemli, pembe bir gedik duruyordu.</p>

  <p>İşte bu tuhaftı. Tırnağını yitirdiğini anımsamıyordu. Hiç acı duymamışa.</p>

  <p>İki elini birden kaldırdı ve huzursuzca inceledi.</p>

  <p>Gevşemiş iki tırnak daha keşfetti, sağ başparmakla serçe parmakta. Dur bakalım, diyerek ümağı hafifçe kaldırdı. Tımak, etinden mide bulandırıcı, yapışkan bir ses çıkarak ayrıldı ve lavaboya düşerek buğulu porselenin üzerinde bir hamamböceği kanadı gibi ışıldamaya başladı.</p>

  <p><span style="font-style:italic;">Bak hele,</span> diye düşündü. Bu <span style="font-style:italic;">da yeni</span> çıktı!</p>

  <p>Bir çeşit cilt hastalığı mı? Ama tabii ki geçecekti. Tırnaklar tekrar büyüyecekti. Ne de olsa bu işler böyle yürüyordu. O bir ölümsüzdü.</p>

  <p>Ama tanrılar bu konuda ketum kaldılar.</p>

  <h6><span style="font-weight:bold;">— <a id="bookmark8"></a>OTUZ DÖRDÜNCÜ BÖLÜM —</span></h6>

  <p>Elias Vale’in son hastası kanserden ölmekte olan Karayipli bir kadındı.</p>

  <p>Adı Felicity’ydi ve sonbahar yağmurunun içinde çöp gibi bacaklarıyla yürüyerek gelmişti Vale’in New Dresden’in Coaltown semtindeki köhne dairesine. Kof bedeninin üzerinde çökmüş bir çadır gibi duran çiçek desenli düz bir elbise giymişti. Urlar, Vale’in tanrısının idrak ettiği kadarıyla, akciğerleriyle kalın, bağırsağına yayılmıştı bile.</p>

  <p>Vale, panjurlarını ıslak sokaklara, karanlık suratlara, fabrika bacalarına, kirli havaya kapattı. Yetmiş yaşındaki Felicity ışığın azalması üzerine içini çekti. Vale’in yüzünün bozuk hatları karşısında afallamıştı önce. Sorun değil, diye düşünmüştü Vale. Korkuyla huşu iyi geçinen komşulardı.</p>

  <p>Felicity İspanyol mahallesinin şivesini hâlâ taşıyan hafif bir sesle, “Ölecek miyim?” diye sordu.</p>

  <p>Bu teşhise varması için bir medyuma ihtiyacı yoktu. Her dürüst vatandaş onun ölmekte olduğunu derhal anlayabilirdi. Vale’in muayene odasına çıkan merdivenleri tırmanabilmiş olması bile başlı başına bir mucizeydi. Ama tabii ki gerçeği duymak için gelmemişti buraya kadar.</p>

  <p>Vale küçük, kırık bacağı astrolojik haritalarla desteklenmiş ahşap bir masada kadının karşısına oturdu. Felicity’nin san gözleri loş ışıkta parıldıyordu. Vale elini uzattı. Eli yumuşak ve etliydi. Kadınınki ise sıska, soluk bir avucu çevreleyen kuru bir deriden ibaretti. “Eliniz sıcak," dedi Vale.</p>

  <p>“Sizinki ise soğuk.”</p>

  <p>“Sıcak bir el iyiye işarettir. Hayat bu, Felicity. Onu hisset. Yaşadığın günlerin hepsi burada, bedeninde elektrik gibi akıyor. İspanyol mahallesi, Kingston, Darwinya’ya giden gemi... kocan, bebeklerin, oradalar, günlerinin hepsi derinin altında.”</p>

  <p>“Daha kaç tane kaldı?” diye sordu Felicity.</p>

  <p>Kadın, Vale’in tanrısının umurunda bile değildi. Tek önemi on beş dolarlık vizite ücretiydi. Varoluşu sadece Vale’in Mahşer trenine atlamadan önce cüzdanını biraz daha şişirmesi içindi.</p>

  <p>Hazır ol ya da olma.</p>

  <p>Ama kadın için üzülüyordu.</p>

  <p>“O ırmağı hissediyor musun, Felicity? O kan ırmağını? Yüreğin yüksek dağlarından parmakların deltasına akan demir ve hava ırmağını?"</p>

  <p>Kadın gözlerini kapadı, Vale’in eli bileğini sıktığı için yüzünü hafifçe buruşturdu. “Evet,” diye fısıldadı.</p>

  <p>“O çok eski ve güçlü bir ırmaktır, Felicity. Ren kadar geniş bir ırmak.”</p>

  <p>“Nereye gidiyor... sonunda?”</p>

  <p>“Denize,” dedi Vale yavaşça. “Her ırmak denize akar.”</p>

  <p>“Ama... henüz değil, değil mi?”</p>

  <p>“Hayır, henüz değil. O ırmak henüz kurumadı."</p>

  <p>“Kendimi çok güçsüz hissediyorum. Bazı sabahlar yataktan zorlukla kalkabiliyorum.”</p>

  <p>“Sen genç bir kadın değilsin, Felicity. Yetiştirdiğin çocukları düşün. Michael, dağlara köprüler kuruyor ve Constance, kendi çocuklan neredeyse büyüdüler.”</p>

  <p>“Carlotta da,” diye mırıldandı Felicity, hüzünlü gözleri kapalı.</p>

  <p>“Carlotta da, öldüğü günkü kadar güzel. O seni bekliyor, Felicity, ama o sabırlı. Vaktin henüz gelmediğini biliyor.”</p>

  <p>“Gelmesine ne kadar kaldı?”</p>

  <p>“Daha dünyalar kadar vakit var,” dedi Vale. Bu da pek fazla sayılmazdı.</p>

  <p>“Ne <span style="font-style:italic;">kadar7”</span></p>

  <p>Kadının sesindeki aciliyet azarlayıcıydı. Bu kemik ve çürümüş doku torbasının içinde hâlâ güçlü bir kadın vardı.</p>

  <p>“İki yıl,” dedi Vale. “Belki üç. Constance'ın çocuklarının büyüdüğünü görmeye yetecek kadar. Yapman gereken şeyleri yapmana yetecek kadar.”</p>

  <p>Kadın rahatlayarak derin bir nefes verdi. Nefesi, camekânında kesilmiş keçilerin yılbaşı süsleri gibi sallandığı, Hoover Lane’deki kasap dükkânı gibi kokuyordu. “Sağ olun. Sağ olun, doktor.”</p>

  <p>Ay sona ermeden ölmüş olacaktı.</p>

  <p>Vale parayı katlayıp cebine koydu ve kadının merdivenden inmesine yardım etti.</p>

  <p>New Dresden’in tren garı, çelik direklerdeki güçlü lambaların aydınlattığı muazzam, isli bir viraneydi. Şehrin kuleleri, uzun barakaların ardında, yağmurun altında mezar-taşları gibi yükseliyordu.</p>

  <p>Vale koyu renk giyinmişti. İçine birkaç parça eşyasını koyduğu kumaş bir çanta taşıyordu. Parası beline sardığı bir kemerdeydi. Pantolonunda bir tabanca taşıyordu.</p>

  <p>Tavuk teli çitin altından dizlerini çamur ederek emekledi. Sıkıştırılmış toprak, kül ve kömürden yapılı zeminin üzerinde yağmur suyu yer yeT yağlı gölcükler oluşturmuştu. Ülkenin içlerinden gelen bir trenin en yakın hatta alınmasını yaklaşık bir saattir titreyerek bekliyordu. Şimdi dizel lokomotif hızlanmaya başlıyor, farının ışığı yağmurlu karanlığı yarıyordu.</p>

  <p><span style="font-style:italic;">Git,</span> diye düşündü Vale. Koş.</p>

  <p>Tanrısından gelen bir aciliyet dürtüsünün içinde yükseldiğini hissetti ve bu belirli bir treni yakalaması için değildi. İnsanlığın tarihi sıfır noktasına doğru, belki tanrıların beklediğinden de hızlı bir şekilde, baş aşağı iniyordu. Vale’in yapacak işleri vardı. Bu ıssız yere belirli bir amaçla gelmişti.</p>

  <p>Çantasını bir yük vagonunun açık kapısından içeri attı ve kendi de peşi sıra sıçradı. Yuvarlanarak içeri düştü ve sol elini burktu. “Kahretsin,” dedi alçak sesle. Vagonun karşı duvarının tahtalarına yaslanarak oturdu. Vagon karanlıktı ve eski yüklerinin ağır kokusunu taşıyordu; küflenmiş saman, kesime götürülen yılan ve sığır kokusu. Açık kapının önünden demiryolu ışıkları geçiyordu.</p>

  <p>İçeride yalnız değildi. Vagonun karşı köşesine büzülmüş bir adam her ışık geçişinde aydınlanıyordu. Vale’in eli dürtüsel biçimde tabancasına gitti. Ama keskin bir ışık düştüğünde adamın yaşlı, eski püskü giysiler içinde, çökük gözlü ve traş losyonu ya da antiseptikle sarhoş halde olduğunu fark etti. Bir baş belası belki, ama kesinlikle tehdit değil.</p>

  <p>“Hey, yabancı,” dedi yaşlı adam.</p>

  <p>“Beni rahat bırak!” dedi Vale kesin bir ses tonuyla.</p>

  <p>Yılların ağırlığım omuzlarında hissediyordu. Washington’dan bu yana birçok isimsiz yıl geçirmiş, birçok kentin kenar mahallelerinde marjinal bir yaşam sürmüştü; New Orleans, Miami, Jeffersonville, New Pittsburgh, New Dresden. Tanrıların işine yarayacak birkaç şey öğrenmiş ve bazen yoksullaşsa da hiçbir zaman kalacak yer ya da yiyecek sıkıntısı çekmemişti. Sezdiği kadarıyla yedekte tutuluyor, son çağrıyı, son boru sesini, tanrıların insanlığın üzerinde yükselmelerini bekliyordu.</p>

  <p>Ama hep korkmuştu: Ya o savaş hiçbir zaman olmazsa? Ya sonsuza dek ucuz odalarda iktidarsız erkeklerin ve ölmekte olan kadınların itiraflarını dinleyecek ve teselliyi ucuz şarapla Türk eroininde arayacaksa?</p>

  <p><span style="font-style:italic;">Yakında,</span> diye fısıldadı tanrısı. Ya da belki kendi gizli sesiydi. Son sıralarda ikisini ayıramıyordu artık.</p>

  <p><span style="font-style:italic;">Yakında. Yakında.</span></p>

  <p>Tren, ıslak kubbe ağaçlarının ve adaçayı çamı ormanlarının yanından geçiyor, sonbahar sisinde ışıldayan çelik köprüleri aşıyor, ülkenin içlerine, vahşi doğuya, Armageddon’a doğru takırdayarak koşuyordu.</p>

  <p>Gün ışığının parıltısıyla uyandığında berduş ona doğru eğilmişti. Berbat kokan yaşlı adamdan öteye doğru kaçtı ve tabancasına davrandı.</p>

  <p>Berduş geriledi, kirli ellerini yatıştırıcı tarzda kaldırdı. “Bir şey yok! Bir şey yok!”</p>

  <p>Tren, gün ışığında bir ormandan geçiyordu. Açık kapının ötesinde yosunlu bir ırmağa inen bir sırt vardı.</p>

  <p>“Sen benden uzak durmaya bak,” dedi Vale.</p>

  <p>“Elini incitmişsin, arkadaşım,” dedi berduş.</p>

  <p>“O benim derdim.”</p>

  <p>“Kötü görünüyor.”</p>

  <p>“İyileşir.” Önceki gece trene binerken burkmuştu bileğini. Acımamıştı. Ama biraz tuhaf görünüyordu.</p>

  <p>Beş tırnaktan dördü eksikti. Alttaki etin pembe ve garip bir görüntüsü vardı.</p>
</body>
</html>
