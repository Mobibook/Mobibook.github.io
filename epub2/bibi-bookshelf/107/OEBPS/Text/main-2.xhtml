<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><a id="bookmark0"></a><span style="font-weight:bold;">— DÖRDÜNCÜ BÖLÜM —</span></p>

  <p>Sanders-Moss malikânesinde vakit geçirmek testislerinin alınması gibiydi. Kadınlar için evcil bir hayvandan farkı yoktu; erkekler için ise sadece bir harem ağasıydı.</p>

  <p>Övünülecek bir şey değil kesinlikle, diye düşündü Elias Vale, ama beklenmedik de değil. Eve bir harem ağası olarak girmişti, çünkü diğer her yol ona kapalıydı. Zamanla kapıların sahibi o olacaktı. Eğer keyfi isterse konağı dümdüz edecekti. Harem onun olacak ve prensler gözüne girebilmek için yarışacaklardı.</p>

  <p>O gece çoktan unuttuğu bir vesileyle yapılan bir soiree kutlaması vardı; bir yaş günü, bir yıl dönümü. Ondan şerefe kadeh kaldırması beklenmediği için önemli değildi. Önemli olan Bayan Sanders-Moss’un onu, davetlerinden birini renklendirmesi için yine çağırmış olmasıydı; onu kabul edilebilir bir eksantrik olarak görüyor, sıkmadan hoşa gitmesini bekliyordu. Yani içkinin ucunu kaçırmayacak, kadınlara sarkmayacak ya da güçlülere eşit muamelesi yapmayacaktı.</p>

  <p>Akşam yemeğinde kendine gösterilen yere oturdu; bir senatörün kızıyla alt düzeyden bir Smithsonian yöneticisini, ikinci elden ve gülünç ruh çağırma öyküleriyle eğlendirdi. Ruhçuluk bu sofuluk günlerinde bir sapkınlık olarak görülüyordu ama bu bir Amerikan sapkınlığıydı ve örneğin Latin kitlelerinden ve Avrupalı papalardan yoksun bir Katolikliğe oranla daha çok kabul görebilirdi. İlginçlik işlevini tamamladığında ise sadece gülümsedi ve onun varlığına aldırmadan bir taşın çevresini dolaşan su gibi akıp giden konuşmaları dinledi.</p>

  <p>Zor olan ise, en azından işin başında, bu kadar lüks karşısındaki duruşunu koruyabilmekteydi. Lükse çok yabancı da sayılmazdı hani. Yeterince iyi sayılabilecek bir New England evinde büyümüştü. Asi bir melek gibi düşmüştü oradan. Yemekte kullanılacak çatalı tatlıda kullanılacak çataldan ayırt edebiliyordu. Ama o zamandan beri çok sayıda soğuk köprü altında uyumuştu ve Sanders-Moss malikânesi, anımsadığı her şeyden çok daha muhteşemdi. Elektrik ışığı ve hizmetçiler; kâğıt inceliğinde kesilmiş biftek; naneli sosla hazırlanmış kuzu eti.</p>

  <p>Masaya, başında hep eğreti duran kepiyle hoş ve ürkek bir zenci kızı olan Olivia hizmet ediyordu. Vaftiz elbisesinin kurtarılmasından sonra Vale onu cezalandırmaması için Bayan Sanders-Moss’a baskı yapmıştı ve bu da iki amaca birden hizmet etmişti; kendi iyi yürekliliğine dikkat çekmek ve bu yardımla birlikte göze girmek ki bu hiç de fena bir şey değildi. Ama Olivia ondan hâlâ usanmadan kaçıyordu; onun kötü bir ruh olduğunu sanıyor gibiydi. Bu da, her ne kadar Vale sıfata itiraz edecek olsa da, gerçekten çok uzak değildi. Evren, zavallı Olivia’nın hiçbir zaman bilemeyeceği kadar çok eksen üzerinde dönüyordu.</p>

  <p>Olivia tatlıları getirdi. Masadaki konuşma, İngiltere’ye varan ve Manş Denizi’ni geçmeye hazırlanan Finch keşif seferine odaklanmıştı. Vale'in solundaki senatör kızı, seferi çok cesurca ve ilginç buluyordu. Yumuşakçalarm ya da her neyse onun alt düzeydeki yöneticisi, keşif grubunun kıtada İngiltere’ye oranla daha güvende olacağı fikrindeydi.</p>

  <p>Senatör kızı bu görüşe katılmadı. “Asıl korkmaları gereken Avrupa’nın kıta bölümüdür.” Kaşlarım sevimlice çattı. “Ne derler bilirsiniz. Orada yaşayan her şey çirkin ve çoğu da ölümcüldür.”</p>

  <p>“İnsanlar kadar ölümcül değil.” Genç görevli, öte yandan müstehzi olmaya çalışıyordu. Bunun onu daha olgun göstereceğine inanıyordu belki de.</p>

  <p>“Çamur atma, Richard.”</p>

  <p>“Nadiren de o kadar çirkin.”</p>

  <p>“Onlar <span style="font-style:italic;">cesur."</span></p>

  <p>“Belki yeterince cesur, ama onların yerinde olsaydım partizanları dert ederdim. Ya da tngilizleri.”</p>

  <p>“Henüz bu noktaya gelinmedi.”</p>

  <p>“Henüz. Ama Ingilizler bizim dostumuz değildir. Bildiğiniz üzere Kitchener, partizanlara malzeme sağlıyor.”</p>

  <p>“Bu bir dedikodudan ibaret ve sen de tekrarlamamalısın.”</p>

  <p>“Avrupa politikamızı tehlikeye atıyoruz.”</p>

  <p>“Finch seferinden söz ediyorduk, Ingilizlerden değil.” “Preston Finch’in bir nehirde nasıl gidileceğini bildiğinden eminim, ama kurşunlar onlara çağlayanlardan daha çok kayıp verdirecektir. Ya da canavarlardan.”</p>

  <p><span style="font-style:italic;">“Canavarlar</span> deme, Richard.”</p>

  <p>“Tanrı’nın cezaları.”</p>

  <p>“Bunun düşüncesi bile beni ürpertiyor. Ne de olsa partizanlar sadece insan."</p>

  <p>“Sevgili kızım, sanırım kadınlar romantik görüşlere daha meyilli olmasalardı Dr. Vale işsiz kalırdı. Ûyle değil mi?” Vale en iyi ve dalkavukça gülümsemesini sergiledi. “Kadınlar sonsuzu daha iyi görebilir. Ya da ondan daha az korkarlar.”</p>

  <p>“İşte!” Senatör kızı mutluluktan kızarmıştı. <span style="font-style:italic;">“Sonsuz,</span> Richard.”</p>

  <p>Vale ona sonsuzu gösterebilmeyi diledi. Sonsuz onun <span style="font-style:italic;">güzel</span> gözlerini <span style="font-style:italic;">kavuruıdu,</span> diye geçirdi aklından. <span style="font-style:italic;">Kafasının derisini yüzerdi.</span></p>

  <p>Akşam yemeğinin ardından, erkekler konyaklarıyla beraber kütüphaneye geçtiler ve Vale, kadınlarla birlikte kaldı. Silahlı kuvvetlerdeki yeğenlerden ve nadiren arayıp sorduklarından, bakanlıklarda görevli kocaların geç saatlere kadar çalıştıklarından bolca söz edildi. Bu işaretler Vale’de belirli çağrışımlar yapıyordu ama onların nihai önemlerini kestiremiyordu. Savaş mı? İngiltere ile savaş mı? Japonya ile savaş mı? İkisi de akla yatkın değildi, ama Wilson öldü öleli Washington kolayca zehirlenebilen karanlık ve yosunlu bir kuyuya dönüşmüştü.</p>

  <p>Akıl vermesi için zorlanan Vale, kendini misafir odası kerametleriyle sınırladı. Kayıp kediler ve yaramaz çocuklar; san hummanın, çocuk felcinin ve gribin korkunçluklan. Onun öngörüleri zararsızdı ve hiç de doğaüstü sayılmazdı. Özel sorularla işyerinde ilgilenebilecekti ve gerçekten de Eleanor’la iki ay önce ilk kez tanıştığından beri müşteri kitlesi iki kat artmıştı. Yaşlanmakta olan mirasyedi kadınlar neslinin baş günah çıkancısı olma yolunda emin adımlarla ilerliyordu. Dikkatlice not tuttu.</p>

  <p>Vakit geçmek bilmiyordu ve ortada dişe dokunur bir şey yoktu; bu gece günlüğe yazacak şey çıkmadı, diye düşündü Vale. Yine de bulunması gereken yerdeydi. Hani kesinlikle hoş bir yan etki olmasına rağmen sırf cebini doldurmak için de değildi. Belki pek de ona ait olmayan çok daha derin bir dürtüye uyuyordu. tanrısı onun orada bulunmasını istiyordu.</p>

  <p>Kişi, <span style="font-style:italic;">tanrısının istediğini yapar, çünkü tanrılığın doğasında bu vardır,</span> diye düşündü; <span style="font-style:italic;">itaat edilmek. Her şeyden öte.</span></p>

  <p>Tam kalkmaya hazırlanırken Eleanor, sarhoş olduğu her halinden belli bir adamı ona doğru sürükledi. “Dr. Vale? Bu Profesör Randall. Tanıştırılmıştmız, öyle değil mi?”</p>

  <p>Vale ak saçlı muhteremle el sıkıştı. Eleanor’un akademisyenler ve önemsiz memurlar koleksiyonunun neresindeydi bu adam? Randall, ah, Doğa Tarihi Müzesi’nde bir şeydi, bir müdür... Paleontoloji olabilir miydi? Hani şu öksüz kalmış bilim.</p>

  <p>“Onu otomobiline götürür müsün, lütfen?” dedi Eleanor. “Eugene, Dr. Vale ile git. Açık havada yürümek sana iyi gelecektir.”</p>

  <p>Gece çiçek ve çiy kokuyordu, en azından profesör rüzgâra karşıyken. Vale, yol arkadaşını daha dikkatlice süzdü, RandalTm cildinin altında soluk yapılar gördüğünü hayal etti. Yaşın getirdiği mercan kayalıkları (kurumuş deri, romatizmalı mafsallar), derindeki ruhu gizliyordu. Eğer paleontologların ruhları varsa.</p>

  <p>“Finch çıldırmış,” diye mırıldandı Randall, bitmiş bir konuşmayı sürdürerek. “Eğer... eğer ispatlayacağını sanıyorsa...”</p>

  <p>“Bu gece ispatlanacak bir şey yok, beyefendi.”</p>

  <p>Randall başım iki yana salladı ve belki de ilk kez görerek kısık gözlerle Vale’e baktı. “Sen... Ah! Sen falcısın, değil mi?”</p>

  <p>“Bir bakıma."</p>

  <p>“Geleceği görüyorsun, ha?"</p>

  <p>“Karanlık bir aynadan."</p>

  <p>“Dünyanın geleceğini mi?"</p>

  <p>“Aşağı yukarı.”</p>

  <p>“Avrupa’dan bahsediyoruz,” dedi Randall. “Öylesine günah dolu bir Sodom’du ki tasfiye ateşine geri atıldı. Biz de Avrupacılığm tohumlarını nerede bulursak ayıklıyoruz, bu da her ne demekse. En büyüğünden bir riyakârlık tabii. Siyasal bir heves. Avrupa’yı görmek istiyor musun?" Eliyle beyaz sutunlu Sanders-Moss malikânesini gösterdi. “İşte burada! Versailles Sarayı. Bir farkı yok sonuçta.”</p>

  <p>Yıldızlar ilkbahar gökyüzünde capcanlı parlıyorlardı. Son sıralarda Vale yıldızlı göklerde bir çeşit derinlik, ona ormanları ve çayırlan, etobur avcıların kol gezdiği sık çalılıktan anımsatan bir dinginlik algılıyordu. Yukarısı nasılsa aşağısı da öyleydi.</p>

  <p>“Finch gibilerin ağızlarına sakız ettikleri şu yaratıcı,” dedi Randall. “İnanmak işimize geliyor tabii. Ama fosillerin üzerinde parmak izi yok ki. Tufan sırasında yıkanmış olmalı.”</p>

  <p>Randall'ın bunların hiçbirini söylememiş olması gerekiyordu elbette. Mucizeden beri fikirlerin ağırlık merkezi yer değiştirmişti ve Randall gibi adamlar bir çeşit yaşayan fosil olup çıkmışlardı. Bir buz çağında kısılıp kalmış mamutlar gibiydiler. Bir kemik toplayıcısı olan Randall, Vale’in de bir boşboğazlık toplayıcısı olduğunu tabii ki bilemezdi.</p>

  <p>Randall’ın Preston Finch hakkındaki düşüncelerini öğrenmek için kim bedel öderdi? Hangi parayla ve ne zaman?</p>

  <p>“Affedersiniz,” dedi Randall. “Bu sizi hiç ilgilendirmez.”</p>

  <p>“Tam tersi,” dedi Vale, gecenin serinliğinde avıyla birlikte yürürken. “Beni çok ilgilendiriyor.”</p>

  <p><a id="bookmark1"></a><span style="font-weight:bold;">— BEŞİNÇİ BÖLÜM —</span></p>

  <p>Düz tabanlı nehir teknesi New York’tan getirildi ve Manş Denizi’nde gidip gelen Argus adlı buharlıya aktarıldı. Guilford, Finch, Sullivan ve müfettiş Chuck Hemphill, teknenin yüklenmesine nezaret ettiler ve sonunda gerisin geri rıhtıma kovuluncaya dek buharlı geminin kargo sorumlusunu bezdirdiler. İlkbahar güneşi iskeleleri yıkıyor ve kalasların katranını yumuşatıyordu. Sahte nilüfer çiçeği yapraklan iskele kazıklarına topaklar halinde yapışmış çürüyorlardı. Yukarıda martılar dönüyordu. Martılar Danvinya’ya göç eden ilk dünyalı göçmenlerdendi; onlan insanlar, buğday, arpa ve patates izlemiş, ardından yaban çiçekleri (altmkamışlar, çit sarmaşıkları), sıçan, sığır, davar, bit, pire ve hamamböcekleri gelmişti; kıyı yerleşkelerinin biyolojik yahnisiydi bu.</p>

  <p>Preston Finch, koca ellerini ardında kavuşturmuş ve yüzü kolonyal şapkasıyla gölgelenmiş halde nhtımda durdu. Finch tam bir paradoks, diye düşündü Guilford; gözü pek bir adam, yaşma rağmen güçlü, kararlan ve cesareti tartışılmaz yıllanmış bir nehir korsam. Ama Nuh’tan kalma jeolojisi, Mucize’yi izleyen sinirlilik döneminde moda olmuş olsa bile, Guilford’a bir yarı-gerçekler, şüpheli yargılar ve melankolik Protestanlık çorbası gibi görünüyordu. Mesele-&gt;’• sedimontasyon teorileri ve Berkelcy’den yapılmış alıntılarla ne kadar süslerse süslesin yine de akla yatkın değildi. Dahası. Finch bu fikirleri tartışmayı reddediyor ve sıradan bir fotoğrafçı şöyle dursun kendi meslektaşlarının eleştirilerine bile kulak asmıyordu. Guilford, insanın kafasının içini böyle barok bir yapıyla doldurması nasıl bir şeydir, diye merak etti. Çok iyi desteklenmiş, çok iyi savunulan tuhaf bir katedral.</p>

  <p>Keşif grubunun önde gelen diğer kır saçlısı John Sullivan, bir deponun duvarına yaslanmış, kollarını göğsünde kavuşturmuş, geniş hasır şapkasının altında hafifçe gülümsüyordu. Yaşlanmakta olan iki adamdı Finch ve Sullivan; ama Sullivan gülümsüyordu, fark buydu işte.</p>

  <p>Sandıklardan sonuncusu Ârgus’un ambarına indirildi. Finch, ter içindeki kargo sorumlusu için bir senet imzaladı. Bunu artık hazırlıkların bittiğini belirtir bir havada yapmıştı. Atgus sabah yola çıkacaktı.</p>

  <p>Sullivan, Guilford'ın omzuna dokundu. “Birkaç dakikanızı ayırabilir misiniz, Bay Law? Görmek isteyebileceğiniz bir şey var.”</p>

  <p><span style="font-style:italic;">Tuhaflıklar Müzesi</span> diyordu kapının üzerindeki tabelada.</p>

  <p>Bina bir kulübeden daha büyük sayılmazdı, ama Londra’daki diğer binalar gibi o da eskiydi ve belki de Thames Nehri’nin bataklık kıyılarına inşa edilmiş ilk kalıcı yapılardan biriydi. Defalarca kullanılmış ve terk edilmiş gibi göründü Guilford’a.</p>

  <p>“Burada mı?” diye sordu. İskeleden kısa bir yürüyüşle, havanın kasvetli ve ağır olduğu salaş meyhanelerin arkasına gelmişlerdi.</p>

  <p>“Canavarları görmek iki peni,” dedi Sullivan. Arkansas’ın ağır aksak şivesiyle konuşuyordu, ama konuşan o olunca Oxford'ınuş gibi geliyordu. Ya da en azından Guilford, Oxford şivesinin böyle olduğunu hayal ediyordu. “Mal sahibi sarhoşun teki. Ama tek de olsa ilginç bir malı var.”</p>

  <p>Nefesi cin kokulu suratsız bir adam olan ‘mal sahibi’, Sullivan’ın çalması üzerine kapıyı açtı, uzatılan parayı kirli avucuna aldı ve konuklarını dar giriş salonunun duvarlarındaki raflara dizilmiş içi saman dolu hayvanlara bakmaları için yalnız bırakarak hiçbir şey demeden yelken bezi bir perdenin ardında gözden kayboldu. Sergilenen daha küçükçe hayvanlar yeterince yasal görünüyorlardı, yani beceriksizce doldurulmuş ve oturtulmuş olsa da Darwıriin bildik canlılarıydı; bir ispinoz kuşu, bir dizi altı bacaklı leş yiyici, çenesi açık halde bir benekli yılan. Sullivan bir pencerenin perdesini açtı ama Guilford'ın fikrince fazladan ışık gelmesi pek de iyi olmamıştı. Cam gözler parlıyor ve tuhaf yönlerde bakıyorlardı.</p>

  <p>“Bu,” dedi Sullivan.</p>

  <p>Bir köşede mahzun duran dognılmuş iskeleti kastediyordu. Guilford ona kuşkuyla yaklaştı, ilk bakışta bir ayı iskeletine benziyordu. Kabaca iki ayaklı, dik bir bel kemiğine bağlanan göğüs kafesi, korkutucu kafatası uzun ve çok eklemli, çakmak taşı bıçaklan andıran dişler... Dehşet verici. “Ama bu bir taklit," dedi Guilford.</p>

  <p>“Bu sonuca nasıl vanyorsunuz, Bay Law?"</p>

  <p>Sullivan da kendi gözleriyle görebiliyordu mutlaka. “Tamamen ip ve paket telinden oluşmuş. Kemiklerden bazılan diğerlerinden daha taze. Şuradaki bir ineğin kalça kemiğine benziyor, eklemler birbirine uygun değil."</p>

  <p>“Çok iyi. Tam fotoğrafçı gözü."</p>

  <p>“Fotoğrafçı olmaya bile gerek yok.”</p>

  <p>“Haklısınız, tabii ki. Anatomi bir şakadan ibaret. Ama beni ilgilendiren göğüs kafesi, doğru biçimde eklemlendirilmiş ve özellikle de kafatası."</p>

  <p>Guilford tekrar baktı. Kaburgalar ve bel kemiği açıkça</p>

  <p>Darwinyalıydı; standart arkadan öne dizilimi vardı, omurga U şeklindeydi ve derin bir omurilik çentiği görülüyordu. Kafatası uzundu, hafiften sığırımsıydı, alın çıkık ve hacimliydi: kurnaz bir etobur. “Bunların sahici oldukları fikrinde misiniz?"</p>

  <p>“Sahici derken kartonpiyer değil kemik oldukları ortada ve kesinlikle memelilere ait değil. Ev sahibimiz, bunu Lea taraflarındaki bir bataklıkta bulan bir yerleşimciden aldığını iddia ediyor; adam kömürden daha hesaplı bir yakacak arıyormuş.”</p>

  <p>“Bu durumda göreceli olarak daha yeni olmalılar.” “Göreceli olarak öyle, her ne kadar hiç kimse ona benzeyen ya da uzaktan andıran canlı bir hayvan görmemiş olsa da. Kıtada büyük etoburlara nadiren rastlanıyor. Donnegan, Massif Central’da leopar büyüklüğünde bir etoburun varlığını bildirmişti, ama daha büyüğünü değil. Öyleyse bu ahbap neyi temsil ediyor, Bay Law? İlginç olan soru bu işte. Büyük, nesli yakın zamanda tükenmiş bir avcı mı?”</p>

  <p>“Umarım tükenmiştir. Ürkütücü görünüyor.”</p>

  <p>“Ürkütücü ve kafatasına bakılırsa oldukça da zeki. Hayvanlara göre. Eğer kabilesinden yaşayanlar hâlâ varsa, Finch’in sevgili tabancalarına ihtiyacımız olabilir. Eğer yoksa...”</p>

  <p>“Yoksa?”</p>

  <p>“Eh, kıta sadece sekiz yaşındaysa, nesli <span style="font-style:italic;">tükenmiş</span> bir türden nasıl söz edebiliriz?”</p>

  <p>Guilford adımını dikkatli atmaya karar verdi. “Kıtanın bir tarihe sahip olduğunu varsayıyorsunuz.”</p>

  <p>“Varsayım değil bir çıkarım. Ah, bu bildik bir tartışma. Sadece ne tarafta olduğunuzu merak ettim.”</p>

  <p>“Sorun şu ki, bizim iki tarihimiz var. Bir kıta, iki tarih. Onlan nasıl uzlaştıracağımı bilmiyorum.”</p>

  <p>Sullivan gülümsedi. “İyi bir savuşturmaydı. Tahmin etmeye zorlanıyor musunuz, Bay Law? İçlerinden hangisi? Birinci</p>

  <p>Hlizabeth mi, yoksa şuradaki kemikli dostumuz mu?”</p>

  <p>“İkisi de,” dedi Guilford. “Bir şekilde... ikisi de.”</p>

  <p>“Ama bu olanaksız değil mi?”</p>

  <p>“Görünen o ki değil.”</p>

  <p>Sullivan'ın gülümsemesi bir sırıtmaya dönüşmüştü. “Aferin sana.”</p>

  <p>Daha yaşlı olan adamın hangi amaçla sorduğu belli olmasa da Guilford bir sınav atlatmıştı. Sorun değildi; Guilford, Sullivan’dan hoşlanıyordu, botanikçinin ona bir dengiymiş gibi davranmasından memnun olmuştu. Ancak, asıl olarak, taksidermistin kulübesinden dışan, gün ışığına çıktığı için seviniyordu. Her ne kadar Londra’nın rıhtımları daha iyi kokmasa da.</p>

  <p>O gece yatağım Caroline ile son kez paylaşü.</p>

  <p><span style="font-style:italic;">Sonbahara kadar son kez,</span> diye düzeltti kendini Guilford, ama bu düşünce onu çok az rahatlatmıştı. Caroline ise gece soğuk davranarak onu düş kırıklığına ugratü.</p>

  <p>O güne dek birlikte olduğu tek kadındı. Atticus ve Pierce'ın bürolarında, <span style="font-style:italic;">Rocky Mountain Fosil</span> pistleri ile ilgili tablolarının düzeltmelerini yaparken tanışmıştı onunla. Guilford çekingen ve somurtkan Pierce kızma karşı derhal ve dürtüsel bir sevgi duymuştu. Kızın amcası tarafından kısaca tanıştırılmışlardı ve izleyen haftalarda kızın büroya geliş düzenini izlemeye başlamıştı; bir sekreterin dediğine göre kız her çarşamba öğle yemeğini amcasıyla birlikte yiyordu. Guilford bu buluşmalardan birinin ertesinde kızın yolunu kesmiş ve tramvaya kadar birlikte yürümelerini önermişti. Kız saçlarının altından temkinli bir prenses gibi bakarak kabul etmişti.</p>

  <p>Temkinli ve yaralı. Caroline, Mucize’de yitirdiği anne ve babasının yokluğunu hâlâ hissediyordu ama bu yeterince sık rastlanan bir üzüntüydü. Guilford arada bir de olsa ondan bir gülümseme koparabileceğini keşfetmişti. O günlerde</p>

  <p>Caroline'ın sessizliği bir düşmandan çok bir müttefik gibiydi; içlerinde daha derin bir iletişimi gizliyordu. Kız o görünmez lisanla şöyle demek istemişti: <span style="font-style:italic;">Yaralı ama bunu itiraf edemeyecek kadar da</span> gururluyum. <span style="font-style:italic;">Bana yardım edebilir misin?</span> Guilford da yanıt vermişti: <span style="font-style:italic;">Sana güvenli bir yer yapacağım. Sana bir ev yapacağım.</span></p>

  <p>Şimdi pamuklu yatak örtüleri sevdiği kadınla arasında bir vadi oluştururken uyanık yatıyor ve gecenin içinde arada bir geçen at arabalarının sesini dinliyordu. Dillendirilmemiş bir sözü bozmak mümkün müydü? Gerçek şu ki her şeyden sonra Caroline’ı güvenli bir yere emanet edememişti. Çok uzaklara ve çok sık seyahat etmişti; uzak batıya ve şimdi de buraya. Caroline ona güzel bir kız evlat vermiş ama o onlan bu yabancı sahillere getirmişti; hem de tarih, bilim ya da kendi cüretkâr düşleri adına terk etmek üzere.</p>

  <p>Erkeklerin bunu sürekli, yüzyıllardır yaptığını ve eğer erkekler böyle <span style="font-style:italic;">yapmasalardı</span> türlerinin hâlâ ağaçlarda yaşıyor olacağını söyledi kendi kendine. Ama gerçek daha karmaşıktı, Guilford'ın düşünmeye yanaşmadığı sorunları içeriyordu, belki duyarsız pragmatizmi vakitsiz ölümüne yol açan babasından izler taşıyordu.</p>

  <p>Caroline şimdi uykuya dalmıştı ya da dalmak üzereydi. Elini eşinin kalçasının kıvrımına koydu, <span style="font-style:italic;">ama geri döneceğim </span>demek istercesine. Kadın da uykulu bir kıvrılma, neredeyse bir omuz silkişle karşılık verdi, kayıtsız kalmadan. <span style="font-style:italic;">Belki de.</span></p>

  <p>Sabah olduğunda birbirlerine yabancıydılar.</p>

  <p>Caroline ve Lily, Aıgus’un gelgitle huzursuzlandığı rıhtıma onunla birlikte geldiler. Soğuk sis, geminin pasla delik deşik olmuş gövdesine dolanıyordu.</p>

  <p>Guilford söyleyecek söz bulamadan beceriksizce sarıldı Caroline’a; sonra Lily kollarına tırmandı, yumuşacık yanağını yanağına yasladı ve “Çabuk dön,” dedi.</p>

  <p>Guilford öyle yapacağına söz verdi.</p>

  <p>En azından Lily inanmıştı ona.</p>

  <p>Sonra Guilford borda iskelesinden yukarı yürüdü, korkuluklarda el sallamak için durdu; ama eşiyle kızı rıhtımdaki kalabalığın içinde gözden kaybolmuşlardı bile. Bu <span style="font-style:italic;">kadar çabuk işte,</span> diye düşündü. Bu <span style="font-style:italic;">kadar çabuk.</span></p>

  <p>Argus, denizi sis içinde geçti. Guilford güneş çıkıncaya kadar alt güvertede surat astı. Sullivan yukarı gelip kıtayı sabah aydınlığında görmesini istedi.</p>

  <p>Guilford'ın gördüğü, bir batı rüzgârının okşadığı yemyeşil ve sulak bir araziydi. Ren Nehri’nin muazzam ağzındaki tuzlu su bataklıkları... Stromatolitler dünya dışı anıtlar gibi yükseliyordu ve delta kumunun örümceğimsi köklerini destekleyebildiği her yerini flüt ağaçlan işgal etmişti. Buharlı tekne, sığ ama kamışsız bir kanalı daha sık ve yeşil bir yöne doğru izledi yavaşça, çünkü iskandil kabaca alınabiliyordu ve kum, bir fırtınanın ardından sıklıkla yer değiştiriyordu. Jefferson donuk yeşil ufukta önce bir dumandı, sonra bir leke, sonra ise yığılmış kamış saplarının üzerine ya da toprağın yeterince sert olduğu yerlerde sırıklara kurulmuş bir kahverengi kulübeler topluluğu. Her yerde kaba saba iskeleler, küçük tekneler ile tuz, balık, çöp ve insan dışkısı kokusu vardı. Caroline Londra’yı ilkel bulmuştu; Guilford onun Jeffersonville’i görmediğine şükrediyordu. Kasaba bir uyan levhası gibiydi; uygarlık burada biter. Bundan ötesi Doğa’nın anarşisi.</p>

  <p>Balık ağlarıyla kaplı iskeleleri tıkayan çok sayıda balıkçı tekneleri, kanolar ve Darwinya kerestesinden kabaca bir araya getirilmişe benzeyen sallar vardı. Atgus kadar büyük sadece bir tekne daha görülüyordu, demir atmış ve bayrak çekmiş bir Amerikan savaş gemisi. “Bizi nehirden yukan taşıyacak olan bu," dedi Sullivan, korkulukta Guilford'ın yanında durarak. “Burada uzun sûre kalmayacağız. Biz kendimize bir kılavuz tutarken Finch donanmaya saygılarını sunacak.”</p>

  <p>Guilford, “Biz mi?” diye sordu.</p>

  <p>“Siz ve ben. Sonra merceklerini kurabilirsin. Hepimizi nhtımda toplu halde çek. <span style="font-style:italic;">Jeffersonville’de gemiye biniş.</span> Heyecan verici bir fotoğraf olacak.” Guilford'ın sırtına vurdu. “Neşelenin, Bay Law. <span style="font-style:italic;">Gerçek</span> dünya burası ve siz de ayak basmak üzeresiniz.”</p>

  <p>Sullivan, Guilford’la birlikte bir kılavuz tutacaklarını Finch’e bildirdi. Rıhtımlar balıkçı kulübeleriyle bir grup yüksek kubbe ağacının ardında gözden kaybolur kaybolmaz Guilford da kaybolmuştu. Ama Sullivan nereye gittiğini biliyora benziyordu. Dediğine göre 1918 yılında bazı bataklık türlerini kaydetmek üzere yine buraya gelmişti. “Şimdi daha büyümüş de olsa kasabayı tanıyorum ve eski sakinlerinden tanıdıklarım var.”</p>

  <p>Rastladıkları insanlar kaba saba ve tehlikeli görünüyorlardı. Devlet, Mucize’den kısa bir süre sonra çiftlik ödenekleri ve kredi dağıtmaya başlamıştı ama o zor günlerde bile böyle bir hayatı ancak belirli bir insan türü göze alabiliyordu. İçlerinde kanun kaçakları hiç de az değildi.</p>

  <p>Balıkçılıkla, tuzakçılıkla ve uyanıklıklan sayesinde yaşayabiliyorlardı. Göründüğü kadanyla temiz su ve sabun çok yetersizdi. Hem erkekler hem de kadınlar kaba kumaştan elbiseler giyiyor ve saçlarını dağınık halde uzatıyorlardı. Buna rağmen bu hırpani görünümlü bireylerden bazılan Sullivan ve Guilford’a yerlilerin turistlere karşı duyduğu memnun küçümsemeyle baktılar.</p>

  <p>“Tom Compton adında birini göreceğiz,” dedi Sullivan. “Jeffersonville’deki en iyi tuzakçı, eğer ölmüş ya da arazide değilse.”</p>

  <p>Tom Compton, suyun uzağında, ahşap bir barakada yaşıyordu. Sullivan aralık duran kapıyı çalmadan içeri daldı. Danvinya görgüsüydü, belki de. Guilford ihtiyatla takip etti. Gözleri yan karanlığa alıştığında barakanın içini ferah ve temiz kokulu, tahta zemini pamuklu bir halıyla örtülmüş ve duvarları da çeşidi balıkçılık ve avcılık takınılan asılı halde buldu. Tom Compton, barakanın yegâne odasında bir köşede sessiz sakin oturan, örülü bir sakala sahip, iri yan bir adamdı. Cildi esmer, ırkı besbelli ki karışıktı. Boynuna pençelerden oluşmuş bir kolye asmıştı. Gömleği yerel bir elyaftan kabaca dokunmuştu ama su geçirmez uzun çizmelerinin yan yanya sakladığı pantolonu klasik kot kumaşındanmış izlenimi veriyordu. Konuklarına gözlerini kırpıştırarak hevessizce baktı ve kolunun dibindeki masadan uzun saplı biT pipo aldı. “Bunun için biraz erken değil mi?” diye sordu Sullivan. Tom Compton bir kibrit çaktı ve piponun haznesine götürdü. “Seni görüyorsam değil.”</p>

  <p>“Niçin burada olduğumu biliyor musun, Tom?” “Söylentiler duydum.”</p>

  <p>“Kıtanın içlerine gidiyoruz.”</p>

  <p>“Beni ilgilendirmez.”</p>

  <p>“Bizimle gelmeni isterim.”</p>

  <p>“Yapamam.”</p>

  <p>“Alpler’i aşacağız.”</p>

  <p>“İlgilenmiyorum.” Sullivan uzatılan pipoyu aldı ve bir nefes çekti. Tütün değil, diye düşündü Guilford. Sullivan pipoyu ona uzattı ve Guilford cisme ürkerek baktı. Acaba kibarca reddedebilir miydi, yoksa bu Cherokee toplantılarındaki gibi el sıkışması yerine mi geçiyordu?</p>

  <p>Tom Compton güldü. “Bir nehir bitkisinin kurutulmuş yaprakları,” dedi Sullivan. “Hafif bir sarhoşluk verir ama esrar sayılmaz.”</p>

  <p>Guilford budaklı gül dalını eline aldı. Duman bir kök ambarı gibi kokuyordu. Dumanın çoğunu öksürükten katılırken kaçırdı.</p>

  <p>“Acemi,” dedi Tom Compton. “Memleketin yabancısı.” “Öğrenir.”</p>

  <p>“Hep öğrenirler," dedi izci. “Herkes öğrenir. Eğer memleket onları önce öldürmezse.”</p>

  <p>Tom Compton m piposunun dumanı Guilford’ın kendini hafiflemiş ve gevşemiş hissetmesini sağlamıştı. Zaman sürünerek geçiyor ve olaylar aralıksız sıçramalarla ilerliyordu. Aıgus'taki ranzasına ulaştığında o gün olup bitenlerin çoğunu hatırlamıyordu bile.</p>

  <p>Tek hatırladığı Dr. Sullivan ve Tom Compton’ın peşi sıra rıhtımdaki bir meyhaneye gittiği ve kurutulmuş flüt kamışından yapılmış bardaklarda kahverengi bir bira içtiğiydi. Bardaklar gözenekliydi ve birayı uzun süre bekletirseniz dışan sızıyordu. Bu da kafanın tez elden bulunduğu bir içine tarzını cesaretlendiriyordu. Yiyecek de vardı: tabağa bir dikenli balık ölüsü gibi serilmiş bir çeşit Darwinya canlısı. Tuzlu ve çamurumsuydu; Guilford az yemeye özen gösterdi.</p>

  <p>Keşif seferi hakkında tartıştılar. Tuzakçı küçümsüyor ve bu yolculuğun sadece Amerikan bayrağım göstermek ve arazi talep etmek için tezgâhlandığında ısrar ediyordu. “Kendi ağzınızla söylediniz, şu Finch denilen adam aptalın teki.”</p>

  <p>“O bir din adamı, bilim değil; sadece ne farkları olduğunu bilmiyor. Ama kesinlikle aptal değil. Cataract Canyon’da üç kişiyi boğulmaktan kurtardı, iki yanlı plörezisi olan bir adamı Lee’s Ferry’ye dek taşıdı. Bu on yıl önce oldu ama eminim yarın olsa yine yapar. Bu keşif seferini planlayan ve tedarik eden odur ve hayatımı onun ellerine rahatlıkla bırakabilirim.”</p>

  <p>“Eğer peşi sıra kıtanın içlerine gidersen, hayatını onun ellerine <span style="font-style:italic;">bırakmışsın</span> demektir.”</p>

  <p>“Bırakıyorum. Daha iyi bir yol arkadaşı isteyemezdim. Daha iyi bir bilim adamı <span style="font-style:italic;">isteyebilirdim</span>, ama Finch bu konuda da işe yarayabilir. Washington’da genel hava, bilime pek de güler yüzlü yaklaşılmaması şeklinde; Mucize’yi öngöremedik ve açıklayamıyoruz; belirli insanların zihinlerinde bu, sorumlu olmakla aynı şey. Kimse zayıf noktası olan bir kahraman istemez. Ama Finch’i, hürmetkar bilim adamının kusursuz bir ömeği olarak sunabiliriz. Kıta içlerine gider, birkaç şey öğreniriz... ve açıkçası ne kadar çok şey öğrenirsek Finch’in akademik konumu da o kadar güvensizleşir.”</p>

  <p>“Kullanılıyorsun! Donnegan gibi Tabii, birkaç örnek toplayacaksın. Ama paranın başındaki adamların bilmek istediği şey partizanların ne kadar ilerlediğidir, Ruhr’da kömür ya da Lorraine’de demir olup olmadığıdır...”</p>

  <p>“Eğer partizanlarla karşılaşır ya da biraz antrasit bulacak olursak... fark eder mi? Bunlar biz Alpler’i aşsak da olacak aşmasak da. En azından bu şekilde pazarlıktan biraz bilgi çıkarabiliriz.”</p>

  <p>Tom Compton, Guilford’a döndü. “Sullivan bu kıtanın çözebileceği bir bilmece olduğunu sanıyor. Bu cesur ve aptalca bir fikir.”</p>

  <p>Sullivan ısrar etti: “Çoğu avcıdan daha içerilere girdin, Tom.”</p>

  <p>“O kadar da değil.”</p>

  <p>“Neyle karşılaşabilineceğini biliyorsun.”</p>

  <p>“Yeterince gidersen ne çıkacağını kimse bilemez."</p>

  <p>“Yine de deneyimin var.”</p>

  <p>“Senden daha fazla.”</p>

  <p>“Yeteneklerin çok değerli olabilir."</p>

  <p>“Yapacak daha Önemli işlerim var."</p>

  <p>Bir süre sessizlikte içtiler. Yeni biralarla birlikte sohbet daha felsefi bir hal almıştı. Tuzakçı, yıpranmış bronz yüzünü yırtıcı bir hayvanın burnu gibi Guilford’a çevirdi. “Si? neden buradasınız, Bay La w?”</p>

  <p>“Ben bir fotoğrafçıyım,” dedi Guilford. Kamerasının yanında olmadığına hayıflandı; Compton’ı fotoğraflamak istiyordu. Bu güneş kırışığı, sakala boğulmuş vahşi hayvanı.</p>

  <p>“Ne iş yaptığını biliyorum,” dedi tuzakçı. “Niçin buradasın?”</p>

  <p>Kariyerimi ilerletmek için. Adımı duyurmak için. Hiçbir insan gözünün görmediği dağ göllerini ve çayırları cama ve gümüşe kaydetmek için. “Bilmiyorum,” dediğini duydu kendi kendinin. “Merak olsa gerek."</p>

  <p>Tom Compton, sanki Guilford bir cüzamlı olduğunu itiraf etmişçesine baktı gözlerini kısarak. “İnsanlar buraya bir şeyden uzaklaşmak için gelir Bay Law, ya da bir şeyi avlamak için. Biraz para yapmak için ve hatta şu Sullivan gibi bir şeyler öğrenmek için. Ama bilmiyonımcular... en tehlikelileri onlardır.”</p>

  <p>Aıgus yükselen gelgitle sallandıkça uyku basarken Guilford’ın aklına bir anı daha geldi; Sullivan ve Tom Compton arazi hakkında konuşuyorlardı ve tuzakçı uyarılarla doluydu; yeni kıtanın nehirleri kendi yataklarını açmıştı ve bu eski haritalara uymuyordu, vahşi yaşam çok tehlikeliydi; gidiş o kadar zor olacaktı ki erzak olmadan çöl geçmekten bir farkı kalmayacaktı. Adı verilmemiş hastalıklar vardı, çoğu da ölümcül. Alpler’i aşmaya gelince; eh, dedi Tom, üç beş avcıyla tuzakçı eski St. Gothard yolunu denemeyi düşünmüşlerdi, yeni bir fikir değildi bu. Ama geriye bazı öyküler kalmıştı, hayalet öyküleri <span style="font-style:italic;">-palavra,</span> demişti Sullivan küçümseyerek- öyleydi belki, ama yine de aklı başında olanın tekrar düşünmesine yetiyordu... yani senin <span style="font-style:italic;">değil,</span> demişti Sullivan ve Tom sırıtmış ve <span style="font-style:italic;">senin de değil, ihtiyar</span> diye cevap vermişti ve Guilford iki adamın nasıl bir mutabakata vardıklarını merak etmişti; bir de bu muazzam ve haritalanmamış topraklarda onlan nelerin bekliyor olabileceğini.</p>

  <p><span style="font-weight:bold;">— <a id="bookmark2"></a>ALTINCI BÖLÜM —</span></p>

  <p>Sonunda İngiltere, diye düşündü Colin Watson; ama hiç de gerçekten İngiltere sayılmazdı, değil mi? Kanada bandıralı buharlı yük gemisi, Thames Nehri’nin geniş ağzından yukarı, pruvası yeşil çay rengindeki sulan yararak ilerledi; tropikaldi, en azından yılın bu mevsiminde. Bombay’ı ya da Bihar’ı ziyaret etmek gibi. Eve dönmek gibi değil kesinlikle.</p>

  <p>Alt kattaki ambarlarda sallanmakta olan yükü düşündü. Güney Afrika’dan, Hindistan’dan, Avustralya’dan yüklenmiş kömür, şu ihtilaller ve dağılmakta olan imparatorluk günlerinin paha biçilmez malı. Kanada’dan araç gereçle boyalar. Bir de Alberta’daki fabrikadan alınmış yüzlerce sandık dolusu Lee-Enfield tüfeği, Yeni Londra’da Kitchener’s Folly’ye götürülecek, Ingiliz tahtına yeni bir İngiliz kralının geçeceği güne dek güvenle saklanması için.</p>

  <p>Tüfekler Watson’ın sorumluluğundaydı. Gemi ilkel rıhtıma bağlanır bağlanmaz adamlarına -birkaç tane homurdanan Sih ile Kanadalıya- o, liman komutanlığına belgeleri imzalamaya giderken sandıkları bağlayıp kaldırmaya başlamalarını emretti. Sıcak boğucuydu ve bu kaba saba ahşap kasaba, hayalindeki Londra’ya hiç mi hiç uymuyordu. Yine de burada olmak bile insanı Avrupa’nın geçirdiği değişim gerçeğiyle -ki bu, Watson için o kadar insanın ölmesi dışında bir peri masalı gibi tuhaf ve uzak bir olay olmuştu- yüz yüze getiriyordu.</p>

  <p>On yıl önce gemiyle ayrıldığı ülke bu değildi kuşkusuz. Özel bir liseden liyakatsiz olarak mezun olmuş ve Woolwich’teki Subay Okulu’nda eğitim görmüştü; kışlaları sırayla dolaşmış, topçu manevraları için Latince çekimleri yapmıştı. Acemiliğinde G. A. Henty’yi, kibirli bir kahramanlığı, kılıcının ucunda kaçışan Ndebele asilerini ummuştu. Bunların yerine kendini Kahire’de, tozlu bir kışlada, bezgin bir grup piyadenin başında bulmuştu, ta ki gökyüzünün ışıklar içinde yanmaya başladığı ve depremin diğerlerinin yanı sıra İngiliz mandasındaki Mısır’ı da sarstığı o geceye kadar. Amaçsız bir yaşamdı onunki, yine de arkadaşlığın ve sert içkinin ya da, daha önemsiz de olsa, Tanrı ve vatanın verdiği teselli vardı; ama 1912 yılı Tanrı’nın solda sıfır olduğunu ve eğer varsa bile Ingilizlerden kesinlikle tiksindiğini ortaya koymuştu.</p>

  <p>Kaldığı kadarıyla Britanya’nın silahlı gücü Hindistan ve Güney Afrika’daki sömürgelerini korumaya odaklanmıştı. Güney Rodezya düşmüş, Salisbury sonbahar yaprakları gibi yanmıştı. Mısır ve Sudan müslüman asilere terk edilmişti. Watson, Kahire’nin düşman kaynayan yıkıntılarından kurtarılmış ve Kanada’ya giden tıka basa dolu bir askeri nakliye gemisine yerleştirilmişti. İngiliz Kolombiyası’nın ormanları arasındaki bir dağıtım kışlasında aylarca beklemiş ve sonunda sürgündeki Kitchener hükümetinin bir hafif silah fabrikası kurduğu kırsal bir kasabaya atanmıştı.</p>

  <p>1912 yılma dek müstesna bir subay olamamıştı. Değişen o muydu, yoksa çevresindeki ordu mu? Subaylar için mükemmel bir çeşit temsilcilik görevi yapmıştı; bir rahip gibi yaşamış, en keskin kışlara ve bitap düşürücü yazlara şaşılası bir sabırla göğüs germişti. Mehdi’nin adamları tarafından kellesinin kolayca uçurulmuş olabileceği gerçeği, çevresinde belirli bir tevazu uyanmasına yol açıyordu. Sonunda, yeniden inşa hareketinin askeri mühendislere olan talebi arttırmasıyla birlikte, Otlawa’ya çağrılmıştı.</p>

  <p>Buna “yeniden inşa” da deniyordu, Kitchener'ın ahmaklığı da; Thames Nehri’ni sadece uzaktan andıran yeni akarsuyun kıyısında Yeni Londra’nın kurulması. Yeşil ve nahoş bir ülkede Kudüs’ü kurmak. Sadece bir jest, demişti eleştirmenler, ama beli kırılsa da hâlâ güçlü Kraliyet Donanması olmasaydı bu jest bile mümkün olmayacaktı. Birleşik Devletler, Avrupa’nın “özgür ve yeniden yerleşilmeye sınırsız olarak açık" ilan edilmesi şeklindeki küstahça iddialarım öne sürmüştü... Wilson Doktrini diyorlardı buna ve pratikte bir Amerikan hegemonyası, bir Amerikan Yeni Dünyası anlamına geliyordu. Meşruiyet tartışmalan ve Avrupa kaynaklarının kaybıyla güçten düşmüş Alman ve Fransız devletleri ilk birkaç el silah sesinden sonra geri adım atmışlardı. Kitchener, Britanya Adaları için bir ayrıcalık elde edebilmiş ve bu da yeni protestolara yol açmıştı. Ama Eski Avrupa’nın yerinden yurdundan olmuş kalıntıları gerçek bir sanayi merkezine sahip olmadıklarından Kraliyet Donanması’yla Beyaz Filo’nun birleşik güçlerine karşı duramamışlardı.</p>

  <p>Böylece karşılıklı bir bekleyiş dönemine girilmişti. Ama Watson bunun hiç de kararlı bir denge olmadığı fikrindeydi. Halifax’dan Londra’ya el altından bir parti silah gönderilmesine nezaret etmesi istenmişti. Doğrudan Kitchener'ın özel emriyle yapılan ne ilk silah sevkiyatıydı bu ne de sonuncusu. Watson yeni dünyanın niçin bu kadar çok tüfeğe ve Maxim makinelilerine ve havan toplarına ihtiyaç duyduğunu kestiremiyordu... Tabii barış göründüğü kadar barışçıl değilse.</p>

  <p>Yolculuk olaysız geçmişti. Deniz sakin, günler o kadar parlaktı ki gümüşten dövülmüş gibiydi. Watson boş vakitlerini hayatını gözden geçirmeye ayırmıştı. Başkalarıyla kıyaslandığında 1912 trajedisini ucuz atlatmış sayılırdı. Anne ve babası Değişim’den önce ölmüşlerdi ve yasını tutacak ne karısı ne de çocukları vardı. Sadece bir yaşam tarzı... Bir bavul dolusu solmakta olan anılar. Geçmişin ipini salmıştı ve pusulasız, balastsız yıllar çabucak akıp gitmişti. Belki de rüzgârın onu gerisin geriye İngiltere’ye sürüklemiş olması en uygunuydu; bu yeni İngiltere’ye, ateşler içinde kıvranan bu sahte İngiltere’ye... Kiremitleri tozdan görünmeyen bu sıradan liman idaresi binasına... Kendini tanıttı ve bir arka odaya alındı. Orada cephanelik hazırlanıncaya kadar silahları deposunda korumaya gönüllü olan Güney Afrikalı iri yarı bir tüccarla tanıştırıldı. Adamın adı Pierce’dı. Jered Pierce.</p>

  <p>Watson elini uzattı. “Sizinle tanıştığıma memnun oldum, Bay Pierce.”</p>

  <p>Güney Afrikalı tüccar, Watson'ın elini koca pençesinin içine aldı. “Ben de, bayım, ben de.”</p>

  <p>Caroline'ın Londra’dan ödü kopuyordu ama amcasının tavşan yuvasını andıran dükkânından da bıkmıştı. Yengesi Alice’in görevlerini zaman zaman devralıyordu ve iyi de oluyordu ama dert etmesi gereken bir de Lily vardı. Caroline onun, tozun diz boyu ve lağımların da tasviri imkânsız olduğu sokaklarda tek başına oynamasını istemiyordu. İçeride ise Lily kediyi kovalayarak ya da Alice’in porselen biblolarıyla çay partileri düzenleyerek sürekli bir tehdit oluşturuyordu. Böylece Alice, Caroline Jered’in öğle yemeğini rıhtıma götürürken Lily’ye göz kulak olmayı önerdiğinde Caroline bunun için müteşekkir olmuştu. Kendini ansızın zincirlerinden kurtulmuş ve hoş bir yalnızlık içinde bulmuştu,</p>

  <p>Bu öğleden sonrası boyunca Guilford’ı düşünmeyeceğine dair kendi kendine söz vermişti ve dikkatini başka yerlere odaklamaya çalıştı. Bir grup pasaklı İngiliz çocuğu -bir düşünsenize, içlerinden en genç olanı kâbusa benzeyen bu yerde doğmuştu!- koşarak yanından geçti. Çocuklardan biri bir ipin ucuna bağladığı bir zıpzıp örümceği peşi sıra sürüklüyordu; hayvanın soluk yeşil altı bacağı birden çaresizce debeleniyor ve gözleri korkuyla dönüyordu. Bu yarı-insanımsı dünyada dehşetin iki yönlü işliyor olması iyi bir şeydi. Guilford’la hiçbir zaman paylaşamayacağı düşüncelerdi bunlar.</p>

  <p>Ama Guilford gitmişti. Eh, <span style="font-style:italic;">işte,</span> diye düşündü Caroline, <span style="font-style:italic;">kabul et.</span> Guilford’ı ancak bir felaket, sonbahardan önce geri getirebilirdi, hatta o bile yetmezdi belki. Onun çoktan Darwinya’nın içlerine, Londra’nın çirkin bir gölgesini andıran şu kasabadan çok daha tuhaf bir yere gittiğini varsayıyordu.</p>

  <p>Caroline nedenini kendi kendine sorup durmaktan vazgeçmişti. Guilford belki on kere anlatmıştı ve yanıtlan akla yatkın gibiydi. Ama Caroline onun dile getirmediği, dalgalar gibi güçlü başka dürtüleri olduğunu biliyordu. Kırlar onu çağırmıştı ve Guilford da vahşi hayvanları, vahşi nehirleri, hummayı ve haydutlan boş verip bu davete koşarak gitmişti. Mutsuz, küçük bir oğlan çocuğu gibi kaçmıştı evden.</p>

  <p>Onu da burada bırakmıştı. Caroline, bu İngiltere’den nefret ediyor, adını bile anmak istemiyordu. Kentin seslerinden, hem insanların ticaret yaparken çıkardıkları patırtılardan hem de doğanın (daha da kötüydü!) geceleri penceresinden içeri sızan ve kaynakları onun için tamamen gizem dolu olan böceğimsi vızıltılarıyla yaralı bir köpek yavrusunu andıran iniltilerinden nefret ediyordu. Kokusundan nefret ediyordu, zehirli ormanlarıyla tekinsiz nehirlerinden nefret ediyordu. Londra canavarların beklediği bir zindandı.</p>

  <p>Nehre inen sokağa saptı. Hendekler ve lağımlar atıklarını Thames Nehri’ne boşaltıyorlardı; suyun üzerinde velveleci martılar uçuyordu. Caroline nehir trafiğine ilgisiz gözlerle baktı. Kahverengi suların açığında bir balçık yılanı başını kaldırdı, pürtûklü derisiyle boynu bir soru işareti gibi kıvnlmıştı. Rıhtımdaki vinçlerin bir yelkenli gemiyi boşaltmalarını izledi. Kömür fiyatları yelkenliler çağını yine canlandırmıştı. Başları açık ya da sarıklı adamlar büyük at arabalarına kasalar yüklüyorlardı. Caroline, Liman İdaresi binasının ağır havalı ama daha serince olan gölgesine sığındı.</p>

  <p>Jered onunla buluştu ve yemek tasını aldı. Ona her zamanki dalgın tarzıyla teşekkür etti ve “Alice’e söyle, akşam yemeği için evde olacağım,” dedi. “Masada bir yer daha ayırsın.” Temiz ama yıpranmış bir üniforması olan uzun boylu bir adam Jered’in arkasında durmuş, gözlerini açıkça Caroline’a dikmişti. Jered sonunda bakışların farkına vardı. “Teğmen Watson? Bu benim yeğenim, Caroline Law.”</p>

  <p>Kuru ve zayıf yüzlü teğmen başıyla selam verdi. “Küçük-hanım,” dedi ciddiyetle.</p>

  <p>“Bayan,” diye düzeltti Caroline.</p>

  <p>“Bayan La w.”</p>

  <p>“Teğmen Watson bir süre dükkânın arka odasında kalacak.”</p>

  <p>Caroline düşündü; <span style="font-style:italic;">Ah, öyle demek!</span> Teğmene daha dikkatli gözlerle baktı.</p>

  <p>“Şehir kışlası çok kalabalık,” dedi Jered. “Sık sık konuk kabul diyoruz. Bilirsiniz, kral ve vatan için.”</p>

  <p><span style="font-style:italic;">Ne benim kralım,</span> diye düşündü Caroline, ne <span style="font-style:italic;">de benim vatanım.</span></p>

  <p><span style="font-weight:bold;">— <a id="bookmark3"></a>YEDİNCİ BÖLÜM —</span></p>

  <p>“Biliyor musun,” dedi Profesör Randall, “sanırım ben eski usûl bir tanrıyı tercih ederdim, mucizelerden uzak duran birini.”</p>

  <p>Vale, “Incil’de mucizelere yer vardır,” diye anımsattı. Profesör içkili olduğu zamanlarda, ki genellikle böyleydi, daha asık suratlı bir teolojiye meylediyordu. Randall, bugün Vale’in çalışma odasında oturmuş, düğmeleri açık yeleği ve alnında ter damlacıklarıyla fikir yürütmekteydi.</p>

  <p>“Mucizeler orada kalsalar iyi olur.” Randall pahalı bir konyaktan bir yudum aldı. Vale içkiyi profesörü düşünerek satın almıştı. “Bırak, Tanrı Sodomlulan kahretsin. Belçikalıları kahretmek çok gülünç.”</p>

  <p>“Dikkatli olun, Dr. Randall. Kahrettiği <span style="font-style:italic;">siz de</span> olabilirsiniz.”</p>

  <p>“Eğer öyle bir niyeti olsaydı bu ayrıcalığı çoktan uygulamaya koyardı mutlaka. Bir küfür mü işledim, Bay Vale? O zaman durun biraz daha işleyeyim. Avrupa'nın ölümünün ilahi bir müdahaleyle olduğundan çok şüpheliyim, din adamları nasıl düşünmemizi isterlerse istesinler.”</p>

  <p>“Bu çok revaçta bir fikir değil."</p>

  <p>Randall çekilmiş perdelere, raflar dolusu kitaplara baktı.</p>

  <p>“Burada bizi duyacak birisi var mı?"</p>

  <p>“Hayır.”</p>

  <p>“Bana doğal bir afetmiş gibi görünüyor. Mucize’yi kastediyorum. Bilinmeyen bir tür afet olduğu açık, ama söz gelimi eğer bir kişi daha önce hiç kasırga görmemişse, o da bir mucize gibi görünmez miydi?"</p>

  <p>“Her doğal afet için Tanrı nın takdiridir derler.”</p>

  <p>“Aslında kasırga sadece bir iklim olayıdır, bahar yağmurundan daha doğaüstü değildir.”</p>

  <p>“Az çok. Ama siz bir kuşkucusunuz.”</p>

  <p>“Herkes kuşkucudur. Tanrı yeryüzüne eğilip parmak izini bıraktı mı, Bay Vale? William Jennings Bryan bu sorunun yanıtı üzerine çok kafa yordu, ama ben yormam.”</p>

  <p>“Yormaz mısınız?”</p>

  <p>“O anlamda değil. Ah, birçokları dindarlık ve yabancı korkusu üzerinden siyasi kariyer yaptılar, ama bu böyle gitmeyecek. Krizi besleyecek kadar çok yabancı ya da mucize yok ortada. Asıl soru şu ki, bu arada biz ne kadar çekeceğiz? Siyasi tahammülsüzlüğü, ahlak yozlaşmasını, hatta savaşı kastediyorum.”</p>

  <p>Vale, içinde aniden alevlenen heyecanın yegâne belirtisi olarak gözlerini hafifçe açtı. tanrılar kulaklarını dikmişti. “Savaş mı?”</p>

  <p>Randall savaş hakkında bir şeyler biliyor olabilirdi. Smithsonian Müzesi müdürlerinden biriydi ama aynı zamanda o kuruluşa maddi kaynaklar da bulmaktaydı. Senato komisyonlarının karşısına çıkmıştı ve senatörler arasında dostları vardı.</p>

  <p>Vale’in tanrısı bu yüzden mi Randall’a ilgi duymuştu? Bir tanrıya hizmet etmenin ironilerinden biri de kişinin nedenleri ya da sonuçları mutlaka anlayamamasıydı. Burada kendi ihtiraslarını önemsiz kılan bir şeylerin söz konusu olduğunu hissediyordu. Çağlar öncesinden beridir sürmekte olan bir planın kararlılığıyla bu iri yarı kuşkucunun ona güvenmesini sağlaması gerekiyordu ve böyle de olacaktı. <span style="font-style:italic;">Mükafatlandırılacağım,</span> diye düşündü Vale. Tanrısı ona söz vermişti. Sonsuz bir hayat, belki de. İyi de yaşamak, bu arada.</p>

  <p>“Savaş,” ded, Randall, “ya da en azından askeri bir güç gösterisi, Britonlan hizada tutmak için. Finch keşif seferini duymuş muydun?”</p>

  <p>“Tabii ki.”</p>

  <p>“Eğer Finch seferi partizanların saldırısına uğrarsa senatoda kıyamet kopacak ve Ingilizler suçlanacak. Kılıçlar şakırdamaya başlayacak. Genç erkekler ölecek.” Randall, Vale’e doğru eğildi, boyun derisi sarkıktı ve kırışıklıklarla doluydu. “Bunda gerçek payı yok, değil mi? Ölülerle konuşabiliyor olmanda?”</p>

  <p>Sanki bir kapı açılmıştı. Vale gülümsedi. “Siz ne dersiniz?”</p>

  <p>“Ben ne mi derim? Sabun kokan ve bir dulu nasıl cezbedecegini iyi bilen bir dolandırıcıyla yüz yüzeyim derim. Darılmaca yok.”</p>

  <p>“O zaman niçin sordunuz?”</p>

  <p>“Çünkü... çünkü şimdi her şey daha farklı. Sanırım ne demek istediğimi biliyorsunuz.”</p>

  <p>“Bildiğimden emin değilim.”</p>

  <p>“Mucizelere inanmam, ama...”</p>

  <p>“Ama?”</p>

  <p>“Çok şey değişti. Siyaset, para, moda -haritalar, bu arada- ama bundan da fazlası, insanları görüyorum, belirli insanları ve bir şey var gözlerinde, yüzlerinde. Yeni bir şey. Sanki kendilerinden bile sakladıkları bir sırları varmış gibi. Bu beni huzursuz ediyor. Bunu anlayamıyorum. Görüyor musunuz, Bay Vale, yola bir kuşkucu olarak çıkıyor ve bir mistik olarak bitiriyorum. Suçu konyağa atın. Ama size tekrar sorayım. Ölülerle konuşur musunuz?”</p>

  <p>“Evet. Konuşurum.”</p>

  <p>“Cidden mi?”</p>

  <p>“Cidden.”</p>

  <p>“Peki ölüler size ne diyor, Bay Vale? Ölüler neden bahsediyor?”</p>

  <p>“Yaşamdan. Dünyanın kaderinden.”</p>

  <p>“Ayrıntılarıyla mı?”</p>

  <p>“Sıklıkla.”</p>

  <p>“Eh, bu çok gizemli işte. Biliyor musunuz, eşim öldü. Geçen yıl. Zatürreden.”</p>

  <p>“Biliyorum.”</p>

  <p>“Onunla konuşabilir miyim?” Kadehini, masanın üzerine bıraktı. “Bu gerçekten mümkün mü, Bay Vale?” “Olabilir,” dedi Vale. “Bakacağız.”</p>

  <p><span style="font-weight:bold;">— <a id="bookmark4"></a>SEKİZİNCİ BÖLÜM —</span></p>

  <p>Donanmanın, Jeffersonville’de Finch heyetini Ren Nehri’nin seyredilebilir sınırlarına dek taşıyacak kadar sıg su derinliğine sahip bir buharlısı vardı ama kaptanla çoğu mürettebatın kıta ateşi nedeniyle yatağa düşmüş olmaları yola çıkışlarını geciktirdi. Guilford bu hastalık hakkında çok az şey biliyordu. “Bir çeşit bataklık humması,” diye açıkladı Sullivan. “Bitkin düşürür ama nadiren öldürücüdür. Uzun süre ertelenmeyeceğiz.”</p>

  <p>Bunaltıcı birkaç günün ardından tekne yola çıkmaya hazır hale gelmişti. Guilford fotoğraf makinelerini -kuru klişeli büyük kamerası ve rulo film kutusu dahil- yüzen ahşap iskelenin üzerine kurdu. Fotoğrafçılık, Mucize’den bu yana fazla gelişmemişti; uzun süren işçi direnişleri Eastman Kodak'ın 1915 yılının büyük kısmını kapalı geçirmesine yol açmış ve Rochester’daki Hawk-Eye fabrikası ise yanarak yerle bir olmuştu. Ama kameralarının ikisi de olabildiğince moderndi ve titiz bir işçilikleri vardı. Guilford, Montana Keşif Seferi klişelerinin bazılarını kendisi renklendirmişti ve aynı şeyi Danvinya çalışmalarında tekrarlamayı düşünüyordu ve bunu aklının bir köşesine kaydedip dikkatlice notlar almaya başladı:</p>

  <p><span style="font-style:italic;">Avrupa, Jeffersonville rıhtımı, heyetin on dört üyesi: arka sırada, ayaktakiler; Preston Finch, Charles Curtis Hemphill, Avery Keck, Tom Cillvany, Kenneth Donner, Paul Robertson ve Emil Swensen. Ön sırada diz çökenler; Tom Compton, Christopher Tuckman, E d Betts, Wilson W. Farr, Marion (“Diggs”) Digby, Raymond Burke ve John W Sullivan.</span></p>

  <p><span style="font-style:italic;">B</span> / <span style="font-style:italic;">Donanma gemisi</span> Weston, gövdesi <span style="font-style:italic;">çelik grisi; J</span> / <span style="font-style:italic;">limanda koyu mavi gökyüzünün altında turkuaz sular; hafif bir kuzey rüzgârında sarılı ve yeşilli Ren sazlıkları, sabah 8’de. Yola çıkarken.</span></p>

  <p>Böylece yolculuk, masmavi bir gökyüzünün altında, örümcekler bataklıklarda buğdaylar gibi uçuşurken başlamış oldu (hep başlıyor gibi, diye düşündü Guilford, başlıyor ve yine başlıyor). Araç gerecini ona ayrılan daracık ve penceresiz bölmeye yerleştirdi ve manzaranın değişip değişmediğini görmek için yukarı çıktı. Geceyle birlikte bataklık, yerini daha kuru ve kumlu kıyılara ve tuzlu su çayırları da yerlerini rüzgârın akordu bozuk org melodileri çıkardığı flüt saplarına bırakmıştı. Rengârenk bir gün batınımdan sonra arazi muazzam ve sınırsız bir karanlığa gömülmüştü. Fazlaca büyük, diye düşündü Guilford, fazlaca boş ve Tanrı’nın umursamazlığının çok açık bir belgesi.</p>

  <p>Flamağmda huzursuz bir uyku uyudu ve ateşler içinde uyandı. Ayağa kalktığında dengesini sağlamakta güçlük çekiyordu -güvertenin döşemesi sanki bir vals yapıyordu- ve geminin mutfağından yükselen koku, kahvaltı hevesini tamamen yitirmesine yol açtı. Öğleye doğru heyetin doktoru Wilson Barr’ı arayacak kadar kötüleşti ve kıta humması tanısı konuldu.</p>

  <p>“Ölecek miyim?” diye sordu Guilford.</p>

  <p>“Kapısını çalacaksınız,” dedi Farr, puro bandından daha büyük olmayan gözlüklerinin arkasından gözlerini kısıp bakarak, “ama içeri alınacağınızdan kuşkuluyum.”</p>

  <p>Akşam olduğunda, Guilford’ın ateşi yükselmeye devam edip pembe bir kızarıklık kollarını ve bacaklarını sararken, Sullivan onu görmeye geldi. Sullivan’ı net bir biçimde görmekte zorlanıyordu ve sohbetleri dümensiz bir gemi gibi sürüklenirken yaşlı adam onu Darwinya yaşamı ve sıradan omurgasızların fiziksel yapılarıyla ilgili kuramlarla oyalamaya çalıştı. Sonunda Sullivan, “Eminim yorgunsundur,’’ dedi. Yorgundu, hem de tarifsizce. “Ama sizi son bir fikirle baş başa bırakacağım, Bay Law. Safkan bir Darwinya hastalığı, mucizevi bir mikrop, bizim gibi sıradan ölümlülerin bedeninde nasıl yaşayıp çoğalabiliyor? Bu sizce basit bir rastlantıdan daha öte bir şey değil mi?”</p>

  <p>“Bilemiyorum,” diye mırıldandı Guilford ve yüzünü duvara döndü.</p>

  <p>Hastalığının en ağır döneminde rüyasında kendini havasız, toz toprak içindeki bir savaş meydanında yürüyen bir asker olarak gördü; ölüler arasında bir nöbetçiydi ve görünmeyen bir düşmana karşı bekliyordu. Arada bir pis su birikintilerinden içmek için eğiliyor, inanılmaz derecede yaşlı ve bıktırıcı sırlarla dolu yansısı, sudan ona bakıyordu.</p>

  <p>Rüyası arada bir şimşek gibi çakan bulantı nöbetlerinin arasında yitip gitti ama pazartesi geldiğinde iyileşmeye başlamış, ateşi düşmüş ve <span style="font-style:italic;">Weston</span> kıtanın içlerine doğru yol alırken katı yiyecekler yiyip alt güvertede hapsolmaktan şikâyet edecek kadar kendine gelmişti. Farr ona, Finch'in <span style="font-style:italic;">Tufan ve Nuh Dönemi Geognos</span>isi’nin son sayısını getirdi ve Guilford kendini bir süre için Yer’in çeşitli dönemleri ve yer kabuğunun yeniden şekillenmesinde Tufanin etkileri (Grand Canyon gibi — eğer, Finch’in fikrince. Yaralan tarafından eskilik görünümü bahşedilmiş eserler değilse) arasında kaybetti.</p>

  <p>Bütün dünyayı kapsayan ve hayvan fosillerini çeşitli yüksekliklere depolayan ya da tıpkı cennetin de gömüldüğü gibi çamura gömen bir tufanın değiştirdiği yaratılış... Guilford bunların çoğunu daha önce çalışmış da olsa Finch iddialarını zengin ayrıntılarla destekliyordu; birikintilerin yüz çeşit sınıflandırılması; nesli tükenmiş canlıların ayrı ayrı kategorilerde titizlikle tanımlandığı jeolojik çarklar. Ama şu tek deyim (“eskilik görünümü bahşedilmiş”) onu rahatsız etti. Bu tüm bilgileri geçici kılıyordu. Dünya bir tiyatro sahnesiydi -daha dün inşa edilmiş de olabilirdi... dağlarla, mastodon kemikleriyle ve insanların bellekleriyle- ve bu da Yaratan’a, yarattığı insanları kandırmak gibi yakışık almayan bir özellik kazandırıyor ve zamanın eserleriyle Mucize’nin eserleri arasında işe yarar bir fark bırakmıyordu. Bu Guilford’a gereksiz oranda karmaşık görünmüştü. Gerçi dünya niçin basit olsundu ki? Belki biraz daha şaşırtıcı, eğer evren, bütün yıldızlar ve bütün gezegenler tek denklemde bir araya toplanabilirse (denildiğine göre Avrupalı matematikçi Einstein’ın yapmayı denediği gibi)...</p>

  <p>Finch, tanrı’nın insanlığa kutsal kitabı bu yüzden, şaşırtıcı bir dünyaya anlam kazandırabilmek için gönderdiğini söylerdi. Guilford, Finch’in sözlerindeki zor anlaşılır mantığı, ağırlık ve şiirselliği takdir etmek zorunda kalıyordu. Bunlan tartışabilecek jeoloji bilgisinden yoksundu; yine de zihninde gıcırdayan birkaç direk üzerine kurulu azametli bir katedral imajı uyanmıştı.</p>

  <p>Sullivan'ın sorusu da kafasını kurcalamaya devam ediyordu. Eğer bu kıta gerçekten apayn yaratılmışsa, Guilford’a nasıl olmuş da bir Danvinya mikrobu bulaşmıştı? Ona takarsan insanlar, belirli Danvinya bitkileri ve hayvanlarını nasıl olup da sindirebiliyorlardı? Bazıları, hatta birçoğu zehirliydi, ama bazıları da besleyici, hatta çok lezzetliydi. Bu saklı bir benzerliği, eski ama ortak bir kökeni işaret etmiyor muydu?</p>

  <p>Eh, ortak bir Yaratan’ı, en azından. Ortak atalar, diye ima etmişti Sullivan. Darwinya var olalı on yıl bile olmamıştı ya da çok daha eskilerden beridir vardı; ama dünya için makul herhangi bir biçimde değil.</p>

  <p>Yeni Avrupa’nın paradoksu buydu. Mucize ararsan tarihi bulursun; tarih ararsan dosdoğru bir mucizenin kör ucuna toslarsın.</p>

  <p>Yağmur, keşif grubunun peşini bir buçuk gün boyunca bırakmadı, nehrin iki yanındaki arazi gümüş bir sisin altında ışıl ışıldı. Ren Nehri, Darwinya’nın yosun yeşili ormanlarının arasından kıvrılarak geçti ve sonunda Tom Compton'ın parmakotu adını verdiği geniş yapraklı bitkilerin bir hah gibi örttüğü bir ovaya çıktı. Parmakotlan çiçek açmaya başlamış, altın sarısı minik çiçekler kırlara erken bir sonbahar havası getirmişti. Danvinya için davetkâr bir manzaraydı ama sınır bölgelerinde yaşayanların dediklerine göre eğer parmakotlarının arasına girecekseniz dize kadar yükselen çizmeler giymeye özen gösterecektiniz, aksi takdirde bitkinin kanama durdurucu özelliği de olan san özü kurdeşen dökmenize neden olacaktı. Isırgan sinek diye tanınan uçucu bir böcek gündüzleri kırlan dolduruyordu, ama dikenli görünüşlerine rağmen insan etini ısırmıyor, hatta parmak ucunuza mücevher gibi işlenmiş şeffaf vücutlarıyla küçük yılbaşı süsleri gibi tüneyebiliyorlardı.</p>

  <p><span style="font-style:italic;">Weston,</span> nehrin ortasına demir attı. Guilford, yeni iyileşmiş ama hâlâ biraz dermansız halde kıyıya çıktı ve parmakotu ile bir düzine kadar diğer kır bitkisini toplamasında Sullivan’a yardım etti. Örnekler baskılanarak kurutuluyor ve Sullivan’ın muşambaya sarılı kutusuna diziliyordu. Sullivan ona, kumlu kıyılarda sıkça rastlanan canlı turuncu renkteki bir çiçeği gösterdi: “Bütün yapısı bir yana, İngiliz gelinciğinin kuzeni de olabilir. Ama bu çiçekler eril, Bay</p>

  <p>La\v. Böcekler ercikleri resmen yutarak polenleri dağıtıyor. Dişi çiçek ise —işte bir tane, gördünüz mü?- geleneksel anlamda bir çiçek bile sayılmaz. Daha çok bala batırılmış bir iplik parçası gibi. Muazzam bir boyuncuk ve erkek polenini dişi organa taşıyacak tüylü bir yapı. Böcek, polenlerle birlikte içeri hapsoluyor. Yeryüzünde var olmayan bu düzeneğe Darwinya’da sıklıkla rastlanıyor. Fiziksel benzerlik gerçek ama tamamen rastlantısal. Sanki evrim aynı biçimde ama değişik kanallardan işlemiş. Tıpkı bu nehir gibi; Ren’i genelde andırıyor ama özelde değil. Kabaca aynı yüksek topraklardan aynı okyanusa akıyor, ama yaptığı dirsekleri ve menderesleri önceden kestirmek olanaksız.”</p>

  <p><span style="font-style:italic;">Girdapları da,</span> diye düşündü Guilford, ve <span style="font-style:italic;">de çağlayanları,</span> her ne kadar nehir şu âna dek sakin akmışsa bile. Evrimin nehri de benzer tehlikeler saklıyor muydu?</p>

  <p>Sullivan, Gillvany, Finch ve Robinson gündüzün hâkimiydiler. Grubun aşçısı Digby onlara “Bitkiler ve Karıncalar, Taşlar ve Kemikler” adını takmıştı. Gece ise sekstantları, yıldızları ve lamba ışığında baktıkları haritalarıyla rotacı ve haritacılar Keck, Tuckman ve Burke’e aitti. Guilford keşif grubunun tam olarak nerede bulunduğunu Keck’e sormaktan çok hoşlanıyordu, çünkü alacağı yanıt kaçınılmaz biçimde tuhaf ve harikulade oluyordu : “Köln körfezine giriyoruz, Bay Law ve eğer dünya tepetaklak olmamış olsaydı çok geçmeden Düsseldorf’u görecektik.”</p>

  <p><span style="font-style:italic;">Weston, nehrin yavaş akan, geniş bir dirseğine demir attı; T. Compton buraya Katedral Gölcüğü diyordu. Ren Nehri yumuşak bir çöküntü vadisinde akar, doğumuzda dağlık Bergischland vardır, Ren Boğazı ilerimizde bir yerdedir. Bol ormanlık bir arazi; kubbe ağaçlan (îngiltere’dekilerden daha uzun boylu), haki renkli muazzam adaçayı çamları, karmaşık çalılıklar. Kuru mevsimlerde yangın tehlikesi olabilir. Diğer</span></p>

  <p><span style="font-style:italic;">Avrupa’da buralar kömür memleketiydi; Compton'a göre buralarda madenciler görülmeye başlanmış, maden ocağı girişleri var ve pek derin olmayan kimi ocaklar iyi kötü çalışıyor ve kaba yollarla az bir şey nehir trajiği de gördük.</span> Finch, <span style="font-style:italic;">kok kömürünün izlerini</span> bulduğunu <span style="font-style:italic;">söylüyor, bu bölgenin bir gün demir ve çelik merkezi olacağını iddia ediyor. tanrı'nın izniyle, özellikle de Birleşik Devletler kıtanın “sınırlarla</span> fitlenmesine” <span style="font-style:italic;">izin vermezse, Cotes de Moselle’in kireç taşı uçurumlarından gelen pik demirle.</span></p>

  <p>Sullivan, <span style="font-style:italic;">kömürün Danvinya’nın</span> eskiliğinin <span style="font-style:italic;">bir belgesi, üçüncü zaman sırasında Ren platosunda gerçekleşen yükselme sonucu ortaya çıkmış stratigrafik bir sonuç olduğunu söylüyor. Ona göre burada</span> asıl <span style="font-style:italic;">sorulması gereken soru Danvinya jeolojisinin eski Avrupa jeolojisiyle -hava koşullarıyla nehir mendereslerinin yol açtığı ufak tefek değişiklikler dışında- birebir çakışıp çakışmadığıydı; ya da belki Danvinya jeolojisi yaklaşık olarak aynı ama daha hassas noktalarda farklı olabilirdi ki bu da bizim Alpler’de yapacağımız araştırmaları etkileyebilirdi; Cenevre Dağı’nda ya da Brenner’da karşımıza çıkacak beklenmedik bir boğaz bizim dersimizi almış vaziyette</span> gerisin geri <span style="font-style:italic;">J’ville’e dönmemize yol açabilirdi.</span></p>

  <p><span style="font-style:italic;">Hava güzel, gökyüzü mavi, akıntı şimdi biraz daha kuvvetli.</span></p>

  <p>Guilford, zengin bir mutfağı, kamera ve bitki baskısıyla geçen uzun günleri, rahatsız edici böcekler ve hayvanlardan uzak çakıllı kumsalları ve Montana’da gördüğü kadar bol yıldızlı geceleriyle bu keyifli yolculuğun böyle gitmeyeceğini biliyordu. <span style="font-style:italic;">Weston,</span> Ren Vadisi boyunca ilerlemeye devam etti ve boğazın iki yamacı giderek daha da dikleşti, öyle ki eski Avrupa’yı, kaybolmuş kaleleri (“Eberbaclı," diyecekti Keck, tekdüze sesiyle, “Marksburg, Sooneck, Kaiserpfalz...”), mızrakları ve sorguçlu miğferleriyle bir araya toplanmış Töton şövalyelerini daha kolay hayal edebiliyordu.</p>

  <p>Ama burası eski Avrupa değildi ve bunun delilleri her yerdeydi; sığlıklarda kaçışan dikenbalıklan, adaçayı çamı ormanlarının tarçın kokuları (ne adaçayıydı ne de çam, dallarını spiral balkonlar tarzında uzatan yüksekçe bir ağaçtı), henüz adı konulmamışların gece ulumaları. İnsanlar da bir zamanlar böyleydi... Guilford arada bir geçen bir sal, halat kalıntıları, avcı kulübeleri, odun dumanı, dalyanlar görmeye başlamıştı, ama ancak son zamanlarda.</p>

  <p>Onu saran arazinin boşluğunda, kendi korkunç ve harikulade adsızlıgında, daha önce hiçbir ayak izinin olmadığı yerlere ayak izleri bırakmakta ve onların çok geçmeden silinip gideceklerini bilmekte bir çeşit rahatlık olduğunu fark etti. Toprak onlardan hiçbir şey istemiyor ve onlara kendinden başka hiçbir şey sunmuyordu.</p>

  <p>Ama bu rahat günler böyle devam edemezdi. Önlerinde Rheinfelden vardı. Weston geri dönmek zorunda kalacaktı. <span style="font-style:italic;">Sonra,</span> diye düşündü Guilford, <span style="font-style:italic;">bu bilinmeyen kayalıklar</span> ve <span style="font-style:italic;">ormanlar dünyasında gerçekten yalnız kalmak ne demekmiş göreceğiz.</span></p>

  <p><span style="font-style:italic;">Rheinfelden Çağlayanı ya da Ren Nehri Çağlayanı, nehir yolculuğunun sonu. Tom Compton’ın geldiği en son nokta. Dediğine göre bazı tuzakçılar Constance Gölü’ne kadar kayıklarını karadan taşımışlar. Ama tuzakçıların ne kadar palavracı olduklarını herkes bilir.</span></p>

  <p><span style="font-style:italic;">Çağlayanlar, örneğin Niagara’ya oranla, pek de etkileyici değiller, ama nehri oldukça etkin bir biçimde kesiyorlar. Ağır bir sis var, terli kayalıkların ve ormanlık tepelerin üzerine bir fırtına bulutu gibi çökmüş.</span> Su <span style="font-style:italic;">yeşil, hızlı bir akıntı, gökyüzü yağmur bulutlarıyla kararıyor, her kaya ve çatlak, ince, beyaz çiçekler açan yosun benzeri bir bitki tarafından işgal edilmiş.</span></p>

  <p><span style="font-style:italic;">Çağlayanı gözlemleyip fotoğraflarım çektikten sonra kara yolculuğunun çıkış noktasına çekiliyoruz; Tom Compton, bize yük hayvanları satabilecek yerel bir kürk üreticisi tanıyor.</span></p>

  <p><span style="font-style:italic;">Caroline ve Lily'ye: ikinizi de çok özledim, çok uzakta da olsam bu sayfalarda sizinle konuşuyor gibiyim... Yitik (ya da Yeni) Kıta’nın içlerindeyim, her ufuk ayn tuhaf.</span></p>

  <p>Kürk üreticisi kendine “Erasmus” diyen ve nehrin biraz uzağında inşa ettiği kaba çiftliğindeki ağılında muazzam bir kürk yılanı sürüsü besleyen, vahşi görünümlü bir Alman-Amerikalı çıktı.</p>

  <p>Kürk yılanları, diye açıkladı Sullivan, en azından şimdilik kıtanın en işletilebilir kaynağını oluşturuyordu. Yükseklerdeki meralarda ve büyük bir ihtimalle doğu bozkırlarında sıkça rastlanılan otobur sürü hayvanlarıydı; Donnegan onlarla Pireneler’in eteklerinde karşılaşmıştı ve bu da ne kadar yaygın bulunduklarını gösteriyordu. Guilford’ın ilgisi uyanmıştı ve günün kalan kısmını, kürk yılanlarının daha az çekici özelliklerinden olan yaygın kokuya rağmen, Erasmus’un ağılında geçirdi.</p>

  <p>Guilford’a göre hayvanlar yılandan çok tırtılı andırıyorlardı. İneğinkine benzer gözlerle şişkin, soluk benizli “yüzler”, silindirimsi vücutlar, keçeleşmiş yünlerin gizlediği altışar bacak. Bir kaynak olarak fiili bir Sears-Roebuck katalogu gibiydiler; giymek için yün, tabaklanmak için deri, mumyağı için yağ ve yavan fakat yenebilir et. Yılan kürkü. Ren bölgesinin asıl ticaret malıydı ve Sullivan'ın iddiasına göre New York’un moda çevrelerinde bile görülmüşlüğü vardı. Guilford kokunun kırkılmayla beraber kaybolduğunu varsaydı, aksi takdirde bir New York kışında bile böyle bir kürkü kim giyerdi ki?</p>

  <p>Daha önemlisi kürk yılanları işe yarar yük hayvanlarıydı,</p>

  <p>Alpler’i onlarsız araştırmak çok daha zor olacaktı. Preston Finch hayvanlardan on beş ila yirmi tane satın alabilmek için çoktan Erasmus’un kulübesine çekilmişti bile. Erasmus sıkı bir pazarlıkçı olsa gerekti, çünkü Diggs mutfak çadırını diktiğinde Finch ve Erasmus hâlâ çekişiyorlardı, sesleri duyulacak kadar yükselmişti.</p>

  <p>Sonunda Finch çim kaplı kulübeden, akşam yemeğine aldırmaksızm, öfkeyle çıktı. “İğrenç adam!" diye mırıldandı. “Partizan sempatizanı. Hiç umut yok."</p>

  <p>Kaptan ve mürettebat, örneklerle, koleksiyonlarla, sahra notlarıyla ve mektuplarla birlikte Ren’den aşağı geri dönmeye hazırlanmak için <span style="font-style:italic;">Westorida</span> kaldılar. Guilford nehre bakan bir kayalığın tepesinde Sullivan, Keck ve Tom Compton’la birlikte oturdu ve güneşin batı ufkuna doğru inmesini izlerken Digby’nin hazırladığı mısırlı sığır etinin keyfini çıkardı.</p>

  <p>“Preston Finch’in derdi,” dedi Sullivan, “nerede pes edeceğini bilmemesidir.”</p>

  <p>“Erasmus’un da,” dedi Tom Compton. “O bir partizan değil, sadece hergelenin teki. Jeffersonville’de post simsarlığı yaparak üç yıl geçirdi, ama adamın varlığına hiç kimse fazla dayanamıyordu. İnsanlarla ahbap olmak için yaratılmamış."</p>

  <p>“Hayvanlar çok ilginç,” dedi Guilford. “Burroughs’un romanındaki <span style="font-style:italic;">thoatlar</span> gibi. Mars katırları.”</p>

  <p>“Eh öyleyse onların bir fotoğrafını alman gerekir,” dedi Tom Compton, gözlerini devirerek.</p>

  <p>***</p>

  <p>Sabah olduğunda müzakerelerin hepten iflas ettiği belliydi. Finch, Weston’un kaptanına bir gün daha beklemesi için yalvarsa da, Erasmus ile konuşmuyordu. Sullivan, Gillvany ve Robinson örnek toplamak için Erasmus’un otlağının yanındaki ormana gittiler ve onlar kampa dönünceye kadar bir çeşit mucizenin gerçekleşmesini umut ettiler. Guilford fotoğraf makinesini ağılın bitişiğine kurdu.</p>

  <p>8u da Erasmus’un yamuk kulübesinden dışan öfkeli bir cüce gibi fırlamasına neden oldu. Guilfoıd sürü sahibiyle daha önce resmen tanıştınlmamıştı ve kaçmamak için kendini tutmak zorunda kaldı.</p>

  <p>Erasmus, bir buçuk metreyi biraz aşan boyuyla, yüzü Incil’den çıkma sakalların içinde kaybolmuş, yamalı kot kumaşından bir tulum ve yılan derisi bir pelerin giymiş halde ve somurtup soluyarak Guilfoıd’a ölçülü bir mesafede durdu. Guilford başıyla kibarca selamladı ve kamerasının üçayağını kurmaya devam etti. İlk hareketi dağların yaşlı adamına bırakmıştı.</p>

  <p>Bu biraz zaman aldı ama Erasmus sonunda konuştu. “Sen tam olarak ne yaptığını sanıyorsun?”</p>

  <p>“Hayvanların fotoğrafını çekiyorum, eğer mahsuru yoksa.”</p>

  <p>"Önce izin alabilirdin.”</p>

  <p>Guilford karşılık vermedi. Eıasmus birkaç dakika daha soludu, sonra: “Bu bir fotoğraf makinesi demek, öyle mi?” “Evet efendim,” dedi Guilford, “bir Kodak fotoğraf makinesi.”</p>

  <p>“Sen fotoğraf mı çekersin? <span style="font-style:italic;">National</span> Geographic’teki gibi mi?”</p>

  <p>“Aşağı yukarı öyle.”</p>

  <p>“O dergiyi biliyor musun? <span style="font-style:italic;">National Geographic'i</span>?” “Onlarla çalıştım.”</p>

  <p>“Ha? Ne zaman?”</p>

  <p>“Geçen yıl. Deep Creek Kanyonu. Montana.”</p>

  <p>“Onlar senin fotoğrafların mıydı? Aralık 1919’dakiler?” Guilford yılan besleyicisine daha uzun baktı. “Siz de cemiyete üye misiniz, Bay, ee, Erasmus?”</p>

  <p>“Sadece Erasmus desen yeter. Sen?”</p>

  <p>“Guilford Law.”</p>

  <p>“Eh, Bay Guilford Law, ben <span style="font-style:italic;">National Geographic</span> cemiyetine üye değilim ama dergi arada bir nehir yoluyla geliyor. Okunacak şeyler bulabilmek oldukça zor. Bende senin fotoğrafların var.” Duraksadı. “Benim sürünün fotoğrafları... basılacak mı?”</p>

  <p>“Belki,” dedi Guilford. “Bunun kararını ben vermiyorum.”</p>

  <p>“Anlıyorum.” Erasmus olasılıkları kafasında evirdi çevirdi. Sonra ağır ağıl havasından derin bir nefes çekti. “Benimle kulübeme gelmek istemez miydin, Guilford Law? Hazır Finch gitmişken belki biraz konuşurduk.”</p>

  <p>Guilford, yılan çiftçisinin ahşap bir rafa dizdiği <span style="font-style:italic;">National Geographic</span> koleksiyonuna beğeniyle baktı. Toplam on beş sap vardı, çoğu su lekeleri içinde ve sayfalan kıvrılmış, bazıları sadece cilt sicimiyle bir arada durabiliyor ve rafı aynı derecede yıpranmış açık saçık kartpostallarla, ucuz westernlerle ve Argosy’nin Guilford'ın görmediği son saplarından biriyle paylaşıyorlardı. Guilford cılız kütüphaneye olan takdirini belirtti ve sıkıştırılmış toprak zeminden, kabaca tabaklanmış postların kokusundan, fırın gibi sıcak ve loş ışıktan ya da çoktan yenmiş yemeklerin artıklarını hâlâ taşıyan sehpadan bozma masadan hiç söz etmedi.</p>

  <p>Erasmus’un kışkırtmasıyla Guilford bir süre Deep River Kanyonu’ndan, Gallatin Nehri’nden, Walcott'ın silisli şistlerden çıkardığı ve eğer Finch’in dünyanın yaşıyla ilgili uyanlarına kulak asmazsanız inanılmayacak kadar eski kabuklu fosillerinden söz etti. Ne gariptir ki Mihvaukee’de doğan ve yabancı Rheinfelden'ın aşağısında yaşayan eski bir Darwinyalı olan Erasmus, Montana nehir yataklarım çok dikkat çekici bulmuştu.</p>

  <p>Söz dönüp dolaşıp sonunda Preston Finch’e gelmişti.</p>

  <p>“Kimseyi gücendirmek istemem ama,” dedi Erasmus, “o adam kendini beğenmiş palavracının teki. Düşünebiliyor musunuz, tanesi on dolardan yirmi baş yılan istiyor."</p>

  <p>“Fiyat uygun değil mi?”</p>

  <p>“Ha, <span style="font-style:italic;">fiyat</span> uygun olmasına uygun, hatta fazlasıyla, ama sorun bu değil.”</p>

  <p>“Yirmi baş satmak istemiyor musunuz?”</p>

  <p>“Tabii ki isterim. Bu fiyattan yirmi baş bana kışı çıkartır.”</p>

  <p>“Bu durumda, sorabilir miyim, sorun nedir?”</p>

  <p>“Finch! Sorun Finch! Adam burnu havada evime geliyor ve bana bir çocukmuşum gibi hitap ediyor. Finch! Açlıktan öleceğimi bilsem bile Preston Finch’e bir servete bir elma dahi satmam.”</p>

  <p>Guilford bu düğümün nasıl çözüleceğini düşündü. “Erasmus,” dedi sonunda, “o hayvanlar bizde olursa daha çok şey yapar, daha uzağa gidebiliriz. Araştırma ne kadar başarılı olursa fotoğraflarının basıldığını görme ihtimalin de o kadar artar. Hatta belki de <span style="font-style:italic;">Geographic'te"</span></p>

  <p>“Benim hayvanlarımın mı?"</p>

  <p>“Hayvanlarının ve senin, eğer poz vermeyi kabul edersen.”</p>

  <p>Yılan üreticisi sakalını sıvazladı. “Pekâlâ. Pekâlâ. Poz <span style="font-style:italic;">verebilirim.</span> Ama bu bir şeyi değiştirmez. Hayvanlarımı Finch’e satmayacağım.”</p>

  <p>“Anlıyorum. Ya eğer onları bana satmanı teklif edersem?”</p>

  <p>Erasmus gözlerini kırpıştırdı ve yavaşça gülümsedi, “O zaman bir pazarlığa varıyoruz demektir. Ama bak, Guilford Law, dahası var. Hayvanlar teknelerinizi şelaleden yukarı taşıyacaktır ve belki de nehri Bodensee'ye kadar takip edebilirsiniz ama eğer yük hayvanlarım Alpler’i aşmak için istiyorsanız onları çağlayanın tepesinden gölün kıyısına kadar güdecek birine de ihtiyacınız var demektir.”</p>

  <p>"Bunu yapabilir misiniz?”</p>

  <p>“Daha önce de yaptım. Birçok sürü burada kışlar. Hayvanlarımın çoğunu bu şekilde elde ederim. Bunu sizin içinde tabii ki yapmak isterim... ama belirli bir ücret karşılığında.”</p>

  <p>“Pazarlık etmeye yetkili değilim, Erasmus.”</p>

  <p>“Palavra. Haydi şartlan konuşalım. Sonra gider hâzineyle anlaşır ya da ne yapman gerekiyorsa yaparsın.”</p>

  <p>“Öyle olsun. Ama bir şey daha var.”</p>

  <p>“Ne?”</p>

  <p>“Rafındaki Argosy’den ayrılmayı göze alıyor musun?”</p>

  <p>“Ha? Olmaz. Mümkün değil. Eğer karşılığında verecek bir şeyin yoksa tabii.”</p>

  <p>Eh, diye düşündü Guilford, belki Dr. Farr <span style="font-style:italic;">Tufan ve Nuh Dönemi Geognozisi’nin</span> son sayısını fazla özlemeyecektir.</p>

  <p><span style="font-style:italic;">Rheinfelden’in aşağısında Erasmus’un çiftliği. Ağıl ve kürk yılanları. Erasmus sürüsünün başında. Fırtına bulutlan kuzeybatıda toplanıyor; Tom Compton yağmur öngörüyor.</span></p>

  <p><span style="font-style:italic;">Not. “Mars katırlanmızın" yardımıyla katlanabilir teknelerimizi karadan, çağlayandan yukarı, belki de Constance Gölü'ne (Erasmus’un Bodensee adını verdiği) kadar nakledebileceğiz. Bunlar, beyaz meşe ve Michigan çamından ustalıkla yapılmış hafif tekneler; on altı ayak uzunluğunda ve su geçirmez depolan var Şu âna dek topladığımız ve öğrendiğimiz her şey V/eston’la beraber J'ville’e dönüyor.</span></p>

  <p><span style="font-style:italic;">Preston Finch, Erasmus’la yaptığım pazarlığa sanırım gücendi -bana şapkasının altından asabi bir Yehova gibi bakıyor- ama Tom Compton etkilenmiş görünüyor; en azından son zamanlarda sadece Sullivan sayesinde varlığıma katlanmakla kalmayıp benimle konuşmaya bile heves ediyor. Hatta bana kötü şöhretli ve tükürüğe batmış piposunu bile ikram etti ve</span></p>

  <p><span style="font-style:italic;">ben de kibarca reddettim. Bu da bizi başladığımız noktaya geri getirdi sanıyorum... Kuru yaprak dolu muşamba kesesini bana doğru sallayıp</span> hiç <span style="font-style:italic;">de gurur verici tarzda olmayan bir şekilde gülüyor.</span></p>

  <p><span style="font-style:italic;">Eğer hava izin verirse yarın sabah yürümeye başlıyoruz. Ev her zamankinden de uzak görünüyor ve arazi her geçen gün daha da tuhaflaşıyor.</span></p>

  <p><a id="bookmark5"></a><span style="font-weight:bold;">— DOKUZUNCU BÖLÜM —</span></p>

  <p>Caroline, amcası Jered’in evindeki yaşamın akışına, ne kadar tuhaf bir akış olursa olsun, ayak uydurmaya başlamıştı. Tıpkı Londra ya da o günlerde dünyanın çoğu yerinde olduğu gibi amcasının evinin de iğreti bir hali vardı. Çalışma saatleri tuhaftı. Dükkan işleri sıklıkla Alice’e ya da özellikle şu sıralarda doğrudan Caroline’a kalıyordu. Kendini somunlarla cıvataların, çıkrıklarla sönmemiş kirecin ne işe yaradıklarını öğrenirken bulmuştu. Ayrıca Colin Watson da eğlendirici ayrı bir muammaydı. Depodaki portatif bir karyolada uyuyor ve binadan içeri huzursuz bir ruh gibi girip çıkıyordu. Düzenli olarak Pierceların masasında akşam yemeğine kalıyor ama bir tuğladan daha az konuşuyordu. İştahlı değildi, zayıftı ve Caroline’a göre bir asker için fazlaca kolay kızarıyordu. Jered’in masa sohbeti bazen kaba saba olabiliyordu.</p>

  <p>Lily yeni çevresine, babasının yokluğuna olduğundan çok daha kolay uyum sağlamıştı. Babasının nerede olduğunu hâlâ zaman zaman soruyordu. “Manş Denizi’nin ötesinde,” demişti Caroline ona, “daha önce hiç kimsenin gitmediği yerde.”</p>

  <p>“Güvende mi?”</p>

  <p>“Çok güvende. Çok da cesur."</p>

  <p>Lily babasından en çok yatma vakti geldiğinde söz ediyordu. Ona yatmadan önce hep Guilford masal okumuş ve bu da Caroline’ın haksız bir kıskançlık duymasına yol açmıştı. Guilford masalları Caroline'ın hiçbir zaman baş edemeyeceği kadar yürekten okuyordu ve Caroline, kızının sevdiği o perilerle ve canavarlarla dolu kitaplara hiç güvenmiyordu. Fakat eşinin yokluğunda görevi Caroline devralmıştı ve elinden geldiğince hevesli davranmaya çalışmıştı. Lily tamamen gevşeyip uykuya dalmadan önce bir öykünün tesellisine ihtiyaç duyuyordu.</p>

  <p>Caroline bu ayinin basitliğine gıpta ediyordu. Sıklıkla kendi omuzlarındaki şüphe yükünü sabahın erken saatlerine kadar taşıyordu.</p>

  <p>Ne var ki yaz geceleri ılıktı ve havada tuhaf ama hoş bir koku vardı. Jered bazı yerel bitkilerin sadece gece çiçek açtıklarım söylemişti. Caroline yabancı gelincikler canlandırmıştı zihninde, kafaları dumanlı, sarhoş. Yatak odası penceresini açık bırakmayı ve çiçek yüklü esintinin yüzünü okşamasına izin vermeyi öğrenmişti. Yaz ilerledikçe daha kolay uyuyabilmeyi öğrenmişti.</p>

  <p>Temmuzun sonlarına doğru Jered’in evinde bir şeylerin değiştiğini haber veren, Lily’nin uykusuzluğu oldu.</p>

  <p>Lily gözlerinin altında mor halkalarla... Lily kahvaltısıyla dalgın oynarken... Lily akşam yemeğinde sessiz ve asık suratlı, Caroline’ın amcasından ürkmüş...</p>

  <p>Caroline sorunun ne olduğunu sormanın içinden gelmediğini fark etti. Hiçbir şeyin yanlış gitmesini istemiyor, yeni bir krizi düşünmekten bile nefret ediyordu. Ilık bir yaz gecesi, Lily’nin sürekli tekrarlanıp duran masallara verdiği isimle “Dorothy”nin yeni bir bölümünden sonra kızın huzursuzluğu yüzünden cesaretini topladı.</p>

  <p>Küçük kız battaniyesini çenesinin üzerine çekti. “Kavga ettiklerinde uyanıyorum.”</p>

  <p>“Kim kavga ettiğinde, Lily?"</p>

  <p>“Alice yengemle Jered amcam.”</p>

  <p>Caroline buna inanmak istemedi. Lily başka sesler duyuyor olmalıydı, belki de sokaktan.</p>

  <p>Ama Lily’nin odasının posta pulu kadar bir tek penceresi vardı ve kalabalık alışveriş caddesine değil arka sokağa bakıyordu. Aslında Lily’nin odası arka holde tadilattan geçirilmiş bir dolaptan ibaretti, Jered onu yeğeni için küçük ama rahat bir yatak odasına dönüştürmüştü. Küçük bir kız çocuğuna, ayısına, kitabına ve oturup okuması için annesine yetecek kadar yer vardı.</p>

  <p>Ama dolap Jered ve Alice’in yatak odalarıyla aynı duvarı paylaşıyordu ve bu duvarlar pek de kaim sayılmazdı. Jered ve Alice gece, kimsenin onları duymayacağını sandıklarında, tartışıyorlar mıydı? Caroline’a yeterince mutlu görünüyorlardı; belki biraz soğuk, yaşlı çiftlerin sıklıkla yaptığı gibi ayrı dünyalarda hareket ediyor gibiydiler ama temelde memnundular. Daha önce sık sık kavga ediyor olamazlardı, yoksa Lily bundan şikâyet eder ya da en azından belli ederdi.</p>

  <p>Kavgalar Colin Watson geldikten sonra başlamış olmalıydı.</p>

  <p>Caroline, Lily’ye seslere aldırmamasını söyledi. Alice yenge ve Jered amca gerçekten öfkelenmiyorlardı, sadece bazı anlaşmazlıkları oluyordu. Birbirlerini gerçekten çok seviyorlardı. Lily bunları kabullenir gibi oldu, başını salladı ve gözlerini yumdu. Amcasından hâlâ ürküyor görünse de sonraki birkaç gün içinde tavırlarında biraz iyileşme oldu. Caroline bu sorunu zihninden çıkardı ve bir gece yarısından sonra, Lily’nin yanında ve Dorothy’nin yeni bölümünün ortasındayken dar ve rahatsız bir uykuya dalıncaya dek bir daha da düşünmedi.</p>

  <p>Jered dışarı çıkmıştı. Caroline’ı uyandıran kapının sesi oldu. Teğmen Watson da onunla birlikteydi; teğmen kilerine çekilmeden önce Jered anlaşılmaz bir şeyler söyledi. Sonra Jered’in koridordaki ağır adım sesleri duyuldu ve Caroline, hiçbir neden bulamadığı bir korkuyla, Lily’nin kapısını kapattı.</p>

  <p>Geceliğinin içinde bu ışıksız odada bağdaş kurmuş otururken kendini oldukça klostrofobik ve biraz da gülünç hissediyordu. Kızının bir iç çekmesi kadar hafif nefesinin düzenli sesini dinledi. Jered arkasında bir lokomotif dumanı gibi tütün ve bira kokuları bırakarak yatağına doğru koridordan aşağı ilerliyordu.</p>

  <p>Şimdi Alice’in neredeyse bir erkeğinki kadar derin ve alçak sesiyle eşini karşılayışını ve Jered’in bütün göğsü ve kamıyla gümbürdeyerek konuşmasını duydu. İlk başta Caroline kelimeleri ayırt edemedi ve seslerini yükselttiklerinde bile bir cümleden fazlasını duyamadı. Ama duyduğu kadarı tüyler ürperticiydi.</p>

  <p><span style="font-style:italic;">...nasıl kanştın bu işe bilmiyorum...</span> (Alice’in sesi.)</p>

  <p><span style="font-style:italic;">...kahrolası görevimi yapıyorum... (Jered.)</span></p>

  <p>Sonra Lily uyandı ve teskin edilmesi gerekti ve Caroline onun altın sansı saçlarını okşadı ve onu rahatlattı.</p>

  <p><span style="font-style:italic;">...biliyorsun ki öldürülebilir...</span></p>

  <p><span style="font-style:italic;">...yok öyle şey!</span></p>

  <p><span style="font-style:italic;">...Caroline’ın kocası! Lily’nin babası!</span></p>

  <p><span style="font-style:italic;">...dünyayı ben yönetmiyorum... ben asla... yapmazdım...</span></p>

  <p>Sonra ev ansızın sessizliğe gömüldü. Caroline, Jered’le Alice’in yatağı ikiye böldüklerini, onun ve Guilford'ın bazen yaptıkları gibi orta yere omuzları ve kalçaları ile bir sınır çizdiklerini hayal etti.</p>

  <p><span style="font-style:italic;">Bildikleri bir şey var,</span> diye geçirdi aklından. <span style="font-style:italic;">Guilford hakkında, bana söylemek istemedikleri bir şey.</span></p>

  <p>Kötü <span style="font-style:italic;">bir şey. Korkutucu.</span></p>

  <p>Ama buna bir anlam veremeyecek kadar yorgun ve şaşkındı. Lily’yi alışkanlıkla öptü ve odasına, açık penceresiyle hafifçe salman perdelerine ve İngiliz gecesinin tuhaf kokularına çekildi. Uyuyabileceğinden şüphesi vardı ama kendine rağmen uyuyakaldı; düş görmek istemiyordu ama Jered, Alice ve hüzünlü gözleriyle genç teğmen hakkında düşler gördü abuk sabuk.</p>
</body>
</html>
