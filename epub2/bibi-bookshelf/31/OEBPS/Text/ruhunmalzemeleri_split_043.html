<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ruhunmalzemeleri</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_42">Menziller</h2>

  <p class="normal">Cahit Zarifoğlu’nun üçüncü şiir kitabı Menziller.<sup class="calibre2"><a href="../Text/ruhunmalzemeleri_split_102.html#footnote-100-29" id="footnote-100-29-backlink">[29]</a></sup>İlk kitabı İşaret Çocukları, ikincisi Yedi Güzel Adam’dan<sup class="calibre2"><a href="../Text/ruhunmalzemeleri_split_103.html#footnote-100-30" id="footnote-100-30-backlink">[30]</a></sup>sonra Menziller artık yola koyuluşun şiiri gibidir. İşaret Çocukları’nda şair gövermeye başlayan bir oluşun şiirini veriyordu. Bir arayışın şiiriydi o. Hayır, yanlış anlaşılmasın, şiiri aramıyordu (onu zaten bulmuştu ve hemen bu ilk şiirleriyle usta bir çıkış yapmıştı), şiirle arıyordu. İlerde boy atacak “çocuklar”a işaretler koyuyordu, onların geleceğine ait kehanetlerde bulunuyordu; en saf, en çocuk yüreklerin derinlerinde arıyordu hem sığınağını, hem huruç mevziini ve mevkiini. Ama arayıştır bu: yolumuzun üzerine yalnız iyi çocuklar çıkmaz elbet, yalnız velilerle karşılaşmazsınız orada; şeytanın iğvaları da vardır ara yerde, kötü ruhlar da vardır, aşk aranırken şehvetin tuzaklarına da düşülebilir. Ne var ki, bütüncek bakıldığında bütün bu oluşların her birinde bir hikmetin tecellisini, var oluş hikmetinin cilvesini görmemek mümkün değildir.</p>

  <p class="normal">Bu yolculuğun badirelerini yarasız beresiz aşabildi mi çocuklar? Aşan da oldu, tökezleyen de oldu bu yolda. Aşanlar büyüyüp Yedi Güzel Adam oldular. Yedi Güzel Adam’dan birinin anası, oğluna şu bildiriyi bıraktı: “Ümmeti gözetmen gerekli.” Onu, bu görevi yerine getirsin diye doğurmuştur anası, böyle söyler. Yedi Güzel Adam, henüz yola çıkmamıştır. Yola çıkmanın hazırlığı içindedir. Bir akşam sofrasında oturup kendi nefslerini ve birbirlerini murakabe ederler, bir durum muhakemesi yaparlar. Bu akşam sofrası, tarihin de bir murakabesidir aynı zamanda. Ailenin bütün üyeleri, kendi bilinç düzeyi ölçüsünde katılır bu murakabeye. Bu murakabe sofrasında sesler duyulur. Maymun, “Abdülhamid’e ölüm” diye haykırır. Abdülhamid’in sesi cevaplar bunu: “Maymuna ölüm” diye. Bu kitap, zorlu bir murakabe senfonisidir.</p>

  <p class="normal">Nihayet, Menziller yola koyuluşun şiiri olarak belirir. Yola çıkış güzeldir, anlamlıdır, kutsaldır:</p>

  <p class="normal">“Açık</p>

  <p class="normal">Anlamlı</p>

  <p class="normal">Şu bildiğimiz gibi</p>

  <p class="normal">Ve dünyada</p>

  <p class="normal">Yere basarak</p>

  <p class="normal">Okumaya başladık.”</p>

  <p class="normal">Diyerek çıkılır yola. Bu çıkış, “özgürlüğe doğru”dur. Özgürlüğün doruk noktası Allah’a teslim olmakla özdeşleşiyorsa, teslim olmak üzere çıkılmıştır yola. Artık bütün tedbirleri bırakmak gerek:</p>

  <p class="normal">“Bırakıyor ardından belâlara beni</p>

  <p class="normal">Tedbirim öldü gövdemin binası geçti”</p>

  <p class="normal">Der şair. Teslimiyetin ilk işareti verilmiştir, besmele çekilmiştir. Bu yol, belâsız değildir, ama talip olunacak bir belâdır bu. Ulu Şair Fuzulî, bu belâdan başkasına mı talipti?</p>

  <p class="normal">Bu özgürlük yolunda şair:</p>

  <p class="normal">“Ey zarif sen de ata yoluna meylettin</p>

  <p class="normal">Korkarım binbir belâya dayanmaz sıkletin.”</p>

  <p class="normal">derken, soyunacağı çileye tahammül edebilmenin ürpertici tevekkülünde, niyaz makamında karar kılmaktadır. Tedbirin öldüğü, gövde binasının fena’ya ulaştığı makamdır burası.</p>

  <p class="normal">Bu kısa yazıyı şairin şu beytiyle bitirelim:</p>

  <p class="normal">“Dinlen ey Zarif bilâtedbir çok söz açtın</p>

  <p class="normal">Bu kırık akılla ne cürettir yaptığın”</p>

  <p class="sagnormal">Nisan 1977</p>

  <div class="clrb"></div>
</body>
</html>
