<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cozulme</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_5">I.</h2>

  <p class="normal"><span class="ideitalik">Şimdi sâkinim, öyle olmam gerek, biraz daha durulmalıyım, çünkü ben bir şey yapmadım, buna iyice inanmalıyım, iyice inanmalıyım, bıçak en son benim elimde değildi, arabacı vurulduğunda da kimse beni orada görmedi, daha sâkin, daha sâkin, daha sâkin.. ilkin kendimi inandırmalıyım.</span></p>

  <p class="normal">Güneş pencerenin kirli, tozlu camlarından, sabahın ilk ışıklarını yayıyordu boş odaya. Daha yarım mızrak boyu bile yükselmemişti. Odada mat, can sıkıcı, kuru bir aydınlık peydahlanmıştı. Genç adam, Kerim, yorganını sırtına vurmuş, yerden yapma yatağının içinde bağdaş kurmuş, avuçları çenesine, dirsekleri dizlerine dayalı, taş bir heykel sessizliğinde düşünüyordu. Daha gün doğmadan yatağından doğrulmuş, biçimini hiç bozmadan hep o durumda kalmıştı. Arada bir anası odaya girip çıkıyor, odanın kapıya yakın köşesindeki gazocağına bir iki pompa vuruyor, üstündeki tarhana çorbasını pişirmeye uğraşıyordu. Otuzbeş yaşlarındaki meczup kızkardeşi, pencerenin karşısındaki duvarın dibine oturmuş, boş, anlamsız gözlerle olup bitenleri ve olmayanları izliyordu, gözünü boyuna bir o yana, bir bu yana oynatarak. Durgun, küskün bir hava esiyordu odada. Yarım, belki bir saattir uyanık oldukları halde, kimse bir ötekine bir tek laf etmemişti. Uğursuz bir şey bekleniyor gibiydi. Sükûn, sanki, içlerinde bir dinamit örüyordu. Meczup kız Keriman, şimdi, duvarın oyuğundan çıkardığı üstü bezlerle sarılı bir çöpü tahtaların üzerinde gezindiriyor, ağzı bilinçsizce açık, “ağğğ, uğğğ” diye sesler boşaltıyordu Kerim’in sessizlik halkasına ve gaz ocağının harlı tısıltısına. <span class="ideitalik">Daha sâkin, daha sâkin... anam bana inanmıyor, ilkin kendimi inandırmalıyım. Acaba polis eve uğradı mı? Soramazsın ki. Vay domuz başım.</span> Anası içeri girdi yeniden. <span class="ideitalik">Vay belâlı başım.</span> Düşüncesi kesildi. O anda da, hiç beklemediği soruyu sordu anasına:</p>

  <p class="normal">— Kahve var mı evde?</p>

  <p class="normal">Anası, tencerenin kapağını kaldırırken:</p>

  <p class="normal">— Zıkkım iç, diye mırıldandı, var bir pişirimlik.</p>

  <p class="normal">Anasının karşılığına şaşırmadı. Bir haberleşme kurabildiğine, bilmeden sevindi bile.</p>

  <p class="normal">Ayakyolundan döndüğünde, anası, kahvesini yatağının baş ucuna koymuştu. Bu sefer, yorganını sırtlamadan, doncak, bağdaş kurdu yatağına. Fincanı avucuyla kavrayarak ağır, dalgın höpürdetti kahvesini. <span class="ideitalik">Ne diyordum? Ha.. polis. Bıçağın bana ait olduğunu kimse bilmiyor.. Yani şimdilik.. Anam şüpheleniyor, gözünden bir şey kaçmıyor, ama beni ele vermez. Zaten ben ne yaptım? Ben mi yaptım?</span> Bacısı, biçimsiz açılmış ağzıyla gülümsüyordu. Elindeki çöpü, tahtaya sertçe vurmaya başladı. Kerim, isteksiz, bakışlarını o yana çevirdi. Bacısının, çirkin denebilecek gülümsemesini görünce, dalgın düşüncelerinden kurtulur gibi oldu. Kendini, yerini belirledi adeta. Birden, açık, parlak bir gözle baktı bacısına:</p>

  <p class="normal">— Eyi misin? diye seslendi.</p>

  <p class="normal">Gıdıklanmış gibi güldü Keriman. Omuzlarını oynattı. Kardeşinden bir iltifat aldığını anlamıştı. Keyfinden, bebek ağlaması gibi sesler çıkardı ağız boşluğundan.</p>

  <p class="normal">— Baba nasıl? diye sordu Kerim.</p>

  <p class="normal">Keriman kıkırdadı. Elindeki çöpü kardeşinin üstüne fırlattı. Bu sıra, anası gazocağını pompalarken başını omzundan çevirdi, Kerim’e baktı. Yüzünde, hiç de sevecen bir anlatım yoktu, görünürde.</p>

  <p class="normal">— Baban mı? diye sordu hınçla. Yeni mi aklına düştü?</p>

  <p class="normal">Kerim, aldığı çöpü, emekleyerek kendisine doğru gelen bacısının önüne attı.</p>

  <p class="normal">— Yok, diye karşılık verdi anasına, hep aklımda ama, sana bir şey sorulmuyor ki. Surat ediyorsun.</p>

  <p class="normal">— Ederim elbet. Seni doğuracağıma taş doğuraydım.</p>

  <p class="normal">— Nedir bu hal ana, sabahın köründe?</p>

  <p class="normal">— Sen daha iyi biliyorsun. Duymadım belleme. Babana gelince, ayağını çoktan çukura sokmuş o.</p>

  <p class="normal">— Hiç umut yok muymuş?</p>

  <p class="normal">Anası cevap vermedi.</p>

  <p class="normal">Güneş oldukça yükselmiş, odayı iyice ışığa boğmuştu. Pencerelerin perdesi olmadığından, ışıklar, bütün bolluğuyla dolduruyordu odayı. Nereden çıktığı anlaşılmayan sinekler, vızıldamaya başlamıştı ışık çizgilerinin içinde.</p>

  <p class="normal">Kerim, yatağın içinde, belini doğrultmuş oturuyordu bu kez. Bileklerini, dizlerinin üstünden sarkıtmıştı. Anasıyla, bu sabah, istediği konuşma ortamını kuramayacağını anlamıştı. <span class="ideitalik">Bir kez inandırabilsem onu. Benim bir şey yapmadığımı, elimi kana bulamadığımı. Bütün inancı sarsılmış bana karşı. Babamı görmeliyim. Böyle bir günde. Bu üçüncü gün, belki dördüncü gün ki, görmedim. Eve gelmedim. Allah kahretsin, bir anda her şey mahvolabilir. İlkin Ragıp’ı görmeliyim. Hayır, daha önce babamı, Ragıp’ı sorguya çekmişlerdir bile belki. Ona gitmek tehlikeli olabilir. Polisler Şadi’nin ardından koşuyorlardı, yakalamışlardır onu, mutlaka yakalamışlardır. Bir haber, bir haber, ama kimden?</span> Yekindi birden. Yastığın üst yanından çekti pantolonunu ve hızla geçirdi bacaklarına. Anası, çorba tenceresini indirmişti ocaktan. Kerim’in dışarı çıkmaya hazırlandığını görünce:</p>

  <p class="normal">— Baban kendinde değil, dedi değiştirmediği bir ses tonuyla.</p>

  <p class="normal">— Hele bir bakayım, dedi Kerim.</p>

  <p class="normal">Babası, yan odada yatıyordu.</p>

  <p class="normal">Usulca itti babasının yattığı odanın kapısını. Babası, ortalık yerde, yer yatağında, üstünde bir mitil, bütün bedeni bu mitilin altında derin derin soluklanarak yatıyordu. Hırıltıyla soluk alıp veriyordu. Yüzü, tanınmayacak değin sararmış, avurtları çökmüş, elmacık kemikleriyse dışarı doğru fırlamıştı. Kapının ne açıldığını, ne de, ardından kapandığını duyacak halde değildi. Bir süre, kapadığı kapının orda, ayakta, durup baktı babasının yüzüne. Bu denli değişme, birden korkuttu Kerim’i. İnsan, demek bu kadar değişebilir, bu kadar ufalabilirmiş! <span class="ideitalik">Bu, benim babam, bana dayak atan, göz açtırmayan. Öcünü alayım diye kapılara tarihler kazıyordum.</span> Varıp baş ucuna çömeldi babasının.</p>

  <p class="normal">— Baba.</p>

  <p class="normal">Cevap yok.</p>

  <p class="normal">Omzundan sarsmak istedi, ama sadece, dokunmakla yetindi. Babası hiç kımıldamadı. Açık, somut bir ölüme terkedilmişti. Bir süre, sessizce baktı bu ölümü bekleyen yüze. İçi, tuhaf bir kaygıyla doldu. <span class="ideitalik">Ben ne yaptım?</span> <span class="ideitalik">Ah, deli, çılgın kafa. Ne yaptım?</span> Ne düşündüğünü bilmiyordu. Sebepsiz bir pişmanlık duygusu, bir acıma hissi doldurmuştu içini.</p>

  <p class="normal">— Baba.</p>

  <p class="normal">Aynı düzenli hareketsizlik sürdü babasının yüzünde. O yüzdeki derin oyuklara bakıyordu Kerim. <span class="ideitalik">Bana kötülük eden adam. Kaç kez boğazına sarılmayı düşünmüştüm. Beni, bizi, evini terk edip kaçardı. Nereye gittiğini kimse bilmezdi. Hep, öyle terkedilmiş büyüdük, usul usul biz de evden kaçmaya alışarak, ne halt etmeye gittiğimizi bilmeyerek. Kanımız aynı. Para vermezdi bana, vermek istemezdi. Herkesler simit alıp yerken okulda, ben onlara bakardım, acıkmamışsam bile acıkarak. Bir gece para aldım cebinden. Ertesi gün, okulun ardındaki— meydanda, öteki çocuklarla kılıç çektik, üttüm. Sonra okuldan kaytarmalar.. sonunda kovdular. Bu babamın yüzünden.. sonra bir baltaya sap olamadım ne ettimse. Hazır paraya alıştım.. hazır para harcamaya. Bir baltaya sap olmadan da karın doyurmanın mümkün olduğunu, bunun gerçekten mümkün olduğunu öğrendim. Kimi şeyleri öğrenmek uzun sürmüyor. İnsan, kimsenin yardımına muhtaç olmadan kendiliğinden öğreniyor içinde bulunduğu şartlarda nasıl yaşanılacağını. Anlaşılmaz bir düzen, bir mekanizma adeta, aynı cins adamları bir araya getiriyor. Sonra, ortak, doğal, beleş yaşama başlıyor. Alışıyorsun buna. Sınır tanımaz bir kaygısızlık duygusu, ev gibi, aile gibi, kardeş gibi bir şeylerin hiç yokmuş gibiliği. Bunları öğrendiğimde çocuktum daha. Evden kaçıyordum sık sık. Elbet başım sıkışıyordu bir gün ve o gün eve dönünce, o korkunç dayaklar başlıyordu. Ev dışında yaşamaya alıştığımdan mıdır, bu dayaklardan mıdır, gene kaçıyordum. Hep bu babamdı. Kendi açısından, iyilik ediyorum sanıyordu bana. Oysa ben, çoktandır, onun kendi yolunu izlemeye başlamıştım bile. Bunu fark edememişti. Ben dayak yemeye dayanıklı bir çağa geldiğim zamansa, o artık bana dayak atacak gücünü yitirmişti. Onun bu yenik, düşkün durumu, sevgi değilse bile, alışılmadık bir acıma duygusu uyandırıyordu içimde. Şimdi yalnızca acıyorum ona, kötü bir duyguyla acıyorum, tıpkı bir kedi ölüsüne acır gibi.</span></p>

  <p class="normal">Dalgın, yüzüne bakarken, bir de, aslında ne söyleyeceğini bilmemenin şaşkınlığıyla:</p>

  <p class="normal">— Baba, diye seslendi Kerim son bir kez.</p>

  <p class="normal">Arkasından, oda kapısının aralandığını duydu. Başını çevirmeden dinledi.</p>

  <p class="normal">— Adamı rahat bırak.</p>

  <p class="normal">Anasının sesiydi. Çömeldiği yerden kalktı. Kapıya doğru yürüdü.</p>

  <p class="normal">— Bir şey yaptığım yok benim. Yüzünü seyrettim sadece.</p>

  <p class="normal">— İyi, pekâlâ. Çorba hazır öte odada.</p>

  <p class="normal">— Babam yiyemiyor mu bir şey?</p>

  <p class="normal">— Ağzından aktarabildiğim kadar aktarıyorum. Yoksa kendi mecali yok, görüyorsun.</p>

  <p class="normal">— Kaç gündür yatıyor böyle?</p>

  <p class="normal">— Üç dört gün oldu. Zaten hastaydı, ama böyle yatmıyordu. Geçende dışarıya çıkmıştı, yorgun geldi. O oldu yattığı. Barsakları, midesi.. nefesi de darlaşıyordu zati. Götürür bunlar onu.</p>

  <p class="normal">Kerim ses etmedi. Yan odaya geçtiler. Yer sofrasına oturdular. Üçü birlikte, aynı kaptan kaşıklamaya başladı. Ana, bu ara, ayrı bir sahana soğuması için çorba ayırdı, kocasına içirecekti.</p>

  <p class="normal">Sessiz ve çabucak bitirildi kahvaltı.</p>

  <p class="normal">Ana, şimdi, sofrayı toplamaya başlamıştı. Keriman, cebinden, paçavralara sarılı çöpünü çıkardı, elinde kıvırıp oynamaya başladı. Kerim, o alıştığı biçimiyle döşeğine bağdaş kurup oturdu yeniden. Döşeğin altından tütün tabakasını çıkarıp bir sigara sarmaya başladı. İki kaşının arasındaki diklemesine çizgi, yukarı doğru derinlemesine uzanıyordu. Sigarasının kâğıdını tükürüklerken, anasının yüzüne bakmadan:</p>

  <p class="normal">— Gece ben yokken kimse geldi mi bize? Diye sordu anasına.</p>

  <p class="normal">Anası, duvardan bulaşık bezini alırken:</p>

  <p class="normal">— Polis falan mı soruyorsun? dedi.</p>

  <p class="normal">— Beni arayan oldu mu, diye soruyordum, dedi Kerim.</p>

  <p class="normal">— Polis aramadı, ama gelip haber verdiler. Arabacının vurulmasına senin adın da karışmış.</p>

  <p class="normal">— Adı karışmak başka, işin içinde olmak başka, dedi Kerim.</p>

  <p class="normal">— Doğru söyle, dedi anası, dahlin var mı bu işte?</p>

  <p class="normal">— İlgim yok benim. Yalnız soran olursa, o gece evde olduğumu söylersin.</p>

  <p class="normal">— O gece evde olmadığını herkes biliyor senin.</p>

  <p class="normal">— Gece yarısından önce evde olduğumu söylersin.</p>

  <p class="normal">— Bu kurtarır mı seni?</p>

  <p class="normal">— Hiç bir şey kurtaracak değil beni. İlgim olmayan bir işle yok yere başımın belaya girmesini istemiyorum, hepsi bu.</p>

  <p class="normal">Keriman, emekleyerek Kerim’in yanına kadar gelmişti. Elindeki çöple Kerim’in dizine yapıştırdı bir kez, kıkırdadı. Kerim, çöpü onun elinden alıp uzağa fırlattı, Keriman çöpün ardından oraya yöneldi. Anası, küllü bezle bulaşıkları yıkarken söyleniyordu kendi kendine:</p>

  <p class="normal">— Ocağımızı başımıza yıktın, bedenin devrilsin senin, emi!..</p>

  <p class="normal">Sonunda bulaşıkları yıkayıp bitirdi, soğumuş çorba sahanını alıp odadan çıktı.</p>

  <p class="normal">Kerim sigarasını tablaya bastırdı. Avluya bakan pencereden bir kaysı dalının uçları görünüyordu. Kerim dalgın, düşünüyordu.</p>

  <p class="normal"><span class="ideitalik">Önce iyi başlamıştı her şey. Ütüyorduk. Sonra bu arabacı geldi. Kendisini daha önce halin oralarda bir kaç kez görmüştüm. Bizim buralara geleceğini aklımdan geçirmezdim. Seferin evine ilk gidişimdi bu. Uzun, tahta bir ev. Şehrin dışında oluşu da iyi. Güvenceli bir yer. Etrafı bahçeyle çevrili. Bu bahçeye girmek için, derince bir hendeğin üstünden aşan tahta bir köprüden geçmek gerekiyor. Seferin evini, Ragıp keşfetmiş, hemen o gün gelip bize haber vermiş, akşamına da, biz oraya damlamıştık. Arabacı gelinceye değin her şey yolunda gidiyordu. Sonra, arabacı da oyunumuza dahil oldu. Üç beş elde, hepimizi soyup soğana çevirdi. Şadi, en son, şövalye yüzüğünü ortaya koydu, arabacı onu da, aldı. Ortaya koyacak başka bir şeyimiz kalmayınca, arabacı savuşup gitti. Ardından, az sonra da, biz çıktık. Ortalık zifiri karanlıktı. Ay falan yoktu. Yemiş ağaçları sık bir kemerle kaplamıştı hendeğin kıyılarını. Ragıp, Şadi, ben, üçümüz yolumuzu kestirmeye çalışarak arka arkaya yürüyorduk. Karşı tepelerden, uzaktan gelen ışıklar patikanın kimi yerlerini soluk soluk aydınlatıyordu. Aşağıdaki dereden gür bir lâğım suyu akıyor, ortalık ekşi ekşi kokuyordu. Patika da ıslaktı. Taşların arasından sular sızıyordu. Evler çok seyrekti. Hemen iki üç bahçe arasında, bazen daha uzun aralıklarla ancak bir ev yer alabiliyordu. Evlerden ışık gelmiyordu. Böyle, ihtiyatla, acemice yürüyerek hendeği geçip karşı kıyıya vardık. Oradan, dağılacaktık. Tam o sıra, Şadi sokağın öbür ucunda arabacıyı görmüş, bize de işaret etti. Aklımızda bir şey yoktu. Arabacı, orada, bir şeyle oyalanıyordu. Az daha yaklaşınca, arabasını bağladığı karanlık yerden çıkarmaya uğraştığını gördük. O da bizi görmüştü. Görür görmez de hemen elini çabuklaştırdı ve arabasını hızla çekerek üstüne atladı ve yolun, yürüdüğümüz yönüne doğru atını kamçılamaya başladı. O anda Şadi, nasıl oldu anlayamadım “Davran ulan” diye haykırarak arabacının ardından seğirtti. Aramızda ancak otuz kırk adımlık bir mesafe vardı. Araba daha hızını alamamıştı. Şadi, bütün gücüyle koştu ve atı yularından yakaladı. Ragıp’la ben de o sıra yetişmiştik. Şadi, sol eli atın yularında, arabacıya “Paraları..” diye bağırdı. Arabacı “Siz kaybettiniz, çekil önümden” diye öfkelendi. Şadi üsteledi. Bunun üzerine arabacı bir kamçıyla Şadi’den savuşup kurtulmak istedi. Kamçı, Şadi’nin suratına çarptı. Şadi, kamçının acısıyla bir sıçrayışta arabanın üstüne çıktı. Bu arada ben, elim belime gitmiş, bıçağımı çekmiş bulunuyordum. Arabacıya vurmak aklımdan geçmiyordu. Bıçak, ortamın gereği olarak elimde duruyordu sanki. Şadi, arabacıyı dirseklerinden kavrayarak bütün bedenini sarmış, sarsıyordu. Arabacı da, boşta kalan eliyle, kamçısının sapını Şadi’nin beline dürtüyordu. Ragıp, birden, kamçının önünde sallanan meşinini çekip kamçıyı arabacının elinden kurtardı. Şadi, “Sökül ulan, öldürürüm” diye soluyordu. Elimdeki bıçağı gördü. Ve kaptı. Arabacının sırtına dayadı. Arada bir küfrediyor, en çok, “Sökül ulan” diye bağırıyordu dil alışkanlığıyla. Arabacı, daha bıçağın farkında değildi. Birden “Ulan hergeleler” diye bir sayha kopardı ve Şadi’nin kollarından kurtuldu. Şadi, ikinci kez arabacının beline saldırdı. Arabacı, dirseklerini Şadi’nin omuzu hizasına kaldırmış, oradan vuruyordu. Şadi, arabacının belini kavramıştı, bıçağın açık yüzü arabacının beline dayalıydı. Arabacı, birden “Amman, anam, yandım” diye haykırdı ve arabanın içine yığıldı. Ben de arabanın üstündeydim. Arabacının yıkıldığını görünce, yere atladım. Şadi, çabuk bir hareketle arabacının ceplerini karıştırdı, bulabildiği paraları alıp kendi cebine koydu. Bıçak arabacının sırtında saplı duruyordu. Şadi, yere atladı “Haydin, tez..” diye fısıldadı adeta. Olanları daha aklıma yerleştirememiş, tereddütle dururken, Şadi, “Tez ulan, haydin” diye acele ediyor, fakat kendisi de şaşırmış, yerinden kımıldayamıyordu. Birden, “Bıçak..” diye seslendim. Şadi gördü. Sapından tutup çekti arabacının sırtından. Arabacı ıhladı, titredi ve birden gevşedi. Şadi, elindeki bıçağı hendekten aşağı doğru attı ve o anda, üçümüz birden şehre doğru koşmaya başladık. Sokakların birleştiği bir kavşağa gelince Şadi “ayrılalım” düşüncesinde bulundu. O zaman üçümüz, üç ayrı yoldan daldık. Şehrin bu kesimlerini, bütün çıkar ve çıkmaz sokaklarıyla gayet iyi biliyordum. Daha sokağı ortalamamıştım ki, gerilerden bekçi düdüklerinin sesini işittim. Acele ederek, terleyerek bütün ara sokakları, kaçak sokakları vurup evi buldum. Şimdi birbirimizden haberimiz yok. Daha doğrusu benim onlardan haberim yok. Yakalandılar mı, bilmiyorum. Ama sâkin olmalıyım, daha sâkin, daha sâkin.. daha sâkin.</span></p>

  <p class="normal">Vakit, öğleyi buluyor, ama Kerim yerinden kımıldamıyordu. Üst üste içtiği sigaralarla kül tablasını doldurmuştu. Üç gündür, böyle, diken üstünde duruyor, evden çıkmadan, Ragıp’ın, Şadi’nin, ya da bir polisin kapılarını çalmasını tedirginlikle bekliyor, ama beklediği şey bir türlü gerçekleşmiyordu. Ne yapacağını açıklıkla kestiremiyordu. Aslında, arabacının öldüğünden bile emin değildi. Hiç kimseden, hiç bir kesin haber alamamıştı daha. Belki de, sadece yaralanmış olabileceği düşüncesi, arada bir, aklından umutsuz bir donuklukla geçiyordu. Oyalanacağı, düşüncelerini başka alanlara kaydırabileceği hiç bir işi yoktu. Zihni, tek bir nokta üstünde durmaktan usanmış, uyuşmuştu. Bacısı, bıkmadan elindeki çöple oynuyor, ona söyleniyor, darılıyor, kendisi de, dalgın, isteksiz— onu seyrediyordu. Anası, ev işiyle uğraşıyor, daha öğle vakti bile olmadan evin bütün işleri bitirilmiş bulunuyor, o zaman da kirmanını alıp avluya çıkıyor, orada, duvarın gölgesinde iplik eğiriyordu. Anası, bu iplikleri kimi zaman ısmarlama eğirir, kimi zaman da, müşteri olmayınca kendiliğinden eğirip çileler haline getirir ve müşterisini bulunca satardı. Eskiden, daha makine işi çoraplar çıkmadan önce bu iş, iyi denecek para getirirdi. Şimdiyse, bu ipliklerin alıcıları olarak yalnız köylüler kalmıştı, onlar bile eskisi kadar istekli değillerdi artık, zor günlere, zor durumlara düşmüşlerdi. Baba, anadan doğma yoksul biri değildi aslında. Vaktiyle, kendi babasından geniş topraklara, bağlara, zeytinliklere sahip olmuştu. Fakat hiç bir zaman bu işlerin adamı olmadığından, zamanla, bunları parça parça elinden çıkarmış, elde ettiği paraları da, kolayca yiyip bitirmişti. Şimdi, ellerinde ancak yıllık şıralarını çıkartabilecek genişlikte bir bağ parçasıyla, bir de, içinde oturdukları şu ev kalmıştı. Evin avlusunda, iki ahırları vardı. Bu ahırları, oda niyetine bir hamalla karısına kiraya vermişlerdi. Üçüncü bir ahır da, avlunun yan tarafına düşüyordu, orada da, yılın her mevsiminde birkaç oğlak bulundururlar, zamanı gelince de satarlardı. Bir süredir, böyle yaşayıp gidiyorlardı. Ana, son zamanlarda gitgide daha huysuzlanmaya başlamış, aksileşmişti. Yüreğinin bütün sevecenliğine karşı, belki gereksiz yere, yok yere böylesi yoksul bir hayata düşmek zorunda kalışları, onu ters, inatçı, huysuz bir insan haline getirmişti. Her şeye rağmen, elinde birazcık parası olsa, gidip bir hekim çağırmayı düşünüyordu. Ama bu günlerde hiç iplik de satamamışlardı. Kocasını, anasından öğrendiği bir usulle kendisi tedavi ediyordu. Yani, günde birkaç kez sirkeyle şakaklarını ovuyordu adamın.</p>

  <p class="normal">Ana, şimdi avluda, oturmuş, kirmanını yuvarlıyordu.</p>

  <p class="normal">Hamalın karısı Güllü de, avluyu sulamış süpürüyordu. Kerim de, camdan bunları seyrediyordu. Güllü, işini bitirdikten sonra süpürgesini kapıya dayadı, gelip ananın yanına çömeldi. Bir süre ananın işlek ellerine baktıktan sonra:</p>

  <p class="normal">— Ne güzel eğiriyorsun, dedi, bana da öğretsene bir gün bunu.</p>

  <p class="normal">— Öğrenecek zor bir şeyi yok ki bunun, diye cevap verdi ana, ipi şu çengelden geçireceksin, sonra da kirmanı işte şöyle bacağınla avuçların arasında yuvarlayacaksın.</p>

  <p class="normal">Güllü, işin bu kadar basit olduğunu şimdiye değin hiç fark etmemişçesine şaşırdı.</p>

  <p class="normal">— Madem bu kadar kolay, bir kirman da ben isteyeceğim bizim heriften, dedi.</p>

  <p class="normal">Güneş iyice yükselmiş, ortalık sıcaklaşmıştı.</p>

  <p class="normal">Ahırın kapısı önünde, iki keçi, önlerindeki sarı otları yiyorlar, bir yandan da hımkırıyorlardı.</p>

  <p class="normal">Birden, beklenmedik biçimde, dış kapı vuruldu. Ana, yuvarlamaya hazırladığı kirmanını avucunda tuttu, kapıyı dinledi. Kerim de içerden bütün dikkatiyle gözlerini odanın kapısına çevirip bakmaya başladı. Ana, kapının ikinci kez vurulmasını bekliyordu. Kapı, ikinci kez vuruldu. O zaman kirmanını toparlayıp gitti, kapıyı açtı. On-oniki yaşlarında bir çocuk duruyordu kapıda.</p>

  <p class="normal">— Ne istiyorsun? diye sordu ana.</p>

  <p class="normal">Çocuk, elinde tuttuğu katlanmış bir kâğıt parçasını uzatarak:</p>

  <p class="normal">— Kerim ağabeye gönderdiler bunu, dedi, Ragıp ağabey, selamı var.</p>

  <p class="normal">Çocuk, kâğıdı ananın eline tutuşturur tutuşturmaz ters yüzü, koşup gitti.</p>

  <p class="normal">Kerim dışarı çıkmıştı, anasının elindeki kâğıdı aldı, açıp okudu:</p>

  <p class="normal">“Şimdilik bir şey yok, akşama bizim eve bekliyorum, selâm ederim. R.”</p>

  <p class="normal">Yüreğine soğuk sular serpilmiş gibi oldu. İçini, beklenmedik bir umut ve sevinç sardı Kerim’in. Kâğıdı cebine koymuşken çıkarıyor, o eğri büğrü yazıyı, bir kez, bir kez daha okuyordu. Şimdi, akşamı iple çekiyordu. Bir anda, öyle sınırsız, anlamsız bir sevince kapıldı ki, gidip bacısının elinden yarenlik olsun diye çöpünü kaptı, havaya atıp tuttu, çöpünün ebediyen elinden gittiğini sanıp korkan, böylece gözleri faltaşı gibi büyüyen bacısının yapık saçlarını sevgiyle avuçladı.</p>

  <p class="normal">— Sana bir çomçalı gelin yapacağım, kız, diye bağırdı.</p>

  <p class="normal">Çöpünü yeniden kazanan Keriman da kıkırdamaya başladı.</p>

  <p class="normal">İçi, aceleyle, sabırsızlıkla dolu, akşamı beklemeye başladı Kerim.</p>

  <p class="normal">Gün, öğleyi dönmüştü. Sünepe bir vakit, bitmek bilmeksizin uzayıp gidiyordu. Öğle yemeklerini çoktan yemişler, yeniden, can sıkıcı bir beklemenin içine düşmüşlerdi. Dışardan, çocukların, boşluk içinde tınlayan anlamsız gürültüleri duyuluyordu. Duru, ölgün, sıcak bir öğle sonrası sürüp gidiyordu. Bir kadının, sokaktaki çocuğunun adını çağıran sesi, havada uzun uzun yankılanıp durdu, sonra bir yerlere takılıp kaldı.</p>

  <p class="normal">Kerim’in anası, içeri girdi.</p>

  <p class="normal">— Babanın gözleri açıldı, dedi.</p>

  <p class="normal">Kerim, içinin sevincini dışarı vuracak fırsatı yakalamışçasına:</p>

  <p class="normal">— Güzel Allahım, diye bağırdı, böyle iyi haberler de üst üste gelir miymiş?</p>

  <p class="normal">Babasının yattığı odaya geçti. Babası, gerçekten, gözleri açık bakıyordu. Ama, yüzü hâlâ solgundu. Sarı ve yorgundu. Yüz çizgileri, oyuk oyuk belli oluyordu. Kerim’i gören gözleri, hiç bir değişme işareti belirtmedi. Yüz çizgileri oynamadı. Kerim, varıp babasının baş ucunda çömeldi.</p>

  <p class="normal">— Ağrıların geçer gibi oldu mu?</p>

  <p class="normal">Soracak başka bir şey bulamamıştı bir an. Babası, ne baktığı yerden gözlerini çevirdi, ne de bir tek kelime söz etti.</p>

  <p class="normal">— Bir şey ister misin?</p>

  <p class="normal">Babanın yüzü, öyle, hiç etkilenmemiş, donuk, sarı, kımıltısız duruyordu. Gözlerini çevirip bakmadı bile. Kerim, yapacak bir hareket, söyleyecek bir söz arıyordu.</p>

  <p class="normal">— Dur ateşine bakayım baba, dedi.</p>

  <p class="normal">Ve elinin tersiyle babasının alnına dokundu. O zaman babası, gene gözlerini çevirmeden, gene yüz çizgilerinden hiç birini oynatmadan, yalnız dudakları hafifçe aralı, iğrenir bir anlatımla:</p>

  <p class="normal">— Çek elini, diye mırıldandı.</p>

  <p class="normal"><span class="ideitalik">Vay habis, vay moruk, hâlâ kin besliyor, ben kendisini bağışlamaya gelmişken, o, bağışlama hakkının kendinde olduğunu sanıyor. Ben bunca yılın haksızlıklarını unutmaya hazırken, o yeniden beni tepelemeye kalkışıyor. Sen bunca serveti sat savur, çarçur et.. kimse senden hesap sormasın, kimse sana gözünün üstünde kaşın var demesin, iki ayağın çukura girmişken bile gel böyle kasıntı yap. Ah, nankör, ah, rezil.. senin baban da böyleymiş. Çocukluğumun o yaz günlerinde, bağları gözetmeye gittiğimizde, at sırtında saatlerce dolaşırdık da gene ucunu bulamazdık toprakların. Kimse hesabını sormadı sana bunun. Mısır tanesi gibi bütün aileyi dağıt, bizi sersefil et, sonra gel kasıl, beni suçlamaya kalkış. Ciğerinin beş para etmeyeceği şu halinde boğazına sarılmam neye yarar ki? Şimdi öfkelenemiyorum bile sana. Ama on yıl önce seni öldürmüş olsaydım, şimdi rahatlıkla “pişman değilim” diyebilirdim alnımı gere gere. Şeytanî— bakışını, sarı, hileci yüzünü aklımda tutmayı becerirdim. Bir gece, beni dövmek için hazırladığın nar çubuğunu elinden alıp seni dövebilirdim, yapmadım, sen bunu anlamadın, sandın ki, ben senin kaba gücüne boyun eğdim, oysa, her şeye rağmen babalık hakkı diye bir şeylere inanmaya çalışıyordum, anlamadın. Anamdan, benden, feleğin yere çaldığı şu zavallı kızından tırtıkladığın şeylerle yaşamayı bir onur belledin. Kimse bir tokat gibi çalmadı senin yüzüne bunu. Şimdi, içinde hangi ukdeyle ölüp gideceksin bilmiyorum, ama rahat ölmeyeceğine yemin edebilirim. Çok eskilerde, dirliğimizin iyi olduğu çok kısa dönemler olmuştu. Ben daha küçücük bir çocuktum. Topraklarımız para getirirdi. Anam, şu batası kirmanın ne olduğunu bilmezdi. Öncesini ve sonrasını hatırlayamadığım bir geceydi. Aranızda ne geçmiş bilmiyordum, anam ağlıyordu. Vakit çok geç olmalıydı. Hepimiz aynı odada yatıyorduk. Sen anama: “Ben iyi bir insan olamadım, iyi bir baba olamadım, iyi bir koca olamadım” diye yalvarıyordun. Ben yattığım— yerde uyumamış, sizi duyuyordum. Ne demek istediğini açıklıkla kavrayamıyordum ama iyi yürekli bir adamın sesi çalınıyordu kulağıma. Sanırdın ki, bir adam tövbe ediyor. Galiba kumar falan oynuyordun. Sonra, hiç bir zaman, hiç bir zaman öyle bir gece daha olmadı hayatımızda. Ama sen bizi haince harcadın, bize hiç bir şey vaat etmeden, hiç bir umuda hiç bir aralık kapı bırakmadan.. gelip ayaklarımıza kapanıp bağışlanmayı dileyeceğine, bize diklenmeye kalkışıyorsun. İçinde nasıl bir haklı sebep gizliyorsun, şeytan bilir. Zaten şeytandan başkasının aklı ermemiştir şimdiye değin ne yaptığına. Ah, alçak başım, ben ne diyorum bu habise, bir suç, ardında kötü bir leke bırakarak gidecek bu mumyaya.. Bir mumya, kötü bir ruh, içimizi talan eden bir hiçlik, boşluk sefaleti.. Bir şeyler ölsün bu içimizde, ölsün, tıpkı tuz altında kalmış bir salyangoz gibi.</span></p>

  <p class="normal">Kerim, elini babasının alnından çekmiş, öyle, kımıldanmadan, nerdeyse soluk almadan duruyordu. Babasının sarı yüzüne, kocaman, kara bir sinek, vızıltıyla kondu. Kerim, bir şey düşünmeden sineğe baktı. Sonra, gene bir şey düşünmeden elini oynatıp sineği babasının yüzünden kovdu. Sinek, ağır vızıltısıyla uçtu, bir süre ortada zikzaklar çizdi, sonra, pencere camının en temiz yerine çarptı. Babası, hiç bir şeye, hiç bir tepki göstermedi.</p>

  <p class="normal">Bir ölü odası da ancak bu kadar hareketsiz olabilirdi.</p>

  <p class="normal">Odanın kapısı, bozkırda bir kâğnı sesiyle gıcırdadı. Ana, elinde bir sirke şişesi ve bir bez parçasıyla içeri girdi.</p>

  <p class="normal">— Daha iyice misin?</p>

  <p class="normal">Adam sesini çıkarmadı, yüz çizgileri oynamadı. Ana, elindeki bezi sirkeyle ıslatıp adamın alnında gezdirdi. Adam, derince bir soluk aldı, soluğu fışırdadı. Kerim, anasının el hareketlerini izliyordu. Ana, birden bir şey hatırlamış gibi, elini dizine vurdu:</p>

  <p class="normal">— Vay benim akılsız başım, dedi, insan ne kadar da unutkan oluyor, evde az bir şey meyan kökü olacaktı, meyan şerbeti bire birdir bu illete.</p>

  <p class="normal">Yüzüne baktırmak istercesine eğildi adama doğru:</p>

  <p class="normal">— Biliyorsun ya önceleri de miden ağrıdığında hep meyan şerbeti içerdin, iyi gelirdi.</p>

  <p class="normal">Ne babada, ne oğulda, herhangi bir tepki olmadı. Ana, konuşuyordu:</p>

  <p class="normal">— Her derdin bir çaresi vardır derler ya, bu derdin çaresi de meyan köküdür. Öyle toprağın altında... Rahmetli babam evde her daim bulundururdu meyanı. Hekim gibi bir şeydi kendisi, bir otlar bulur, onları ezer, ilâç yapar, solucan düşürtürdü. Sonra gelincikle bir su hazırlardı, nasıl yapardı bilmiyorum, baş ağrısına iyi gelirdi. Rafımızda her illet için bir ot, bir bitki parçası, tuhaf şeyler bulunurdu. Cahillik, ben öğrenemedim onları nasıl yaptığını, ama anam biliyordu. Zahir babamdan öğrendiydi. Rahmetli sağ olsa seni şimdi onbeşinde delikanlı gibi yekindirirdi ayağa. Bir gün yayladaydık. Anamın beline bir ağrı yapıştı. Babam kasabaya inmişti. Amcam falan hep birliktik. Ne ettikse ağrıyı kesemedik. Anam iki gün inleye inleye yattı. Ölecek diye korktuyduk hepimiz. Geceleri iniltisi dağları sarıyordu. Neyse, uzatmayım, iki gün sonra babam döndü kasabadan, anamı o haliyle gördü. “Yahu, niye bağırtır, eziyet edersiniz kadıncağıza, diye çıkıştı hepimize, her yerde falan otlardan dururken öldüreceksiniz kadını.” Sonra hemen o dediği otlardan topladı, bir şeyler karıştırıp cıvık bir ilâç elde etti, anamın sırtına sürmesinden daha bir saat geçmedi ki kadının iniltisi, bir şeyi kalmadı. Kadın o gece rahat bir soluk aldı. Şimdiki gibi aklımda, ertesi gün de yıllık şıramızı yapacaktık. Durdurabilirsen durdur anamı yerinde. Sen daha hastasın, belin ağrıyor dediysek de, başa çıkmak ne mümkün, bizimle birlik olup üzüm tepeledi, şırayı kürekledi. Bir daha da anamın bel ağrısı çektiğini bilmem, başka bir şeydendi. Bir gün de, gene...</p>

  <p class="normal">Baba, ilk kez hareket etti. Mitilin dışındaki elini güçsüzce kaldırıp indirdi.</p>

  <p class="normal">— Yeter, sus artık, diye mırıldandı.</p>

  <p class="normal">Ananın üstünde, şimdiye değin kimsenin görmediği, tuhaf bir hal vardı. Boyuna konuşmak, anlatmak istiyordu. Kendisini dinleyip dinlemediklerine kulak astığı yoktu. Ama, adamın işaretiyle toparlandı. Sirke şişesiyle bez parçasını yatağın kenarına bıraktı, ayağa kalktı.</p>

  <p class="normal">— İyi ki dedin, dedi, birden bazı öyle boşboğaz oluyorum. Yaşlılık zahir. Şerbeti hazırlayım. Bu kadar çene çalacağıma hazırlamıştım bile. Kahretmesin, meyanı da hangi deliğe tıkıştırdıydım ki?</p>

  <p class="normal">Söylene söylene çıktı odadan.</p>

  <p class="normal">Anasını hiç böyle görmemişti Kerim. İçinde, ani, çılgın bir şey yıkılır gibi oldu.</p>

  <p class="normal">Kendini toparlamaya çalıştı. Babası, yüzü sapsarı duruyor, dudakları hafiften titriyordu. Kafası, tuhaf, sinirli, gergin bir düşünceyle allak bullak olmuştu. O iri, kara sinek, kafasını cama çarpıp duruyordu, odanın ölü sessizliğini bozarak ve Kerim ısrarla izliyordu sineğin ne yaptığını.</p>

  <p class="normal">— Beni bağışlamanı istemeye gelmedim buraya, dedi aniden, böyle bir şeye niyetim yok, ne de senin beni bağışlamana gerek var. Ne olmuşsa olmuştur şimdiye değin, artık hiç bir şey değişecek değil.</p>

  <p class="normal">Sustu, dikkatle babasının yüzüne baktı. Babası, hâlâ hiç bir tepki göstermiyordu.</p>

  <p class="normal">— Beni anlıyor musun? Diyeceğim, belki bir daha göremeyeceğiz birbirimizi. Yakında belki tutuklayacaklar beni. Neyse.. bilmediğin bazı şeyler oldu. Asıl demek istediğim...</p>

  <p class="normal">Babasının yüzünde hiç bir kımıltı yoktu.</p>

  <p class="normal">Kerim, babasının kendini duyup duymadığını bile kestiremiyordu. Adam, öylesine bir hareketsizlik içindeydi.</p>

  <p class="normal">— Dinliyor musun beni? diye, kelimelerin üstüne basa basa sordu. Seninle hesaplaşmak istiyordum, ama artık vazgeçtim. Sen, hiç bir şeyin hesabı sorulacak adam değilsin. İşlemediğim bir suçtan, ama senin yüzünden yakında yakalayacaklar beni. Aslında hiç de bunlar değildi seninle konuşmak istediğim. Şu halinde bile insanı kışkırtan bir kötülük dolaşıyor yüzünde. Anamı deli ettin, anlıyor musun? Şimdi deliriyor o.</p>

  <p class="normal">Kerim, ne dediğini, ne demek istediğini bilmeden konuşuyordu. Yüzünün rengi atmıştı. İçindeki öfkeli, sinirli değişmeyi kendisi de anlayamıyordu.</p>

  <p class="normal">— Her şey vız geliyor artık bana, dedi, seninle insanca konuşmak için gelmiştim buraya, ama o fırsatı da yok ettin.</p>

  <p class="normal">Bir anlık suskunluk içinde, sineğin korkunç vınlaması duyuldu.</p>

  <p class="normal">Baba, ilk kez, başını hafifçe yana, Kerim’e doğru kaydırdı. Fakat yüzü hâlâ o anlatılmaz hareketsizlik içindeydi. Dıştan bakıldığında, gözlerinde ne bir kin, ne öfke, ne de başka herhangi bir heyecan vardı. Yüzü Kerim’e dönük, hiç bir çizgisi oynamadan, olağanüstü bir sakinlikle:</p>

  <p class="normal">— Defol, diye mırıldandı, beni yalnız bırak.</p>

  <p class="normal">Mırıltısında, karşı konulmaz bir buyruk edası vardı.</p>

  <p class="normal">Yüzünün hareketsizliği, başka bir şey söylemenin gereksizliğini anlatacak bir biçim almıştı anlaşılmaz bir açıklıkla.</p>

  <p class="normal">Kerim:</p>

  <p class="normal">— Gidiyorum, diyebildi sadece. Bir şey, son bir şey daha söylemek istedi ama nedense beceremedi bunu.</p>

  <p class="normal">Bozguna uğramış halde çıktı dışarı.</p>

  <p class="normal">Öbür odaya geldiğinde, anası bütün kapkacağı, bir sürü paçavrayı orta yere dökmüş, meyan kökü arıyordu. Meczup kız, kendisi için bir şenlik yapılıyormuş gibi sevinçle seyrediyordu anasını.</p>

  <p class="normal">— Ahırı, her bir yanı aradım, meyan kökünü bulamıyorum, kirmanımı da yitirdim, diye söyleniyordu anası. Bir torbanın içindeydi. Nasıl da böyle bulamıyorum Allahım...</p>

  <p class="normal">Kerim, ellerini arkasında kavuşturup, sarı bir düşünceyle, avluyu seyre daldı. Nice sonra avluya bir gölge düştü. Güneş çekilmeye başladı.</p>

  <p class="normal">Ortalık iyice kararınca, kimseye bir şey demeden, kapıyı açtı. Ragıp’ın evine doğru yola çıktı.</p>
</body>
</html>
