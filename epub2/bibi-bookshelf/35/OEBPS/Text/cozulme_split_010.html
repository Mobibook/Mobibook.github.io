<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cozulme</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_8">IV.</h2>

  <p class="normal">Hükümet binası, taş yapılı, eski bir binaydı. Şehrin ana caddesi üstünde, çarşının bir kenarındaydı. Çevresinde başka yapılar olmadığından, bulunduğu yerde, çok büyük ve sevimsiz görünüyordu.</p>

  <p class="normal">Kerim, polise tek kelime söz etmeden hükümet binasına kadar yürüdüler. İçerisi çok kalabalıktı. Giren, çıkan belli değildi. Savcının kapısına geldiler. Koridorda, duvar kenarlarına kanepeler sıralanmıştı. Bir takım kadınlar, gelişigüzel oturuyorlardı. Arada bir, bir mübaşir, gür sesiyle birinin adını ünlüyordu. Orta yerde, kimileri, üçer beşer kişilik kümeler yapmış konuşuyorlar ya da bir konuyu tartışıyorlardı.</p>

  <p class="normal">Kerim, birdenbire, kendisini çok yalnız, çok yardımsız hissetti. Orada, o kadar çok insanın bulunuşuna bir anlam veremedi. Mahkeme kapılarında, yalnız suçlu kimselerin bulunacağını sanmıştı şimdiye kadar.</p>

  <p class="normal">— Sen burda otur, ben içeriye haber vereyim.</p>

  <p class="normal">Polisti.</p>

  <p class="normal">Birden uykusundan uyandı Kerim.</p>

  <p class="normal">Polisin gösterdiği kanepeye oturdu.</p>

  <p class="normal">Polis, ayrılmadan:</p>

  <p class="normal">— Bir yere ayrılma, diye ikaz etti.</p>

  <p class="normal">Kanepenin karşısındaki odanın kapısını tıklattı, içeriye girdi.</p>

  <p class="normal">Kerim, kapıya baktı. Kapının hemen yanında, “C. Savcılığı” diye bir levha okudu, bilincine yerleştirmeden ne okuduğunu ve umursamadan.</p>

  <p class="normal">Aynı polis, birkaç dakika sonra, aynı kapıdan dışarı çıktı.</p>

  <p class="normal">— Birazdan seni çağıracak savcı, dedi ve Kerim’in yanı başına oturdu.</p>

  <p class="normal">Polisin, birazdan diye haber verdiği zaman, öğleye kadar sürdü.</p>

  <p class="normal">O âna kadar savcının kapısı boyuna açılıp kapanmış, içeriye birileri girip çıkmıştı. Kerim, hiç bir sabırsızlık belirtisi göstermeden, yüzü hep sarı, düşünceli, bekledi.</p>

  <p class="normal">Sonunda, onu da içeriye çağırdılar.</p>

  <p class="normal">Savcı, ilk bakışta, sert bakışlı, sert ve soğuk yüzlüydü. İki elini, camlı masasının üstünde kavuşturmuş, başını da ellerine doğru eğmiş, bütün bedeniyle âdeta masaya yumulmuş oturuyordu.</p>

  <p class="normal">Kerim içeriye girince, savcının gözlerinden başka hiç bir yeri oynamadı. Kerim, kapıdan birkaç adım atıp durdu. Tereddüt etti. Savcı çok uzun süren birkaç saniye boyunca Kerim’i tepeden tırnağa süzdü. Yüzü kımıldamadı. Kerim, bakışlarını yöneltecek bir yer bulamadı. Masanın camı, savcının arkasındaki pencereden gelen ışıkla parlıyordu.</p>

  <p class="normal">— Adın ne senin?</p>

  <p class="normal">Savcı, sadece çenesini biraz kaldırarak sormuştu bu soruyu.</p>

  <p class="normal">— Kerim, efendim.</p>

  <p class="normal">— Babanın adı?</p>

  <p class="normal">— Yusuf.</p>

  <p class="normal">— Nerede doğdun?</p>

  <p class="normal">— Buralıyım.</p>

  <p class="normal">— Yaş. Yaşın kaç?</p>

  <p class="normal">— Yirmidört yaşındayım, efendim.</p>

  <p class="normal">— Ne iş yaparsın?</p>

  <p class="normal">— Boştayım, efendim.</p>

  <p class="normal">— Hiçbir iş yapmadın mı şimdiye kadar?</p>

  <p class="normal">— Eskiden babamın çiftçilik işlerine yardım ederdim.</p>

  <p class="normal">Kerim bunu savcıya bir cevap vermiş olmak için, düşünmeden söyledi.</p>

  <p class="normal">— Adres?</p>

  <p class="normal">Kerim adresini söyledi.</p>

  <p class="normal">Savcı:</p>

  <p class="normal">— Arabacı Cemali tanır mısın?</p>

  <p class="normal">— Tanımam efendim.</p>

  <p class="normal">Savcı, yapmacık bir hayretle:</p>

  <p class="normal">— Tanımaz mısın? Diye sordu, heceleri uzatarak.</p>

  <p class="normal">— Hayır efendim tanımam.</p>

  <p class="normal">— Hiç bir ilişiğin olmadı mı kendisiyle?</p>

  <p class="normal">— Olmadı.</p>

  <p class="normal">— Peki, ya biz senin onu tanıdığını biliyorsak?</p>

  <p class="normal">— Kendisini birkaç kere çarşıda görmüşlüğüm vardır. Hiç bir arabacıya işim düşmedi şimdiye kadar.</p>

  <p class="normal">Savcı:</p>

  <p class="normal">— Sorduğuma cevap ver, dedi, başka nerede karşılaştın onunla?</p>

  <p class="normal">— Bir de Seferin evinde gördüm onu. Ama kendisini tanımam ben. Birkaç gün önce orda toplanmıştık arkadaşlarla.</p>

  <p class="normal">— Ne yapıyordunuz orda?</p>

  <p class="normal">— Hiç.. eğleniyorduk.</p>

  <p class="normal">— Nasıl? Neyle eğleniyordunuz?</p>

  <p class="normal">— Yani arkadaşlar toplanmış kendi aramızda muhabbet ediyorduk.</p>

  <p class="normal">— Her zaman toplanır mısınız Sefer’in evinde?</p>

  <p class="normal">— Ben, ilk o gece gittim oraya efendim.</p>

  <p class="normal">— Sen gittiğinde Cemal orda mıydı?</p>

  <p class="normal">— Hayır, o sonradan geldi.</p>

  <p class="normal">— O geldiği zaman ne yapıyordunuz?</p>

  <p class="normal">— Oturuyorduk.</p>

  <p class="normal">— Yalnız oturuyor muydunuz?</p>

  <p class="normal">— Yani oturmuş konuşuyorduk.</p>

  <p class="normal">— Cemal de sizinle konuşmaya mı gelmiş oraya?</p>

  <p class="normal">Savcı, alaylı, gülümsedi.</p>

  <p class="normal">— Bilmiyorum efendim.</p>

  <p class="normal">— O ne yaptı orada?</p>

  <p class="normal">— O da oturdu. Ben kendisinin adını bile bilmiyordum o zaman.</p>

  <p class="normal">— Peki, sonra ne yaptınız? Hep öyle oturdunuz mu?</p>

  <p class="normal">Kerim, cevap vermedi.</p>

  <p class="normal">Savcı, beklenmedik biçimde:</p>

  <p class="normal">— Doğruyu söyle, diye bağırdı birdenbire, ne yaptınız orda?</p>

  <p class="normal">— Sonra kâğıt oynadık efendim.</p>

  <p class="normal">— Sonra mı? Yani Cemal geldikten sonra mı?</p>

  <p class="normal">Kerim sustu.</p>

  <p class="normal">— Peki, orası önemli değil, olayı anlat.</p>

  <p class="normal">Kerim “Hangi olayı?” diye sormadı savcıya.</p>

  <p class="normal">“Olay”ı, hatırlayabildiği bütün ayrıntılarıyla anlattı.</p>

  <p class="normal">Savcı, sözünü kesmeden dinledi Kerim’i.</p>

  <p class="normal">Kerim, sözlerini bitirdiği zaman terlemişti.</p>

  <p class="normal">Savcı:</p>

  <p class="normal">— Bıçağı ben vurmadım diyorsun, öyle mi?</p>

  <p class="normal">— Hayır efendim, ben vurmadım.</p>

  <p class="normal">Savcı, çekmecesinden bir zarf çıkardı. Zarfı açtı, içinden bir bıçak çıkartıp masanın üstüne bıraktı.</p>

  <p class="normal">— Bu bıçağı tanıyor musun?</p>

  <p class="normal">Kerim, hiç düşünmeden:</p>

  <p class="normal">— Benim bıçağım, dedi. Gözlerini uzun süre bıçaktan ayırmadı.</p>
</body>
</html>
