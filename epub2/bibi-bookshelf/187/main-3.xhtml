<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h5>Böfüm \</h5><h4>KÜÇÜK ÖZGÜR ^DAMLiIR</h4>
<p>Çiftliğe dönerken yolda hiçbir şey olmadı. Gökyüzü mavi kaldı, meradaki koyunlarm hiçbiri hızla geri geri gitmedi ve her şeyin üzerinde sıcak bir boşluk havası vardı.</p>
<p>Sıçantorbası, arka kapıya giden yola çıkmıştı ve pençelerinin arasına bir şey kıstırmıştı. Tiffany’yi görür görmez o şeyi kaldırdı ve suçlu bir kedi gibi bacakları fır fır dönerek&#160;hızla evin köşesinde kayboldu. Tiffany, toprak kesekleri&#160;fırlatırken iyi bir nişancı oluyordu.</p>
<p>Ama en azından kedinin ağzında kızıl-mavi bir şey yoktu.</p>
<p>“Şuna bak,” dedi. “Koca korkak yağ torbası! Yavru kuşları yakalamasını önlemenin bir yolu olsaydı keşke! Öyle üzücü ki!”</p>
<p>“Takabileceğin bir şapkan yoktur, değil mi?” dedi kurbağa, önlük cebinden. “Hiçbir şey görememekten nefret ediyorum.”</p>
<p>Günün büyük kısmı boyunca Tiffany’ye kalan süthaneye girdiler.</p>
<p>Kapının yanındaki çalıların arasında boğuk bir konuşma geçti.</p>
<p>“Mini kocakarı ne dedi?”</p>
<p>“$u kedinin zavallı mini kuşçukları yakalamayı bırakmasını istediini sööledi.”</p>
<p>“O kadarcık mı? Amanın! Hiç sorun diil!”</p>
<p>Tiffany, kurbağayı becerebildiğince dikkatle masaya bıraktı.</p>
<p>“Ne yersin?” dedi. Konuklara yiyecek sunmanın nazik bir davranış olduğunu biliyordu.</p>
<p>“Sümüklüböceklere, solucanlara falan alıştım,” dedi kurbağa. “Kolay olmadı. Elinde onlardan yoksa endişe etme. Bir kurbağanın uğramasını beklemiyordun herhalde.”</p>
<p>“Biraz süte ne dersin?”</p>
<p>“Çok naziksin.”</p>
<p>Tiffany biraz süt getirdi ve bir tabağa boşalttı. Kurbağanın tabağın içine girmesini izledi.</p>
<p>“Sen yakışıklı bir prens miydin?” diye sordu.</p>
<p>“Ya, evet, belki...” dedi kurbağa, her yanından süt damlatarak.</p>
<p>“Bayan Kene neden sana büyü yaptı?”</p>
<p>“O mu? Hah, o bunu yapamaz,” dedi kurbağa. “Birini kurbağaya çevirmek ama onun kendini insan olarak düşünmeye devam etmesini sağlamak ciddi büyüdür. Hayır,</p>
<p>bunu yapan bir iyilik perisiydi. Sopasının ucunda yıldız olan bir kadını asla kızdırma küçük hanım. Kötü tarafları&#160;vardır.”</p>
<p>“Neden yaptı bunu?”</p>
<p>Kurbağa utanmış göründü. “Bilmiyorum,” dedi. “O kısmı biraz... puslu. Yalnızca eskiden bir insan olduğumu biliyorum. En azından, bildiğimi sanıyorum. Tüylerimi ürpertiyor. Bazen gecenin bir yarısı uyanıyorum ve düşünüyorum, gerçekten de bir insan mıydım? Yoksa yalnızca kadının sinirlerine dokunan bir kurbağaydım ve o beni, bir&#160;zamanlar insan olduğunu sanan bir kurbağaya mı çevirdi?&#160;Bu gerçekten işkence olurdu, değil mi? Dönüşecek bir eski&#160;halinin olmaması?”</p>
<p>Kurbağa endişeli sarı gözlerini Tiffany’ye çevirdi. “Hem, bir kurbağanın zihniyle oynamak çok zor olamaz, değil&#160;mi? Örneğin, yetmiş iki kiloluk bir insanı iki yüz yirmi beş&#160;gramlık bir kurbağaya çevirmekten çok daha basit olur,&#160;ha? Hem, insan kütlesinin geri kalanı nereye gitmiş olabilir, diye soruyorum kendime. Mesela, oracıkta bırakılmış&#160;mıdır? Çok endişe verici. Demek istediğim, insan olmak&#160;hakkında bir iki anım var elbette, ama anı dediğin nedir&#160;ki? Beyninde bir düşünce yalnızca. Gerçek olduğundan&#160;emin olamazsın. Dürüst olmak gerekirse, bozuk sümüklüböcek yediğim gecelerde çığlıklar atarak uyanıyorum, yalnız hepsi vraklama olarak çıkıyor. Süt için teşekkür ederim, çok güzeldi.”</p>
<p>Tiffany sessizce kurbağaya baktı.</p>
<p>“Biliyor musun,” dedi, “büyü, sandığımdan çok daha karmaşıkmış.”</p>
<p>“Çipidi-çipidi çip! Ciik, ciik! Agh, zavallı küçük ben, dki-di-dik!”</p>
<p>Tiffany pencereye koştu.</p>
<p>Yolda bir Feegle vardı. Kendine, bir parça paçavradan kaba kanatlar, samandan gagalı bir tür şapka yapmıştı ve&#160;yaralı bir kuş gibi sallana sallana halkalar çiziyordu.</p>
<p>“Agh, cikidi-cik! Çipidi-çip! Umarım hurlarda bi pisi yoktur! Agh, vay başıma gelenler!” diye bağırdı.</p>
<p>Yolun aşağısında tüm yavru kuşların baş düşmanı olan Sıçantorbası, salyalar akıtarak sinsi sinsi yaklaştı. Tiffany&#160;bağırmak için ağzını açarken kedi sıçradı ve dört ayağı&#160;üzerinde küçük adamın tepesine kondu.</p>
<p>En azından küçük adamın biraz önce durduğu yere kondu, çünkü adam havada takla atmıştı ve şimdi Sıçantorba-sı’nm suratının tanı önündeydi, üstelik iki eliyle kedinin kulaklarını kavramıştı.</p>
<p>“Agh, görelim bakalım nasıl bi pislikmişsin, pisicik!” diye bağırdı. “Mini kuşçuklardan sana armaan var, seni&#160;entrikacı! ”</p>
<p>Kedinin burnuna şiddetli bir kafa attı. Sıçantorbası havada takla attı ve şaşı gözlerle sırtüstü düştü. Soğuk bir dehşetle gözlerini kısarak küçük adamın ona doğru eğilmesini ve bağırmasını izledi: “CÎ1İİK!”</p>
<p>Sonra kedilerin hep yaptığı türden bir hareketle havalandı, kızıl bir çizgi oldu, fırlayıp yolu aştı, açık kapıdan geçti, Tiffany’nin yanından uçup lavabonun altına saklandı.&#160;Feegle, sırıtarak başını kaldırıp baktı ve Tiffany’yi gördü.&#160;“Lütfen gitme...” diye başladı Tiffany çabucak, ama&#160;Feegle bir bulanıklık halinde ortadan kayboldu.</p>
<p>Tiffany’nin annesi telaşlı bir şekilde geliyordu. Tiffany kurbağayı aldı ve tam zamanında önlüğünün cebine koydu.</p>
<p>“Wentworth nerede? Burada mı?” diye sordu annesi telaşla. “Geri geldi mi? Yanıt ver bana!”</p>
<p>“Seninle birlikte koyun kırkmaya gelmedi mi anne?” dedi, aniden endişeye kapılan Tiffany. Annesinin, duman&#160;gibi panik saçtığını hissedebiliyordu.</p>
<p>“Onu bulamıyoruz!” Annesinin gözlerinde vahşi bir ifade vardı. “Bir dakikalığına sırtımı dönmüştüm. Onu görmediğinden emin misin?”</p>
<p>“Ama ta buraya kadar gelemez...”</p>
<p>“Git, evin içine bak! Hadi!”</p>
<p>Bayan Sızı telaşla uzaklaştı. Tiffany, kurbağayı çabucak yere bıraktı ve lavabonun altına kışkışladı. Kurbağanın&#160;vrakladığım işitti. Korku ve şaşkınlıktan deliye dönmüş&#160;olan Sıçantorbası, bacaklarını tekerlek gibi döndürerek lavabonun altından çıktı ve kapıdan dışarı fırladı.</p>
<p>Tiffany ayağa kalktı. Akima gelen ilk utanç dolu düşünce şu oldu: Koyun kırkmaya gitmeyi kendisi istedi. Nasıl kaybolabilir? Annem, Hanna ve Fastidia ile gitti!</p>
<p>Peki orası onca genç adamla doluyken Fastidia ve Hanna ona ne kadar göz kulak olabilirdi?</p>
<p>Bu düşünce aklına gelmemiş gibi yapmaya çalıştı, ama kendi kendine yalan söylediği zaman, bunu anlamak konusunda haince bir becerisi vardı. Beynin sorunu budur&#160;işte: Bazen sizin istediğinizden daha fazla düşünür.</p>
<p>Ama Wentworth insanlardan uzaklaşmakla hiç ilgilenmez! Kırkma ağılları sekiz yüz metre uzakta! Ve Wentworth o kadar hızlı hareket edemez. Birkaç metre sonra yere&#160;çöküp şeker ister!</p>
<p>Ama o kaybolsa buralar çok daha huzurlu olur...</p>
<p>Yine pis, utanç verici bir şey düşünmüştü işte. Kendini meşgul ederek düşünceyi bastırmaya çalıştı. Ama ilk önce&#160;kavanozdan yem olarak biraz şeker aldı ve torbayı hışırdatarak oda oda dolaştı.</p>
<p>Kırkma kulübelerinden dönen adamların ayak seslerini duydu, ama yatakların altına, dolapların içine bakmaya&#160;devam etti. O dolaplardan bazıları küçük bir çocuğun&#160;ulaşamayacağı kadar yüksekti. Sonra altına baktığı yatakların altına yine baktı; çünkü bu, o türden bir aramaydı.&#160;Kapısı her zaman kilitli olsa bile gidip tavanarasına baktığınız türden bir arama...</p>
<p>Birkaç dakika sonra dışarıdan Wentworth diye bağıran iki üç ses duyuldu. Babasının, “Irmak kıyısını deneyin!”&#160;dediğini duydu.</p>
<p>... ve bu onun da çılgına döndüğünü anlatıyordu, çünkü Wentworth rüşvet almadan asla o kadar uzağa yürümezdi.</p>
<p>O, şekerlerden uzakta mutlu olabilen bir çocuk değildi.</p>
<p>Senin hatan.</p>
<p>Düşünce, zihninde bir parça buz gibiydi.</p>
<p>Onu çok sevmediğin için senin hatan. O doğdu ve sen artık en küçük çocuk değildin ve o hep senin peşine takılıyordu ve sen dilek diledin durdun, değil mi, onun gitmesini diledin.</p>
<p>“Bu doğru değil!” diye fısıldadı Tiffany kendi kendine. “Ben... ondan oldukça... hoşlanıyordum...”</p>
<p>İtiraf etmek gerekir ki, o kadar da hoşlanmıyordu. Her zaman değil. Wentworth nasıl oynanır bilmiyordu, asla&#160;denileni yapmıyordu. O kaybolsa daha iyi olacağım düşündün.</p>
<p>Zaten, diye ekledi ses kafasının içinde, devamlı burnu akan birini her zaman sevemezsin. Hem, zaten... acaba...</p>
<p>“Dilerim kardeşimi bulabilirim,” dedi sesli olarak.</p>
<p>Bunun bir etkisi olmadı. Ama ev insanlarla doluydu, kapıları açıp kapatıyorlar, sesleniyorlar, birbirlerinin yoluna çıkıyorlardı ve... Feegle adamcıkları; çoğunun suratı bir&#160;şapka dolusu düğüme benzese de utangaç adamcıklardı.</p>
<p>Dileme, demişti Bayan Kene. Bir şey yap.</p>
<p>Tiffany aşağı kata indi. Kırkılan yünleri toplayan kadınların bile bazıları gelmişti. Annesinin çevresine toplanmışlardı. Annesi masanın başına oturmuş, ağlıyordu. Tiffany’ yi kimse fark etmedi. Bu sık sık olurdu.</p>
<p>Tiffany gizlice süthaneye girdi, kapıyı arkasından dikkatle kapattı ve eğilip lavabonun altına baktı.</p>
<p>Kapı hızla açıldı ve babası koşarak içeri girdi. Durdu. Tiffany suçlu suçlu başını kaldırdı.</p>
<p>“Orada olamaz, kızım!” dedi babası.</p>
<p>“Şey, ee...” dedi Tiffany.</p>
<p>“Yukarı kata baktın mı?”</p>
<p>“Tavanarasma bile baktım baba...”</p>
<p>“Eh...” Babası aynı anda hem paniğe kapılmış, hem de sabırsız görünüyordu. “Git de... bir şeyler yap!”</p>
<p>“Peki baba.”</p>
<p>Kapı kapandığı zaman Tiffany yine lavabonun altına baktı.</p>
<p>“Orada mısın kurbağa?”</p>
<p>“Burada hiçbir şey bulamıyorum,” dedi kurbağa, dışarı sürünerek. “Çok temiz tutuyorsunuz. Tek bir örümcek&#160;bile yok.”</p>
<p>“Bu acil!&quot; diye terslendi Tiffany. “Küçük erkek kardeşim kayıp. Güpegündüz! Üstelik kilometrelerce uzağı görebildiğin otlaklarda!”</p>
<p>“Ah, vrrak olsun,” dedi kurbağa.</p>
<p>“Pardon?” dedi Tiffany.</p>
<p>“Şey, bu, ee, kurbağaca küfürdü,” dedi kurbağa. “Afe-dersin, ama...”</p>
<p>“Olanların büyüyle bir ilgisi var mı?” dedi Tiffany. “Var, değil mi?”</p>
<p>“Umarım yoktur,” dedi kurbağa, “ama sanırım var.”</p>
<p>“O küçük adamlar Wentworthu çaldı mı?”</p>
<p>“Kim, Feegle adamcıkları mı? Onlar çocuk çalmaz!” Kurbağanın söyleme tarzında bir şey vardı. Onlar çalmazlar...</p>
<p>“O zaman kardeşimi kimin çaldığını biliyor musun?” diye sordu Tiffany.</p>
<p>“Hayır. Ama... onlar biliyor olabilir,” dedi kurbağa. “Bak, Bayan Kene bana senin bu işe...”</p>
<p>“Kardeşim çalındı,” dedi Tiffany sert bir sesle. “Bu konuda hiçbir şey yapmamamı mı söyleyeceksin?”</p>
<p>“Hayır, ama...”</p>
<p>“Güzel! Feegle adamcıkları şimdi nerede?” “Saklanıyorlardır, herhalde. Çiftlik, arama yapan insanlarla dolu, ama...”</p>
<p>“Onları nasıl geri getirebilirim? Onlara ihtiyacım var!” “Hum, Bayan Kene dedi ki...”</p>
<p>“Onları nasıl geri getirebilirim?”</p>
<p>“Şey... onları geri getirmek istiyorsun demek,” dedi kurbağa, üzgün bir ifade ile.</p>
<p>“Evet!”</p>
<p>“Çok insanın yapmak istediği bir şey değildir de,” dedi kurbağa. “Onlar iyilik cinleri gibi değildir. Eve Nac Mac&#160;Feegle adamcıkları girmişse en iyisi o evden taşınmaktır.”&#160;İçini çekti. “Söylesene, baban içki içer mi?”</p>
<p>“Bazen bira içer,” dedi Tiffany. “Bunun konumuzla ne ilgisi var?”</p>
<p>“Yalnızca bira mı?”</p>
<p>“Şey, babamın Özel Koyun ilacı dediği şeyi benim bilmemem gerekiyor,” dedi Tiffany. “Sızı Nine onu eski ahırda yapardı.”</p>
<p>“Güçlü bir şey mi?”</p>
<p>“Kaşıkları eritiyor,” dedi Tiffany. “Özel durumlar için. Babam kadınların onu içemeyeceğini, çünkü insanın göğsünde kıl çıkardığını söylüyor.”</p>
<p>“Bu durumda, Nac Mac Feegle adamcıklarını mutlaka bulman gerekiyorsa, git ondan biraz getir,” dedi kurbağa.&#160;“İnan bana, işe yarayacak.”</p>
<p>Beş dakika sonra Tiffany hazırdı. Keskin gözlü sessiz bir çocuktan pek az şey saklanabilir ve Tiffany şişelerin nereye saklandığım biliyordu. Şimdi elinde o şişelerden biri&#160;vardı. Mantarın üzerine bir paçavra parçası tıkılmıştı, ama&#160;eski bir şeydi ve bir bıçağın ucuyla çıkarmayı başardı. Şişeden yükselen kokular gözlerini yaşartıyordu.</p>
<p>Altm-kahverengi sıvının bir kısmını bir tabağa dökmeye kalktı.</p>
<p>“Hayır! Bunu yaparsan ayaklar altında ezilip ölürüz,” dedi kurbağa. “Mantarı açman yeterli.”</p>
<p>Şişenin tepesinden kokular yükseldi, sıcak bir günde kayaların üzerinde dalgalanan hava gibi süzüldü.</p>
<p>Tiffany hissetti... tıpkı loş, serin odada odaklanan gözlerin verdiği his gibi.</p>
<p>Süt sağma taburesine oturdu ve “Tamam,” dedi, “artık çıkabilirsiniz.”</p>
<p>Yüzlercesi vardı. Kovaların arkasından doğruldular. İplere tutunarak tavan kirişlerinden aşağı kaydılar. Peynir raflarının arkasından uysal uysal, yan yan çıktılar. Lavabonun altından dışarı süründüler. Yıldız patlamasına tutulmuş portakala benzeyen saçları olan bir adamın asla saklanamayacağını düşüneceğiniz yerlerden çıktılar.</p>
<p>Hepsi yaklaşık on beş santim boyundaydı ve maviye kaçıyorlardı, ama bu derilerinin doğal rengi miydi, yoksa&#160;dövmelerinin rengi yüzünden mi öyle görünüyorlardı, anlamak zordu. Çünkü kızıl saçlarla kaplı olmayan her yerleri mavi dövmelerle kaplıydı. Kısa etekler giymişlerdi, bazıları ince yelekler gibi başka giysiler de giymişti. Birkaçı,&#160;bir tür miğfermiş gibi, kafalarına tavşan ya da sıçan kafa-tasları geçirmişti. Ve her birinin sırtında, neredeyse boyu&#160;kadar bir kılıç asılıydı.</p>
<p>Bununla beraber, Tiffany’nin gözüne çarpan en önemli şey hepsinin ondan korktuğuydu. Genellikle kendi ayaklarına bakıyorlardı, ki yüreği sağlam olmayan kişilerin yapabileceği iş değildi bu, çünkü ayakları büyük ve pisti.&#160;Hayvan derilerini bağlayarak çok kötü ayakkabılar yapmışlardı. Hiçbiri Tiffany ile göz göze gelmek istemiyordu.</p>
<p>“Su kovalarını dolduran siz miydiniz?” dedi Tiffany.</p>
<p>Ayaklar yere sürtüldü, öksürmeler geldi ve koro halinde, “He ye,” dediler.</p>
<p>“Ya odun kutusunu?”</p>
<p>Başka “He ye” yanıtları geldi.</p>
<p>Tiffany dik dik baktı onlara.</p>
<p>“Peki ya koç?”</p>
<p>Bu sefer hepsi bakışlarını yere indirdiler.</p>
<p>“Koçu neden çaldınız?”</p>
<p>Mırıldanmalar, dürtüklemeler oldu, sonra küçük adamlardan biri tavşan kafatasından miğferini çıkardı ve sinirli sinirli ellerinde çevirdi.</p>
<p>“Karnımız acıktıydı hamfendi,” diye mırıldandı. “Ama sizin olduunu öörendiimizde hayvanı yerine koyduk.”</p>
<p>Öyle perişan görünüyorlardı ki Tiffany onlara acıdı.</p>
<p>“O zaman, o kadar acıkmış olmasanız çalmazdınız, herhalde,” dedi.</p>
<p>Yüzlerce şaşkın ifade belirdi.</p>
<p>“Ah, çalardık hamfendi,” dedi miğferini elinde çeviren.</p>
<p>“Öyle mi?”</p>
<p>Tiffany öyle şaşkın bakıyordu ki miğfer-çeviren, arkadaşlarına bakınarak destek aradı. Hepsi başlarını salladılar.</p>
<p>“Evet hamfendi. Çalmak zorundayık. Biz çalmakla ünlü bi halkızdır. Diil mi millet? Biz neyle ünlüyük?”</p>
<p>“Çalmakla!” diye bağırdı mavi adamlar.</p>
<p>“Başka neyle millet?”</p>
<p>“Savaşmakla!”</p>
<p>“Peki başka neyle?”</p>
<p>“İçmekle!”</p>
<p>“Başka neyle?”</p>
<p>Bunun üzerine uzun uzun düşündüler, ama hepsi aynı sonuca vardı.</p>
<p>“İçerken savaşmakla! ”</p>
<p>“Bi şey daha var,” diye mırıldandı miğfer-çeviren. “Agh, evet. Kocakarıya söyliyin millet!”</p>
<p>“İçerken savaşırken çalmakla!” diye bağırdı mavi adamlar neşeyle.</p>
<p>“Mini kocakarıya bizim kim olduumuzu söyliyin millet!” dedi miğfer-çeviren.</p>
<p>“Nac Mac Feegle! Küçük Özgür Adamlar! Kral yok! Kralça yok! Bey yok! Efendi yok! Bi daa kimse bizi aldata-mıycak!”</p>
<p>Tiffany onlara bakakaldı. Tiffany’nin şimdi ne yapacağını görmek için hepsi onu izliyordu ve sessizliği uzadıkça daha da endişelendiler. Mahçup mahçup kılıçlarını indirdiler.</p>
<p>“Ama güçlü bi kocakarıya hayır demiye cesaret ede-mezük. Sert içki içsek derdik belki,” dedi miğfer-çeviren. Miğferi elinde çılgınca dönüyordu ve gözleri Özel Koyun&#160;Hacı şişesindeydi. “Bu konuda bize yardımcı olamaz mısın?”</p>
<p>“Size yardımcı olmak mı?” dedi Tiffany. “Ben sizin bana yardım etmenizi istiyorum! Biri güpegündüz kardeşimi&#160;kaçırdı.”</p>
<p>“Ah, eyvah eyvah eyvah!” dedi miğfer-çeviren. “O gelmiş o zaman. Almak için gelmiş. Çok geç kaldık! Kralça bu!”</p>
<p>Kralça kim?” dedi Tiffany.</p>
<p>“Kraliçe demek istiyorlar,” dedi kurbağa. “Şeylerin kraliçesi. ..”</p>
<p>“Kapa çeneni!” diye bağırdı miğfer-çeviren, ama sesi diğer Nac Mac Feegle adamcıklarının inlemeleri ve feryatları arasında kayboldu. Saçlarını yoluyorlar, ayaklarıyla yeri dövüyorlar, bağırıyorlardı: “Vay başımıza gelenler!” ve&#160;“Eyvah eyvah eyvah!” ve kurbağa, miğfer-çevirenle tartışıyordu ve herkes sesini duyurmak için daha da yüksek sesle&#160;bağırıyordu.</p>
<p>Tiffany ayağa kalktı. “Herkes hemen sesini kessin!” dedi.</p>
<p>Birkaç burun çekme ve arkadan gelen hafif ‘eyvah’lar dışında sessizlik çöktü.</p>
<p>“Biz yalnızca vaziyete boyun eğiyoduk hamfendi,” dedi miğfer-çeviren. Korkudan olduğu yere çökmüştü neredeyse.</p>
<p>“Burada olmaz!” diye terslendi Tiffany, öfkeden titreyerek. “Burası süthane! Burayı temiz tutmak gerek!”</p>
<p>“Şey... ‘durumu kabulleniyorduk’ demeye çalışıyor,” dedi kurbağa.</p>
<p>“Çünkü Kralça hurdaysa, demek ki bizim kelda hızla zayıflıyo,” dedi miğfer-çeviren. “Ve bize bakçak kimse kal-mıycak.”</p>
<p>Bize bakacak kimse kalmayacak mı, diye düşündü Tiffany. Her biri En Kötü Kırık Burun Yarışması’m kazanabilecek yüzlerce zorlu adam onlara bakacak birine ihtiyaç duyuyor, öyle mi?</p>
<p>Derin bir nefes aldı.</p>
<p>“Annem evde, ağlıyor,” dedi. Onu nasıl teselli edeceğimi bilmiyorum, diye ekledi kendi kendine. Bu tür işlerde hiç iyi değilim, ne söylemem gerektiğini asla bilemem.&#160;Sesli olarak, “Ve kardeşimin geri gelmesini istiyor,” dedi.&#160;“Şey. Çok istiyor.” Bunu söylemekten nefret etmesine rağmen ekledi, “Annemin en sevdiği çocuğu odur.”</p>
<p>Parmağını miğfer-çevirene uzattı ve küçük adam geriledi.</p>
<p>“Her şeyden önce,” dedi, “seni miğfer-çeviren olarak düşünemem. Adm nedir?”</p>
<p>Nac Mac Feegle adamcıklarından bir inleme yükseldi. Tiffany içlerinden birinin mırıldandığını duydu, “He ye, o&#160;kesinlikle kocakarı. Bu bi kocakarı sorusu!”</p>
<p>Miğfer-çeviren yardım ararmış gibi çevresine bakındı.</p>
<p>“Biz isimlerimizi kimseye söylemezük,” diye mırıldandı. Ama arkalarda bir yerde güvenle saklanmış olan bir başka&#160;Feegle, “Amanın! Bi kocakarıya hayır diyemezsin!” dedi.</p>
<p>Küçük adam büyük endişe içinde başını kaldırdı.</p>
<p>“Ben kabilenin Koca Adam’ıyım, hamfendi,” dedi. “Ve adım...” yutkundu, “Herhangibi Rob Feegle, hamfendi.&#160;Ama nooolur adımı bana karşı kullanma!”</p>
<p>Kurbağa buna hazırdı.</p>
<p>“İsimlerin büyülü olduğunu düşünüyorlar,” diye mırıldandı. “Bir yere yazılır korkusuyla başkalarına söylemiyorlar.”</p>
<p>“He ye, kar-ma-ka-rı-şık belgelere de yazılabilir,” dedi bir Feegle.</p>
<p>“Mahkeme celplerine falan da,” dedi bir başkası.</p>
<p>“Ve ‘Aranıyo’ ilanlarına...” dedi bir başkası.</p>
<p>“He ye ve faturalara, yeminli ifadelere,” dedi bir başkası.</p>
<p>“Hatta haciz emirlerine!” Feegle adamcıkları, yazılı şeyler düşüncesinin yarattığı panikle çevrelerine bakındılar.</p>
<p>“Sözcüklerin, yazıldığı zaman daha da güçlendiklerini düşünüyorlar,” diye fısıldadı kurbağa. “Yazılı olan her şeyin büyülü olduğunu düşünüyorlar. Sözcükler onları endişelendiriyor. Kılıçlarını görüyor musun? Yakında avukat&#160;varsa mavi mavi parlarlar.”</p>
<p>“Tamam,” dedi Tiffany. “Şimdi bir yere varıyoruz. İsmini yazmamaya söz veriyorum. Şimdi bana Wentworth’ü kaçıran Kraliçe’den bahset. Neyin Kraliçesi?”</p>
<p>“Sesli olarak söyliyemem hamfendi,” dedi Herhangibir Rob. “Her söylendiinde ismini duyar ve baara çaara gelir.”</p>
<p>“Aslında bu doğru,” dedi kurbağa. “Onunla karşılaşmak istemezsin.”</p>
<p>“Kötü biri mi?”</p>
<p>“Daha da beter. Ona Kraliçe demen yeterli.”</p>
<p>“He ye, Kralça,” dedi Herhangibir Rob. Parlak, endişeli gözlerle Tiffany’ye baktı. “Kralça’yı bilmiyon mu? Hem de&#160;Sızı Nine’nin dölü. Bu tepeler onun iliklerine işlemiştir.&#160;Yol yordam bilmiyon mu? Nine, sana yol yordam ööretme-di mi? Sen kocakarı diil misin? Bu nasıl olabilir? Jenny&#160;Yeşil-Diş’e kötek attın ve Kellesiz Atlı’nm olmıyan gözlerine baktın ve bilmiyodun, ööle mi?”</p>
<p>Tiffany, ona kırılgan bir gülümseme bahşetti. Sonra kurbağaya fısıldadı, “Yordam ne? Sızı Nine’nin dölü kim?&#160;Kötek ne demek?”</p>
<p>“Anlayabildiğim kadarıyla,” dedi kurbağa, “Kraliçe’yi bilmediğine şaşırmışlar. Bir de... Sızı Nine’nin torunu olmana ve canavarlara karşı koymana karşın büyü bilmemene şaşmışlar. ‘Döl’ çocuk demek.”</p>
<p>“Ya kötek?”</p>
<p>“Boşver şimdi köteği,” dedi kurbağa. “Sızı Nine’nin sana büyülerini öğrettiğini düşünmüşler. Beni kulağına yaklaştır, olmaz mı?” Tiffany denileni yaptı ve kurbağa fısıldadı.&#160;“Onları hayal kırıklığına uğratmamak en iyisi, ne dersin?”</p>
<p>Tiffany yutkundu. “Ama ninem bana hiç büyü öğretmedi...” diye başladı. Ve durdu. Bu doğruydu. Sızı Nine, ona büyüden hiç bahsetmemişti. Ama her gün insanlara büyü&#160;gösterirdi.</p>
<p>... Bir seferinde Baron’un şampiyon av köpeği koyun öldürürken yakalandı. Zaten bir av köpeğiydi o, ama otlaklara çıkmıştı ve sırf koyunlar kaçtığı için kovalamıştı...</p>
<p>Baron, koyun öldürmenin cezasını biliyordu. Tebeşir’de yasalar vardır, öyle eskidirler ki kimse o yasaları kimin yaptığını bilmez ve herkes şu yasayı bilir: Koyun öldüren köpekler öldürülür.</p>
<p>Ama bu köpek, beş yüz altın para ediyordu. Anlatılanlara göre Baron bu yüzden uşağını otlaklara, Nine’nin tekerlekli&#160;arabasına gönderdi. Nine, basamakta oturmuş, pipo içerek&#160;sürüleri izliyordu.</p>
<p>Adam atının sırtında yaklaştı ve yere inmeye zahmet etmedi. Sızı Nine’yle arkadaş olmak istiyorsanız pek iyi bir&#160;fikir değildi bu. Demir at nalları, çimenleri keser. Nine bundan hoşlanmazdı.</p>
<p>Adam dedi ki: “Baron, köpeğini kurtarmak için bir yol bulmanı emrediyor, Sızı Hanım. Karşılığında sana yüz gümüş para verecek. ”</p>
<p>Nine ufka bakarak gülümsedi, bir süre piposunu çekiştirdi ve yanıt verdi: “Efendisine karşı silah kullanan adam asılır. Aç kaldığı için efendisinin koyunuııu çalan adam asılır. Koyun öldüren köpek öldürülür. Bu tepelerde yasalar bunlardır ve bu tepeler benim iliklerime işlemiştir. Baron dediğin&#160;nedir ki yasalar onun için bozulsun?”</p>
<p>Koyutılara bakmaya devam etti.</p>
<p>“Bu bölgenin sahibi Baron’dur,” dedi uşak. “Bunlar onun yasaları.”</p>
<p>Sızı Nine’nin ona fırlattığı bakış adamın saçlarını beyazlattı. En azından öyle anlatırlar. Ama Sızı Nine hakkındaki tüm hikâyelerde bir peri masalı havası vardır zaten.</p>
<p>“Dediğin gibi onun yasalarıysa, bırak o bozsun ve sonra işlerin nasıl gideceğine baksın,” dedi.</p>
<p>Birkaç saat sonra Baron, kâhyasını gönderdi. Kâhya çok daha önemli bir adamdı. Üstelik Sızı Nine’yi daha uzun süredir tanıyordu. Adam dedi ki: “Sızı Hanım, Baron, köpeğini&#160;kurtarmak için nüfuzunu kullanmanı talep ediyor. Bu güç&#160;durumdan kurtulmasına yardımcı olman karşılığında sana&#160;elli altın para vermekten memnun olacak. Bunun, ilgili herkesin çıkarına olacağını görebiliyörsündür eminim. ”</p>
<p>Nine piposunu çekiştirdi, yeni doğmuş kuzulara baktı ve dedi ki: “Efendin adına konuşuyorsun, efendin de köpeği&#160;adına konuşuyor. Tepeler adına konuşan kim? Baron nerede&#160;ki yasalar onun için bozulsun?”</p>
<p>Baron bunu öğrenince çok sessizleşti. Ama kurumlu, genellikle mantıksız ve aşırı kibirli bir adam olmasına rağmen aptal değildi. Akşam yürüye yürüye kulübeye geldi ve yakındaki çimenliklere oturdu. Bir süre sonra Sızı Nine konuştu:&#160;“Sanayardımcı olabilir miyim efendim?”</p>
<p>“Sızı Nine, köpeğimin canı için yalvarıyorum sana,” dedi Baron.</p>
<p>“Gümüş getirdin mi? Altın getirdin mi?” dedi Sızı Nine. “Gümüş de yok altın da,” dedi Baron.</p>
<p>“Güzel. Gümüş ve altınla bozulan yasa, yasa değildir. Ee, efendim?”</p>
<p>“Yalvarıyorum Sızı Nine. ”</p>
<p>“Yasayı bir sözcükle mi bozmaya çalışıyorsun?”</p>
<p>“Bu doğru Sızı Nine. ”</p>
<p>Hikâyeye göre, Sızı Nine bir süre günbatımına baktı ve sonra dedi ki: “O zaman yarın şafakta eski küçük taş ahırda&#160;ol. Bakalım yaşlı köpek, yeni numaralar öğrenebilecek mi.&#160;Bir bedel olacak. Haydi sana iyi geceler. ”</p>
<p>Ertesi sabah köy halkının çoğu eski taş ahırın çevresinde toplandı. Nine, küçük çiftlik arabalarından biriyle geldi. Arabada yeni doğmuş kuzusuyla bir koyun vardı. Nine onları&#160;ahıra bıraktı.</p>
<p>Birkaç adam, köpeği getirdi. Geceyi barakada, zincirlenmiş halde geçirdiğinden sinirli ve aksiydi. Onu iki deri kayışla tutan adamları ısırmaya çalışıyordu. Kıllı bir köpekti. Sivri dişleri vardı.</p>
<p>Baron, kâhyayla beraber at sırtında geldi. Sızı Nine onlara başını salladı ve ahır kapısını açtı.</p>
<p>“Köpeği bir koyunla beraber ahıra mı koyuyorsun, Sızı Hanım?” dedi kâhya. “Kuzuyu yutarken boğazına takılıp mı&#160;ölmesini istiyorsun köpeğin?”</p>
<p>Buna kimse gülmedi. Kâhyadan kimse fazla hoşlanmazdı.</p>
<p>“Göreceğiz,” dedi Nine. Adamlar köpeği kapıya sürüklediler, ahırın içine fırlattılar ve kapıyı çabucak kapattılar. İnsanlar küçük pencerelere koştular.</p>
<p>Kuzu meledi, köpek hırladı, sonra kuzunun annesi meledi. Ama bu bir koyunun normal mee’si değildi. Sinirli bir havası&#160;vardı.</p>
<p>Kapıya bir şey çarptı ve kapı, menteşeleri üzerinde sarsıldı. İçeride, köpek ciyakladı.</p>
<p>Sızı Nine, Tiffany’yi kaldırıp pencerenin önünde tuttu.</p>
<p>Sarsılmış olan köpek ayağa kalkmaya çalışıyordu, ama başaramadı. Koyun yine saldırdı, otuz beş kiloluk öfkeli koyun,&#160;savaşlarda kullanılan koçbaşı gibi çarptı ona.</p>
<p>Nine, Tiffany’yi yere indirdi ve piposunu yaktı. Arkasındaki bina sallanır, köpek inleyip ciyaklarken o huzurla piposunu içti.</p>
<p>Birkaç dakika sonra adamlara başını salladı. Kapıyı açtılar.</p>
<p>Köpek, üç bacak üzerinde aksayarak dışarı çıktı, ama bir iki metre gitmişti ki koyun arkasından fırladı ve öyle sıkı bir&#160;kafa attı ki köpek yere yuvarlandı.</p>
<p>Hareketsiz yattı. Belki bir daha ayağa kalkarsa ne olacağını öğrenmişti.</p>
<p>Sızı Nine, adamlara başını salladı. Adamlar koyunu yakaladılar ve ahıra geri sürüklediler.</p>
<p>Baron ağzı bir karış açık, olan biteni izliyordu.</p>
<p>“Geçen sene bir yabandomuzunu öldürdü!” dedi. “Ona ne yaptın?”</p>
<p>“İyileşecektir,” dedi Sızı Nine, soruya yanıt vermekten dikkatle kaçınarak. “İncinen yalnızca gururu. Ama bir daha&#160;boyunlara yan bakmayacak, başparmağım üzerine yemin&#160;ederim. ” Ve başparmağını yalayıp kaldırdı.</p>
<p>Bir an duraksadıktan sonra Baron da kendi başparmağını yaladı, uzandı ve Nine’nin başparmağına bastırdı. Herkes&#160;bunun anlamını biliyordu. Tebeşir’de, başparmak anlaşması&#160;bozulamazdı.</p>
<p>“Senin için, yasa tek bir sözcükle bozulabiliyor,” dedi Sm Nine. “İnsanları yargılayan sen, bunu düşünecek misin? Bu&#160;günü hatırlayacak mısın? Hatırlamak için sebebin var.”</p>
<p>Baron başını salladı.</p>
<p>“Bu iş görür,” dedi Sızı Nine ve başparmakları ayrıldı.</p>
<p>Ertesi gün Baron, Sızı Nine’ye teknik olarak altın verdi. Yani yalnızca altın renkli kâğıdı olan otuz gramlık Neşeli&#160;Denizci tütünüydü bu. Sızı Nine’nin içtiği tek tütün, bu iğrenç&#160;kokulu, ucuz pipo tütünüydü. Çerçiler geç kaldığı zaman&#160;keyfi hiç yerinde olmazdı ve tütünü kalmamıştı. Dünyadaki&#160;bütün altınları verseniz bile Sızı Nine rüşvet kabul etmezdi,&#160;ama otuz gram Neşeli Denizci tütünü ile dikkatini kesinlikle&#160;çekebilirdiniz.</p>
<p>Bundan sonra her şey kolaylaştı. Kiralar geciktiği zaman kâhya eskisi kadar kötü davranmıyordu, Baron birazcık daha&#160;nazik davranıyordu. Tiffany’nin babası bir gece, iki biradan&#160;sonra, koyunlar ayaklandıkları zaman neler olabileceğini&#160;Baron’a gösterdiklerini, bir gün her şeyin daha farklı olacağını söyledi. Tiffany’nin annesi ona bu şekilde konuşmaması&#160;gerektiğini, çünkü binlerinin duyabileceğini fısıldadı.</p>
<p>Bir gün Tiffany, babasının annesine sessizce şöyle dediğini duydu: “Eski bir çoban hilesiydi yalnızca. Yaşlı koyun, kuzusu için aslanlar gibi savaşır, bunu hepimiz biliyoruz.”</p>
<p>Bu şekilde olmuştu işte. Büyü falan değildi. Ama o zamanlar büyülüydü. Ve sırf siz nasıl yapıldığını öğrendiniz diye, büyü olmaktan vazgeçmiyordu...</p>
<p>Nac Mac Feegle adamcıkları Tiffany’yi dikkatle izliyor, zaman zaman Özel Koyun İlacına özlem dolu bakışlar fırlatıyorlardı.</p>
<p>Daha cadı okulunu bulamadım, diye düşündü Tiffany. Tek bir büyü dahi bilmiyorum. Sivri bir şapkam bile yok.&#160;Peynir yapmak ve işler yolunda gitmediğinde panik içinde&#160;ortalıklarda koşmamayı başarmaktan başka yeteneğim yok.&#160;Ah, bir de kurbağam var.</p>
<p>Ve o küçük adamların söylediklerinin yarısını anlamıyorum. Ama kardeşimi kimin kaçırdığını biliyorum.</p>
<p>Bir şekilde, Baron’un bu işle nasıl uğraşılacağına dair en ufak fikrinin olduğunu sanmıyorum. Benim de yok, ama&#160;ben daha mantıklı bir biçimde fikirsiz olabilirim sanırım.</p>
<p>“Ben... Sızı Nine hakkında bir sürü şey hatırlıyorum,” dedi. “Ne yapmamı istiyorsun?”</p>
<p>“Bizi kelda gönderdi,” dedi Herhangibir Rob. “Kralça’ nın geldiini hissetti. Sorun çıkçaanı bildi. Bize dedi ki, işler&#160;kötüye gitçek, Sızı Nine’nin akrabası olan yeni kocakarıyı&#160;bulun, o ne yapılcaanı bilir.”</p>
<p>Tiffany yüzlerce beklenti dolu yüze baktı. Feegle adamcıklarının bazılarının saçlarında tüyler vardı ve azıdişlerin-den kolyeler takmışlardı. Yüzünün yarısı koyu maviye boyanmış, boyu kadar uzun kılıç taşıyan birine, aslında cadı olmadığını söyleyemezsin. Öyle birini hayal kırıklığına&#160;uğratamazsın.</p>
<p>“Peki, kardeşimi geri almama yardım edecek misiniz?” dedi. Feegle adamcıklarının ifadeleri değişmedi. Tiffany&#160;bir kez daha denedi. “Kardeşimi Kralça’dan geri çalmama&#160;yardım edecek misiniz?”</p>
<p>Yüzlerce küçük, ama çirkin yüz dikkate değer ölçüde aydınlandı.</p>
<p>“Agh, işte şindi bizim dilimizi konuşmaya başladın,” dedi Herhangibir Rob.</p>
<p>“Pek... değil,” dedi Tiffany, ne yaptığını bilirmiş gibi konuşmaya çalışarak. “Biraz bekleyebilir misiniz? Birkaç&#160;parça eşya hazırlayacağım.” Özel Koyun ilacı şişesinin mantarını taktı. Nac Mac Feegle adamcıkları içlerini çektiler.</p>
<p>Tiffany mutfağa koştu, bir heybe buldu, ilaç kutusundan sargı bezi ve merhemler aldı, babası her zaman ona yaradığını söylediği için Özel Koyun ilacını ekledi, sonradan aklına gelmiş gibi Koyun Hastalıkları kitabını da ekledi ve son olarak kızartma tavasını aldı. İkisi de işe yarayabilirdi.</p>
<p>Süthaneye döndüğünde küçük adamlar görünürde yoktu.</p>
<p>Tiffany neler olduğunu annesine ve babasına söylemesi gerektiğini biliyordu. Ama işe yaramazdı. “Masal anlatıyorsun,” derlerdi. Hem, şansı varsa yokluğu fark edilmeden Wentworth’ü geri getirmiş olurdu. Ama, ne olur ne olmaz diye...</p>
<p>Süthanede bir günlük tutuyordu. Peynirlerin kaydının tutulması gerekiyordu. Yaptığı tereyağı miktarını ve ne kadar süt kullandığını hep yazardı.</p>
<p>Yeni bir sayfa açtı, kurşunkalemi eline aldı ve dilini ağzının kenarından çıkararak yazmaya başladı.</p>
<p>Yavaş yavaş Nac Mac Feegle adamcıkları belirdi. Bir şeylerin arkasından çıkarak değil; sihirliymiş gibi yoktan&#160;da var olmadılar. Bulutlara ve ateşlere yeterince dikkatli&#160;baktığınızda ve görmek istediğinizde orada beliren yüzler&#160;gibi belirdiler.</p>
<p>Kendilerinden geçmiş gibi kurşunkalemin hareketlerini izliyorlardı. Tiffany, mırıltılarını duyabiliyordu.</p>
<p>“Şu yazı zopasma bi baksana, nasıl hoplayıp zıplıyo. Bu cadı işi.”</p>
<p>“Agh, yazı biliyo, orası kesin.”</p>
<p>“Ama ismimizi yazmıycan, diil mi hamfendi?”</p>
<p>“Evet, yazılı kanıt varsa adamı hapse tıkıyolar.”</p>
<p>Tiffany yazmayı bıraktı ve notu okudu:</p><div><img src="main-16.jpg" alt=""/></div>
<p>WentWortkü aj-amaya gldiVjOrUr*. Tunanen</p>
<p>Muhtemelen OUukÇa^ÜVendeyim, Çünkü. Nine yi</p>
<p>&quot;tanıyan bazı duatlaı tanidıktaı kişilerle birlikteyim. Not: ben 3eri dönmezsem, ÜÇÜnCÜ ra-ptaki&#160;peynirlerin yarin ÇeVrilmesi 0erek.</p><div><img src="main-17.jpg" alt=""/></div>
<p>Tiffany başını kaldırıp Herhangibir Rob’a baktı. Feegle, masanın bacağına sarılarak tırmanmış, belki tehlikeli bir&#160;şey yazar diye dikkatle kurşunkalemi izliyordu.</p>
<p>“En baştan bana gelip sorabilirdiniz,” dedi Tiffany.</p>
<p>“Aradıımız kişinin sen olduunu bilmiyoduk hamfendi. Bu çiftlikte ortalarda dolaşan sürü sürü kocatip kadın var.&#160;Sen Kaçık Wullie’yi yakalayana kadar sen olduunu bilmiyoduk.”</p>
<p>Olmayabilirim de, diye düşündü Tiffany.</p>
<p>“Evet, ama koyun ve yumurta çalmanıza gerek yoktu.”</p>
<p>“Ama yere çivilenmediydiler hamfendi,” dedi Herhangibir Rob, bu bir bahaneymiş gibi.</p>
<p>“Bir yumurtayı yere çivileyemezsin!” diye terslendi Tiffany.</p>
<p>“Agh, şey, bööle bişey için bilge tiplerin bilgisi lazım hamfendi,” dedi Herhangibir Rob. “Yazmayı bitirdiini&#160;görüyom, bu yüzden yola çıksak iyi olcak. Süpürgeçin var&#160;mı?”</p>
<p>“Çalı süpürgesi,” diye mırıldandı kurbağa.</p>
<p>&quot;Ee, hayır,” dedi Tiffany. “Büyü hakkında önemli olan,” diye ekledi kibirle, “onu ne zaman kullanmayacağını bilmektir.”</p>
<p>“Bu adil,” dedi Herhangibir Rob, masa bacağına sarılıp yere kayarak. “Buraya gel Kaçık Wullie.” Sabahki yumurta hırsızına çok benzeyen bir Feegle geldi ve Herhangibir</p>
<p>Rob’un yanında durdu. İkisi hafifçe eğildiler. “Üzerimize basabilirsen, hamfendi,” dedi Herhangibir Rob.</p>
<p>Daha Tiffany ağzını açamadan kurbağa, ağzının köşesinden konuştu ve kurbağa olmak demek bir sürü köşe sahibi olmak demektir: “Bir Feegle yetişkin bir adamı kaldırabilir. Denesen de ezemezsin onları.”</p>
<p>“Denemek istemiyorum!'’</p>
<p>Tiffany büyük bir dikkatle koca botunun tekini kaldırdı. Kaçık Wullie botun altına koştu ve Tiffany botun yukarı itildiğini hissetti. Bir tuğlayı ezmeye çalışmaktan farksızdı.</p>
<p>“Şimdi diyer bot,” dedi Herhangibir Rob.</p>
<p>“Ama düşerim!”</p>
<p>“Yok, biz bu işte iyiyiktir...&quot;</p>
<p>Sonra Tiffany, kendini iki ecinninin üzerinde dururken buldu. Dengede kalması için onların ayaklarının altında&#160;ileri geri koştuğunu hissetti. Aslında kendini oldukça güvende hissediyordu. Yalnızca, insanın ayakkabı tabanlarının çok kalın olması gibiydi.</p>
<p>“Gidelim,” dedi Herhangibir Rob aşağıdan. “Senin pisi-ciin mini kuşçukları yakalıycaandan da korkmana gerek yok. İşlere göz kulak olmak için bizim delikanlılardan&#160;bazıları burada kalıyo.”</p>
<p>Sıçantorbası dal boyunca emekledi. Düşünce tarzını değiştirmek konusunda iyi bir kedi değildi. Ama kuş yuvası bulmak konusunda iyiydi. Ciklemeleri bahçenin diğer&#160;ucundan duymuştu, daha ağacın dibindeyken yuvanın içinde üç küçük, sarı gaga görmüştü. Şimdi, ağzından salyalar&#160;akıtarak ilerliyordu. “Vardık sayılır...”</p>
<p>Üç Nac Mac Feegle adamcığı samandan gagalarını çıkardılar ve mutlu mutlu kediye sırıttılar.</p>
<p>“Selam Bay Pisicik,” dedi içlerinden biri. “Daha dersini almadın, diil mi? CİÎİK!”</p><div><img src="main-18.jpg" alt=""/></div><h5>Böfüm 5</h5><h4>YEŞİL DENİZ</h4>
<p>Tiffany hiç kıpırdamadan yerin birkaç santim üzerinde uçuyordu. Feegle adamcıkları, çiftliğin yukarı kapısından&#160;fırlayıp otlaklara çıkarken rüzgâr, Tiffany’nin çevresinde&#160;esiyordu...</p>
<p>İşte, kız uçuyor. Şu anda kafasında, saçlarına tutunan bir kurbağa var.</p>
<p>Geri çekil, otlakların oluşturduğu uzun, yeşil balina sırtını göreceksin. Buradan bakınca kız, koyunlar tarafından halı yüksekliğinde biçilmiş sonsuz çimenliklerin üzerinde&#160;açık mavi bir noktadan ibaret. Yeşil deniz, kesintisiz uzanmıyor. Orada burada insanlar yaşamış.</p>
<p>Geçen sene Tiffany, yarım saatlik jeoloji dersi için üç havuç ve bir elma harcamıştı, ama “Jeoloji” sözcüğünün&#160;öğretmenin tabelasındaki gibi “Joolo Ji” olarak yazılmadığını açıkladığında bir havucu geri almıştı. Adam, tebeşirin&#160;milyonlarca sene önce su altında yaşayan minik deniz&#160;kabuklarından oluştuğunu söylemişti.</p>
<p>Bu Tiffany’ye mantıklı gelmişti. Bazen tebeşirin içinde minik fosiller bulurdunuz. Ama öğretmen, çakmaktaşı konusunda pek bir şey bilmiyordu. Kayaların en yumuşağı&#160;olan tebeşirin içinde, çelikten de sert çakmaktaşları buluyordunuz. Bazen çobanlar, bir çakmaktaşım diğerine sürterek onları yontar, bıçak yapardı. En iyi çelik bıçakların&#160;kenarları bile çakmaktaşı kadar keskin olmazdı.</p>
<p>Ve Tebeşir’de, “o eski günler” denen günlerde, insanlar bu iş için çukurlar kazmıştı. O çukurlar hâlâ oradaydı,&#160;yükselip alçalan yeşillikler içinde, dikenli çalılar ve dikenli bitkilerle dolmuş derin çukurlar.</p>
<p>Köydeki bahçelerde hâlâ kocaman, boğum boğum çak-maktaşları bulunabiliyordu. Bazen insan kafasından büyük oluyorlardı. Genellikle kafaya benziyorlardı da. Öylesine&#160;erimiş, çarpılmış ve kıvrılmış oluyorlardı ki bir çakmak-taşma bakıp hemen her şeyi görebiliyordunuz; bir yüz,&#160;yabancı bir hayvan, bir deniz canavarı. Bazen daha ilginç&#160;olanlar bahçe duvarının üzerine konup sergilenirdi.</p>
<p>Yaşlı insanlar onlara “tebeşirgiller” derdi, yani “tebeşir çocukları.” Onlar Tiffany’ye her zaman tuhaf gelmişti, sanki taş canlanmaya çalışıyormuş gibi. Bazı çakmaktaşları ete,&#160;kemiğe ya da kasap tezgâhından kalkmış şeylere benzerdi.&#160;Deniz altındaki karanlıkta, tebeşir, canlı yaratıkların şekillerini yapmaya çalışmıştı sanki.</p>
<p>Yalnızca tebeşir çukurlan yoktu. İnsanlar Tebeşirin her yerinde bulunmuştu. Yarısı devrilmiş taşlardan oluşan halkalar vardı. Eski günlerin kabile şeflerinin, içine hâzineleri&#160;ile birlikte gömüldüğü söylenen, yeşil sivilcelere benzeyen&#160;höyükler vardı. Kimse onları kazıp hâzineleri bulmak istememişti.</p>
<p>Tebeşirde tuhaf oymalar da vardı. Sürüleri yaylalara götürdüklerinde, yapacak başka işleri yoksa, çobanlar, onların üstündeki otları yolarlardı. Tebeşir, çimenlerin yalnızca birkaç santim altındaydı. Nal izleri ancak bir mevsim dayanırdı, ama oymalar binlerce senedir duruyordu. At ve&#160;dev resimleri vardı, ama tuhaf olan şuydu ki onları yerden&#160;doğru düzgün göremiyor dunuz. Gökyüzünden bakanlar&#160;için yapılmış gibi duruyorlardı.</p>
<p>Bir de tuhaf yerler vardı, örneğin Yaşlı Adamın Demirhanesi. Aslında bir höyüğün içinde, bir tür yarı gömülü baraka oluşturacak şekilde yerleştirilmiş dört iri, düz kaya&#160;parçasından ibaretti. Yalnızca iki üç metre derinliğindeydi.&#160;Özel bir şeye benzemiyordu, ama içine isminizi bağırdığınız zaman yankının geri gelmesi için epey zaman geçiyordu.</p>
<p>Her yerde insanların bıraktığı işaretler vardı. Tebeşir önemliydi.</p>
<p>Tiffany, kırkma barakalarını epey arkada bırakmıştı. Kimse onu izlemiyordu. Ayakları yere dokunmadan hareket eden bir kıza, özellikle de kırkılmış koyunlar dikkat&#160;etmiyordu.</p>
<p>Alçak otlaklar arkasında kaldı, artık yaylalardaydı. Arı vızıltılarından, esintilerden ve bir dakika içinde büyüyen</p>
<p>bir ton otun hışırtısından oluşan hareketli sessizliği zaman zaman bir koyunun melemesi ve bir akbabanın çığlığı&#160;bozuyordu.</p>
<p>Tiffany’nin iki yanında, Nac Mac Feegle adamcıkları düzensiz bir çizgi halinde yayılmış, dik dik önlerine bakarak koşuyorlardı.</p>
<p>Bazı höyükleri, yanında durmadan geçtiler; duraksamadan sığ vadilerin yamaçlarından inip çıktılar. İşte o zaman Tiffany ileride, nerede olduklarını gösteren bir işaret gördü.</p>
<p>Küçük bir koyun sürüşüydü. Yeni kırkılmış birkaç koyundan oluşuyordu, ama bu mekânda her zaman birkaç koyun bulunurdu. Sürüsünü kaybeden koyunlar burada&#160;ortaya çıkardı, annesini kaybeden kuzular buraya gelirlerdi.</p>
<p>Burası büyülü bir yerdi.</p>
<p>Şimdi görecek çok şey yoktu, yalnızca çimenlere batmış demir tekerlekler ve kısa bacalı, şişko göbekli soba...</p>
<p>Sızı Nine’nin öldüğü gün adamlar kulübesinin çevresindeki çimenleri kesip biraz öteye düzgünce yığmıştı. Sonra tebeşirde iki metreye iki metre, derin bir çukur kazmışlar; tebeşiri büyük, ıslak bloklar halinde kaldırmışlardı.</p>
<p>Gökkuşağı ve Yıldırım onları dikkatle izliyordu. Ne sızlanmış ne de havlamışlardı. Üzüntülü olmaktan çok meraklı görünüyorlardı.</p>
<p>Sızı Nine, yünlü bir battaniyeye sarılmış, üzerine bir parça ham yün iğnelenmişti. Bu özel bir çoban adetiydi. İşe karışabilecek herhangi bir tanrıya, orada gömülmüş kişinin&#160;bir çoban olduğunu, tepelerde çok zaman geçirdiğini, kuzulama işi, şudur budur derken, zaten oralarda kilise ya da tapınak da olmadığından, din için çok fazla zaman ayıramadığını anlatmak içindi. Tanrıların anlayış göstereceği ve söz&#160;konusu kişiyi hoş göreceği umuluyordu. Belirtmeden geçemeyeceğiz, hayatı boyunca Sızı Nine’nin herhangi birine ya&#160;da herhangi bir şeye dua ettiği görülmemişti ve şimdi bile,&#160;kuzulama işinin önceliği olduğunu anlamayan bir tanrıya&#160;ayıracak zamanı olmayacağı konusunda herkes hemfikirdi.</p>
<p>Tebeşir, Sızı Nine’nin üzerine yerleştirilmişti ve böylece her zaman tepelerin iliklerine işlediğini söyleyen Sızı Nine’&#160;nin kemikleri, tepelerin içine işlemiş oldu.</p>
<p>Sonra kulübeyi yaktılar. Bu alışılmış bir uygulama değildi, ama Tiffany’nin babası Tebeşir’de o kulübeyi kullanacak tek&#160;bir çoban çıkmayacağını söylemişti.</p>
<p>O çağırdığı zaman Gökgürültüsü ve Yıldırım gelmemişti ve Tiffany’nin babası kızmaması gerektiğini biliyordu. Bu&#160;yüzden onları, kendi hallerinde oturmaları için kulübenin&#160;parlayan közlerinin yanında bırakmıştı.</p>
<p>Ertesi gün küller, soğuduğu ve kaba tebeşirin üzerinde esen rüzgârla savrulmaya başladığı zaman herkes yaylaya&#160;çıkmıştı. Çimenler büyük dikkatle yerine yerleştirilmişti. Öyle&#160;ki aksları üzerindeki demir tekerlekler ve şişko göbekli soba&#160;dışında görülecek hiçbir şey kalmamıştı.</p>
<p>Bu noktada -herkes öyle demişti- iki çoban köpeği başlarını kaldırmış, kulaklarını dikmiş, çimenlerin üzerinde&#160;koştura koştura uzaklaşmışlar ve bir daha da görülmemişlerdi.</p>
<p>Onu taşıyan ecinniler nazikçe yavaşlamışlardı. Onu yere bırakırlarken Tiffany kollarını sallayarak dengesini buldu. Koyunlar sallana sallana uzaklaştılar, sonra durup&#160;onu izlediler.</p>
<p>“Neden durduk? Neden burada durduk? Onu yakalamalıyız!”</p>
<p>“Hamish’i beklememiz gerek hamfendi,” dedi Herhan-gibir Rob.</p>
<p>“Neden? Hamish kim?”</p>
<p>“Kralça’nm senin mini veletle nereye gittiini o biliyo olabilir,” dedi Herhangibir Rob yatıştırırcasma. “Biliyon,&#160;öölesine içeri dalamayık.”</p>
<p>İri yarı, sakallı bir Feegle elini kaldırdı. “Aslında, Koca Adam, öölesine içeri dalabilirik. Biz her zaman öölesine&#160;içeri dalmışıktır.”</p>
<p>“Evet Koca Yan, iyi sööledin. Ama öölesine nereye dal-dımı bilmen lazım. Öölesine her yere dalamazsım Öölesine dışarı fırlamak zorunda kalırsan kötü görünür.”</p>
<p>Tiffany bütün Feegle adamcıklarının dikkatle yukarı bakmakta olduklarını, ona hiç dikkat etmediklerini gördü.</p>
<p>Öfke ve şaşkınlık içinde paslı tekerleklerden birinin üzerine oturdu ve gökyüzüne baktı. Çevreye bakınmaktan&#160;iyiydi. Burada bir yerde Sızı Nine’nin mezarı vardı, ama&#160;artık yerini tam olarak belirlemek imkânsızdı. Çimen iyileşmişti.</p>
<p>Yukarıda birkaç küçük bulut ve uzakta noktalar halinde halkalar çizen akbabalar dışında hiçbir şey yoktu.</p>
<p>Tebeşir üzerinde her zaman akbabalar olurdu. Çobanlar onlara “Sızı Nine’nin tavukları” derdi, bazıları da bugünkülere benzeyen bulutlara “Nine’nin minik kuzuları” derdi. Tiffany, babasının bile, gök gürültüsü duyduğunda&#160;“Sızı Nine küfrediyor,” dediğini biliyordu.</p>
<p>Kışın kurtlar, sürülere musallat olmuşsa ya da değerli bir koyun kaybolmuşsa, çobanların tepelerdeki eski kulübenin yanma gittiği ve belki bir faydası olur diye, otuz gram&#160;Neşeli Denizci tütünü bıraktığı söylenirdi...</p>
<p>Tiffany duraksadı. Sonra gözlerini kapattı. Bunun doğru olmasını istiyorum, diye fısıldadı kendi kendine. Başka insanların da onun gerçekten gitmediğini düşündüğünü&#160;bilmek istiyorum.</p>
<p>Tekerleklerin geniş, paslı demirlerinin altına baktı ve ürperdi. Orada parlak renkli küçük bir paket vardı.</p>
<p>Paketi yerden aldı. Oldukça yeni görünüyordu. Demek ki en fazla birkaç gün önce bırakılmıştı. Koca sırıtışı, büyük&#160;sarı yağmur şapkası ve iri sakalı ile Neşeli Denizci önde&#160;duruyordu, arkasında kocaman mavi dalgalar kırılıyordu.</p>
<p>Tiffany, denizi Neşeli Denizci paketlerinden öğrenmişti. Denizin engin olduğunu ve kükrediğini duymuştu. Denizde bir kule vardı ve gemiler kayalara çarpmasın diye geceleri tepesinde büyük bir ışık yakılan bir işaret feneriydi&#160;o. Resimlerde, işaret fenerinin ışığı parlak beyazdı. Onu o&#160;kadar iyi ezberlemişti ki gece düşüne girmişti ve kulaklarında denizin kükremesi ile uyanmıştı.</p>
<p>Amcalarından birinin, tütün etiketindeki resme baş aşağı bakarsan, şapkanın bir parçası, denizcinin kulağı ve yakasının bir kısmının çıplak bir kadın resmi oluşturduğunu söylediğini duymuştu, ama Tiffany asla görememişti o kadını ve görse de ne olacağını anlayamıyordu.</p>
<p>Etiketi dikkatle kopardı ve kokladı. Nine kokuyordu. Gözlerinin yaşlarla dolmaya başladığını hissetti. Şimdiye&#160;dek Sızı Nine için hiç ağlamamıştı. Ölen kuzular için, kesilen parmaklar için, istediği olmadığı için ağlamıştı, ama&#160;Nine için asla... Onun için ağlamak doğru gelmemişti.</p>
<p>Şimdi de ağlamıyorum, diye düşündü, etiketi dikkatle önlüğünün cebine koyarak. Nine öldüğü için değil...</p>
<p>Koku yüzündendi. Sızı Nine koyun, terebentin ve Neşeli Denizci tütünü kokardı. Üç koku birbirine karışır, Tiffany için&#160;Tebeşir kokusu demek olan tek bir koku oluştururdu. Bir bulut&#160;gibi Sızı Nine’yi takip ederdi ve o koku sıcaklık ve sessizlik&#160;demekti, tüm dünyanın çevresinde döndüğü bir yer demekti...</p>
<p>Tepeden bir gölge geçti. Bir akbaba gökyüzünden Nac Mac Feegle adamcıklarına doğru dalıyordu.</p>
<p>Tiffany ayağa fırladı ve kollarını salladı. “Kaçın! Eğilin! Sizi öldürecek! ”</p>
<p>Nac Mac Feegle adamcıkları döndüler ve Tiffany’ye delirmiş gibi baktılar.</p>
<p>“Takma kellene hamfendi,” dedi Herhangibir Rob.</p>
<p>Kuş yere yaklaşınca döndü ve o yine yükselirken minik bir nokta akbabadan yere atladı. Düşerken iki kanat belirdi sanki ve akçaağaç tohumları gibi dönmeye başladı; bu,&#160;düşüşünü biraz yavaşlattı.</p>
<p>Bir ecinniydi bu. Çılgınlar gibi dönerek bir iki metre öteye, çimenlerin üzerine düştü ve devrildi. Yüksek sesle&#160;küfrederek ayağa kalktı ve yine devrildi. Küfürler devam etti.</p>
<p>“İyi inişti Hamish,” dedi Herhangibir Rob. “Dönerken kesinlikle yavaşlıyon. Bu sefer hiç de yere çakılmadın.”</p>
<p>Hamish, bu sefer daha yavaş doğruldu ve dik durmayı başardı. Gözlerine pilot gözlükleri takmıştı.</p>
<p>“Bunu daha fazla çekebilceemi sanmıyom,” dedi, kollarına bağladığı ince tahta parçalarını çözmeye çalışarak. “Kanatlı bi peri gibi hissediyom.”</p>
<p>“Bundan nasıl canlı kurtuluyorsun?” diye sordu Tiffany.</p>
<p>Küçücük pilot onu tepeden tırnağa süzmeye çalıştı, ama tepeye, daha da tepeye bakmayı başardı ancak.</p>
<p>“Uçuş konusunda bu kadar bilgili olan bu mini koca-tip de kim?” dedi.</p>
<p>Herhangibir Rob öksürdü. “O kocakarı, Hamish. Sızı Nine’nin dölü.”</p>
<p>Hamish’in yüzündeki ifade dehşete dönüştü. “Haddim olmadan konuştum hamfendi,” dedi, gerileyerek. “Elbette&#160;bi kocakarı her bişii bilir. Ama bu göründüü kadar kötü&#160;diil hamfendi. Ben her zaman kellemin üzerine konduum-dan emin olurum.”</p>
<p>“Evet, kelle kısmımız çok saalamdır,” dedi Herhangibir Rob.</p>
<p>“Yanında küçük bir oğlan çocuğu olan bir kadın gördün mü?” diye sordu Tiffany. “Döl” lafından fazla hoşlanmamıştı.</p>
<p>Hamish panikle Herhangibir Rob’a baktı, Rob başını salladı.</p>
<p>“Evet, gördüm,” dedi Hamish. “Siyah bi atın sırtında. Aşşaa otlaklardan geliyodu ve atını cehennem gibi...”</p>
<p>“Kocakarının önünde kullandım dile dikkat et!” diye gürledi Herhangibir Rob.</p>
<p>“Afedersin, hamfendi. Kadın, atını ateş gibi sürüyodu,” dedi Hamish, koyunlardan da uysal bir ifade ile. “Ama onu&#160;gözetlediimi anladı ve sis çaardı. Diyer yana gitti, ama nereye, bilmiyom.”</p>
<p>“Tehlikeli bir yerdir, diyer yan,” dedi Herhangibir Rob yavaşça. “Orda kötü şeyler vardır. Sook bi yer. Bi mini&#160;bebeyi götürcek yer diil.”</p>
<p>Yaylalar sıcaktı, ama Tiffany üşüdüğünü hissetti. Ne kadar kötü olursa olsun, diye düşündü, oraya gitmem gerek. Biliyorum. Başka seçeneğim yok.</p>
<p>“Diğer yan mı?” dedi.</p>
<p>“Evet. Büyülü dünya,” Herhangibir Rob. “Orda... kötü şeyler var.”</p>
<p>“Canavarlar mı?” dedi Tiffany.</p>
<p>“Düşünebilceen en kötü canavarlar,” dedi Herhangibir Rob. “Tam olarak düşünebilceen en kötü canavarlar.”</p>
<p>Tiffany güçlükle yutkundu ve gözlerini kapattı. “Jenny’ den daha mı kötü? Kafasız atlıdan daha mı kötü?”</p>
<p>“Ah, evet. Ordakilerle karşılaştırıldımda seninkiler mini pisicikler gibi kalır. Orası tekinsiz bi memleket hamfendi.&#160;Düşlerin gerçekleştii bi yer. Kralça’nm dünyası.”</p>
<p>“Eh, bu kulağa pek de...” diye başladı Tiffany. Sonra gördüğü rüyaları hatırladı, uyanmaktan memnun olduğunuz türden olanları. “Bahsettiğimiz düşler güzel düşler değil, değil mi?” dedi.</p>
<p>Herhangibir Rob başını iki yana salladı. “Hayır hamfen-di. Diyer türden olanlar.”</p>
<p>Ben de kızartma tavamla ve Koyun Hastalıkları kitabımla geldim, diye düşündü Tiffany. Wentworth’ün korkunç canavarların arasında olduğu zihinsel bir resim geldi gözlerinin önüne. Muhtemelen onların hiç şekeri yoktu.</p>
<p>İçini çekti. “Tamam, oraya nasıl gidiyoruz?” dedi.</p>
<p>“Sen bilmiyon muydu ki?” dedi Herhangibir Rob.</p>
<p>Tiffany’nin beklediği şey bu değildi. Onun beklediği daha çok şöyle bir cevaptı; “Agh, bunu yapamassın, sen mini bi kızsın, ah eyvahlar olsun bize, olmaz!” Aslında, beklemekten çok umuyordu bunu. Ama bunun yerine, son derece mantıklı bir fikirmiş gibi davranıyorlardı...</p>
<p>“Hayır!” dedi. “Ben hiç de bilmiyodum! Bunu daha önce yapmadım! Lütfen bana yardım edin!”</p>
<p>“Bu dooru Rob,” dedi bir Feegle. “Kocakarılık işinde yeni. Onu keldaya götür.”</p>
<p>“Sızı Nine bile keldayı kendi maarasmda görmedi!” diye terslendi Herhangibir Rob. “Hiç de...”</p>
<p>“Sessiz ol!” diye tısladı Tiffany. “Bunu duymuyor musun?”</p>
<p>Feegle adamcıkları çevrelerine bakındılar.</p>
<p>“Neyi duymuyoz mu?” dedi Hamish.</p>
<p>“Bir fısırtı var!”</p>
<p>Çimenlik titriyordu sanki. Gökyüzü, Tiffany bir elmasın içindeymiş gibi görünüyordu. Ve kar kokusu vardı.</p>
<p>Hamish yeleğinden bir tulum çıkardı ve üfledi. Tiffany hiçbir şey duymadı, ama çok yukarılardan bir çığlık geldi.</p>
<p>“Neler olduunu bildiririm size!” diye bağırdı ecinni ve çimenlikte koşmaya başladı. Koşarken kollarını başının&#160;üzerine kaldırdı.</p>
<p>Artık hızlı koşuyordu, ama akbaba çimenliğin üzerinde daha da hızlı uçarak alçaldı ve onu rahatça yakalayıp havalandı. Akbaba yükselmek için kanat çırparken Tiffany,&#160;Hamish’in akbabanın tüylerinin arasında sırtına doğru tırmandığını gördü.</p>
<p>Diğer Feegle adamcıkları Tiffany’nin çevresinde halka olmuştu ve bu sefer kılıçlarını çekmişlerdi.</p>
<p>“Plan nedir Rob?” dedi içlerinden biri.</p>
<p>“Pekâlâ millet, yapçaamız şu. Bişey görür görmez saldı-rıyoz. Tamam mı?”</p>
<p>Bir tezahürat koptu.</p>
<p>“Agh, güzel bi plan bu,” dedi Kaçık Wullie.</p>
<p>Yerde kar oluştu. Yağmamıştı, ama erimenin tersini yapmış, hızla yükselerek Nac Mac Feegle adamcıklarının&#160;beline, sonra boyunlarına kadar gelmişti. Kısa boylu olan&#160;bazıları gözden kaybolmaya başladı ve karın altından boğuk&#160;küfürler duyuldu.</p>
<p>Sonra köpekler belirdi, kötücül bir amaçla sallana sal-lana Tiffany’ye yaklaştılar. İri yarı, ağır, siyah köpeklerdi ve turuncu kaşları vardı. Tiffany, durduğu yerden hırlamalarını duyabiliyordu.</p>
<p>Elini önlüğünün cebine daldırdı ve kurbağayı çıkardı. Kurbağa keskin aydınlıkta gözlerini kırpıştırdı.</p>
<p>“Nooldu?”</p>
<p>Tiffany onu köpeklere çevirdi. “Bunlar ne?”</p>
<p>“Ah, tühürrak! Amansızitler! Kötü! Ateşten gözler ve usturadan dişler!”</p>
<p>“Onlara karşı ne yapmalıyım?”</p>
<p>“Burada olmasan?”</p>
<p>“Teşekkür ederim! Çok yardımcı oldun!” Tiffany kurbağayı cebine bıraktı ve kızartma tavasını çuvalından çıkardı.</p>
<p>Yeterli olmayacağını biliyordu. Kara köpekler iriydi ve gözleri gerçekten alev alevdi. Hırlamak için ağızlarını açtıklarında Tiffany çelik ışıltısı görebiliyordu. Köpeklerden hiç&#160;korkmamıştı, ama bu köpekler ancak bir kâbustan çıkmış&#160;olabilirdi.</p>
<p>Üç taneydiler, ama Tiffany’nin çevresini öyle bir şekilde aldılar ki nasıl dönerse dönsün aynı anda ancak iki tanesini görebiliyordu. İlk saldıranın, arkasındaki olacağını biliyordu.</p>
<p>“Bana onlar hakkında bir şeyler söyle!” dedi, aynı anda üçünü birden görebilmek için dönerek.</p>
<p>“Mezarlıklarda dolaştıkları söylenir!” dedi önlüğünden bir ses.</p>
<p>“Neden yerde kar var?”</p>
<p>“Bu, Kraliçe’nin ülkesinden geldiklerini gösterir. Orada mevsim hep kıştır! Etki alanı yayıldığı zaman, buraya da&#160;gelir!”</p>
<p>Ama Tiffany uzaklarda, kar halkasının dışında yeşillik görebiliyordu.</p>
<p>Düşün, düşün...</p>
<p>Kraliçe’nin ülkesi. Gerçekten canavarların olduğu büyülü bir yer. Kâbuslarda görebileceğiniz her şey. Alevden gözleri, usturadan dişleri olan köpekler, evet. Gerçek dünyada olmayan şeyler, gerçek dünyada işe yaramayan...</p>
<p>Köpekler kırmızı dillerini sarkıtmış, Tiffany’nin korkusundan zevk alarak salyalar akıtıyorlardı. Tiffany’nin kafasındaki bir parça düşündü: Dişlerinin paslanmaması hayret verici...</p>
<p>... iki köpeğin arasından daldı ve tabana kuvvet uzaktaki yeşilliğe doğru koştu.</p>
<p>Arkasından bir zafer hırlaması geldi ve karı ezen pençelerin gıcırtısını duydu.</p>
<p>Yeşillik, yaklaşıyor gibi görünmüyordu.</p>
<p>Ecinnilerin bağırışlarını duydu ve bir hırlama feryada dönüştü. Peşinden gelen bir şeyle birlikte son karların üzerinden atladı ve ılık çimenlerin üzerinde yuvarlandı.</p>
<p>Amansızit arkasından sıçradı. Köpeğin dişleri kapanırken Tiffany geriledi, ama köpeğin başı şimdiden beladaydı.</p>
<p>Ateşten gözleri ve usturadan dişleri yoktu. Burada değil; Tiffany’nin yuvası olan çimenlerde, gerçek dünyada değil.&#160;Burada kördü ve ağzından kan damlamaya başlamıştı. Ağzınız ustura doluyken sıçramamalısmız...</p>
<p>Köpek acıyla sızlanırken Tiffany onun için üzülecekti neredeyse, ama kar ona doğru ilerliyordu. Kızartma tavasıyla köpeğe vurdu. Köpek bütün ağırlığıyla devrildi ve&#160;kıpırtısız kaldı.</p>
<p>Karın üzerinde savaş sürüyordu. Kar, pus gibi saçılıyordu, ama ortasında hızla dönen ve dişleyen iki karanlık şekil görebiliyordu.</p>
<p>Tavaya vurarak bağırdı ve bir amansızit fır fır dönen karların içinden fırlayıp önüne kondu. Köpeğin iki kulağında birer Feegle asılıydı.</p>
<p>Kar, Tiffany’ye doğru akıyordu. Tiffany hırlayarak ilerleyen köpeğe uyarak geriledi. Tavayı tokaç gibi tutuyordu.</p>
<p>“Hadi gel,” diye fısıldadı. “Sıçra!”</p>
<p>Ona bakan gözlerden alevler fışkırdı ve sonra köpek başını eğip kara baktı.</p>
<p>Ve gözden kayboldu. Kar eridi. Işık değişti.</p>
<p>Şimdi, Tiffany ve Küçük Özgür Adamlar yaylada yalnızdı. Tiffany’nin çevresinde Feegle adamcıkları doğruluyordu.</p>
<p>“Sen iyi misin, hamfendi?” dedi Herhangibir Rob.</p>
<p>“Evet!” dedi Tiffany. “Çok kolay! Karın üzerinden çimenlere gelmelerini sağlarsanız sıradan köpekler oluyorlar!”</p>
<p>“Yolumuza devam etsek iyi olcak. Bizim delikanlılardan bazılarını kaybettik.”</p>
<p>Tiffany’nin heyecanı solup gitti.</p>
<p>“Öldüler mi yani?” diye fısıldadı. Güneş yine parıl parıl parlıyordu, tarlakuşları geri dönmüştü ama adamcıklar ölmüştü.</p>
<p>“Agh, yo,” dedi Rob. “Asıl ölü olan bizleriz. Bunu bil-miyon muydu?”</p><div><img src="main-19.jpg" alt=""/></div><h5>BöfüTO 6</h5><h5>ÇOBiDV KIZ</h5>
<p>“Siz ölü müsünüz?” dedi Tiffany. Çevresine bakındı. Feegle adamcıkları homurdana homurdana doğruluyorlardı, ama hiçbiri “Eyvah eyvah eyvah” demiyordu. Herhan-gibir Rob hiç de mantıklı konuşmuyordu.</p>
<p>“Şey, siz ölü olduğunuzu düşünüyorsanız, onlar nedir?” diye devam etti, iki küçük cesede işaret ederek.</p>
<p>“Ah, onlar canlılar dünyasına geri döndüler,” dedi Her-hangibir Rob neşeyle. “Bu dünya kadar iyi diil, ama güzel güzel bekliycekler ve çok geçmeden döncekler. Yas tutmanın anlamı yok.”</p>
<p>Sızı ailesi pek dindar değildi, ama Tiffany işlerin nasıl gitmesi gerektiğini bildiğini sanıyordu ve onlar canlı olduğunuz ve henüz ölmediğiniz fikrinden yola çıkarlardı.</p>
<p>“Ama siz canlısınız!” dedi.</p>
<p>“Agh, yok hamfendi,” dedi Rob, bir başka ecinninin ayağa kalkmasına yardım ederek. “Biz eskiden canlıydık.&#160;Canlıların dünyasında iyi çocuklardık, bu yüzden orda&#160;öldüümüzde bu dünyaya dooduk.”</p>
<p>“Demek istediğin, size göre başka bir yerde öldünüz ve sonra buraya geldiniz, öyle mi?” dedi Tiffany. “Yani burası&#160;cennet, öyle mi?”</p>
<p>“He ye! Tıpkı anlattıkları gibi,” dedi Herhangibir Rob. “Harika güneş ışıı, iyi avlaklar, cici cici çiçekler ve dikleyen mini kuşçuklar.”</p>
<p>“He ye, bi de güzel savaşlar var,” dedi bir başka Feegle. Sonra hepsi bir ağızdan konuşmaya başladılar.</p>
<p>“Hırsızlık var!”</p>
<p>“İçerken savaşmak var!”</p>
<p>“Kebaplar var!” dedi Kaçık Wullie.</p>
<p>“Ama burada kötü şeyler var!” dedi Tiffany. “Canavarlar var.”</p>
<p>“He ye,” dedi Rob, mutlu mutlu gülümseyerek. “Müttiş, diil mi? Her şey hazırlanmış, savaşılacak şeylere kadar!”</p>
<p>“Ama biz burada yaşıyoruz!” dedi Tiffany.</p>
<p>“Agh, şey, belki siz insanlar da Son Dünya’da iyiydiniz,” dedi Herhangibir Rob cömertçe. “Ben bizimkileri toplıyım&#160;hamfendi.”</p>
<p>Rob uzaklaşırken Tiffany önlüğünün cebine uzandı ve kurbağayı çıkardı.</p>
<p>“Ah!.. Hayattayız,” dedi kurbağa. “Hayret. O köpeklerin sahibine karşı bir eylemi haklı gösterecek çok açık bir zemin var, bu arada.”</p>
<p>“Ne?” dedi Tiffany kaşlarını çatarak. “Sen neden bahsediyorsun?”</p>
<p>“Ben... ben... bilmiyorum,” dedi kurbağa. “Düşünce öylesine kafamda beliriverdi. Belki insanken köpekler hakkında bir şeyler biliyordum?”</p>
<p>“Dinle, Feegle adamcıkları cennette olduklarını düşünüyorlar! Ölüp buraya geldiklerini sanıyorlar!”</p>
<p>“Ee?” dedi kurbağa.</p>
<p>“Ee’si, bu doğru olamaz! Burada canlı olman gerekiyor, sonra ölüyoruz ve başka bir yerdeki cennete gidiyoruz!”</p>
<p>“Eh, farklı bir açıdan aynı şey, öyle değil mi? Hem, bir sürü savaşçı kabile öldüklerinde bir yerlerdeki cennet mekâna gideceklerini düşünür,” dedi kurbağa. “Bilirsin, sonsuza dek içki içip savaşacakları, kendilerine ziyafet çekebilecekleri bir yere? Bu yüzden, belki de burası onların&#160;cennetidir.”</p>
<p>“Ama burası gerçek bir yer!”</p>
<p>“Ee? Onların inanışı böyle. Dahası, onlar küçücük. Belki de evren kalabalık bir yerdir ve cennetleri boş buldukları yerlere koymuşlardır. Ben bir kurbağayım, bu yüzden bu konuda epey tahmin yürütmem gerektiğini takdir&#160;edersin. Belki yalnızca yamlıyorlardır. Belki sen yamlıyor-sundur. Belki ben yamlıyorumdur.”</p>
<p>Küçük bir ayak Tiffany’nin botunu tekmeledi.</p>
<p>“Yola devam etsek iyi olcak hamfendi,” dedi Herhangi-bir Rob. Omzuna ölü bir Feegle atmıştı. Diğerlerinden bazıları da ceset taşıyordu.</p>
<p>“Ee... onları gömecek misiniz?” dedi Tiffany.</p>
<p>“Evet, artık bu eski bedenlere ihtiyaçları yok ve onları ortalıklarda bırakmak daanıklık olur,” dedi Herhangibir&#160;Rob. “Dahası, kocatipler çevrede küçük mini kafatasları ve&#160;kemikler bulurlarsa meraklanırlar ve biz kimsenin, işimize&#160;burnunu sokmasını istemezük. Sen hariç hamfendi,” diye&#160;ekledi.</p>
<p>“Yok, bu çok, ee... pratik bir düşünce,” dedi Tiffany, pes ederek.</p>
<p>Feegle, üzerinde dikenli ağaçların büyüdüğü uzak bir tümseğe işaret etti. Höyüklerin çoğunun üzerinde ağaçlıklar vardı. Ağaçlar toprağın derinliğinden faydalanıyordu.&#160;Onları kesmenin uğursuzluk olduğu söylenirdi.</p>
<p>“Çok yolumuz kalmadı,” dedi.</p>
<p>“Höyüklerden birinde mi kalıyorsunuz?” diye sordu Tiffany. “Onların, bilirsin, eski şeflerin mezarları olduğunu sanıyordum.”</p>
<p>“Agh, he ye, yan bölmede ölü bi eski kral var, ama bize matsızlık vermiyo,” dedi Rob. “Korkma, bizim tarafta iske-letor falan yok. Oldukça geniştir, biraz çekidüzen verdik.”</p>
<p>Tiffany sonsuz yeşil yaylaların üzerinde uzanan sonsuz mavi gökyüzüne baktı. Her şey yine çok huzurlu olmuştu,&#160;kafasız adamlardan ve kocaman vahşi köpeklerden uzak&#160;bir dünya.</p>
<p>Wentworth’ü ırmağa götürmesem ne olacaktı, diye düşündü. Şimdi ne yapıyor olacaktım? Peynirlerle uğraşıyor olacaktım, herhalde...</p>
<p>Bütün bunları hiç bilmiyordum. Cennette yaşadığımı hiç bilmiyordum; yalnızca küçük mavi adamlardan oluşan&#160;bir kabilenin cenneti bile olsa. Akbabaların sırtında uçan&#160;adamcıkları bilmiyordum.</p>
<p>Daha önce hiç canavar öldürmedim.</p>
<p>“Nereden geliyorlar?” dedi. “Canavarların geldiği yerin adı ne?”</p>
<p>“Agh, muhtemelen orayı çok iyi biliyosun,” dedi Her-hangibir Rob. Höyüğe yaklaşırlarken Tiffany havada duman kokusu aldığını düşündü.</p>
<p>“Biliyor muyum?” dedi.</p>
<p>“Evet. Ama açık havada söylenecek isim diildir. Güvenli bi yerde fısıldancak bi isimdir. Bu gökyüzünün altında söylemem.”</p>
<p>Tavşan deliği olmak için fazla genişti ve bu kadar yüksekte porsuklar yaşamazdı, ama höyüğün girişi dikenli köklerin arasına gizlenmişti ve gören olsa bir tür hayvanın&#160;yuvası sanırdı.</p>
<p>Tiffany zayıftı, ama buna rağmen deliğe ulaşmak için önlüğünü çıkarıp dikenlerin arasından sürünmesi gerekti.</p>
<p>Ve delikten geçmesi için pek çok Feegle adamcığının onu itmesi gerekti.</p>
<p>En azından kötü kokmuyordu ve delikten geçtikten sonra epey açılıyordu. Aslında, yalnızca giriş anlaşılmasın&#160;diye böyle yapılmıştı. Aşağıdaki boşluk oldukça geniş bir&#160;oda büyüklüğündeydi, ortası açıktı, ama duvarlarda çepeçevre, yerden tavana kadar, Feegle boyunda balkonlar vardı. Balkonlar çamaşır yıkayan, tartışan, dikiş diken, yer yer&#160;kavga eden, ama ne yapıyorlarsa mümkün olduğunca gürültülü bir biçimde yapan Feegle adamcıkları ile doluydu.&#160;Bazılarının saçlarına ve sakallarına kır düşmüştü. Yalnızca&#160;birkaç santim boyunda olan en küçükleri çıplak koşturuyor, minik gırtlaklarını paralarcasma birbirlerine bağırıyorlardı. Wentworth’ün büyütülmesine yardım ederek geçen birkaç seneden sonra, Tiffany bunun nasıl bir şey olduğunu biliyordu.</p>
<p>İçlerinde kız yoktu. Küçük Özgür Kadınlar da yoktu.</p>
<p>Hayır, bir tane vardı.</p>
<p>Didişen, koşturan kalabalıklar kadının geçmesi için aralandılar. Kadıncık Tiffany’nin ayak bileğine kadar geliyordu. Feegle adamcıklarından güzeldi, ama dünya zaten, örneğin, Kaçık Wullie’den daha güzel şeylerle doluydu.&#160;Adamcıklar gibi, kadının da kızıl saçları ve kararlılık dolu&#160;bir ifadesi vardı.</p>
<p>Diz kırdı, sonra konuştu, “Sen kocatip kocakarı mısın hamfendi?”</p>
<p>Tiffany çevresine bakındı. Mağarada, on sekiz santimden daha uzun olan bir o vardı.</p>
<p>“Şey, evet,” dedi. “Şey, üç aşağı beş yukarı. Evet.”</p>
<p>“Adım Fion. Kelda, mini oolanm henüz zarar görme-diini söölememi istedi.”</p>
<p>“Onu buldu mu?” dedi Tiffany çabucak. “Nerede şimdi?”</p>
<p>“Yok, yok, ama kelda, Kralça’nm âdetlerini bilir. Bunu kellene takmanı istemedi.”</p>
<p>“Ama Kraliçe onu çaldı!”</p>
<p>“Evet. O mesele biraz kar-man-çor-man. Sen biraz dinlen. Kelda birazdan seni görcek. O çok güçlü diil şindi.”</p>
<p>Fion eteklerini savurarak döndü ve kraliçe olan kendisiymiş gibi tebeşir zemin üzerinde uzaklaştı, uzak duvara yaslanmış geniş, yuvarlak bir taşın arkasında kayboldu.</p>
<p>Tiffany bakışlarını indirmeden kurbağayı dikkatle cebinden aldı ve dudaklarına yaklaştırdı. “Kelleme mi takıyorum?” diye fısıldadı.</p>
<p>“Hayır, pek sayılmaz,” dedi kurbağa.</p>
<p>“Taksam bana söylerdin, değil mi?” dedi Tiffany telaşla. “Herkes taktığımı görse ve ben bilmesem korkunç olurdu.”</p>
<p>“Ne demek olduğuna dair en ufak fikrin yok, değil mi?” dedi kurbağa.</p>
<p>“Tam olarak yok, evet.”</p>
<p>“Yalnızca üzülmeni istemiyor, o kadar.”</p>
<p>“Evet, ben de öyle bir şey olduğunu düşünmüştüm zaten,” diye yalan söyledi Tiffany. “Omzuma oturabilir misin? Sanırım burada biraz yardıma ihtiyacım olacak.”</p>
<p>Sıra sıra Nac Mac Feegle ilgiyle onu izliyordu, ama o anda Tiffany’nin beklemekten başka yapacak hiçbir şeyi&#160;yok gibiydi. Dikkatle oturdu ve parmaklarıyla dizini dövmeye başladı.</p>
<p>“Mini mekânımıza ne dersin, ha?” dedi aşağıdan bir ses. “Müttiş, diil mi?”</p>
<p>Tiffany bakışlarını indirdi. Herhangibir Rob Feegle ve Tiffany’nin daha önce tanıştığı birkaç ecinni orada oyalanıyor, endişe içinde onu izliyordu.</p>
<p>“Çok rahat görünüyor,” dedi Tiffany, çünkü bu, ne isli ya da ne keyif verici bir gürültüsü var demekten daha iyiydi. “O küçük ateşin üzerinde hepiniz için mi yemek pişiyor?” diye ekledi.</p>
<p>Odanın merkezinde küçük bir ateş vardı. Ateşin üzerindeki delikten duman çıkıp yukarıdaki çalıların arasında kayboluyordu ve karşılığında biraz daha ışık getiriyordu.</p>
<p>“Evet hamfendi,” dedi Herhangibir Rob.</p>
<p>“Küçük şeyler, tavşanlar falan,” diye ekledi Kaçık Wullie. “Büyük şeyleri kızartmak için tebeşir çu... mmf...&#160;mmmf... ”</p>
<p>“Pardon, ne dedin?” dedi Tiffany.</p>
<p>“Ne?” dedi Herhangibir Rob masum masum, kıvranmakta olan Wullie’nin ağzına elini sıkı sıkı bastırarak.</p>
<p>“Wullie büyük şeyleri kızartmak hakkında ne diyordu?” diye sordu Tiffany. “Büyük şeyleri tebeşir çukurunda mı kızartıyorsunuz? Bu, meleyen cinsten büyük şeyler mi?&#160;Çünkü bu tepelerde onlardan başka büyük şey bulamazsınız ! ”</p>
<p>Pis zeminde diz çöktü ve eğildi. Yüzü, deli gibi sırıtan ve terleyen Herhangibir Rob’un yüzünden iki santim uzaktaydı.</p>
<p>“Öyle mi?”</p>
<p>“Agh... ah... şeey... bi anlamda.”</p>
<p>“Öyle mi?”</p>
<p>“Sizinkileri diil hamfendi!” diye feryat etti Herhangibir Rob. “Nine’den izin almadan Sızı koyunlarnı hiç almadık!”</p>
<p>“Sızı Nine koyun almanıza izin mi veriyordu?”</p>
<p>“Evet, ööle yapıyodu, işte, yaptıı bu! Öd... ödeme olarak!”</p>
<p>“Ödeme mi? Ne için?”</p>
<p>“Kurtlar hiçbi Sızı koyununu yakalamıyodu! ” dedi Herhangibir Rob çabuk çabuk. “Tilkiler hiçbi Sızı kuzusunu al-mıyodu, diil mi? Hamish gökyüzündeyken kargalar hiçbi kuzunun gözlerini lüplemiyodu!”</p>
<p>Tiffany yan yan kurbağaya baktı.</p>
<p>“Gagalamıyorlardı,” dedi kurbağa. “Bazen kuzuların gözlerini...”</p>
<p>“Evet, evet, kargaların ne yaptığını biliyorum,” dedi Tiffany. Biraz sakinleşti. “Ah... Anlıyorum. Nine için kargaları, kurtları ve tilkileri uzak tutuyordunuz, öyle mi?”</p>
<p>“Evet hamfendi! Yalnızca uzak tutmakla da kalmıyo-duk!” dedi Herhangibir Rob zaferle. “Kurtlan yemesi de güzeldir.”</p>
<p>“Evet, kebapları nefis olur, ama yine de koyun kadar güzel diil... mmf... mmmf... ” demeyi başardı Wullie, ama&#160;sonra yine bir el ağzına kapandı.</p>
<p>“Bi kocakarıdan ancak ne veriliyosa onu alırsın,” dedi Herhangibir Rob, kıvranan kardeşini sıkı sıkı tutarak. “Ama&#160;o gittiine göre, eh... ancak zaman zaman, zaten ölçek olan&#160;bi koyunu alıyoduk, ama asla Sızı damgası taşıyanlardan&#160;birini diil. Şerefim üzerine yemin ederim.”</p>
<p>“Sarhoş kavgacı bir hırsız olarak şerefin üzerine mi?” dedi Tiffany.</p>
<p>Herhangibir Rob gülümsedi. “Evet!” dedi. “Hem, burda korumam gereken büyük bi ün var! Eerisi doorusu bu&#160;hamfendi. Biz Sızı Nine’nin anısına, tepelerdeki koyunlara&#160;göz kulak oluyoz, karşılımda da almaya bile deymeyecek&#160;bişey alıyoz.”</p>
<p>“Tütün de alıyoz, elbette... mmf... mmmf...” ve bir kez daha, Kaçık Wullie nefes almak için çabalıyordu.</p>
<p>Tiffany derin bir nefes aldı, ama bir Feegle sürüsünün ortasındayken akıllıca bir hareket değildi bu. Herhangibir&#160;Rob’un endişeli sırıtışı, kocaman bir kaşığın üzerine yerleştirilmiş bir balkabağı adama benzemesine sebep oluyordu.</p>
<p>“Tütünü siz mi alıyorsunuz?” diye tısladı Tiffany. “Çobanların ninem için bıraktığı tütünü mü?’’</p>
<p>“Agh, bunu unutmuştum,” diye ciyakladı Herhangibir Rob. “Ama belki Nine gelip alır diye bikaç gün bekliyoz.&#160;Hem, bi kocakarının naapçaanı bilemezsin. Ama koyun-lara da göz kulak oluyoz hamfendi. O olsa kızmazdı ham-fendi! Sayısız gece, tekerlekli evinin dışında kelda ile piposunu paylaştı! İyi tütünün yaamur altında kalmasına izin&#160;vercek biri diildi! Lütfen hamfendi!”</p>
<p>Tiffany son derece öfkeli hissediyordu ve daha da kötüsü, öfkesi kendisineydi.</p>
<p>“Kayıp kuzuları falan bulduumuzda, çobanların gelip alması için onları oraya sürüyoz,” diye ekledi Herhangibir&#160;Rob endişe içinde.</p>
<p>Ben de ne olduğunu sanıyordum, diye düşündü Tiffany. Ninemin bir paket Neşeli Denizci için geri döneceğini mi?&#160;Bir şekilde hâlâ tepelerde yürüdüğünü, koyunlara göz kulak olduğunu mu sanıyordum? Onun hâlâ burada olduğunu, kuzulara baktığını mı sanıyordum?</p>
<p>Evet! Doğru olmasını istiyorum. Onun yalnızca gittiğini düşünmek istiyorum. Sızı Nine gibi biri öylesine yok olamaz. Ve onun dönmesini o kadar çok istiyorum ki, çünkü o benimle nasıl konuşacağını bilmiyordu ve ben de&#160;onunla konuşmaya korkuyordum ve bu yüzden hiç konuşmadık ve sessizliği, paylaşılacak bir şeye dönüştürdük.</p>
<p>Onun hakkında hiçbir şey bilmiyorum. Yalnızca birkaç kitap, bana anlatmaya çalıştığı birkaç öykü ve anlamadığım şeyler ve onun kocaman kırmızı yumuşak ellerini ve&#160;o kokuyu hatırlıyorum. Gerçekten kim olduğunu hiç bilmedim. Yani, o da bir zamanlar dokuz yaşındaydı. O Sarah&#160;Grizzel idi. Evlendi ve çocukları oldu, iki tanesini çoban&#160;barakasında doğurdu. Benim bilmediğim bir sürü şey yapmış olmalı.</p>
<p>Tiffany’nin aklına, eninde sonunda hep geldiği gibi, kızıl utanç pusları arasında dönen mavi-beyaz çoban kız&#160;biblosu geldi...</p>
<p>Yedinci doğum gününe az kala, Tiffany’nin babası onu Yelp kasabasının panayırına götürmüştü. Çiftliğin satılacak koçları&#160;vardı. On beş kilometrelik bir yolculuktu, o güne dek o kadar&#160;uzağa gitmemişti. Tebeşir bölgesinin dışındaydı. Her şey farklı görünüyordu. Çitlerle çevrili tarla sayısı çok daha fazlaydı, bir sürü inek vardı ve binaların damları saz değil, kiremitti. Tiffany bunu, yabancı diyarlara yapılmış bir yolculuk&#160;olarak görüyordu.</p>
<p>Sızı Nine oraya hiç gitmemişti, babası yolda öyle söylemişti. Nine’nin Tebeşir’den ayrılmaktan nefret ettiğini eklemişti babası. Tebeşir’den ayrılmak Nine’sinin başını döndürüyordu.</p>
<p>Harika bir gündü. Pamuk şeker yemekten Tiffany’nin midesi bulanmıştı, ufak tefek bir yaşlı hanıma fal baktırmıştı ve hanım, onunla evlenmek isteyecek bir sürü adam çıkacağını&#160;söylemişti. Sonra çoban kız biblosunu kazanmıştı. Biblo mavi&#160;ve beyaza boyanmış porselenden yapılmıştı.</p>
<p>Çoban kız biblosu halka atma oyunundaki en büyük ödüldü, ama Tiffany’nin babası bütün bunların aldatmaca olduğunu, çünkü tabanı çok geniş olduğu için milyon kez atsa bile halkayı biblonun tam tepesine geçiremeyeceğini söylemişti.</p>
<p>Tiffany halkayı öylesine atmıştı ve milyonda bir şans işe yaramıştı. Standın sahibi, halkanın, standın kalanındaki ıvır&#160;zıvırın üzerine değil, tam çoban kızın üzerine düşmesinden&#160;hiç memnun olmamıştı. Ama babası sert konuşunca çoban&#160;kızı Tiffany’ye vermişti ve Tiffany arabalarına binip gökyüzünde beliren yıldızlar eşliğinde evlerine varana dek kucağında taşımıştı onu.</p>
<p>Ertesi sabah bibloyu gururla Sızı Nine’ye armağan etmişti. Yaşlı kadın onu büyük dikkatle kırışık ellerine almış, uzun&#160;uzun bakmıştı.</p>
<p>Tiffany şimdi, yaptığının zalimce bir şey olduğunu biliyordu.</p>
<p>Muhtemelen Sızı Nine, çoban kızlardan bahsedildiğini hiç duymamıştı. Tebeşir üzerinde koyun bakan insanların hepsine çoban denir, o kadar. Bu güzel yaratık, Sızı Nine’den&#160;daha farklı olamazdı.</p>
<p>Porselen çoban kızın eski moda, uzun bir elbisesi vardı. Eteklerinin yanındaki şişkin kısımlar, donuna bir çift heybe&#160;sokmuş gibi görünmesine sebep oluyordu. Elbisenin her yerinde mavi kurdeleler vardı ve başına oldukça gösterişli bir&#160;hasır şapka takmıştı. Bir de çoban değneği vardı, ki Tiffany’&#160;nin gördüğü bütün çoban değneklerinden çok daha kıvrık bir&#160;şeydi.</p>
<p>Elbisenin fırfırlı eteklerinin altından görünen narin ayakkabıları üzerinde bile mavi kurdeleler vardı.</p>
<p>Bu, içine yün tıkıştırılmış kocaman, eski botlar giymiş; sulusepken yağan kar insanın yüzüne çivi gibi saplanırken,&#160;uluyan rüzgâra karşı tepelerde yürümüş bir çoban kız değildi. O elbise üzerindeyken, boynuzlarını dikenli çalılara dolaştırmış bir koçu kurtarmaya çalışmamıştı asla. Yedi saat&#160;boyunca oraların en iyi koyun kırkıcısına koyun be koyun&#160;ayak uydurmuş, hava yağ, yün ve küfürlerle puslanana kadar&#160;çalışmış, en iyi koyun kırkıcısı Sızı Nine kadar iyi küfrede-mediği için pes edene kadar çalışmaya devam etmiş bir çoban&#160;kız değildi. Kendine saygısı olan hiçbir çoban köpeği donuna&#160;heybe sokmuş kikirdek bir kız için ‘gelmez’ ve ‘yürümezdi’.&#160;Çok güzel bir bibloydu, ama tam bir çoban kız müsveddesiy-di, muhtemelen tek bir koyunu bile yakından görmemiş biri&#160;tarafından yapılmıştı.</p>
<p>Sızı Nine biblo hakkında ne düşünmüştü acaba? Tiffany tahmin edemiyordu. Mutlu görünüyordu, çünkü torunları onlara bir şeyler armağan ettiğinde mutlu görünmek ninelerin&#160;işidir. Bibloyu rafa koymuştu, sonra Tiffany’yi dizine oturtmuştu ve nineler gibi davranmaya çalıştığında hep yaptığı&#160;gibi, çekingen bir biçimde “benim küçük yegirmim,” demişti&#160;ona.</p>
<p>Bazen, Ninenin çiftliğe indiği nadir zamanlarda, Tiffany onun bibloyu indirip baktığını görürdü. Tiffany’nin izlediğini&#160;görürse hemen onu yerine bırakır, asıl almak istediği koyun&#160;kitabıymış gibi davranırdı.</p>
<p>Belki, diye düşündü Tiffany üzüntüyle, yaşlı kadın onu bir tür hakaret olarak görmüştü. Belki de, ona bir çoban kızın bu&#160;şekilde görünmesi gerektiğinin söylendiğini düşünmüştü. Çoban kız dediğin çamurlu elbise ve kocaman botlar giymiş, yağmura karşı korunmak için omuzlarına eski bir çuval almış&#160;yaşlı bir kadın olmamalıydı. Çoban kız dediğin yıldızlı bir&#160;gece gibi ışıldamalıydı. Tiffany böyle bir şey demek istememişti, böyle bir şey demeyi asla düşünmemişti, ama belki de&#160;Nine’ye onun doğru olmadığını söylemişti.</p>
<p>Bundan birkaç ay sonra da Nine ölmüştü ve ondan sonra geçen seneler içinde hiçbir şey yolanda gitmemişti. Wentworth&#160;doğmuştu, sonra Baron’un oğlu ortadan kaybolmuştu, sonra&#160;kötü bir kış çökmüştü ve Aksiye Hanım karda ölmüştü.</p>
<p>Tiffany biblo hakkında endişelenip durmuştu. Onun hakkında konuşamıyordu. Onun dışındaki herkes ya meşguldü ya da ilgilenmiyordu. Herkesin siniri burnundaydı. Aptal bir&#160;biblo hakkında endişelenmenin aptalca olduğunu söylemişlerdi.</p>
<p>Defalarca, bibloyu parçalamak istemişti, ama yapmamıştı; çünkü insanlar fark ederdi.</p>
<p>Şimdi olsa, o kadar yanlış bir şeyi Sızı Nine’ye vermezdi elbette. Artık büyümüştü.</p>
<p>Bazen, bibloya bakarken yaşlı kadının gülümsediğini hatırlıyordu. Keşke bir şey söyleseydi. Ama Nine sessizlikten hoşlanırdı.</p>
<p>Şimdi, Nine’yi sevdikleri için koyunlara göz kulak olan bir sürü küçük mavi adamla arkadaş olmuştu. Tiffany gözlerini kırpıştırdı.</p>
<p>Aslında bir anlamda mantıklıydı. Adamlar, Sızı Nine’nin anısına tütün bırakıyordu. Nac Mac Feegle adamcıkları&#160;Sızı Nine’nin anısına koyunlara göz kulak oluyorlardı. Büyü&#160;olmasa bile, işe yarıyordu. Ama bu şekilde, Nine’nin buralarda olmadığını kabullenmek zorunda kalıyordu.</p>
<p>Ağlamamaya çalışarak, “Kaçık Wullie?” dedi kıvranan ecinniye.</p>
<p>“Mmmf?”</p>
<p>“Herhangibir Rob’un bana söylediği doğru mu?”</p>
<p>“Mmmf!” Kaçık Wullie’nin kaşları öfkeyle kalkıp indi.</p>
<p>“Bay Feegle, elini onun ağzından çekebilir misin lütfen,” dedi Tiffany. Kaçık Wullie’nin ağzı serbest kaldı. Herhangibir Rob endişeli görünüyordu, ama Kaçık Wullie dehşet&#160;içindeydi. Şapkasını çıkardı ve bir tür kalkanmış gibi iki&#160;elinde tutarak durdu.</p>
<p>“Bütün bunlar doğru mu Kaçık Wullie?” dedi Tiffany.</p>
<p>“Ah, eyvah eyvah!..”</p>
<p>“Basit bir evet ya da hayır yeterli.”</p>
<p>“He ye! Ööle!” diye ağzından kaçırdı Kaçık Wullie. “Ah, eyvah eyvah!..”</p>
<p>“Evet, teşekkür ederim,” dedi Tiffany, burnunu çekerek ve gözlerini kırpıştırarak. “Tamam. Anladım.”</p>
<p>Feegle adamcıkları onu ihtiyatla süzdü.</p>
<p>“Bunun için bozuk çalmıycan mı?” dedi Herhangibir Rob.</p>
<p>“Hayır. Hepsi çalışıyor.”</p>
<p>Mağarada bir yankı işitti, yüzlerce küçük adam rahat bir nefes almıştı.</p>
<p>“Beni karmçaka çevirmedi!” dedi Kaçık Wullie, ecinnilerin kalanına mutlu mutlu sırıtarak. “Hey millet, kocakarıyla konuştum ve bana yan bakmadı! Bana gülümsedi!” Tiffany’ye güldü ve devam etti: “Hem biliyon mu hamfendi, tütün etiketini başaşşaa tuttuunda denizcinin şapkasının bir kısmıyla kulaa çıplak bi mmmf mmmf....”</p>
<p>“Agh, bak gene aynı şeyi yaptım, kazayla seni gırtlaklıy-cam nerdeyse,” dedi Herhangibir Rob, elini Wullie’nin ağzına kapatarak.</p>
<p>Tiffany ağzını açtı, ama kulakları tuhaf bir biçimde karıncalanınca durdu.</p>
<p>Mağaranın tavanında bir sürü yarasa uyanmış, telaşla duman deliğinden dışarı uçuyordu.</p>
<p>Feegle adamcıklarının bazıları odanın uzak ucunda meşguldü. Tiffany’nin tuhaf yuvarlak bir taş sandığı şey&#160;kenara yuvarlanmış, büyük bir delik ortaya çıkmıştı.</p>
<p>Şimdi kulaklarında bir basınç vardı ve kulak kiri dışarı akıyormuş gibi geliyordu. Feegle adamcıkları delikten&#160;Tiffany’ye kadar uzanan iki sıra oluşturuyorlardı.</p>
<p>Tiffany kurbağayı dürtükledi. “Karınçakın ne olduğunu biliyor musun?” diye fısıldadı.</p>
<p>“Karınca,” dedi kurbağa.</p>
<p>“Öyle mi? Ben biraz şaşırdım. Ya bu tiz ses?”</p>
<p>“Ben bir kurbağayım. Kulaklarımız keskin değildir. Muhtemelen şuradaki adamdan geliyor.”</p>
<p>Delikten bir Feegle çıkmıştı. Tiffany’nin loşluğa alışan gözleri, delikten altın rengi hafif bir ışık geldiğini seçebiliyordu.</p>
<p>Yeni gelen adamın saçları kızıl değil beyazdı, bir ecinni için uzun boyluydu ve dal kadar sıskaydı. Üzerine bir sürü&#160;kaval takılmış bir tür şişman deri tulum taşıyordu.</p>
<p>“İşte bu, çok insanın görüp de hayatta kaldığı bir manzara değildir iddiaya girerim,” dedi kurbağa. “Fare tulumu çalıyor!”</p>
<p>“Sesi kulaklarımı karıncalandırıyor!” Tiffany tulumun üzerindeki iki küçük kulağı görmezden gelmeye çalıştı.</p>
<p>“Tiz bir ses, duydun mu?” dedi kurbağa. “Elbette ecinniler sesleri insanlardan farklı bir biçimde işitirler. Muhtemelen bu adam onların savaş ozanı.”</p>
<p>“Ünlü savaşlar hakkında kahramanca şarkılar mı yazıyor yani?”</p>
<p>“Hayır, hayır. Düşmanı korkutan şiirler söylüyor. Nac Mac Feegle halkı için sözcüklerin ne kadar önemli olduğunu hatırlıyor musun? Eh, iyi eğitilmiş bir ozan, şiir okumaya başladığında düşmanın kulakları patlar. Ah, seni&#160;karşılamaya hazır görünüyorlar...”</p>
<p>Aşağıda, Herhangibir Rob nazikçe Tiffany’nin diz kapağına vuruyordu. “Kelda seni şindi görcek hamfendi,” dedi.</p>
<p>Tulum çalan adam çalmayı bırakmış, saygıyla deliğin yanında duruyordu. Tiffany yüzlerce parlak gözün onu&#160;izlediğini hissetti.</p>
<p>“Özel Koyun İlacı,” diye fısıldadı kurbağa.</p>
<p>“Efendim?”</p>
<p>“Yanımızda götürelim,” dedi kurbağa ısrarla. “İyi bir armağan olur!”</p>
<p>Tiffany yere çöküp, emekleyerek taşın arkasındaki deliğe girerken ecinniler dikkatle izlediler. Kurbağa sıkı sıkı tutunuyordu. Tiffany yaklaştığında taş sandığı şeyin eskilikten aşınmış yuvarlak, yeşil-mavi bir kalkan olduğunu&#160;fark etti. Örttüğü delik Tiffany’nin içinden geçebileceği kadar genişti, ama bacaklarını dışarıda bırakması gerekti,&#160;çünkü deliğin ötesindeki odaya tüm vücudunu sığdırması&#160;imkânsızdı. Bunun bir sebebi keldanın uzandığı küçük yataktı. Diğeri ise odanın büyük kısmını kaplayan, duvarların dibine yığılmış, yerlere saçılmış altındı.</p><div><img src="main-20.jpg" alt=""/></div><h4>Böfüm 7</h4><h4>BİRİNCİ GÖRÜ VE İKİNCİ 3ÜPHE</h4>
<p>Işıldamak, pırıldamak, parıldamak, şıkırdamak...</p>
<p>Tiffany saaderce tereyağı çalkalarken bir sürü sözcük düşünürdü. Sözlüğe bakarak keşfettiğine göre “yansımalı”&#160;demek, sözcüklerin tarif ettikleri sese benzemesi demekti,&#160;örneğin “guguk” gibi. Ama Tiffany’ye göre, “bir şey ses çı-karmasa bile, çıkaracak olsa çıkaracağı sese benzeyecek bir&#160;sözcük” olmalıydı.</p>
<p>Örneğin, pırıl. Işık, uzak bir pencereden yansırken bir ses çıkaracak olsa, “pırıl!” derdi. Bir demet simli ipliğin,&#160;birlikte çınlayan onca ışıltının çıkaracağı ses “şıkırşıkır”&#160;gibi bir şey olurdu. Bütün gün parlayacak bir yüzeyin temiz ve pürüzsüz sesiydi “ışıl”. Ve “parıl” zengin ve yağlı bir&#160;şeyin yumuşak sesiydi.</p>
<p>Küçük mağara bütün bu sesleri aynı anda içeriyordu. Yalnızca tek bir mum vardı ve o da koyun yağı kokuyordu,</p>
<p>ama altın tabaklar ve kupalar birbirlerinden yansıyarak ışıldıyor, pırıldıyor, parıldıyor ve şıkırdıyordu. Öyle ki tek&#160;bir küçük alev, havayı, kokusu bile pahalı olan bir ışıkla&#160;dolduruyordu.</p>
<p>Keldanın yatağı altınla çevriliydi, kendisi ise bir yığın yastığa yaslanmıştı. Erkek ecinnilerden çok çok daha şişmandı; hafifçe ezilmiş hamur toplarından yapılmış gibi&#160;görünüyordu ve kestane rengiydi.</p>
<p>Tiffany içeri girerken gözleri kapalıydı, ama Tiffany kendini öne çekmeyi bırakır bırakmaz açıldılar. Tiffany’&#160;nin gördüğü en keskin gözlerdi, Bayan Kene’ninkilerden&#160;bile keskin.</p>
<p>“O-oo... demek Sarah Sızı’nm mini kızı sensin,” dedi kelda.</p>
<p>“Evet. Yani, he ye,” dedi Tiffany. Yüzüstü yatmak pek rahat değildi. “Sen de kelda mısın?”</p>
<p>“He ye. Yani, evet,” dedi kelda. Gülümserken yuvarlak yüzü kırışıklarla doldu. “Adın neydi?”</p>
<p>“Tiffany, ee, kelda.” Mağaranın bir başka kısmından Fion çıkmıştı ve yatağın yanındaki bir tabureye oturmuş,&#160;onaylamaz bir ifade ile, dikkatle Tiffany’yi izliyordu.</p>
<p>“Güzel bi isim. Bizim dilimizde adm Tir-far-thoinn olurdu, yani Dalganın Altındaki Ülke,” dedi kelda. Söylediği sözcüğün telaffuzu “Tiffan” gibiydi.</p>
<p>“Dalganın altındaki ülkeye isim vermenin kimsenin aklına...”</p>
<p>“Agh, insanların aklına gelen ile insanların yaptıı birbirinden çok ayrı şeylerdir,” dedi kelda. Küçük gözleri parlıyordu. “Küçük kardeşin güvende, çocuum. Şimdi bu-lunduu yerde, hiç olmadıı kadar güvende olduunu söyleyebilirim. Hiçbir ölümlü kötülük ona dokunamaz. Kralça&#160;onun kılına zarar vermez. İşin kötüsü de bu. Kalkmama&#160;yardım et kızım. ”</p>
<p>Fion hemen ayağa fırladı ve keldanın zahmetle yastıkların arasında doğrulmasına yardım etti.</p>
<p>“Nerde kalmıştım?” diye devam etti kelda. “Ah, mini oolan. He ye, olduu yerde, Kralça’nm ülkesinde raatının&#160;yerinde olduunu söyleyebilirim. Ama annesi üzülüyodur,&#160;heralde?”</p>
<p>“Babası da,” dedi Tiffany.</p>
<p>“Ya mini ablası?” dedi kelda.</p>
<p>Tiffany, “Evet, elbette” sözcüklerinin dilinin ucuna kadar geldiğini hissetti. Aynı zamanda, o sözcüklerin ağzından çıkmasına izin vermenin büyük aptallık olacağını biliyordu. Ufak tefek yaşlı kadının kara gözleri Tiffany’nin kafasının içini görüyordu.</p>
<p>“He ye, sen kocakarı olarak doomuşsun, orası kesin,” dedi kelda, Tiffany’nin gözlerinin içine bakarak. “Kafanın&#160;içinde bi türlü kurtulamadım küçücük bi parçacık var, diil&#160;mi? Seni izleyen küçücük bi parça. Şendeki Birinci Görü&#160;ve İkinci Şüphe. Senin için küçük bi nimet ve büyük bi lanet. Başkalarının göremedii, duyamadu şeyleri görüp du-yuyosun, dünya sırlarını sana açıyo, ama sen her zaman&#160;elinde küçük içkisiyle köşede duran ve partiye katdamıyan&#160;kişi gibisin. İçinde, eriyip akmayı reddeden küçücük bi&#160;parçacık var. Sen kesinlikle Sarah Sızı’nın soyundansm.&#160;Benim delikanlılar dooru kişiyi getirmiş.”</p>
<p>Tiffany buna ne diyeceğini bilemedi, bu yüzden hiçbir şey söylemedi. Kelda ışıl ışıl gözlerle onu izlemeye devam&#160;etti. Sonunda Tiffany kendini rahatsız hissetmeye başladı.</p>
<p>“Kraliçe neden kardeşimi kaçırsın ki?” diye sordu sonunda. “Neden benim peşimde?”</p>
<p>“Senin peşinde olduunu mu düşünüyosun?”</p>
<p>“Eh, aslında evet! Demek istediğim, Jenny’nin ortaya çıkması tesadüf olabilir, ama ya atlı? Ya amansızitler?&#160;Wentworth’ü kaçırması?”</p>
<p>“Düşünceleri sana dönük,” dedi kelda. “Bunu yaptıı zaman, onun dünyasından bişeyler bu dünyaya geçiyo.&#160;Belki tek istedii seni sınamaktır.”</p>
<p>“Beni sınamak mı?”</p>
<p>“Ne kadar iyi olduunu görmek için. Artık kocakarı şensin, sınırları ve kapıları koruyan cadı sensin. Ninen de öyleydi, ama kendine cadı dediinden kuşkuluyum. Şimdiye dek ben de öyleydim ve görevi artık sana aktarıcaam. Bu&#160;bölgeyi istiyosa seni aşması gerek. Tıpkı ninen gibi sende&#160;de Birinci Görü ve ikinci Şüphe var. Bi kocatipte nadir bi&#160;şeydir.”</p>
<p>“Kastettiğin durugörü, değil mi?” diye sordu Tiffany. “Hayaletleri falan gören insanlar gibi?”</p>
<p>“Agh, yo. Bu tipik kocatip düşünüş tarzı. Birinci görü gerçekten orada olan şeyleri görmektir, kellenin sana orada neler olması gerektiini söylemesi diil. Jenny’yi gördün,&#160;atlıyı gördün, onları gerçek şeyler olarak gördün. Durugö-rü bulanık görüdür, yalnızca görmeyi beklediin şeyleri&#160;görmektir. Bu, çoo kocatipte vardır. Beni dinle, çünkü gücümü gittikçe kaybediyom ve bilmediin daha bissürü şey&#160;var. Buranın tek dünya olduunu mu düşünüyosun? Koyunlar ve gözlerini açmayan ölümlüler için iyi bi düşüncedir bu. Çünkü aslında gökyüzündeki yıldızlar kadar çok&#160;dünya vardır. Anladın mı? Onlar her yerdedir, küçük ya da&#160;büyük, kendi tenin kadar yakındır sana. Onlar her yerdedir.&#160;Bazılarını görebilirsin, bazılarını göremezsin, ama kapılar&#160;vardır Tiffan. Bi tepe, bir aaç, bi taş, yolda bi dönemeç,&#160;hatta kellenin içinde bi düşünce olabilirler, ama oradadırlar, her yanında. Onları görmeyi öörenmen gerek, çünkü&#160;onların arasında yürüyosun ve bunu bilmiyosun. O dünyaların bazıları zehirlidir.”</p>
<p>Kelda bir an Tiffany’ye baktı, sonra devam etti: “Kralça neden sizin oolanı alsın diye soruyon, ööle mi? Kralça&#160;çocukları sever. Kendi çocuu yok. Onlara bayılır. Mini&#160;oolana istedii her bişii verecek. Yalnızca onun istediklerini.”</p>
<p>“O yalnızca şeker ister!” dedi Tiffany.</p>
<p>“Ööle mi? Peki sen ona şeker veriyon muydu?” dedi kelda, Tiffany’nin beyninin içine bakıyormuş gibi. “Ama&#160;onun ihtiyaç duydun şey sevgi, bakım, terbiye, bazen insanların ona ‘hayır’ demesi ve o türden şeyler. Büyüyüp&#160;güçlü bi erkek olmaya ihtiyacı var. Bu kısmını Kralça’dan&#160;alamaz. Yalnızca şeker alır. Sonsuza kadar.”</p>
<p>Tiffany, keldanm ona o şekilde bakmayı bırakmasını diledi.</p>
<p>“Ama görüyom ki onu geri getirmek isteyen bi ablası var,” diye devam etti ufak tefek yaşlı kadın, bakışlarını&#160;Tiffany’den kaçırarak. “Ne kadar talihli bi mini oolan. Sen&#160;nasıl güçlü olunur biliyon, diil mi?”</p>
<p>“Evet, sanırım biliyorum.”</p>
<p>“Güzel. Peki, nasıl zayıf oluncaanı biliyon mu? Fırtına karşısında eyilebiliyon mu, rüzgâra boyun eyebiliyon mu?”&#160;Kelda yine gülümsedi. “Yok, buna yanıt vermen gerekmez.&#160;Uçup uçamıycaanı görmek için minik kuşçuun yuvadan&#160;atlaması gereklidir her zaman. Her neyse, sen Sarah Sızı’&#160;nın verdii hissi veriyon ve o akima bişey koydu mu ben ne&#160;dersem diyeyim vazgeçmezdi. Sen henüz kadın olmadın ve&#160;bu kötü bişey diil, çünkü gitçeen yer çocuklar için kolay,&#160;yetişkinler için zor.”</p>
<p>“Kraliçe’nin dünyası mı?” diye tahminde bulundu Tiffany, keldanm sözlerini takip etmeye çalışarak.</p>
<p>“He ye. Artık hissedebiliyom, sis gibi bu dünyanın üzerine yayıldı, aynadaki yansıma kadar yakın. Zayıflıyom Tiffan. Bu bölgeyi savunamam. Bu yüzden, sana bi anlaşma öneriyom çocuum. Ben sana Kralça’nm yerini göster-cem, karşılımda sen keldalık görevini üzerine alçaksın.”</p>
<p>Bu, Tiffany kadar Fion’u da şaşırttı. Başını hızla kaldırdı ve ağzını açtı, ama kelda kırışık elini kaldırdı.</p>
<p>“Sen biyerde kelda olduunda kızım, halkının, dediini yapmasını bekliyceen. Bu yüzden bana itiraz etme. Önerim bu Tiffan. Daha iyisini bulamazsın.”</p>
<p>“Ama o yapamaz...” diye başladı Fion.</p>
<p>“Yapamaz mı?” dedi kelda.</p>
<p>“O ecinni diil, anne!”</p>
<p>“Biraz irice, he ye,” dedi kelda. “Korkma, Tiffan. Uzun sürmiycek. Yalnızca kısa bi süreliine işlere göz kulak olmanı istiyom. Bölgeye ninen gibi göz kulak ol, benim delikanlılara da bak. Sonra, senin mini oolan geri döndüünde,&#160;Hamish daalara uçacak ve Tebeşir Tepe kabilesinin bi kel-daya ihtiyacı olduunu ilan edecek. Burda güzel bi yerimiz&#160;var, kızlar sürü sürü gelcek. Ne diyon?”</p>
<p>“Bizim âdetlerimizi bilmiyo!” diye itiraz etti Fion. “Sen fazla yoruldun anne!”</p>
<p>“He ye, yoruldum,” dedi kelda. “Ama bi kız annesinin kabilesini yönetemez, bunu biliyon. Sen görevbilir bi kızsın Fion, ama korumalarını seçme ve kendi kabileni aramaya gitme zamanın geldi. Burda kalamazsın.” Kelda, başını kaldırıp Tiffany’ye baktı yine. “Yapar mısın Tiffan?”&#160;Kibrit başı boyundaki başparmağını kaldırdı ve bekledi.</p>
<p>“Ne yapmam gerekecek?” dedi Tiffany.</p>
<p>“Düşünmen,” dedi kelda, başparmağını indirmeden. “Benim delikanlılar iyi çocuklardır, daha cesurunu bulamazsın. Ama onlara göre en faydalt silahları kelleleridir.&#160;Delikanlrlar bööledir işte. Bizim ecinniler siz kocatipler&#160;gibi diildir, biliyon. Çok ablan var mı? Fion’un hiç kız kardeşi yok. O benim tek kızım. Tüm hayatı boyunca bi kel-danın ancak bi kızı olabilir, ama yüzlerce, yüzlerce oolu&#160;olur.”</p>
<p>“Bunların hepsi senin oğulların mı?” dedi Tiffany hayretler içinde.</p>
<p>“Ah, he ye,” dedi kelda gülümseyerek. “Ben kelda oldu-umda benimle birlikte buraya gelen birkaç erkek kardeşim dışında hepsi. Ah, o kadar şaşırmış görünme. Dooduk-larında bebeler gerçekten çok minidir, tıpkı bezelye taneleri gibi. Ve hızlı büyürler.” İçini çekti. “Ama bazen yalnızca kızların beyni olduunu düşünüyom. Hepsi iyi oolan-lar, ama düşünmek konusunda iyi diiller. Onların sana&#160;yardım etmesine yardım etmelisin.”</p>
<p>“Anne, bi keldanm tüm görevlerini yerine getiremez!” diye itiraz etti Fion.</p>
<p>“Bana açıklanırsa neden yapamayayım, anlamıyorum,” dedi Tiffany.</p>
<p>“Ah, anlamıyosun, öyle mi?” dedi Fion keskin bir sesle. “Eh, işte bu çok ilginç olcak!”</p>
<p>“Sarah Sızı’nın senden bahsettiini hatırlıyom,” dedi kelda. “Senin tuhaf bi ufaklık olduunu, her zaman izlediini ve dinlediini söylerdi. Hiç sesli olarak söylemedim sözcüklerle dolu bi kellen olduunu söylerdi. Büyüdüünde ne olcaanı&#160;merak ederdi. Artık öörenmenin zamanı geldi, diil mi?”</p>
<p>Fion’un ona dik dik bakmakta olduğunun farkında olan ve belki Fion ona dik dik baktığı için Tiffany, başparmağını&#160;yaladı ve nazikçe keldanm minicik başparmağına dokundu.</p>
<p>“Anlaştık o zaman,” dedi kelda. Aniden uzandı ve aniden büzülmüş gibi göründü. Şimdi yüzünde daha fazla kırışık vardı. “Oollarımı, onlara bakacak bi kelda olmadan&#160;bıraktıımı söyleyemez kimse,” diye mırıldandı. “Artık Son&#160;Dünya’ya geri dönebilirim. Artık kelda, Tiffan, Fion. Onun&#160;evinde, o ne derse onu yapçaksm.”</p>
<p>Fion ayaklarına baktı. Tiffany onun öfkeli olduğunu görebiliyordu.</p>
<p>Kelda çöktü. Tiffany’yi yakma çağırdı ve daha da zayıf bir sesle konuştu: “işte. Oldu. Şimdi pazarlıkta bana düşen&#160;kısmı söyliyceem. Dinle. Zamanın uyumsuz olduu yeri bul.&#160;Giriş kapısı orasıdır. Sana parlayacaktır. Kardeşini getir ve&#160;zavallı annenin yüreyini ferahlat. Belki kendi kelleni de...”</p>
<p>Sesi kesildi ve Fion çabucak yatağa doğru eğildi.</p>
<p>Kelda burnunu çekti.</p>
<p>Tek gözünü açtı.</p>
<p>“Henüz diil,” diye mırıldandı Fion’a. “Senden bi parça Özel Koyun İlacı kokusu mu alıyom kelda?”</p>
<p>Tiffany bir an şaşkın şaşkın baktı, sonra, “Ah. Evet. Ah, evet. Ee... işte...” dedi.</p>
<p>Kelda zahmetle doğruldu yine. “İnsanların yaptu en iyi şey,” dedi. “Yalnızca kocaman bi mini damla alıcaam Fion.”</p>
<p>“Göğsünde kıl çıkarır,” diye uyardı Fion.</p>
<p>“Agh, olsun, Sarah Sızı’nın Özel Koyun ilacı için bi iki teli göze alabilirim,” dedi yaşlı kelda. Fion’dan yüksük&#160;boyunda kösele bir kadeh aldı ve kaldırdı.</p>
<p>“Sana iyi gelceeni sanmıyom anne,” dedi Fion.</p>
<p>“Böyle bir zamanda buna ben karar veririm,” dedi kelda. “Gitmeden önce bi damlacık, lütfen kelda Tiffan.”</p>
<p>Tiffany şişeyi hafifçe eğdi. Kelda kupayı sinirle salladı.</p>
<p>“Aklımdaki daha büyük bir damlaydı kelda!” dedi. “Bi keldanm cömert bi yüreyi olmalı.”</p>
<p>Kadeh olmak için çok küçük, yudum olmak için çok büyük bir miktar Özel Koyun İlacı içti.</p>
<p>“He ye, bunu içmeyeli uzun zaman olmuştu,” dedi. “Ninen ve ben sook gecelerde, ateşin önünde bi iki yudum&#160;içerdik...”</p>
<p>Tiffany’nin gözlerinin önüne açıkça geldi. Sızı Nine ve bu küçük, şişman kadın tekerlekli kulübedeki şiş göbekli&#160;sobanın çevresine oturmuş ve dışarıda, yıldızların altında&#160;koyunlar otluyor...</p>
<p>“Ah, görebiliyosun,” dedi kelda. “Gözlerini üzerimde hissedebiliyom. Birinci Görü çalışıyo.” Kadehi indirdi.&#160;“Fion, git de Herhangibi Rob ile ozan William’ı getir.”</p>
<p>“Kocatip delii tıkıyo,” dedi Fion surat asarak.</p>
<p>“Büzülüp yanından geççek kadar yer vardır heralde,” dedi yaşlı kelda, denileni yapmazsa fırtınanın geleceğini&#160;ima eden türden sakin bir sesle.</p>
<p>Fion, Tiffany’ye kavurucu bir bakış fırlattıktan sonra büzülüp yanından geçti.</p>
<p>“Arı kovanı olan birini tanıyon mu?” dedi kelda. Tiffany başını sallayınca küçük yaşlı kadın devam etti. “O zaman&#160;neden çok kızımız olmadımı bilirsin. Bi kovanda iki kralça&#160;olamaz. Yoksa büyük kavga çıkar. Fion, onu izleyecekleri&#160;seçmeli ve bi keldaya ihtiyaç duyan bi kabile aramalı. Bizim âdetimiz budur. Kızların bazen yaptıı gibi, başka bi yol&#160;olduunu düşünüyo. Ona karşı dikkatli ol.”</p>
<p>Tiffany bir şeyin yanından geçtiğini hissetti ve Herhan-gibir Rob ile ozan odaya girdiler. Başka hışırtılar ve fısıl-daşmalar da oldu. Dışarıda gayrıresmi bir izleyici kitlesi toplanıyordu.</p>
<p>Fler şey biraz sakinleştiği zaman yaşlı kelda konuştu: “Bi kabilenin bi saatliyine bile olsa ona göz kulak olacak bi&#160;keldadan mahrum kalması kötü bi şeydir. Bu yüzden yeni&#160;bi kelda getirilene kadar keldanız Tiffan olcak...”</p>
<p>Tiffany’nin yanından ve arkasından mırıltılar geldi. Yaşlı kelda, ozan William’a baktı.</p>
<p>“Bunun daha önce de yapıldu konusunda haklı mıyım?” dedi.</p>
<p>“Fle ye. Şarkılar daha önce iki kez yapıldımı söylüyo,” dedi William. Kaşlarını çattı ve ekledi: “Aslında üç kez&#160;diyebilirsin. Bi seferinde Kralça...”</p>
<p>Tiffany’nin arkasından yükselen bağırışlar ozanın sesini bastırdı:</p>
<p>“Kralça yok! Kral yok! Bey yok! Efendi yok! Bizi bi daha aldatamıycaklar! ”</p>
<p>Yaşlı kelda elini kaldırdı. “Tiffan, Sızı Nine’nin dölü,” dedi. “Onu hepiniz tanıyonuz.”</p>
<p>“He ye. Hem, mini kocakarının kellesiz atlının olmayan gözlerine baktıım gördünüz,” dedi Herhangibir Rob. “Bunu çok kişi yapamaz!”</p>
<p>“Ayrıca, ben yetmiş senedir keldanızım ve sözlerime karşı çıkamazsınız,” dedi yaşlı kelda. “Bu yüzden seçim&#160;yapıldı. Size, onun küçük bebe kardeşini geri çalmasına&#160;yardım etmenizi de söylüyom. Anımıza, -benim ve Sarah&#160;Sızı’nm- sizin için belirlediim kader bu.”</p>
<p>Yatağına uzandı ve daha alçak sesle ekledi, “Şimdi ozan Güzel Çiçekler’i çalcak. Umarım, Son Dünya’da yine görüşürüz. Tiffan, dikkatli ol.” Kelda derin bir nefes aldı. “Masalların gerçek, şarkıların dooru olduu bi yer var...”</p>
<p>Yaşlı kelda sustu. Ozan William fare tulumunu şişirdi ve borulardan birine üfledi. Tiffany, işitemeyeceği kadar&#160;tiz müziğin kulaklarında köpürdüğünü hissetti.</p>
<p>Birkaç dakika sonra Fion yatağa eğilip annesine baktı, sonra ağlamaya başladı.</p>
<p>Herhangibir Rob döndü ve başını kaldırıp Tiffany’ye baktı. Gözlerinden yaşlar akıyordu. “Senden büyük odaya&#160;çıkmanı istiyebilir miyim kelda?” dedi sessizce. “Yapmamız gereken şeyler var. Nasıl olduunu bilirsin...”</p>
<p>Tiffany başını salladı ve büyük dikkatle, ecinnilerin yolundan kaçıştığını hissederek, geri geri odadan çıktı.</p>
<p>Kimsenin yoluna çıkmayacağı bir köşe buldu ve sırtını duvara vererek oturdu.</p>
<p>Bol bol “eyvah eyvah eyvah” beklemişti, ama keldamn ölümü buna izin vermeyecek kadar ciddi bir şeye benziyordu. Bazı Feegle adamcıkları ağlıyordu ve bazıları bakışlarını boşluğa dikmişti. Haber yayıldıkça kat kat balkonlarla çevrili salon perişan hıçkırıkların bozduğu bir sessizliğe gömüldü...</p>
<p>Sızı Nine’nin öldüğü gün tepeler sessizlik içindeydi.</p>
<p>Her gün biri, taze ekmek, süt ve köpekler için de yemek artıkları götürmek üzere tepelere çıkardı. O kadar sık çıkılması gerekmiyordu, ama Tiffany annesiyle babasının konuşmasına kulak misafiri olmuştu ve babası, “Artık anneme göz&#160;kulak olmalıyız,” demişti.</p>
<p>O gün Tiffany’nin sırasıydı, ama bunu asla bir görev olarak düşünmemişti. Yolculuk hoşuna gidiyordu.</p>
<p>Sessizliği fark etmişti. Bir sürü küçük sesin sessizliği değildi; bu, kulübenin çevresini saran sessiz bir kubbeydi.</p>
<p>O zaman, açık kapıdan içeri girip Nine’yi daracık yatağının üzerine uzanmış halde bulmadan önce anlamıştı.</p>
<p>içine bir soğukluk yayılmıştı. Hatta bir ses vardı; ince, keskin ezgili bir tını. Bir ses daha vardı. Tiffany’nin kendi&#160;sesi. Şöyle diyordu: Çok geç, gözyaşları bir işe yaramaz, bir&#160;şey söylemeye zaman yok artık, yapılacak işler var...</p>
<p>Sonra, sabırla kahvaltılarını bekleyen köpekleri beslemişti. Sızlanmak ya da Nine’nin yüzünü yalamak gibi duygusal bir şey yapsalar yardımı olurdu, ama yapmamışlardı. Tiffany&#160;hâlâ kafasının içinde bir ses duyuyordu. Gözyaşı yok, ağlama. Sızı Nine için ağlama.</p>
<p>Şimdi, kafasının içinde, birazcık daha küçük bir Tiffany’ ııin, küçük bir oyuncak bebek gibi kulübenin çevresinde&#160;dolaştığını görebiliyordu...</p>
<p>Barakayı derleyip toplamıştı. Yatak ve soba dışında pek bir şey yoktu zaten. Giysi çuvalı vardı, büyük su fıçısı ve yiyecek kutusu vardı, o kadar. Ah, her yer koyanlarla ilgili&#160;eşyalarla doluydu; tencereler, şişeler, çuvallar, bıçaklar, kırkına makasları... Bir duvara iğnelenmiş yüzlerce sarı-mavi&#160;Neşeli Denizci paket kâğıdını saymazsanız orada bir insanın&#160;yaşadığını söyleyen hiçbir şey yoktu.</p>
<p>Paket kâğıtlarını indirmişti. Hâlâ evde, şiltesinin altındaydılar ve Öykü’yü hatırlamıştı.</p>
<p>Sızı Nine’nin bir cümleden fazlasını söylemesi çok sıra dışıydı. Sözcükleri, her biri için para ödemesi gerekiyormuş&#160;gibi kullanırdı. Ama bir gün, Tiffany kulübeye yemek götürdüğünde Nine ona bir öykü anlatmıştı. Bir tür öykü. Tütünün&#160;pakedini açmış, kâğıda bakmış, sonra o her zamanki yarı&#160;şaşkın haliyle Tiffany’ye dönüp şöyle söylemişti: “Bu şeylerin&#160;bin tanesini görmüş olmalıyım ve adamın teknesini bir kez&#160;bile görmedim.” Gemi yerine tekne diyordu.</p>
<p>Elbette Tiffany koşup etikete bakmıştı, ama o da gemi görmemişti, tıpkı çıplak kadını göremediği gibi.</p>
<p>“Bunun sebebi, teknenin göremediğin bir yerde olması,” demişti Nine. “Tuzlu denizlerde kocaman, beyaz balina balıklarını kovalamak için bir teknesi var. Onu kovalayarak&#160;dünyanın çevresini dolaşıyor. Balığın adı Mopi. Duyduğuma&#160;göre kocaman bir tebeşir yamacına benziyormuş. Bir kitapta&#160;anlatılıyor.”</p>
<p>“Neden kovalıyor onu?” diye sormuştu Tiffany.</p>
<p>“Yakalamak için,” demişti Nine. “Ama hiç yakalayamamış, çünkü dünya büyük bir tabak gibi yuvarlaktır, deniz de öyle, bu yüzden birbirlerini kovalıyorlar ve sanki adam&#160;kendini kovalıyormuş gibi oluyor. Denize gitmeyi hiç istemezsin yegırmim. Orada çok kötü şeyler olur. Herkes aynı&#160;şeyi söylüyor. Sen burada, tepelerin, iliklerine işlediği yerde&#160;kal.”</p>
<p>Hepsi buydu işte. Sızı Nine’nin Tiffany’ye, bir açıdan boyunlarla ilgili olmayan bir şey söylediği nadir zamanlardan biriydi. Tebeşir’in dışında bir dünya olduğunu itiraf ettiği tek&#160;seferdi. Tiffany rüyasında gemisi ile balina balığını kovalayan Neşeli Denizci’yi görürdü. Bazen balina balığı Tiffany’yi&#160;kovalardı, ama her seferinde Neşeli Denizci kocaman gemisiyle tam zamanında yetişirdi ve bu sefer onların kovalama-cası başlardı.</p>
<p>Bazen işaret fenerine koşardı ve kapı açılırken uyanırdı. Denizi hiç görmemişti, ama komşulardan birinin duvarında&#160;eski bir resim vardı. Dalgalarla dolu devasa bir göle benzeyen&#160;bir şeyin içinde, bir sala tutunan bir sürü adam vardı resimde. Tiffany işaret fenerinin içini de görmemişti.</p>
<p>Tiffany, dar yatağın kenarına oturmuş, Sızı Nine’yi, Sarah Grizzel adlı küçük kızın büyük dikkatle defterine çiçek resimleri yapmasını, dünyanın merkezini yitirmesini düşünmüştü.</p>
<p>Sessizliği özlüyordu. Şimdi olan, öncekine benzer bir sessizlik değildi. Nine’nin sessizliği sıcaktı, sizi içine davet ederdi. Sızı Nine bazen çocuklarla kuzular arasındaki farkı hatırlamakta güçlük çekerdi sanki, ama onun sessizliği içinde kucak açma ve aidiyet vardı. Sizin getirmeniz gereken tek şey&#160;kendi sessizliğinizdi.</p>
<p>Tiffany, çoban kız hakkında özür dileme şansı bulabilmiş olmayı arzu etti.</p>
<p>Sonra eve gitmiş ve herkese Nine’nin öldüğünü söylemişti. Yedi yaşındaydı ve dünya sona ermişti.</p>
<p>Biri nazikçe botuna vuruyordu. Gözlerini açtı ve kurbağayı gördü. Ağzında küçük bir taş tutuyordu. Kurbağa taşı tükürdü.</p>
<p>“Bunun için üzgünüm,” dedi kurbağa. “Kollarımı kullanırdım, ama biz çok ıslak bir türüzdür.”</p>
<p>“Ne yapmam gerekiyor?” dedi Tiffany.</p>
<p>“Eh, bu alçak tavana kafanı çarparsan tazminat isteyebilirsin kesinlikle,” dedi kurbağa. “Şey... ben bunu sesli olarak mı söyledim?”</p>
<p>“Evet ve keşke söylemeseydin,” dedi Tiffany. “Neden söyledin ki?”</p>
<p>“Bilmiyorum, bilmiyorum,” diye inledi kurbağa. “Pardon, neden bahsediyorduk?”</p>
<p>“Demek istediğim, ecinniler şimdi benden ne yapmamı istiyorlar?”</p>
<p>“Ah, o şekilde olduğunu sanmıyorum,” dedi kurbağa. “Sen keldasm. Ne yapılacağım sen söylersin.”</p>
<p>“Neden Fion, kelda olamıyor? O bir ecinni!”</p>
<p>“Bu konuda sana yardımcı olamayacağım,” dedi kurbağa.</p>
<p>“Benim bi yarrrdımım dokunurrr mu?” dedi bir ses Tiffany’nin kulağının dibinden.</p>
<p>Tiffany başını çevirdi ve mağara boyunca dolanan balkonların birinde ozan William’ı gördü.</p>
<p>Yakından bakıldığında diğer Feegle adamcıklarından oldukça farklıydı. Saçları daha düzgündü, tek bir örgü halinde toplanmıştı. Diğerleri kadar çok dövmesi yoktu.&#160;Konuşması da farklıydı, daha açık ve yavaş bir biçimde&#160;konuşuyor, r’lerini davul sesi gibi yuvarlıyordu.</p>
<p>“Şey, evet,” dedi Tiffany. “Neden Fion burada kelda olamıyor?”</p>
<p>William başını salladı. “İyi bi sorrru,” dedi nazikçe. “Ama, biliyon, bi kelda kendi karrrdeşi ile evlenemez. Yeni&#160;bi kabileye gidip orralı bi savaşçı ile evlenmeli.”</p>
<p>“Eh, neden savaşçı buraya gelemiyor?”</p>
<p>“Çünkü burrrdaki Feegle adamcıklarrı onu tammıyo olurrr. Ona hürrrrrmet duymazlarrr.” William “hürmet”&#160;sözcüğünü bir çığ gibi telaffuz etmişti.</p>
<p>“Ah!.. Şey... Kraliçe hakkmdaki yorum neydi? Sen bir şey söyleyecektin ve seni engellediler.”</p>
<p>William utanmış göründü. “Sana söyliyebilceemi san-mıyorrum...”</p>
<p>“Ben geçici keldayım,” dedi Tiffany gergin gergin.</p>
<p>“He ye. Şey... Bi zamanlar, o çok sook biri olmadan önce, biz Krraliçe’nin dünyasında yaşardık ve ona hizmet ederdik. O bizi kandırrrrrrdı ve biz de isyan ettik. Karrran-lık bi zamandı. Krraliçe bizden hoşlanmıyo. Anlatabilcek-lerim bu kadarrr işte,” diye ekledi William.</p>
<p>Tiffany, Feegle adamcıklarının keldanm odasına girip çıkmasını izliyordu. Orada bir şeyler oluyordu.</p>
<p>“Onu höyüğün diğerrr yanma gömüyolar,” dedi William, soru sorulmasını beklemeden. “Bu kabilenin diyer kelda-larrınm yanma.”</p>
<p>“Onların daha gürültücü olacağını sanırdım,” dedi Tiffany.</p>
<p>“Kelda onlarrm annesiydi,” dedi William. “Baarrrmak istemiyolar. Yürrekleri ööle dolu ki sözlerre dökülemez. Bi&#160;süre sonrra onun, yaşayanların dünyasına gerri dönmesine&#160;yarrrdımcı olmak için bi kutlama düzenliyceez, işte o gürr-rültülü olcak, sana söz verrebilirim. Şeytan Avukatların&#160;İçinde şarrrkısmı söyliyerek Beşyüzonikiküsur Dansı edi-ceez, yeyip iççeez ve iddiaya girerim, yeğenlerimin kafaları&#160;koyun kadar şişçek.” Yaşlı Feegle adamcığının yüzünden&#160;kısa bir gülümseme geçti. “Ama şimdilik herrr Feegle onu&#160;sesssizlik içinde anıyo. Biz sizler gibi yas tutmayız, biliyon.&#160;Biz, geride kalanlarr için yas tutarız.”</p>
<p>“O senin de mi annendi?” dedi Tiffany sessizce.</p>
<p>“Yok. O benim kız kardeşimdi. Bi kelda yeni bi kabileye gittiyinde erkek kardeşlerinden bikaçım yanma aldıını</p>
<p>anlatmadı mı sana? Yabancılar arrasmda yapayalnız olmaya yürrek dayanmaz.” Ozan içini çekti. “Elbette, bi süre sonra, kelda evlendikten sonra kabile, oolları ile dolar ve&#160;kelda o kadar yalnız kalmaz.”</p>
<p>“Ama sen yine de yalnızsın,” dedi Tiffany.</p>
<p>“İtirraf etmeliyim ki zeki birisin,” dedi William. “Onunla gelenlerin sonuncusuyum ben. Bu iş bittiinde bi sonraki keldadan izin alıp dağlardaki halkıma dönüceem. Burası güzzel bir bölge ve yeğenleriminki güzzel bir kabile, ama&#160;ben dooduum fundalıklarrda ölmek istiyom. Bana izin verirsen kelda...”</p>
<p>William uzaklaştı ve höyüğün gölgeleri arasında gözden kayboldu.</p>
<p>Tiffany aniden evini özledi. Belki yalnızca William’m hüznü yüzündendi, ama kendini höyüğün içinde kapalı&#160;kalmış gibi hissediyordu artık.</p>
<p>“Buradan çıkmam lazım,” diye mırıldandı.</p>
<p>“İyi fikir,” dedi kurbağa. “Eler şeyden önce, zamanın farklı olduğu yeri bulman gerek.”</p>
<p>“Ama bunu nasıl yapabilirim?” diye feryat etti Tiffany. “Zamanı göremezsin ki!”</p>
<p>Kollarını giriş deliğine soktu ve kendini temiz havaya doğru çekti...</p>
<p>Çiftlik evinde büyük, yaşlı bir saat vardı ve haftada bir ayarlanırdı. Yani, babası Creel Pınarları pazarına gittiği&#160;zaman oradaki büyük saatin kollarının nasıl durduğunu&#160;aklına yazar, eve döndüğünde kendi saatlerinin kollarını&#160;aynı konuma getirirdi. Aslında yalnızca gösteriş içindi.&#160;1 lerkes zamanı güneşe bakarak anlardı ve güneş yanılmazdı.</p>
<p>Tiffany şimdi yaşlı ve dikenli çalıların gövdelerinin arasında uzanıyordu. Çalıların yaprakları esintiyle durmaksızın hışırdıyordu. Höyük, sonsuz çimenliklerde bir ada gibiydi; açmakta gecikmiş çuha çiçekleri, hatta birkaç perişan yüksükotu burada, dikenli çalıların koruması altında&#160;büyüyordu. Önlüğü, daha önce bıraktığı yerde duruyordu.</p>
<p>“Bana nereye bakacağımı söyleyebilirdi,” dedi.</p>
<p>“Ama nerede olduğunu bilmiyordu,” dedi kurbağa. “Yalnızca araman gereken işaretleri biliyordu.”</p>
<p>Tiffany dikkatle yuvarlandı ve alçak dalların arasından görünen gökyüzüne baktı. Parlayacak, demişti kelda...</p>
<p>“Sanırım Hamish’le konuşmalıyım,” dedi.</p>
<p>“Tam üstüne bastın hamfendi,” dedi bir ses kulağının dibinde. Tiffany başını çevirdi.</p>
<p>“Kaç zamandır oradasın?” dedi.</p>
<p>“Bi süredir hamfendi,” dedi ecinni. Ağaçların ve alçak yaprakların arkasından başkaları başlarını uzattılar. Höyüğün üzerinde en az yirmi ecinni vardı.</p>
<p>“Onca zamandır beni mi izliyordunuz?”</p>
<p>“He ye hamfendi. Keldamızı izlemek bizim işimizdir. Zaten ben zamanın çoonu burda geçiriyom çünkü ozan&#160;olmak için çalışıyom.” Genç Feegle bir tulum çıkardı. “Ve&#160;aşşaada çalmama izin vermiyolar çünkü tulum çalmam&#160;kulaklarından pırtlamaya çalışan bi örümceen sesine ben-ziyomuş, hamfendi.”</p>
<p>“Ama ben biraz... şey gerektiğinde... şeye gitmem gerektiğinde ne oluyor... Beni korumanız gerekmediğini&#160;söylediğimde ne oluyor?”</p>
<p>“Bahsettim zorunlu ihtiyaçsa hamfendi, hela şurada, tebeşir çukurunda. Oraya giderken bize seslen, kimse&#160;gelip bakmaz, söz veriyoz,” dedi Feegle.</p>
<p>Adamcık çuha çiçeklerinin arasında durmuş, gurur ve görevbilirlikle gülümserken Tiffany ona dik dik baktı.&#160;Adam çoğundan daha gençti, diğerleri kadar çok yara izi&#160;ve yumrusu yoktu. Burnu bile kırık değildi.</p>
<p>“Adın nedir, ecinni?” dedi Tiffany.</p>
<p>“Orta-Boy-Jock-Kadar-Iri-Diil-Ama-Mini-Jock’tan-lri Jock, hamfendi. Çok fazla Feegle ismi yok, biliyon mu, bu&#160;yüzden isimleri paylaşıyoz.”</p>
<p>“Eh, Küçük-Jock-Kadar-îri-Değil...” diye başladı Tiffany.</p>
<p>“Orta-Boy Jock, hamfendi,” dedi Orta-Boy-Jock-Kadar-İri-Diil-Ama-Mini-Jock’tan-lri Jock.</p>
<p>“Eh, Orta-Boy-Jock-Kadar-lri-Değil-Ama-Mini-Jock, ben...”</p>
<p>“İsmim Orta-Boy-Jock-Kadar-lri-Diil-Ama-Mini-Jock’ tan-lri Jock, hamfendi,” dedi Orta-Boy-Jock-Kadar-lri-Diil-Ama-Mini-Jock’tan-lri Jock. “Bir Jock kısa kaldıydı,” diye&#160;ekledi yardımseverlikle.</p>
<p>“Örneğin, Henry ismiyle daha mutlu olmaz mıydm?” dedi Tiffany çaresizlik içinde.</p>
<p>“Agh, yok, hamfendi.” Orta-Boy-Jock-Kadar-Iri-Diil-Ama-Mini-Jock’tan-Iri Jock yüzünü buruşturdu. “O ismin ardında bi öykü yok, biliyon mu. Ama ismi Orta-Boy-Jock-Kadar-Iri-Diil-Ama-Mini-Jock’tan-lri Jock olan bissürü cesur savaşçı yaşamış. Niye, Mini Jock neredeyse isminin kendisi kadar ünlüdür! Elbette, Mini Jock’un kendisi Son&#160;Dünya’ya geri götürüldüü zaman Mini Jock ismini ben alı-caam, ama Orta-Boy-Jock-Kadar-İri-Diil-Ama-Mini-Jock’&#160;lan-lri Jock ismini sevmediimden diil, biliyon mu. Orta-Boy-Jock-Kadar-lri-Diil-Ama-Mini-Jock’tan-lri Jock’un başarılarını anlatan bissürü güzel öykü vardır,” diye ekledi&#160;ecinni. O kadar içten görünüyordu ki oldukça uzun öyküler olmaları gerektiğini söylemeye Tiffany’nin içi elvermedi.</p>
<p>Bunun yerine, “Şey, ee, lütfen, havacı Hamish ile konuşmak istiyorum,” dedi.</p>
<p>“Sorun diil,” dedi Orta-Boy-Jock-Kadar-lri-Diil-Ama-Mini-Jock’tan-lri Jock. “Şu anda şurda, yukarda.”</p>
<p>Ecinni kayboldu. Bir an sonra, Tiffany bir Feegle ıslığı duydu. Daha doğrusu onun verdiği kabarcıklı duyguyu&#160;hissetti.</p>
<p>Tiffany, artık çok yıpranmış görünen Koyun Hastalıkları kitabını önlüğünden çıkardı. Arkada boş bir sayfa vardı. Onu yırttı ve bunu yaptığı için suçluluk hissetti.&#160;Kurşunkalemini çıkardı.</p>
<p>SeVgili Anne, Baba.,</p>
<p>Nasılsınız, ben iyiyim. Wentwor'tW de iyi, ama gidip oni/ Kı-a kaldığı yerden almam gerek.&#160;V akında döneceğimi Uml/yorltm.</p>
<p>Tij-j-any</p>
<p>No-fc: Umarım peynir iyi olml/ş'tur.</p>
<p>Tam bunu düşünürken yukarıdan kanat hışırtıları duydu. Bir dönme sesi, ardından bir an sessizlik oldu, sonra küçük, bitkin ve oldukça boğuk bir ses, “Agh, amanın...”&#160;dedi.</p>
<p>Tiffany çimenlerin üzerine baktı. Hamish’in vücudu bir metre ötede baş aşağı duruyordu. Meşe tohumundan kanatları tutan kolları hâlâ uzanmış haldeydi.*</p>
<p>Onu saplandığı yerden çıkarmak biraz zaman aldı. Dönerek kafa üstü çakılırsa, kulaklarının sökülmemesi&#160;için aksi yöne çevrilerek çıkarılması gerektiğini açıkladı&#160;Tiffany’ye.</p>
<p>Hamish dik durur ve kararsızca sallanırken Tiffany, “Bu mektubu bir taşa sarıp çiftlik evinin önüne, insanların görebileceği bir yere bırakır mısın?” dedi.</p>
<p>Etekli bir Feegle adamcığının baş aşağı dururken neye benzediğini anlatmaya kelimeler yetmez, bu yüzden de denenmez bile.</p>
<p>“He ye, hamfendi.”</p>
<p>“Ve... ee... o şekilde kafa üstü indiğin zaman canın acıyor mu?”</p>
<p>“Yok hamfendi, ama son derece utanç verici.”</p>
<p>“Biz eskiden, sana yardım edebilecek bir tür oyuncak yapardık,” dedi Tiffany. “Bir tür hava torbası...”</p>
<p>“Hava torbası mı?” dedi pilot şaşkın şaşkın.</p>
<p>“Şey, hava rüzgârlıyken çamaşır ipine asılı gömlekler falan nasıl kabarır, biliyor musun? Eh, kumaştan bir torba&#160;yapıyorsun, ona iplikler bağlıyorsun, ipliklere taş bağlıyorsun, sonra fırlattığın zaman torba havayla doluyor ve taş&#160;yavaşça aşağı süzülüyor.”</p>
<p>Hamish ona bakakaldı.</p>
<p>“Beni anladın mı?” dedi Tiffany.</p>
<p>“Ah, he ye. Başka bişey söyliycek misin diye bekliyo-dum yalnızca,” dedi Hamish nazikçe.</p>
<p>“Biraz ince kumaş, ee, ödünç alabilir misin acaba?”</p>
<p>“Yok hamfendi, ama çalabilceem biyer biliyom,” dedi Hamish.</p>
<p>Tiffany bu konuda yorum yapmamaya karar verdi. “Pus indiği zaman Kraliçe neredeydi?” diye sordu.</p>
<p>Hamish işaret etti. “Şu yanda, burdan yaklaşık sekiz yüz metre uzakta hamfendi.”</p>
<p>Tiffany uzakta başka höyükler ve eski zamanlardan kalma birkaç taş görebiliyordu.</p>
<p>Üçtaş deniyordu onlara, ki bunun anlamı üç taştan oluştuğuydu. Yaylalarda doğal olarak bulunabilen tek taş&#160;türü çakmaktaşıydı ve onlar da asla çok büyük olmuyordu. Ama üçtaştaki taşlar en az on beş kilometre uzaktan&#160;sürüklenerek getirilmişti ve bir çocuğun oyuncak küpleri&#160;yığdığı gibi üstüste konulmuştu. Orada burada, büyük taşlar halka halinde dikilmişlerdi; bazı yerlere tek bir taş&#160;konulmuştu. Bunu yapmak için çok adam ve çok zaman&#160;gerekmiş olmalıydı. Bazıları, orada insanların kurban edildiğini söylüyordu. Bazıları, eski bir dinin parçası olduklarını... Bazıları, eski mezarları işaretlediklerini söylüyordu.</p>
<p>Bazıları onların bir uyarı olduklarını iddia ediyordu: Buradan uzak durun!</p>
<p>Tiffany uzak durmamıştı. Bir iddia üzerine, kafatası bulunup bulunmadığını görmek için ablaları ile birlikte&#160;birkaç kez oraya gitmişti. Ama taşların çevresindeki höyükler binlerce senelikti. Artık orada tavşan deliği dışında&#160;hiçbir şey bulamıyordunuz.</p>
<p>“Başka bişey var mıydı hamfendi?” dedi Hamish nazikçe. “Yok mu? O zaman ben gidiim...”</p>
<p>Kollarını başının üzerine kaldırdı ve çimenlerin üzerinde koşmaya başladı. Akbaba ondan birkaç metre uzağa dalıp Hamish’i yakalayınca Tiffany yerinde sıçradı.</p>
<p>“On beş santim yüksekliğinde bir adam öyle bir kuşu nasıl bu kadar iyi eğitebilir?” diye sordu, akbaba döne&#160;döne yükselirken.</p>
<p>“Agh, tek gereken mini bir damla iyilik hamfendi,” dedi</p>
<p>Orta-Boy-Jock-Kadar-lri-Diil-Ama-Mini-Jock’tan-lri j <sub>oc</sub>k.</p>
<p>“Gerçekten mi?”</p>
<p>“He ye ve bol bol da zalimlik,” diye devam etti Orta-Boy-Jock-Kadar-lri-Diil-Ama-Mini-Jock’tan-lri Jock. “Ha-mish, tepesine bi kuş çullanana kadar tavşan postu içinde ortalıklarda koşturarak eyitiyor onnarı.”</p>
<p>“Bu kulağa korkunç geliyor,” dedi Tiffany.</p>
<p>“Agh, çok kötü diil ama. Yalnızca kelle atarak bayıltıyo onnarı ve sonra kendi yaptıı özel bi yaa gagalarından içeri&#160;üflüyo,” diye devam etti Orta-Boy-Jock-Kadar-Iri-Diil-Ama-Mini-Jock'tan-lri Jock. “Uyandıkları zaman akbabalar onu annesi sanıyolar ve istediklerini yapıyolar.”</p>
<p>Akbaba şimdiden uzak bir noktaya dönüşmüştü.</p>
<p>“Yerde hemen hemen hiç zaman geçirmiyor gibi!” dedi Tiffany.</p>
<p>“Ah, he ye. Geceleri akbaba yuvasında uyuyo hamfendi. Sıcacık oluyomuş. Zamanının çoonu da havada geçiriyo,”&#160;diye ekledi Orta-Boy-Jock-Kadar-lri-Diil-Ama-Mini-Jock'&#160;tan-lri Jock. “En mutlu olduu zamanlar, rüzgârı eteenin&#160;altına aldıı zamanlar.”</p>
<p>“Kuşlar aldırmıyor mu?”</p>
<p>“Agh, yo, hamfendi. Burdaki bütün kuşlar ve hayvanlar Nac Mac Feegle adamcıkları ile dost olmanın iyi şans getir-diini bilirler hamfendi.”</p>
<p>“Nac Mac Feegle adamcıkları ile dost olmak şans mı getirir?”</p>
<p>“Eh, doorusunu söylemek gerekirse, aslında Nac Mac Feegle adamcıkları ile dost olmamanın şanssızlık getirdii-ni bilirler.”</p>
<p>Tiffany güneşe baktı. Batmasına yalnızca birkaç saat vardı.</p>
<p>“İçeri girmenin yolunu bulmalıyım,” dedi. “Bak, Mini-Jock-Kadar...”</p>
<p>“İsmim Orta-Boy-Jock-Kadar-lri-Diil-Ama-Mini-Jock’ tan-lri Jock hamfendi,” dedi ecinni sabırla.</p>
<p>“Evet, evet, teşekkür ederim. Herhangibir Rob nerede? Aslında, herkes nerede?”</p>
<p>Genç ecinni mahçup mahçup baktı.</p>
<p>“Aşşaada birazcık tartışıyolar hamfendi,” dedi.</p>
<p>“Eh, erkek kardeşimi bulmamız gerek, tamam mı? Bu bölgede kelda benim, değil mi?”</p>
<p>“Durum bundan birazcık daha kar-ma-şık, hamfendi. Onlar, ee, seni tartışıyorlar...”</p>
<p>“Benim hakkımda neyi tartışıyorlar?” Orta-Boy-Jock-Kadar-lri-Diil-Ama-Mini-Jock'tan-lri&#160;Jock gerçekten de o anda orada durmak istemiyormuş gibi&#160;görünüyordu.</p>
<p>“Mmm, onlar şeyi tartışıyolar... ee... şeyi...”</p>
<p>Tiffany pes etti. Ecinni kızarmıştı. Zaten baştan mavi olduğundan kızarınca nahoş bir mora dönmüştü. “Ben&#160;deliğe döneceğim. Botlarımı iter misin lütfen?&quot;</p>
<p>Kuru toprağın üzerinde kaydı ve o inerken mağaradaki Feegle adamcıkları kaçıştılar.</p>
<p>Tiffany’nin gözleri loşluğa alıştığı zaman balkonların yine ecinnilerle tıka basa dolu olduğunu gördü. Bazıları&#160;yıkanıyorlardı ve bir sebepten çoğu, kızıl saçlarını yağlayıp&#160;düzeltmişti. Hepsi ona, onları korkunç bir şey yaparken&#160;yakalamış gibi baktılar.</p>
<p>“Kraliçenin peşinden gideceksek yola çıkmamız gerek,” dedi Tiffany, yarım ceviz kabuğundan yapılmış bir lavaboda yüzünü yıkamakta olan Herhangibir Rob’a bakarak.&#160;Adamcığın sakalından su damlıyordu. Sakalını örmüştü.&#160;Şimdi uzun saçları üç örgü halinde toplanmıştı. Aniden&#160;dönmeye kalkarsa örgüleri birine çarpıp onu öldürebilirdi.</p>
<p>“Agh, şey,” dedi Herhangibir Rob, “Halletmemiz gereken küçük bi mesele var, kelda.” Minicik havluyu ellerinde kıvırdı. Herhangibir Rob kıvırıyorsa endişeli demekti.</p>
<p>“Evet?” dedi Tiffany.</p>
<p>“Ee... Bi fincan çay almaz mısın?” dedi Herhangibir Rob. Bir ecinni; bir kral için yapılmış olması gereken kocaman,&#160;altın bir fincanla, sahana sahana yaklaştı.</p>
<p>Tiffany fincanı aldı. Gerçekten de susamıştı. Tiffany çayını yudumlarken kalabalık içini çekti. Aslında, oldukça güzel bir çaydı.</p>
<p>“Yolun kenarında uyuyan bir çerçiden çaldık onu,” dedi Herhangibir Rob. “Güzel çay, diil mi?” İslak elleriyle&#160;saçlarını sıvazladı.</p>
<p>Tiffany’nin fincanı dudaklarına giderken yarı yolda durdu. Belki de ecinniler ne kadar yüksek sesle fısıldadıklarının farkında değillerdi, çünkü Tiffany’nin kulağının hizasından konuşmalar geliyordu.</p>
<p>“Agh, alınmasın, ama biraz iri yarı.”</p>
<p>“He ye, ama bi keldanın iri olması gerekiyo biliyon, ki sürü sürü mini bebee olsun. ”</p>
<p>“He ye, orası ööle, iri kadın iyidir, ama bi delikanlı bu kadını kucaklamaya kalksa, dün nerede kaldığını hatırlamak&#160;için tebeşirle işaretlemesi gerekir.”</p>
<p>“Hem, biraz genççe. ”</p>
<p>“O zaman şindilik bebe yapması gerekmiyo. Ya da belki aynı anda çok fazla yapmaz. Örneyin, bi seferde ondan fazla&#160;yapmaz. ”</p>
<p>“Amanın, millet, siz neyden bahsediyonuz? Zaten o Her-hangibi Rob’u seçecek. Koca Adam’ın mini dizlerinin titredii ta hurdan görülüyo! ”</p>
<p>Tiffany bir çiftlikte yaşıyordu. Bir çiftlikte yaşarken, bebekleri leyleklerin getirdiği ya da onların çalıların dibinde bulunduğuna dair her tür küçük inanış erkenden düzeltilirdi, özellikle gecenin bir yarısı bir koyun, doğurmakta güçlük çekiyorsa. Tiffany, küçük ellerin zorlu durumlarda faydalı olabildiği zamanlarda, kuzuların doğmasına yardım&#160;etmişti. Koçların göğüslerine kayışlarla bağlanmış kırmızı&#160;tebeşir dolu torbalardan, sırtlarına kırmızı leke bulaşmış&#160;koyunlarm, baharda anne olacağını nasıl anladıklarını biliyordu. Sessiz ve gözlem yeteneği gelişmiş bir çocuğun neler&#160;öğrenebildiği şaşırtıcıdır. Buna insanların onun öğrenecek&#160;kadar büyümediğini düşündüğü şeyler de dahildi.</p>
<p>Tiffany’nin gözü Fion’a takıldı. Salonun diğer yanında, endişe verici bir biçimde gülümsüyordu.</p>
<p>“Neler oluyor Herhangibir Rob?” dedi, sözcüklerini dikkatle seçerek.</p>
<p>“Ah, şeey... Kabile kuralları, biliyon mu,” dedi Feegle rahatsızca. “Sen yeni kelda olduundan, şeey, biz sana sora-caaz, görüyon, nasıl hissedersek hissedelim sana sora-caamız mırıl mırıl mırıl...” Çabucak geriledi.</p>
<p>“Bunu tam olarak anlayamadım,” dedi Tiffany.</p>
<p>“İyice liflenip temizlendik, biliyon mu,” dedi Herhangibir Rob. “Daha aylardan yalnızca Mayıs olmasına raamen delikanlıların bazıları çiy havuzunda ciddi ciddi banyo&#160;yaptı. Koca Yan, hayatında ilk defa koltuk altlarını yıkadı.&#160;Kaçık Wullie, sana güzel bi demet çiçek topladı...”</p>
<p>Kaçık Wullie, endişeli bir gururla şişinerek öne çıktı ve söz konusu buketi havaya kaldırdı. Muhtemelen güzel&#160;çiçeklerdi, ama anlaşılan Kaçık Wullie demetin ne olduğuna ya da nasıl bir demet çiçek toplanacağına dair pek fazla&#160;likir sahibi değildi. Yumruğundan her yöne doğru bitki&#160;sapları, yapraklar ve yere saçılmış taç yaprakları fırlamıştı.</p>
<p>“Çok güzel,” dedi Tiffany, çayından bir yudum daha alarak.</p>
<p>“Güsel, güsel,” dedi Herhangibir Rob, alnını silerek. “Bu durumda, belki bize söylersin mırıl mırıl mırıl...”</p>
</body>
</html>