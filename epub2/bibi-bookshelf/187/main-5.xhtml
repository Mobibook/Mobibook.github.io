<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h5>Böfâra 1 1 UYANIŞ</h5>
<p>Açıklığın diğer yanında, fmdık-kıran adamın çalışmakta olduğu yerde son fındık duruyordu. Tiffany’nin boyu kadar vardı. Hafifçe sallanıyordu. Fmdık-kıran çekicini&#160;ona doğru savurdu ve fındık yuvarlanarak çekicin yolundan kaçtı.</p>
<p>Gerçekten var olanı görmek... dedi Tiffany kendi kendine ve güldü.</p>
<p>Kraliçe şaşkın şaşkın baktı ona. “Bunu gülünç mü buluyorsun?” diye sordu. “Bunda gülünç olan ne? Bu durumda seni eğlendiren ne var?”</p>
<p>“Yalnızca aklıma gülünç bir düşünce geldi,” dedi Tiffany. Kraliçe, bir gülümseme ile yüzleştiklerinde mizah&#160;anlayışından yoksun insanların hep yaptığı gibi, dik dik&#160;baktı.</p>
<p>Çok zeki değilsin, diye düşündü Tiffany. Zeki olman hiç gerekmedi. Sırf düşünü görerek dilediğini elde ediyorsun. Kendi düşlerine inanıyorsun, bu yüzden asla düşünmen gerekmiyor.</p>
<p>Döndü ve Roland’a fısıldadı, “Fındığı kır! Benim ne yaptığım hakkında endişelenme, fındığı kır!”</p>
<p>Oğlan boş boş baktı ona.</p>
<p>“Ona ne dedin?” diye terslendi Kraliçe.</p>
<p>“Hoşça kal dedim,” dedi Tiffany, kardeşini sıkı sıkı tutarak. “Ne yaparsan yap kardeşimi sana teslim etmeyeceğim!”</p>
<p>“Vücudunun içinin ne renk olduğunu biliyor musun? ” dedi Kraliçe. Tiffany sessizce başını iki yana salladı.</p>
<p>“Eh, şimdi öğreneceksin,” dedi Kraliçe, tatlı tatlı gülümseyerek.</p>
<p>“Öyle bir şey yapacak kadar güçlü değilsin,” dedi Tiffany.</p>
<p>“Biliyor musun, haklısın,” dedi Kraliçe. “Bu tür fiziksel büyü gerçekten de çok zordur. Ama en kötü şeyleri yaptığımı düşünmeni sağlayabilirim. Ve küçük kız, yapmam&#160;gereken tek şey bu. Şimdi merhamet dilenmek ister misin?&#160;Bunu daha sonra yapamayabilirsin.”</p>
<p>Tiffany duraksadı. “Yoo,” dedi sonunda, “sanırım yapmayacağım.”</p>
<p>Kraliçe eğildi. Gri gözleri Tiffany’nin dünyasını doldurdu. “Buradaki herkes bunu çok uzun süre hatırlayacak,” dedi.</p>
<p>“Umarım hatırlarlar,” dedi Tiffany. “Fındığı... kır.”</p>
<p>Kraliçe bir an şaşkın göründü yine. Ani değişimlerle başa çıkmak konusunda iyi değildi. “Ne?”</p>
<p>“Hı? Ah... tamam,” diye mırıldandı Roland.</p>
<p>“Ona ne dedin?” diye sordu Kraliçe, oğlan çekiçli adama doğru koşarken.</p>
<p>Tiffany, Kraliçe’nin bacağını tekmeledi. Cadı işi bir şey değildi. Öylesine, dokuz yaşına özgü bir şeydi ve Tiffany&#160;akima daha iyi bir şey gelmesini diledi. Diğer yandan, sert&#160;botları vardı ve iyi bir tekmeydi.</p>
<p>Kraliçe onu sarstı. “Bunu neden yaptın?” dedi. “Neden dediğimi yapmıyorsun? Dediğimi yapsa herkes o kadar&#160;mutlu olabilir ki!”</p>
<p>Tiffany kadının yüzüne baktı. Gözleri şimdi griydi, ama gözbebekleri gümüş aynalar gibiydi.</p>
<p>Senin ne olduğunu biliyorum, dedi Tiffany’nin Üçüncü Kuşku’su. Asla hiçbir şey öğrenmemiş bir şeysin sen. İnsanlar hakkında hiçbir şey bilmiyorsun. Sen yalnızca...&#160;yaşça büyümüş bir çocuksun.</p>
<p>“Şeker ister misin?” diye fısıldadı Tiffany.</p>
<p>Arkasından bir bağırış geldi. Tiffany, Kraliçe’nin elinde acıyla kıvranarak dönerken Roland’m çekici almak için&#160;savaşmakta olduğunu gördü. O izlerken Roland çılgınca&#160;döndü ve arkasındaki elfi devirerek ağır çekici başının&#160;üzerine kaldırdı.</p>
<p>Çekiç inerken Kraliçe, Tiffany’yi sertçe döndürdü. “Şeker mi?” diye tısladı. “Gösteririm sana şeke...”</p>
<p>“Amanın! Bu Kralça! Bizim keldayı yakalamış, ihtiyar dalavereci!”</p>
<p>“Kralça yok! Bey yok! Küçük Özgür Adamlar!”</p>
<p>“Bir kebabı gebertebilirdim!”</p>
<p>“Yakalayın onu!”</p>
<p>Olası tüm dünyalarda, Nac Mac Feegle adamcıklarının sesini duyduğuna memnun olan tek insan, muhtemelen&#160;Tiffany’ydi.</p>
<p>Adamcıklar kırılan fındıktan dışarı fırladılar. Bazıları hâlâ papyon kravat takıyordu. Bazıları eteklerini giymişlerdi. Ama hepsi savaş havasındaydı ve zaman kazanmak&#160;amacıyla, hızlanmak için birbirleri ile savaşıyorlardı.</p>
<p>Açıklık... açıldı. Gerçek ya da düş, bütün yaratıklar, belanın kükreyerek, küfrederek, kırmızı-mavi bir sel halinde üstlerine akın ettiğini görebiliyorlardı.</p>
<p>Tiffany, Kraliçenin elinden sıyrıldı ve Wentworth’ü tutmaya devam ederek otların arasına seyir tip izlemeye&#160;başladı.</p>
<p>Koca Yan, koşarak yanından geçti. İri yarı bir elfi başının üzerinde taşıyordu. Sonra aniden durdu ve elfi açıklığın üzerinden fırlattı.</p>
<p>“İşte gidiyo, tam kellesinin üzerine!” diye bağırdı, sonra döndü ve savaşa geri koştu.</p>
<p>Nac Mac Feegle adamcıkları ezilemez, sıkılamazdı. Gruplar halinde çalışıyor, bir elfi yumruklayacak ya da tercihen kafa atacak kadar yükselebilmek için birbirlerinin&#160;sırtına çıkıyorlardı. Biri bir kez yere düştü mü, tekmelerle&#160;işi görülüyordu.</p>
<p>Nac Mac Feegle adamcıkları yöntemli bir biçimde savaşıyordu. Örneğin, her seferinde en iri rakiplerini seçiyorlardı, çünkü, daha sonra Herhangibir Rob’un söylediği gibi, “Vurması daha kolay oluyo, biliyon mu.” Asla durmuyorlardı. Yaratıkları asıl bitiren buydu. Yumrukları olan&#160;eşekarılarınm saldırısına uğramaktan farksızdı.</p>
<p>Savaşacak rakip kalmadığını fark etmeleri biraz zaman aldı. Yine de bir süre birbirleri ile savaşmaya devam ettiler,&#160;çünkü onca yol gelmişlerdi. Sonra sakinleştiler ve bozuk&#160;para bulmak için yere düşenlerin ceplerini karıştırdılar.</p>
<p>Tiffany ayağa kalktı.</p>
<p>“Agh, şeey, yine de fena iş çıkarmadık derim ben,” dedi Herhangibir Rob, çevresine bakınarak. “Çok düzgün bi&#160;savaş oldu ve şiire başvurmaya bile gerek kalmadı.”</p>
<p>“Fındığın içine nasıl girdiniz?” dedi Tiffany. “Yani, o bir... fındık!”</p>
<p>“Bulabildiimiz tek giriş yolundan,” dedi Herhangibir Rob. “Sığacaan türden bi yol olmalı. Düşlerde dolanmak zor iştir.”</p>
<p>“Össellikle de bilaz kelleni bulduysssan,” dedi Kaçık Wullie, geniş geniş sırıtarak.</p>
<p>“Ne? Siz... içtiniz mi?” dedi Tiffany. “Ben Kraliçe ile yüzleşiyorum ve siz meyhaneye mi gidiyorsunuz?”</p>
<p>“Agh, yo!” dedi Herhangibir Rob. “Büyük partili düşü biliyon ya! Hani, üzerinde cici bi elbise vardı? Orda kısılı&#160;kaldık.”</p>
<p>“Ama ben düşöreni öldürdüm!”</p>
<p>Rob sinsi sinsi baktı. “Şeeeey,” dedi, “biz senin kadar kolay çıkamadık. Biraz zamanımızı aldı.”</p>
<p>“Bütün işşşkileri bitrene kadar,” dedi Kaçık Wullie yardımseverce. Rob dik dik baktı ona.</p>
<p>“O şekilde ifade etmen gerekmiyodu! ” diye payladı. “Düşler sürüyor mu demek istiyorsun?” dedi Tiffany.&#160;“Yeterince susamışsan,” dedi Kaçık Wullie. “Hem, yalnızca içki de yoktu, ka-na-pe de vardı.”</p>
<p>“Ama, bir düşün içindeyken yeyip içerseniz orada kalırsınız sanıyordum!” dedi Tiffany.</p>
<p>“He ye, çoo yaratık için ööle,” dedi Herhangibir Rob. “Ama bizim için diil. Ev, banka, düş, bizim için hepsi aynı.&#160;Girip çıkamıycaamız hiçbi şey yok.”</p>
<p>“Belki meyhaneler dışında,” dedi Koca Yan.</p>
<p>“Ah, he ye,” dedi Herhangibir Rob neşeyle. “Meyhaneden çıkmak bazen epey güç geliyo bize, bunu itiraf ederim.” “Kraliçe nereye gitti peki?” diye sordu Tiffany.</p>
<p>“Agh, biz gelir gelmez, ben giderski yaptı,” dedi Herhangibir Rob. “Düş deyişmeden biz de aynısını yapsak iyi olcak, hamfendi.” Wentworth’e doğru başını salladı. “Mini&#160;bebe bu mu? Agh, böcü gibi kokuyo ama!”</p>
<p>“Şeker istiyom!” diye bağırdı otomatik şeker pilotu Wentworth.</p>
<p>“Eeeh, şeker meker yok sana!” diye bağırdı Herhangibir Rob. “Sızlanmayı da kes, bizimle gel ve mini ablana yük&#160;olmayı bırak!”</p>
<p>Tiffany itiraz etmek için ağzım açtı ve Wentworth bir anlık şoktan sonra gülünce ağzını kapattı.</p>
<p>“Komik!” dedi oğlan. “Mini adam! Minimini adam!”</p>
<p>“Ah, eyvah!” dedi Tiffany. “İşte şimdi başladı.”</p>
<p>Ama yine de çok şaşırmıştı. Wentworth, jöle bebek olmayan hiç kimseye bu kadar ilgi göstermemişti.</p>
<p>“Rob, burda gerçek bi tane var,” diye seslendi bir ecinni. Tiffany dehşet içinde, pek çok Nac Mac Feegle adamcığının Roland’ın baygın kafasını kaldırdığını gördü. Roland iki seksen serilmişti.</p>
<p>“Ah, bu sana kaba davranan çocuk,” dedi Rob. “Çekiçle Koca Yan’a vurmaya da kalkıştı. Pek akıllıca bi şey diildi.&#160;Onu naapalım?”</p>
<p>Otlar titredi. Gökyüzündeki ışık soluyordu. Hava da soğuyordu.</p>
<p>“Onu burada bırakamayız!” dedi Tiffany.</p>
<p>“Tamam, yanımızda sürükleriz,” dedi Herhangibir Rob. “Hemen gidelim!”</p>
<p>“Minimini adam! Minimini adam!” diye bağırdı Went-worth sevinçle.</p>
<p>“Korkarım artık bütün gün böyle olacak,” dedi Tiffany. “Kusura bakmayın.”</p>
<p>“Kapıya koş,” dedi Herhangibir Rob. “Kapıyı göremiyo musun?”</p>
<p>Tiffany çaresizlik içinde çevresine bakındı. Rüzgâr keskinleşmişti.</p>
<p>“Kapıyı gör!” diye emretti Herhangibir Rob. Tiffany gözlerini kırpıştırdı ve hızla döndü.</p>
<p>“Şey... ee...” dedi. Kraliçe’den korktuğu zaman gelen, düşün altında bir dünya olduğu hissi bu sefer o kadar kolay gelmiyordu. Yoğunlaşmaya çalıştı. Kar kokusu...</p>
<p>Kar kokusundan bahsetmek aptalcaydı. Kar dediğin yalnızca donmuş, saf suydu. Ama Tiffany her zaman, uyandığında, gece kar yağıp yağmadığını anlardı. Karın teneke gibi bir kokusu vardı. Tenekenin de tadı, itiraf etmeliydi ki&#160;kar kokusu gibiydi.</p>
<p>Tiffany beyninin düşünmek için gösterdiği çabayla gıcırdadığını hissetti. Eğer bir düşün içindeyse, uyanmalıydı. Kaçmanın faydası yoktu. Düşler kaçışlarla doluydu. Ama... seyrek ve beyaz görünen tek bir yön vardı.</p>
<p>Gözlerini yumdu ve gevrek, temiz çarşaflar kadar beyaz karları düşündü. Ayaklarının altında nasıl bir his vereceğine yoğunlaştı. Tek yapması gereken uyanmaktı...</p>
<p>Karın içinde duruyordu.</p>
<p>“Tamam,” dedi Herhangibir Rob.</p>
<p>“Çıktım!” dedi Tiffany.</p>
<p>“Agh, bazen kapı kendi kellendedir,” dedi Herhangibir Rob. “Şindi yola koyulalım!”</p>
<p>Tiffany havaya kaldırıldığını hissetti. Yanında, horlamakta olan Roland, altına giren Feegle adamcıkları tarafından kaldırıldı ve bir düzine küçük mavi bacak tarafından taşınmaya başlandı.</p>
<p>“Burdan çıkana kadar durmak yok!” dedi Herhangibir Rob. “Feegle adamcıkları, heyya!”</p>
<p>Karların üzerinde koşmaya başladılar. İleride Feegle grupları koşuyordu. Bir iki dakika sonra Tiffany, arkasına&#160;baktı ve mavi gölgelerin yayılmakta olduğunu gördü. Gittikçe daha koyulaşıyorlardı.</p>
<p>“Rob...” dedi.</p>
<p>“He ye, biliyom,” dedi Rob. “Koşun millet!”</p>
<p>“Hızlı hareket ediyorlar Rob!”</p>
<p>“Bunu da biliyom!”</p>
<p>Kar, Tiffany’nin yüzüne çarpıyordu Hızlı ilerleyişleri yüzünden ağaçlar bulanık görünüyordu. Orman hızla yanlarından geçip arkada kalıyordu. İlerideki patikaya gölgeler&#160;yayılıyordu ve ne zaman grup, içinden geçse gölgeler, sis&#160;gibi, somut bir katılık kazanıyordu.</p>
<p>Arkada kalan gölgelerin ortaları gece karası olmuştu şimdi.</p>
<p>Ecinniler son ağacı da geçti ve ileride uzanan karlı düzlüklere çıktılar.</p>
<p>Öyle çabuk durdular ki Tiffany neredeyse karın içine yuvarlanacaktı.</p>
<p>“Ne oldu?”</p>
<p>“Eski ayak izlerimiz nereye gitti?” dedi Kaçık Wullie. “Bi saniye önce hurdaydılar! Şindi ne yöne gitçeez?”</p>
<p>Onlara yol gösteren ezilmiş kardan patika gözden kaybolmuştu.</p>
<p>Herhangibir Rob hızla döndü ve ormana baktı. Ormanın üzerindeki karanlık; duman gibi kıvrılıyor, ufuk boyunca yayılıyordu.</p>
<p>“Peşimize kâbusları taktı,” diye hırladı. “Bu zorlu olacak millet.”</p>
<p>Tiffany, yayılan gecenin içinde şekiller gördü. Went-worth’e sıkı sıkı sarıldı.</p>
<p>“Kâbuslar,” diye tekrarladı Herhangibir Rob, Tiffany’ye dönerek. “Onları bilmek istemezsin. Biz onları oyalarık.&#160;Sen tabanları yaalamalısın. Git artık, hemen!”</p>
<p>“Kaçacak yerim yok!” dedi Tiffany.</p>
<p>Ormandan gelen tiz bir ses duydu, bir tür çıtırtı, böcek sesi. Ecinniler bir araya gelmişti. Normalde, bir savaşın&#160;yaklaştığını düşünüyorlarsa deli gibi sırıtırlardı, ama bu&#160;sefer son derece ciddi görünüyorlardı.</p>
<p>“Agh, zavallının teki o Kralça,” dedi Rob.</p>
<p>Tiffany dönüp arkasında kalan ufka baktı. Kaynayan karanlık orada da vardı, her yönden üstlerine kapanan bir&#160;halka oluşturmuştu.</p>
<p>Her yerde kapılar var, diye düşündü. Eski kelda her yerde kapılar olduğunu söylemişti. Bir kapı bulmalıyım.</p>
<p>Ama yalnızca kar ve birkaç ağaç var...</p>
<p>Ecinniler kılıçlarını çektiler.</p>
<p>“Şey, ee, ne tür kâbuslar geliyor?” dedi Tiffany.</p>
<p>“Agh, bissürü bacaa, dev dişleri, deriden kanatları ve yüz gözü olan uzun bacaklı falan şeyler,” dedi Kaçık Wullie.</p>
<p>“He ye, bundan daha kötüsü de var,” dedi Herhangibir Rob, hızla üstlerine gelen karanlığa bakarak.</p>
<p>“Bundan daha kötüsü mü?” dedi Tiffany.</p>
<p>“Normal şeylerin çarpılmış halleri,” dedi Rob.</p>
<p>Tiffany bir an boş boş baktı, sonra ürperdi. Ah evet, o kâbusları biliyordu. Sık olmazlardı, ama oldukları zaman&#160;da korkunç olurlardı. Bir kez, Sızı Nine’nin çizmelerinin&#160;onu kovaladığı düşüncesi ile titreyerek uyanmıştı, bir başka seferinde de onu kovalayan bir kutu şekerdi. Herhangi&#160;bir şey kâbusa dönüşebilirdi.</p>
<p>Canavarlarla başa çıkabilirdi. Ama deli çizmelerle yüz yüze gelmek istemiyordu.</p>
<p>“Ee... bir fikrim var,” dedi.</p>
<p>“Benim de öyle,” dedi Herhangibir Rob. “Burada olma, benim fikrim bu!”</p>
<p>“Şurada bir ağaç kümesi var,” dedi Tiffany.</p>
<p>“Ee, noolmuş?” dedi Rob. Yaklaşan kâbuslara bakıyordu. Şimdi içinde bazı şeyler görülebiliyordu... dişler, pençeler, gözler, kaburgalar. Rob’un dik dik baktığına bakılırsa, daha sonra ne olursa olsun, ilk birkaç canavarın ciddi bir sorunla yüzleşeceği açıktı. En azından yüzleri varsa.</p>
<p>“Kâbuslarla savaşabilir misin?” dedi Tiffany. Çıtırtı sesi yükselmişti.</p>
<p>“Bizim savaşamıycağımız hiçbi şey yoktur,” diye hırladı Koca Yan. “Bi kellesi varsa, bi surat dolusu kepek veririk&#160;ona. Bi kellesi yoksa, güzelce tekmelerik!”</p>
<p>Tiffany hızla yaklaşan şeylere baktı.</p>
<p>“Bazılarının birden fazla kafası var!” dedi.</p>
<p>“Şanslı günümüzdeyik demek ki,” dedi Kaçık Wulbe.</p>
<p>Ecinniler savaşmaya hazırlanarak kıpırdandılar.</p>
<p>“Tulumcu,” dedi Herhangibir Rob, ozan William’a, “bize bi ağıt çal. Fare tulumunun sesi eşlimde savaşcaaz...”</p>
<p>“Hayır!” dedi Tiffany. “Buna seyirci kalmayacağım! Kâbuslarla savaşmanın yolu uyanmaktır! Ben sizin keldanı-zım! Bu bir emirdir! Hemen şu ağaçlara doğru gidiyoruz! Dediğimi yapın!”</p>
<p>“Minimini adam!” diye bağırdı Wentworth.</p>
<p>Ecinniler ağaçlara, sonra Tiffany’ye baktılar.</p>
<p>“Dediğimi yapın!” diye bağırdı Tiffany. Sesi o kadar yüksek çıkmıştı ki bazıları irkildi. “Hemen şimdi! Ben ne&#160;diyorsam onu yapın! Daha iyi bir yol var!”</p>
<p>“Bi kocakarıyı kızdıramazsın Rob,” diye mırıldandı William.</p>
<p>“Sizi eve götüreceğim!” diye azarladı Tiffany. Umarım, diye ekledi kendi kendine. Ama bir ağaç gövdesinin arkasında onlara bakan küçük, yuvarlak, solgun bir yüz görmüştü. O ağaçların arasında bir düşören vardı.</p>
<p>“Agh, he ye, ama...” Herhangibir Rob, Tiffany’nin arkasına baktı ve ekledi: “Of olamaz, şuna bak...”</p>
<p>Hızla yaklaşan canavarların önünde beyaz bir nokta vardı.</p>
<p>Sniibs kaçıyordu. Kolları piston gibi çalışıyordu. Küçük bacakları dönüyordu sanki. Yanakları balon gibi şişmişti.</p>
<p>Kâbus dalgası onun üzerinden geçti ve yaklaşmaya devam etti.</p>
<p>Rob kılıcını kınına soktu. “Keldamızı duydunuz millet!” diye bağırdı. “Kaldırın onu! Biz giderski!”</p>
<p>Tiffany havaya kaldırıldı. Feegle adamcıkları baygın Roland’ı da kaldırdılar. Herkes ağaçlara doğru koştu.</p>
<p>Tiffany elini önlüğünün cebinden çıkardı ve Neşeli Denizci tütününün kırışık kâğıdını açtı. Odaklanacak, ona bir düşü hatırlatacak bir şeydi...</p>
<p>İnsanlar, yaylaların en tepesinden denizi görebileceğinizi söylerlerdi, ama Tiffany güzel bir kış günü, hava açıkken dikkatle bakmıştı ve mesafenin puslu mavisinden&#160;başka bir şey görmemişti. Ama Neşeli Denizci pakedinin&#160;üzerindeki deniz koyu maviydi, dalgaların üzerinde beyaz&#160;köpükler vardı. Tiffany için deniz buydu.</p>
<p>Ağaçların arasındaki küçük bir düşürendi. Bu, çok güçlü olmadığı anlamına geliyordu. Tiffany öyle umuyordu. Öyle ummak zorundaydı...</p>
<p>Ağaçlar yaklaştı. Kâbus halkası da öyle. Seslerin bazıları korkunçtu, kırılan kemiklerin, ezilen kayaların, ısıran böceklerin, ciyaklayan kedilerin sesleri gittikçe yaklaştı, yaklaştı, yaklaştı...</p><div><img src="main-26.jpg" alt=""/></div><h5>Böfâm 1 2</h5><h4>NEŞELİ DENİZCİ</h4>
<p>...çevresinde kum vardı, beyaz dalgalar kırılıyor, geri çekilirken kıyıya yığılmış taşlardan akan su, sert naneli&#160;şeker emen yaşlı bir kadın gibi ses çıkarıyordu.</p>
<p>“Amanın! Şindi nerdeyik?” dedi Kaçık Wullie.</p>
<p>“He ye ve neden hepimiz sarı mantarlar gibi görünü-yoz?” diye ekledi Herhangibir Rob.</p>
<p>Tiffany bakışlarını indirdi ve kıkırdadı. Her ecinninin üzerinde Neşeli Denizci kıyafeti vardı, yağlı kumaştan birer&#160;ceket giymişlerdi. Yüzlerinin büyük kısmını örten, yağlı&#160;kumaştan dev, sarı birer şapka takmışlardı. Çarpışarak ortalarda dolanmaya başladılar.</p>
<p>“Benim düşüm!” diye düşündü Tiffany. Düşören kafanda ne bulabiliyorsa onu kullanıyor... ama bu benim düşüm. Onu kullanabilirim.</p>
<p>Taşların üzerine bir kayık çekilmişti. Nac Mac Feegle adamcıkları hep birden, küçük sarı mantarlar gibi, kayığa&#160;akm ettiler ve yanlardan üzerine tırmandılar.</p>
<p>“Ne yapıyorsunuz?” dedi Tiffany.</p>
<p>“Gitsek iyi olcak,” dedi Herhangibir Rob. “Bize güzel bir düş buldun, ama burda kalamayık.”</p>
<p>“Ama burada güvende oluruz! ”</p>
<p>“Agh, Kralça her yere girmenin yolunu bulur,” dedi Rob, yüz ecinni bir küreği kaldırırken. “Sen kellene takma,&#160;biz kayıklardan anlarık. Geçen gün Tam-Olarak-Mini-Olmıyan Georgie’nin Mini Bobbie ile turnabalıı avına çıktığını görmedin mi? Biz balıksal ve denizsel sanatlara yabancı didik, biliyon mu.”</p>
<p>Gerçekten de kayıklardan anlar görünüyorlardı. Kürekler yerlerine takıldı ve bir grup Feegle, kayığı taşların üzerinden dalgaların arasına itti.</p>
<p>“Şindi mini bebee bize uzat,” diye bağırdı Herhangibir Rob, kıç taraftan. Tiffany kararsızca, ayakları ıslak taşların&#160;üzerinde kayarak soğuk suda yürüdü ve Wentworth’ü&#160;uzattı.</p>
<p>Wentworth bunu çok gülünç bulmuş gibiydi.</p>
<p>“Minimini adamcıklar!” diye bağırdı, onu kayığa bindirirlerken. Bu onun tek esprisiydi, bu yüzden susmaya niyeti yoktu.</p>
<p>“He ye, bu dooru,” dedi Herhangibir Rob, onu tahtanın altına tıkarak. “Şindi iyi bi çocuk gibi orda dur. Şeker diye&#160;baarmak yok, yoksa Rob amcan kulaana bi tane çakar,&#160;tamam mı?”</p>
<p>Wentworth güldü.</p>
<p>Tiffany kumsala geri koştu ve Roland’ı çekip ayağa kaldırdı. Roland gözlerini açtı ve sersem sersem Tiffany’ye&#160;baktı.</p>
<p>“Neler oluyor?” dedi. “Tuhaf bir rüya gördüm...” sonra gözlerini yine kapattı, yere çökecek gibi oldu.</p>
<p>“Kayığa bin!” diye bağırdı Tiffany, onu taşların üzerinde sürükleyerek.</p>
<p>“Amanın, bu mini işe yaramaz tipi de mi alıyoz?” dedi Rob, Roland’ı pantolonundan yakalayıp kayığa çekerek.</p>
<p>“Elbette!” Tiffany kendini kayığa çekti ve bir dalga, kayığı sarsınca kendini kayığın dibinde buldu. Kürekler&#160;gıcırdayıp şapırdadılar ve kayık öne fırladı. Başka dalgalar&#160;çarpınca bir iki kez sarsıldı, sonra denizi yara yara ilerlemeye başladı. Ecinniler güçlü bir halktı. Küreklere asılır,&#160;birbirlerinin omuzlarına tırmanır ve bulabildikleri ne varsa çekerken küreklerin çevresi birer savaş meydanına benziyordu, ama kürekler denizin içinde sürüklenirken neredeyse bükülüyorlardı.</p>
<p>Tiffany, kayığın dibinden kalktı ve midesinde aniden behren kararsız duyguyu umursamamaya çalıştı.</p>
<p>“İşaret fenerine yönelin!” dedi.</p>
<p>“He ye, bunu biliyom,” dedi Herhangibir Rob. “Burdaki tek şey o! Ve Kralça ışıktan hoşlanmaz.” Sırıttı. “Bu güzel&#160;bi düş hamfendi. Gökyüzüne baktın mı?”</p>
<p>“Yalnızca mavi bir gök,” dedi Tiffany.</p>
<p>“Tam olarak gök diil,” dedi Herhangibir Rob. “Arkana bak.”</p>
<p>Tiffany döndü. Mavi bir göktü. Çok mavi. Ama uzaklaşan kumsalın üzerinde, gökyüzü ile yeryüzü arasındaki mesafenin yarısında, sarı bir bant vardı. Çok çok uzak&#160;görünüyordu ve uzunluğu kilometreleri buluyordu. Ortasında, dünyanın üzerinde, bir galaksi kadar büyük, gri-mavi&#160;bir can simidi vardı.</p>
<p>Üzerine, aydan da büyük harflerle, ters olarak şu sözcükler yazılmıştı:</p><div><img src="main-27.jpg" alt=""/></div>
<p>“Biz etiketin içinde miyiz?” dedi Tiffany.</p>
<p>“Ah, he ye,” dedi Herhangibir Rob.</p>
<p>“Ama deniz... gerçekmiş gibi geliyor. Tuzlu, ıslak ve soğuk. Boya gibi değil. Ben onu tuzlu ya da bu kadar soğuk&#160;düşlemedim!”</p>
<p>“Yok ya? O zaman dışı resim, içi gerçek.” Rob başım salladı. “Biliyon mu, uzun zamandır her tür dünyada dolaşıp yaama yaptık ve sana şunu söyliyebilirim: Evren dışardan göründüünden çok daha kar-nıa-ka-rı-şık.”</p>
<p>Tiffany cebindeki kirli etiketi çıkardı ve yine baktı. Can simidi ve işaret feneri oradaydı. Ama Neşeli Denizci’nin&#160;kendisi yoktu. Orada sadece, deniz resminin üzerinde nokta kadar küçük bir kayık vardı.</p>
<p>Tiffany başını kaldırdı. Gökyüzünde, dev, puslu can simidinin önünde fırtına bulutları vardı. Uzun ve dağınıktılar, yaklaşırken kıvrılıyorlardı.</p>
<p>“Bir giriş yolu bulması uzun sürmedi,” diye mırıldandı William.</p>
<p>“Evet, sürmedi,” dedi Tiffany, “ama bu benim düşüm. Nasıl devam ettiğini biliyorum. Kürek çekmeye devanı&#160;edin!”</p>
<p>Bulutların bazıları dönerek, karışarak tepelerinden geçti, sonra denize doğru alçaldı. Ters dönmüş bir su fışkırtısı gibi dalgaların altında kayboldular.</p>
<p>Bardaktan boşanırcasına yağmur yağmaya başladı, öyle ki denizin üzerinde bir sis tabakası yükseldi.</p>
<p>“Bu mu?” dedi Tiffany. “Tek yapabildiği bu mu?”</p>
<p>“Bundan kuşkuluyum,” dedi Elerhangibir Rob. “Küreklere asılın millet!”</p>
<p>Kayık öne fırladı, yağmurun içinde dalgadan dalgaya sıçradı.</p>
<p>Ama, tüm kuralları ihlal ederek yamaç yukarı gitmeye çalışıyordu. Su yükseliyor, yükseliyordu ve akan dalgaların içinde kayık geri geri sürükleniyordu.</p>
<p>Bir şey yükseliyordu. Beyaz bir şey, denizi kenara itiyordu. Fırtınalı gökyüzüne doğru tırmanan parlak kubbeden büyük çağlayanlar akıyordu.</p>
<p>Kubbe daha da yükseldi ve yükselmeye devam etti. Sonunda bir göz belirdi. Üzerindeki kafaya göre minicikti.&#160;Göz, yuvasında döndü ve minik kayığa odaklandı.</p>
<p>‘İşte bu Koca Yaıı’a bile bi günlük iş çıkarcak türden bi kelle,” dedi Herhangibir Rob. “İddiaya girerim yarın dönüp devam etmemiz gerekir! Çekin kürekleri millet!”</p>
<p>“Bu benim düşüm,” dedi Tiffany, becerebildiğince sakin bir sesle. “Bu bir balina.”</p>
<p>Ama kokuyu ben düşlemedim, diye ekledi kendi kendine. Ama koku vardı işte, dünyayı dolduran bir tuz, su, balık ve balçık kokusu...</p>
<p>“Ne yiyo?” diye sordu Kaçık Wullie.</p>
<p>“Ah, bunu biliyorum,” dedi Tiffany, kayık dalgaların üzerinde sallanırken. “Balinalar tehlikeli değil, çünkü yalnızca çok küçük şeyleri yiyorlar.</p>
<p>“Deli gibi kürek çekin millet!” diye haykırdı Herhangibir Rob.</p>
<p>“Yalnızca mini şeyler yediini nerden biliyon?” dedi Kaçık Wullie, balina balığının ağzı açılmaya başlarken.</p>
<p>“Derinliklerin Yaratıkları dersi için koca bir salatalık harcadım,” dedi Tiffany, bir dalga üstlerinden geçerken.&#160;“Balinaların doğru düzgün dişleri bile yok!”</p>
<p>Bir gıcırtı sesi duyuldu, sonra tayfun büyüklüğünde, balık kokulu pis bir nefes rüzgâr gibi esti, manzara devasa,&#160;sivri dişlerle doldu.</p>
<p>“Ödle mi?” dedi Wullie. “Eh, alınma ama, bu hayvancım seninle aynı okula gittiini sanmıyom!”</p>
<p>Su dalgası onları uzaklaştırıyordu. Tiffany şimdi bütün kafayı görebiliyordu ve tarif edemediği bir şekilde balina,&#160;Kraliçe’ye benziyordu. Kraliçe orada bir yerdeydi.</p>
<p>Öfke geri geldi.</p>
<p>“Bu benim düşüm,” diye bağırdı gökyüzüne. “Düzinelerce kez gördüm onu! Sen buraya giremezsin! Ve balinalar insan yemez! Çok aptal olmayan herkes bilir bunu!”</p>
<p>Tarla büyüklüğünde bir kuyruk kalktı ve denize çarptı. Balina hızla öne fırladı.</p>
<p>Herhangibir Rob, sarı şapkasını çıkarıp attı ve kılıcını çekti.</p>
<p>“Agh, denedik işte,” dedi. “Bu mini hayvancık hiç çek-medii gibi bi karın aarısma yakalancak!”</p>
<p>“He ye, onu biçer geçeriz!” diye bağırdı Kaçık Wulbe.</p>
<p>“Hayır, kürek çekmeye devam edin!” dedi Tiffany.</p>
<p>“Nac Mac Feegle adamcıklarının bi düşmana sırtlarını döndükleri hiç söölenmemiştir!” diye bağırdı Rob.</p>
<p>“O halde geriye bakarak kürek çekersin!” diye işaret etti Tiffany.</p>
<p>Ecinni bozulmuş göründü. “Ah, he ye, ööle düşünmemiştim,” dedi ve yerine oturdu.</p>
<p>“Kürek çekin, o kadar!” diye ısrar etti Tiffany. “İşaret fenerine geldik sayılır!”</p>
<p>Ecinniler, doğru tarafa bakıyor olsalar da hâlâ yanlış tarafa gittikleri için homurdana homurdana küreklere asıldılar.</p>
<p>“Biliyon mu, gerçekten çok kocaman bi kellesi var,” dedi Herhangibir Rob. “Sence o kelle ne kadar büyüktür&#160;ozan?”</p>
<p>“Agh, bence gerrrrçekten büyük Rob,” dedi William. Diğer küreği çeken ekipte çalışıyordu. “Hatta, muazzzzam&#160;bile diyebilirim.”</p>
<p>“O kadar ileri gidersin, ha?”</p>
<p>“Ah, he ye. Muazzzzzam demek bile az gelir...”</p>
<p>Tepemize binmek üzere, diye düşündü Tiffany.</p>
<p>Bunun işe yaraması gerekiyor. Bu benim düşüm. Az kaldı. Olmak üzere...</p>
<p>“Peki ne kadar yaklaştı dersin?” diye sordu Rob, sohbet edercesine, kayık balinanın hemen ilerisinde sallanır,&#160;sarsılırken.</p>
<p>“Bu gerrrrçekten güzel bi soru Rob,” dedi William. “Ve yanıt olarak derim ki gerrrrçekten çok yakın.”</p>
<p>Her an olabilir, diye düşündü Tiffany. Bayan Kene’nin düşlere inanmamak gerektiğini söylediğini biliyorum, ama&#160;onun kastettiği umut beslemekle yetinmemek gerektiğiydi.</p>
<p>Şey... her an olabilir.... Umarım. Şimdiye dek hiç kaçırmadı.</p>
<p>“Aslında, aşşırı yakında olduunu söyliycek kadar ileri gidebilirim...” diye başladı William.</p>
<p>Tiffany yutkundu ve balinanın yutkunmayacağını umdu. Dişlerle kayık arasında ancak otuz metre vardı.</p>
<p>Sonra suyun üstü, zipzipzip sesleri çıkararak önlerinden geçen tahta bir duvarla doldu. O kadar hızlı geçiyordu ki bulanık görünüyordu.</p>
<p>Tiffany başını kaldırdı ve ağzı bir karış açık, bakakaldı. Fırtına bulutlarının önünde beyaz yelkenler parlıyordu.&#160;Yelkenlerden dökülen yağmur suları bardaktan boşanırcasına akıyordu. Halatlara, donanımlara, direklere dizilmiş,&#160;tezahürat yapan denizcilere baktı.</p>
<p>Sonra Neşeli Denizci’nin gemisinin kıçı, yağmur ve sislerin arasında kayboldu, ama gemi, pusların içinde kaybolmadan hemen önce Tiffany, dümendeki koca sakallı, sarı yağlı kumaşlara bürünmüş şekli görebildi. Adam döndü ve&#160;bir kez el salladı.</p>
<p>Kayık, dalgaların üzerinde sallanırken Tiffany ayağa kalkmayı başardı ve kocaman balinaya bağırdı: “Onu kovalaman gerekiyor! Bu şekilde olmak zorunda! Sen onu&#160;kovalarsın, o seni kovalar! Sızı Nine öyle söyledi! Bunu&#160;yapmazsan balina balığı sayılmazsın! Bu benim düşüm!&#160;Benim kurallarım! Bu konuda senden daha deneyimliyim!”</p>
<p>“Koca balıkçık!” diye bağırdı Wentworth.</p>
<p>Bu balinadan daha da şaşırtıcıydı. Kayık yine sallanırken Tiffany, küçük kardeşine baktı.</p>
<p>“Koca balıkçık!” dedi Wentworth yine.</p>
<p>“Bu doğru!” dedi Tiffany zevkle. “Koca balıkçık! Ve durumu daha da ilginç kılan şu ki, balina, balık değildir!&#160;Aslında tıpkı bir inek gibi, memelidir!”</p>
<p>Bunu sen mi söyledin, dedi İkinci Şüphe, bütün ecinniler ona bakar ve kayık, dalgaların üzerinde dönerken. Çocuk ilk kez şeker ve çiş dışında bir şey söylüyor ve sen onun yanlışım bulup düzeltiyorsun, öyle mi?</p>
<p>Tiffany, balinaya baktı. Balinanın başı beladaydı. Ama bu o balinaydı, Sızı Nine ona, o hikâyeyi anlattıktan sonra&#160;defalarca rüyasında gördüğü balina ve Kraliçe bile böyle&#160;bir hikâyeyi kontrol altına alamazdı.</p>
<p>Balina suda gönülsüzce döndü ve Neşeli Denizcinin gemisinin dümen suyuna daldı.</p>
<p>“Koca balıkçık gitti!” dedi Wentworth.</p>
<p>“Hayır, o bir memeli...” dedi Tiffany’nin ağzı, Tiffany’ nin kendisi engel olamadan.</p>
<p>Ecinniler hâlâ ona bakıyordu.</p>
<p>“Yalnızca, doğru öğrenmesini istiyorum,” diye mırıldandı Tiffany, kendinden utanarak. “Çok insanın düştüğü bir yanılgıdır...”</p>
<p>Bayan Kene gibi birine dönüşeceksin, dedi İkinci Şüphe tarafı. Bunu gerçekten istiyor musun?</p>
<p>“Evet,” dedi bir ses ve Tiffany sesin yine kendisine ait olduğunu fark etti. Öfke neşeyle kabardı. “Evet! Ben benim!&#160;Dikkatli ve mantıklıyım, anlamadığım şeyleri araştırırım!</p>
<p>İnsanların yanlış sözcükleri kullandığını duyduğumda sinirlenirim! Peynir konusunda iyiyim! Kitapları hızlı&#160;okurum! Düşünürüm! Ve yanımda daima bir parça iplik&#160;vardır! Ben böyle biriyim işte!”</p>
<p>Durdu. Şimdi Wentworth bile ona bakıyordu. Çocuk gözlerini kırpıştırdı.</p>
<p>“Koca su ineği gitti...” dedi uysal uysal.</p>
<p>“Bu doğru! Aferin sana!” dedi Tiffany. “Eve döndüğümüzde sana bir şeker vereceğim!”</p>
<p>Sıra sıra Nac Mac Feegle adamcıklarının hâlâ endişeli ifadelerle ona bakmakta olduklarını gördü.</p>
<p>“Yolumuza devam etsek sana da uyar mı?” dedi Her-hangibir Rob, endişeli endişeli elini kaldırarak. “Şu balina ba... Balina inee geri dönmeden önce?”</p>
<p>Tiffany, ecinnilerin ötesine baktı. İşaret fenerine az yol kalmıştı. Fenerin bulunduğu minik adadan, küçük bir&#160;iskele uzanıyordu.</p>
<p>“Evet, lütfen. Şey... teşekkür ederim,” dedi, birazcık sakinleşerek. Gemi ve balina, yağmurun içinde gözden&#160;kaybolmuştu ve deniz kıyıya vuruyordu yalnızca.</p>
<p>Kayaların üzerine bir düşören oturmuş, şişman bacaklarını uzatmıştı. Denize bakıyordu ve yaklaşan kayığı görmemiş gibiydi. Evini düşünüyor, diye akimdan geçirdi&#160;Tiffany. Ona verdiğim düş hoşuna gitti.</p>
<p>Ecinniler iskeleye doluştular ve kayığı bağladılar. “Tamam, geldik,” dedi Herhangibir Rob. “Şu yaratıkların kellelerini keselim ve burdan gidelim...”</p>
<p>“Yapmayın!” dedi Tiffany.</p>
<p>“Ama o...”</p>
<p>“Onu rahat bırakın. Yalnızca... rahat bırakın, olmaz mı? Bizimle ilgilenmiyor.” Muhtemelen denizi de biliyordur, diye ekledi kendi kendine. Muhtemelen denizi özlemiştir. Bu yüzden bu kadar gerçek bir düş. Kendi kendime&#160;asla doğru yapamazdım.</p>
<p>Düşörenin ayağının yanında, dalganın içinden bir yengeç çıktı ve oturup yengeç düşleri görmeye başladı.</p>
<p>Bir düşören de kendi düşünde kaybolabiliyor anlaşılan, diye düşündü Tiffany. Acaba hiç uyanmayacak mı?</p>
<p>Nac Mac Feegle adamcıklarına döndü. “Ben rüya gördüğümde, işaret fenerine gelince hep uyanırım,” dedi.</p>
<p>Ecinniler kırmızı beyaz kuleye baktılar ve aynı anda kılıçlarını çektiler.</p>
<p>“Kralça’ya güvenmiyoz,” dedi Rob. “Güvende olduunu düşünmene sebep olcak ve tam sen savunmayı bıraktığında üzerine atlıycak. İddiaya girerim kapının arkasında&#160;bekliyodur. izin ver de ilk önce biz içeri girelim.”</p>
<p>Bu bir rica değil, talimattı. Tiffany başını salladı ve Nac Mac Feegle adamcıklarının kayaların üzerinden fenere akın&#160;etmesini izledi.</p>
<p>Wentworth ve baygın olan Roland’ı saymazsak iskelede yalnız kalan Tiffany, kurbağayı cebinden çıkardı. Kurbağa&#160;sarı gözlerini açtı ve denize baktı.</p>
<p>Ya rüya görüyorum ya da bir kumsaldayım,” dedi kurbağa. “Ve kurbağalar rüya görmez.”</p>
<p>“Benim rüyamda görebilirler,” dedi Tiffany. “Ve bu benim rüyam.”</p>
<p>“O zaman son derece tehlikeli bir rüya!” dedi kurbağa nankörce.</p>
<p>“Hayır, çok güzel bir rüya,” dedi Tiffany. “Harika bir rüya. Işığm dalgaların üzerinde nasıl oynadığına bak.”</p>
<p>“İnsanları boğulabilecekleri konusunda uyaran tabelalar nerede?” diye yakındı kurbağa. “Can simidi yok, köpekbalığı ağı yok. Ah eyvah. Eğitimli bir cankurtaran görüyor muyum? Sanmıyorum. Ya birisi...”</p>
<p>“Bu bir kumsal,” dedi Tiffany. “Neden bu şekilde konuşuyorsun?”</p>
<p>“Ben... bilmiyorum,” dedi kurbağa. “Beni yere indirir misin lütfen? Başım ağrımaya başlıyor.”</p>
<p>Tiffany, kurbağayı indirdi ve kurbağa deniz yosunlarının arasına girdi. Bir süre sonra, Tiffany onun bir şeyler yediğini işitti.</p>
<p>Deniz sakindi.</p>
<p>Huzurluydu.</p>
<p>Aklı başında herkesin güvensizlik duyacağı türden bir andı.</p>
<p>Ama hiçbir şey olmadı. Ardından, hiçbir şey olmamaya devam etti. Wentworth kayaların arasında bir çakıltaşı&#160;buldu ve her şeyin şeker olma olasılığının bulunduğu ilkesine uyarak ağzına attı.</p>
<p>Sonra, aniden, işaret fenerinden sesler geldi. Tiffany boğuk bağırışlar, gümlemeler duydu ve bir iki kez cam&#160;kırılma sesi geldi. Bir noktada, ağır bir şey, sarmal merdivenden düşmüş ve yolda her basamağa çarpmış gibi bir&#160;gürültü oldu.</p>
<p>Kapı açıldı. Nac Mac Feegle adamcıkları dışarı çıktı. Memnun görünüyorlardı.</p>
<p>“Sorun yok,” dedi Herhangibir Rob. “Orda kimse yok.”</p>
<p>“Ama çok gürültü geldi!”</p>
<p>“Ah, he ye. Emin olmamız gerekiyodu,” dedi Kaçık Wullie.</p>
<p>“Minimini adamlar!” diye bağırdı Wentworth.</p>
<p>“Kapıdan geçtiğimde uyanacağım,” dedi Tiffany, Ro-land’ı çekip kayıktan çıkararak. “Her zaman uyanırım. İşe yaramak zorunda. Bu benim düşüm.” Oğlanı dik tuttu ve&#160;en yakındaki Feegle adamcığına döndü.</p>
<p>“Sen Wentworth’ü getirebilir misin?”</p>
<p>“He ye.”</p>
<p>“Kaybolmaz, sarhoş falan olmazsın, değil mi?”</p>
<p>Herhangibir Rob alınmış gibi baktı. “Biz asla kaybol-mayık!” dedi. “Nerde olduumuzu her zaman bilirik! Yalnız, bazen belki başka her şeyin nerde olduundan o kadar emin olamıyok, ama başka her şey kaybolmuşsa bu bizim&#160;suçumuz diil! Nac Mac Feegle adamcıkları asla kaybolmaz!”</p>
<p>“Sarhoş olurlar mı?” dedi Tiffany, Roland’ı işaret fenerine doğru çekiştirerek.</p>
<p>“Biz hayatımız boyunca kaybolmadık! Ööle diil mi millet?” dedi Herhangibir Rob. Kızgın bir onay mırıltısı&#160;yükseldi. “Nac Mac Feegle ve kaybolmak sözcükleri aynı&#160;cümle içinde kullanılmamalı!”</p>
<p>“Peki sarhoş olur musunuz?” dedi Tiffany yine, Roland’ı kayaların üzerine yatırarak.</p>
<p>“Kaybolmak, başkalarının başına gelen bir şeydir!” diye bildirdi Herhangibir Rob. “Bunu aççık seççik ifade etmek&#160;isterim!”</p>
<p>“Eh, en azından işaret fenerinde içki yoktur,” dedi Tiffany. Güldü. “Lamba yağını içmezseniz elbette ve kimse&#160;bunu yapmaya cüret edemez!”</p>
<p>Ecinniler aniden sustu.</p>
<p>“O zaman noolur ki?” dedi Kaçık Wullie, yavaş ve dikkatli bir şekilde. “Kocaman şişe gibi aletin içindeki şey mi</p>
<p>o?”</p>
<p>“Üzerine mini bi kafatası ve iki çapraz kemik resmi yapılmış?” dedi Herhangibir Rob.</p>
<p>“Evet, muhtemelen. Korkunç bir maddedir,” dedi Tiffany. “İçerseniz çok hasta olursunuz.”</p>
<p>“Gerçekten mi?” dedi Herhangibir Rob, düşünceli düşünceli. “Bu çooook... ilginç. Ne tür hasta oluruk yani?” “Ölebilirsiniz,” dedi Tiffany.</p>
<p>“Biz zaten ölüyük,” dedi Herhangibir Rob.</p>
<p>“Eh, o zaman çok, çok hasta olursunuz,” dedi Tiffany. Herhangibir Rob’a sert sert baktı. “Tutuşabilen bir madde&#160;aynı zamanda. İçmemiş olmanız iyi bir şey, değil mi...”&#160;Kaçık Wullie yüksek sesle geğirdi. Etrafa güçlü bir parafin kokusu yayıldı.</p>
<p>“He ye,” dedi.</p>
<p>Tiffany gidip Wentworth’ü aldı. Arkasından, bir araya toplanmış ecinnilerin boğuk fısıltıları geliyordu:</p>
<p>“Size sööledim, kafatası işareti ona dokunmamamız ge-rektiini anlatıyo diye!”</p>
<p>“Koca Yan, güçlü içki olduunu gösterir dedi! Ne günlere kaldık! Masum binlerinin kazayla kapıyı kırıp içeri girebi-lecee, sürgüleri kenara itebilecee, dolabın üstündeki kocaman&#160;zinciri kırıp kilidi açabilecee ve içebilecee tehlikeli maddeleri&#160;ortada bırakıyolar!”</p>
<p>“Tutuşabilir ne demek?”</p>
<p>“Alev alır demek!”</p>
<p>“Tamam, tamam, panik yapmayın. Geermek yok. Hiç kimse ateşin yakınında su dökmiycek, tamam mı? Ve normal&#160;davranın.”</p>
<p>Tiffany kendi kendine gülümsedi. Ecinniler zor ölen yaratıklara benziyorlardı. Belki çoktan öldüğünüze inanmak sizi ölüme karşı dirençli kılıyordu. Döndü ve işaret&#160;fenerinin kapısına baktı. Düşünde onun açıldığını hiç görmemişti. Ahır ineklerle, odunluk odunlarla dolu olduğuna&#160;göre, işaret feneri de ışık doludur, diye düşünmüştü her&#160;zaman.</p>
<p>“Tamam, tamam,” dedi, Herhangibir Rob’a bakarak. “Roland’ı ben taşıyacağım, sizden de Wentworth’ü getirmenizi istiyorum.”</p>
<p>“Mini veledi taşımak istemiyo musun?” dedi Rob.</p>
<p>“Minimini adam!” diye bağırdı Wentworth.</p>
<p>“Onu siz getirin,” dedi Tiffany kısaca. Kastettiği şuydu: “Bunun işe yarayıp yaramayacağını bilmiyorum. Sizin yanınızda daha güvende olabilir. Umarım kendi yatak odamda uyanırım. Kendi yatak odamda uyanmak hoş olurdu...”</p>
<p>Elbette, başka herkes de orada uyanırsa, bazı zor sorular sorulurdu, ama her şey Kraliçe’ye yeğdi...</p>
<p>Arkasında bir hışırtı ve takırtı duydu. Döndü ve denizin hızla kaybolmakta olduğunu gördü. Kıyı da geri çekiliyordu. O izlerken dalgaların üzerinde kayalar ve yosun tutamları belirdi, sonra aniden yüksekte ve kuru kaldılar.</p>
<p>“Ah,” dedi bir an sonra. “Sorun değil. Bunun ne olduğunu biliyorum. Gelgit bu. Deniz bunu yapıyor. Her gün geliyor ve gidiyor.”</p>
<p>“Öyle mi?” dedi Herhangibir Rob. “Hayret bişii. Bi delikten boşalıyomuş gibi görünüyo...”</p>
<p>Yaklaşık elli metre uzakta, deniz suyundan oluşan son derecikler de bir kenarın üzerinde kayboluyordu ve ecinnilerin bazıları o yana yönelmişti bile.</p>
<p>Tiffany aniden, tam olarak panik olmayan bir duyguya kapıldı.</p>
<p>Panikten çok daha yavaş ve kötüydü. Küçük, dırdırcı bir şüpheyle başladı. Şöyle diyordu: Gelgit biraz daha&#160;yavaş olmaz mı?</p>
<p>Öğretmen (Dooal Dünya’nın Harikaları, bir elma) o kadar detaya girmemişti. Ama ortaya çıkmış deniz yatağında çırpınan balıklar vardı ve denizdeki balıklar her gün ölmüyordu kuşkusuz, değil mi?</p>
<p>“Ee, sanırım dikkatli olmalıyız...” dedi, Herhangibir Rob’un peşinden giderek.</p>
<p>“Niye? Su yükselmiyo ki,” dedi Herhangibir Rob. “Gelgit dalgası ne zaman geliyo?”</p>
<p>“Hım, saatler sonra, sanırım,” dedi Tiffany, ağır ve kötü paniğin gittikçe büyüdüğünü hissederek. “Ama sanmıyorum ki bu...”</p>
<p>“O zaman tonlarca zamanımız var,” dedi Herhangibir Rob.</p>
<p>Ecinnilerin kalanının dizildiği kenara ulaştılar. Bir miktar su ayaklarının üzerinden sızıp ötedeki uçuruma dökülüyordu.</p>
<p>Bir vadiye bakmak gibiydi. Uzaklarda, kilometrelerce ötede geri çekilen deniz, parlak bir çizgi halinde görülebiliyordu.</p>
<p>Ama aşağıda gemi enkazları vardı. Bir sürü gemi enkazı. Kalyonlar, uskunalar, hızlı yelkenliler eskiden koy olan&#160;yerde, kırık direklerle, sarkık halatlarla, yarık gövdelerle&#160;yatıyorlardı.</p>
<p>Nac Mac Feegle adamcıkları bir ağızdan, mutlulukla içlerini çektiler.</p>
<p>“Batmış hazineler!”</p>
<p>“He ye! Altın!”</p>
<p>“Külçe külçe!”</p>
<p>“Mücevherler!”</p>
<p>“Orada hazine olduğunu düşündüren ne?” dedi Tiffany. Nac Mac Feegle adamcıkları, Tiffany taşların uçabildiğim söylemiş gibi şaşırdılar.</p>
<p>“İçlerinde hazine olmak zorundadedi Kaçık Wullie. “Yoksa neden batmalarına izin verecekler ki?”</p>
<p>“Bu dooru,” dedi Herhangibir Rob. “Batmış gemilerde altın olmalı, yoksa onca köpekbalıı, ahtapot falanla savaşmanın bi anlamı olmaz. Okyanus yataandan hazine çalmak en büyyük, en iyi hırsızlıktır!”</p>
<p>Artık Tiffany gerçekten panik içindeydi.</p>
<p>“Bu bir işaret feneri!” dedi, işaret ederek. “Görebiliyor musunuz? Gemiler kayalara çarpmasın diye yapılmış bir&#160;işaret feneri! Tamam mı? Anladınız mı? Bu yalnızca sizin&#160;için hazırlanmış bir tuzak! Kraliçe hâlâ buralarda!”</p>
<p>“Aşşaa inip mini bi geminin içine baksak?” dedi Herhangibir Rob uysallıkla.</p>
<p>“Hayır! Çünkü...” Tiffany başını kaldırdı. Gözüne bir pırıltı çarptı. “Çünkü... deniz... geri... geliyor...” dedi.</p>
<p>Ufukta bir buluta benzeyen şey gittikçe irileşiyor, yaklaştıkça ışıldıyordu. Tiffany, kükremeyi işitebiliyordu şimdiden.</p>
<p>Kumsala geri koştu ve işaret fenerine sürükleyebilmek için ellerini Roland’m koltuk altlarından geçirdi. Arkasına&#160;baktı ve ecinnilerin hâlâ kabaran dev dalgayı izlemekte&#160;olduğunu gördü.</p>
<p>Wentworth de orada, mutluluk içinde dalgayı izliyordu. Ayak uçlarında yükselen iki ecinninin elini tutabilmek için hafifçe eğilmişti.</p>
<p>İmge, Tiffany’nin gözlerine damgalandı sanki. Küçük oğlan, ecinniler, hepsi sırtını ona dönmüş, gökyüzünü dolduran ışıltılı su duvarının hızla yaklaşmasını ilgiyle izliyor.</p>
<p>“Hadi!” diye bağırdı Tiffany. “Ben yanılmışım, bu gelgit dalgası değil, bu Kraliçe...”</p>
<p>Batmış gemiler, hışırdayan su dağı ile kalktı ve hızla döndü.</p>
<p>“Hadi ama!”</p>
<p>Tiffany, Roland’ı omzunun üzerine almayı başardı ve tam, su arkasında kırılırken kayaların üzerinde sendeleyerek işaret fenerinin kapısına varmayı başardı...</p>
<p>... bir anlığına dünya beyaz bir ışıkla doldu...</p>
<p>... ve ayaklarının altında kar gıcırdadı.</p>
<p>Kraliçe’nin sessiz, soğuk ülkesindeydi. Çevrede hiç kimse yoktu, kardan başka görecek hiçbir şey yoktu ve uzakta orman vardı. Üzerinde kara bulutlar toplanmıştı.</p>
<p>İleride, havada zar zor görülebilen bir resim vardı. Ay ışığı ile aydınlanmış dalgaları ve birkaç taşı betimliyordu.</p>
<p>Eve giden kapının diğer yanındaydı.</p>
<p>Tiffany çaresizlik içinde arkasına döndü.</p>
<p>“Lütfen!” diye bağırdı. Belli birine hitap etmemişti. Yalnızca bağırma ihtiyacı hissediyordu. “Rob? William?&#160;Wullie? Werıtworth?”</p>
<p>Orman yönünden, amansızitlerin havlaması geliyordu. “Buradan çıkmam gerek,” diye mırıldandı Tiffany.&#160;“Uzaklaşmanı gerek.</p>
<p>Roland’ı yakasından yakaladı ve kapıya doğru çekti. Roland en azından, kar üzerinde daha rahat kayıyordu.</p>
<p>Onu hiç kimse ve hiçbir şey durdurmaya çalışmadı. Kar kapıdan içeri, çimenlerin üzerine biraz saçıldı, ama hava&#160;ılıktı ve gece böceklerinin sesleri ile doluydu. Gerçek bir&#160;ayın, gerçek bir gökyüzünün altında oğlanı bir taşa kadar&#160;sürükledi ve kaldırıp sırtını taşa yasladı. İliklerine dek bitkin düşmüş bir halde onun yanma oturdu ve nefeslenmeye&#160;çalıştı.</p>
<p>Elbisesi sırılsıklamdı ve deniz kokuyordu.</p>
<p>Çok uzaklardan, kendi düşüncelerini duyabiliyordu: Hâlâ hayatta olabilirler. Bu yalnızca hir düştü. Geri dönmenin bir yolu olmalı. Tek yapmam gereken o yolu bulmak.&#160;Oraya geri dönmek zorundayım.</p>
<p>Köpeklerin sesi çok yüksek geliyordu...</p>
<p>Tek yapmak istediği uyumaktı, ama ayağa kalktı. Kapıyı oluşturan üç taş, yıldızları örten karanlık şekillerdi.</p>
<p>Tiffany izlerken taşlar devrildiler. Soldaki yavaşça kaydı ve diğer ikisi ona yaslandı.</p>
<p>O yana koşup tonlarca taşı kaldırmaya çalıştı. Kapının hâlâ orada olması olasılığına karşılık taşların çevresindeki&#160;havayı yokladı. Görmeye çalışarak deli gibi gözlerini kıstı.</p>
<p>Tiffany yapayalnız, yıldızların altında durdu ve ağlama-maya çalıştı.</p>
<p>“Ne yazık,” dedi Kraliçe. “Herkesi hayal kırıklığına uğrattın, değil mi?”</p><div><img src="main-28.jpg" alt=""/></div><h4>Böfûm 13</h4><h4>DALGANIN ALTINDAKİ ÜLKE</h4>
<p>Kraliçe, çimenlere basarak Tiffany’ye doğru yürüdü. Onun yürüdüğü yerlerde, bir anlığına kırağı parıldıyordu.&#160;Tiffany’nin, düşünmeye devam eden küçücük bir kısmı&#160;şöyle diyordu: O çimenler sabaha ölmüş olacak. Kraliçe,&#160;benim çimenlerimi öldürüyor.</p>
<p>“Bir düşününce, yaşam dediğin bir düşten ibarettir,” dedi Kraliçe, aynı deli edici sakin ve hoş sesle. Devrilmiş&#160;taşların üzerine oturdu. “Siz insanlar düş görmeyi çok seviyorsunuz. Akıllı olduğunuzu düşlüyorsunuz. Önemli&#160;olduğunuzu düşlüyorsunuz. Özel olduğunuzu düşlüyorsunuz. Biliyor musun, düşürenlerden daha iyisiniz neredeyse. Hayal gücünüz kesinlikle daha önemli. Size teşekkür etmem gerekir.”</p>
<p>“Ne için?” dedi Tiffany, botlarına bakarak. Vücudunu, kor kızıl teller gibi bir dehşet sarmıştı. Kaçacak yer yoktu.</p>
<p>“Dünyanızın ne kadar harika olduğunu hiç fark etmemiştim,” dedi Kraliçe. “Demek istediğim, düşürenler... eh, aslında bir tür ayaklı süngerden çok da farklı değiller.&#160;Dünyaları çok eski. Neredeyse ölü. Artık yaratıcı değiller.&#160;Birazcık yardım etsem sizin insanlarınız çok daha iyisini&#160;yapabilir. Çünkü, görüyorsun, siz devamlı düş kuruyorsunuz. Özellikle de sen, devamlı düş kuruyorsun. Dünyadan&#160;anladığın şey, merkezinde senin bulunduğun bir manzara,&#160;değil mi? Harika. Kendine, şu korkunç elbisene ve kocaman botlarına bir bak. Bir kızartma tavasıyla benim dünyamı istila edebileceğini düşledin. Küçük Kardeşini Kurtaran&#160;Cesur Kız hakkında bir düş kurdun. Kendini bir masalın&#160;kahramanı sandın. Sonra kardeşini arkada bıraktın. Biliyor&#160;musun, herhalde bir milyar ton deniz suyunun çarpması,&#160;kafana demirden bir dağın düşmesinden farksızdır. Sence&#160;de öyle değil mi?”</p>
<p>Tiffany düşünemiyordu. Kafasının içi kızgın, pembe bir sisle doluydu. Çabası işe yaramamıştı.</p>
<p>Üçüncü Kuşku, sisin içinden bir yerden sesini duyurmaya çalışıyordu.</p>
<p>“Roland’ı kurtardım,” diye mırıldandı Tiffany, botlarına bakmaya devam ederek.</p>
<p>“Ama o senin değil,” dedi Kraliçe. “Kabul etmek gerekir, o tıpkı babası gibi, kocaman kırmızı bir suratı olan, et beyinli, oldukça aptal bir oğlan çocuğu. Küçük kardeşini&#160;bir avuç küçük hırsızın yanında bıraktın ve şımarık, küçük&#160;bir ahmağı kurtardın.”</p>
<p>Zaman yoktu, diye haykırdı Üçüncü Kuşku. Zamanında ona ulaşıp işaret fenerine geri dönemezdin! Sen bile zor&#160;kurtuldun! Roland’ı kurtardın! Yapılacak en mantıklı iş&#160;buydu! Bunun için vicdan azabı çekmen gerekmiyor! Hangisi daha iyi, kardeşini kurtarmaya çalışırken cesur, cüretli, aptal ve ölü olmak mı, yoksa oğlanı kurtarırken cesur,&#160;cüretli, mantıklı ve canlı olmak mı?</p>
<p>Ama bir şey, aptal ve ölü olmanın daha... doğru olacağını söylüyordu.</p>
<p>Bir şey konuşup duruyordu: Annene, kardeşini kurtarmak için zaman olmadığını, bu yüzden bir başkasını kurtardığını söyler misin? Bu işi bu şekilde çözdüğün için annen memnun olur mu? Haklı olmak her zaman işe yaramıyor.</p>
<p>Kraliçe yüzünden, diye bağırdı Üçüncü Kuşku. Onun sesi yüzünden! Hipnotizma gibi! Dinlemeyi bırakmak zorundasın!</p>
<p>“Bu kadar soğuk ve kalpsiz olman senin suçun değildir herhalde,” dedi Kraliçe. “Muhtemelen tamamen annen ve&#160;baban yüzündendir. Muhtemelen sana asla yeterince zaman ayırmadılar. Hem, Wentworth’ü yapmaları çok zalimce bir şeydi, gerçekten de daha dikkatli olmalıydılar. Ve senin çok fazla sözcük okumana izin verdiler. Paradigma ve&#160;mukadderat gibi sözcükler bilmek, genç bir beyin için iyi&#160;değildir. Kendi kardeşini canavar yemi olarak kullanmak&#160;gibi davranışlara yol açar.” Kraliçe içini çekti. “Ne yazık ki,&#160;bu tür şeyler her zaman olur. Bence son derece içedönük</p>
<p>ve sosyal açıdan uyumsuz olmaktan daha kötüye gitmediğin için kendinle gurur duymalısın.”</p>
<p>Tiffany’nin çevresinde dolaştı.</p>
<p>“Çok üzücü,” diye devam etti. “Güçlü, sağduyulu, mantıklı olduğunu hayal ediyorsun... yanında her zaman&#160;bir parça iplik olan türden biri. Ama bu aslında doğru düzgün bir insan olmamanın bahanesi. Bir beyinden ibaretsin,&#160;kalbin yok. Sızı Nine öldüğü zaman ağlamadın bile. Çok&#160;fazla düşünüyorsun ve senin kıymetli düşüncelerin seni hayal kırıklığına uğrattı. Eh, ben seni öldürmenin en iyisi olacağını düşünüyorum, ne dersin?”</p>
<p>Bir taş bul, diye haykırdı Üçüncü Kuşku. Ona vur!</p>
<p>Tiffany, loşluğun içinde başka şekiller olduğunun farkındaydı. Yaz resimlerinden insanlar vardı, ama aynı zamanda düşürenler, kafasız atlı ve Yabanansı kadınlan vardı.</p>
<p>Çevresinde, yeri kırağı kaplıyordu.</p>
<p>“Sanırım burayı seveceğiz,” dedi Kraliçe.</p>
<p>Tiffany soğuğun bacaklarından yukarı tırmandığını hissetti. Gösterdiği çabayla sesi kısılmış Üçüncü Kuşku bağırdı: Bir şeyler yap!</p>
<p>Daha iyi plan yapmalıydım, diye düşündü donuk donuk. Düşlere güvenmemeliydim. Ya da... belki gerçek bir insan olmalıydım. Daha... duygulu. Ama ağlamamak benim elimde değildi! Yalnızca... gözyaşları gelmedi! Hem,&#160;düşünmekten nasıl vazgeçersin ki? Düşünmek hakkında&#160;düşünmekten? Hatta düşünmek hakkında düşünmek hakkında düşünmekten?</p>
<p>Kraliçe’nin gözlerindeki gülümsemeyi gördü ve düşündü: Onca şey düşünen onca insan arasında ben olan hangisi?</p>
<p>Gerçekte bir ben var mı?</p>
<p>Bulutlar gökyüzünü bir leke gibi kaplıyordu. Yıldızları örtüyorlardı. Donmuş dünyanın mürekkep karası bulutlarıydı, kâbus bulutları. Yağmur yağmaya başladı; içinde buz&#160;parçaları olan bir yağmur. Mermi gibi çarpıp, çimenliği te-beşirsi bir çamura çeviriyordu. Rüzgâr, bir amansızit sürüsü&#160;gibi uluyordu.</p>
<p>Tiffany bir adım atmayı başardı. Botları çamura saplanıyordu.</p>
<p>“Sonunda biraz canlandın mı?” dedi Kraliçe, gerileyerek.</p>
<p>Tiffany bir adım daha atmayı denedi, ama artık hiçbir şey yolunda gitmiyordu. Çok üşüyordu ve çok yorgundu.&#160;Benliğinin solduğunu, kaybolduğunu hissedebiliyordu...</p>
<p>“Bu şekilde sona ermesi çok üzücü,” dedi Kraliçe.</p>
<p>Yağmur sertleşti, iğne gibi batıyor, Tiffany’nin başını dövüyor, yanaklarından soğuk gözyaşları gibi akıyordu.&#160;Öyle hızlı çarpıyordu ki Tiffany nefessiz kalmıştı.</p>
<p>Soğuğun vücudundaki bütün sıcaklığı aldığını hissetti. Ezgili bir ses dışında geriye kalan tek his buydu.</p>
<p>Karın kokusu, kırağının ışıldaması gibi bir sesti. Tiz, ince ve uzundu.</p>
<p>Ayaklarının altındaki yeri hissedemiyordu ve görecek hiçbir şey yoktu, yıldızlar bile. Bulutlar her yeri kaplamıştı.</p>
<p>Öyle üşüyordu ki artık soğuğu bile hissedemiyordu. Parmaklarını da öyle... Donan zihnine bir düşünce sızmayı&#160;başardı. Aslında bir ben var mı? Yoksa düşüncelerim beni&#160;mi düşlüyor?</p>
<p>Karanlık koyulaştı. Gece hiç bu kadar kara değildi, kış hiç bu kadar soğuk değildi. Karların yağdığı, Sızı Nine’nin&#160;kar yığınından kar yığınına giderek sıcak beden aradığı&#160;karakışlardan da soğuktu. Çobanın aklı biraz çalışıyorsa&#160;koyunlar kardan canlı kurtulabilir, derdi Sızı Nine. Kar,&#160;soğuğu uzak tutardı, acı bir rüzgâr zararsızca esip giderken&#160;koyunlar kardan çatıların altındaki ılık boşluklarda hayatta kalırdı.</p>
<p>Ama bu, karın bile yağmadığı o günler kadar soğuktu ve rüzgârın kendisi saf soğuktu, çimenlerin üzerine buz&#160;kristalleri üflüyordu. Bunlar bahar başlarının ölümcül günleriydi, kuzuların doğmaya başladığı ve kışın uluyarak geri&#160;döndüğü günler...</p>
<p>Her yerde acı ve yıldızsız bir karanlık vardı.</p>
<p>Çok uzaklarda bir ışık beneği.</p>
<p>Tek bir yıldız. Çok aşağılarda. Hareket ediyor...</p>
<p>Fırtınalı gecenin içinde irileşti.</p>
<p>Zikzaklar çizerek yaklaştı.</p>
<p>Tiffany sessizliğe boğuldu, kendi içine çekildi.</p>
<p>Sessizlik; koyun, terebentin ve tütün korkuyordu.</p>
<p>Ve sonra... hareket geldi, sanki hızla yerin içine düşüyordu.</p>
<p>Ve nazik bir sıcaklık ve bir anlığına, dalgaların sesi.</p>
<p>Ve kafasının içinde kendi sesi.</p>
<p>Bu ülke benim iliklerime işlemiş.</p>
<p>Dalganın altındaki ülke.</p>
<p>Beyazlık.</p>
<p>Beyazlık; onu saran sıcak, ağır karanlığın içinde yuvarlandı, kara benziyordu, ama toz kadar inceydi. Tiffany’nin aşağısında bir yere yığıldı, çünkü Tiffany hafif bir beyazlık&#160;görebiliyordu.</p>
<p>Üzerinde bir sürü dokungaç taşıyan dondurma külahına benzer bir yaratık hızla Tiffany’nin yanından geçti ve gitti.</p>
<p>Su altındayım, diye düşündü Tiffany.</p>
<p>Hatırlıyorum...</p>
<p>Bu, denizin altındaki, milyon senede bir gelen yağmur; bu, okyanusun altından yeni bir kara parçasının doğması.&#160;Bu bir düş değil. Bu, bir... anı. Dalganın altındaki ülke.&#160;Milyonlarca, milyonlarca minik kabuk...</p>
<p>Bu kara parçası canlıydı.</p>
<p>Her zaman, çoban kulübesinin sıcak, rahatlatıcı kokusu vardı, görünmez ellerle tutulma hissi vardı.</p>
<p>Tiffany’nin altındaki beyazlık yükseldi, Tiffany’nin başının üzerine tırmandı, ama rahatsızlık vermiyordu. Sisin içinde olmak gibiydi.</p>
<p>Şimdi, tıpkı bir çakmaktaşı gibi, tıpkı bir kabara çivisi gibi, tebeşirin içindeyim...</p>
<p>Sıcak, derin suyun içinde ne kadar zaman geçirdiğinden emin değildi, zaman geçtiğinden de emin değildi, milyonlarca senenin bir saniye içinde geçip geçmediğinden de... Ama bir kez daha hareket sezdi, yükseldiğini hissetti.</p>
<p>Zihnine daha fazla anı doluştu.</p>
<p>Her zurnan sınırları gözleyen biri vardı. Buna onlar karar vermiyordu. Onlar adına karar veriliyordu. Birinin göz kulak olması gerek. Bazen, savaşmaları gerek. Birinin, sesi&#160;olmayanlar adına konuşması gerek...</p>
<p>Gözlerini açtı. Hâlâ çamurun içinde yatıyordu, Kraliçe ona gülüyordu ve tepede fırtına kopuyordu.</p>
<p>Ama sıcak hissediyordu. Aslında, kızgınlık hissediyordu, öfkeyle kor kızıl olmuş... çimenliğin zarar görmesi karşısında öfke, kendi aptallığına öfke, tek becerisi kontrol&#160;altına almak olan bu güzel yaratığa öfke.</p>
<p>Bu... yaratık onun dünyasını ele geçirmeye çalışıyordu.</p>
<p>Bütün cadılar bencildir, demişti Kraliçe. Ama Tiffany’ nin Üçüncü Kuşku’su şöyle diyordu: Bencilliği bir silaha&#160;dönüştür! Her şeyi senin kıl! Diğer yaşamları, düşleri ve&#160;umutları senin kıl! Onları koru! Onları kurtar! Onları&#160;sürüye kat! Onlar adına fırtınada yürü! Kurdu uzak tut!&#160;Benim düşlerim! Benim kardeşim! Benim ailem! Benim&#160;ülkem! Benim dünyam! Ne cüretle bunları almaya kalkışırsın, çünkü onlar benim!</p>
<p>Bir göi'evim var!</p>
<p>Öfke taştı. Tiffany yumruklarını sıkarak doğruldu ve fırtınaya haykırdı, sesine içindeki tüm öfkeyi kattı.</p>
<p>İki yanma yıldırım düştü. İki kez yaptı bunu.</p>
<p>Ve orada çatırdayarak kaldı, iki köpek oluştu.</p>
<p>Kürklerinden buhar yükseliyordu, köpekler silkelenirken kulaklarından mavi kıvılcımlar çıkıyordu. Dikkatle Tiffany’ye baktılar.</p>
<p>Kraliçe inledi ve gözden kayboldu.</p>
<p>“Gel Yıldırım!” diye bağırdı Tiffany. “Buraya Gökgü-rültüsü!” Yaylalarda düşe kalka koşturduğu, onca yanlış şeyi bağırdığı ve iki köpeğin tam olarak gerekeni yaptığı&#160;zamanı hatırladı...</p>
<p>Siyah beyaz iki çizgi, çimenlerin üzerinden aktı ve bulutlara doğru yükseldi.</p>
<p>Fırtınayı güttüler.</p>
<p>Bulutlar paniğe kapılarak dağıldılar, ama her zaman gökyüzünde akan bir yıldız vardı ve bulutları geri getiriyordu. Kaynayan gökyüzünde canavarsı şekiller kıvranıyor,&#160;çığlık atıyordu, ama Gökgürültüsü ve Yıldırım birçok sürüyle başa çıkmıştı; zaman zaman şimşeklerle kıvılcım-lanan dişler kapanıyor ve bir feryat duyuluyordu. Yağmur&#160;yüzüne düşerken Tiffany, başını kaldırıp yukarı baktı ve&#160;hiçbir köpeğin işitemeyeceği komutlar bağırdı.</p>
<p>Fırtına itişe kakışa, gürleyerek, çığlıklar atarak tepelerden yuvarlandı ve dağlara doğru uzaklaştı. Orada, derin kanyonlar ağıl gibi kapatacaklardı onu.</p>
<p>Tiffany nefes nefese, köpeklerin zaferle ışıldayarak geri dönmesini ve bir kez daha çimenlerin üzerine inmesini&#160;izledi. Sonra bir şey daha hatırladı: O köpeklere ne komut&#160;verdiği önemli değildi. Onlar onun köpekleri değildi. Onlar&#160;iş köpekleriydi.</p>
<p>Gökgürültüsü ve Yıldırım, küçük bir kızdan emir almazdı.</p>
<p>Ve köpekler Tiffany’ye bakmıyordu.</p>
<p>Yalnızca Tiffany’nin arkasına bakıyorlardı.</p>
<p>Biri ona arkasında korkunç bir canavar olduğunu söylese dönüp bakardı. Bin dişi olduğunu söylese dönüp bakardı. Şimdi dönüp bakmak istemiyordu. Kendini dönüp bakmaya zorlamak yaptığı en zor işti.</p>
<p>Göreceği şeyden korkmuyordu. Görmeyebileceği şeyden ölümcül bir biçimde, iliklerine dek korkuyordu. Korkak botları onu döndürürken o gözlerini kapattı ve birkaç derin nefes aldıktan sonra gözlerini açtı yine.</p>
<p>Neşeli Denizci tütünü, koyun ve terebentin kokusu geldi.</p>
<p>Karanlığın içinde, beyaz çoban kız elbisesinden, mavi kurdelelerinden ve gümüş tokasından ışıklar saçan Sızı&#160;Nine kocaman kocaman gülümsüyor, gururla pırıldıyordu. Bir elinde, mavi kurdelelerle süslenmiş dev bir çoban&#160;değneği vardı.</p>
<p>Nine yavaşça döndü ve Tiffany, şapkasından etek ucuna dek pırıl pırıl bir çoban kız olsa da kocaman botlarının hâlâ ayaklarında olduğunu gördü.</p>
<p>Sızı Nine, piposunu ağzından çıkardı ve Tiffany’ye, Nine’ den geldiğinde kocaman bir alkış sayılacak şekilde başını&#160;salladı. Ve sonra... yok oldu.</p>
<p>Çimenliğin üzeri, gerçek yıldız ışıkları ile delinen karanlıkla kaplıydı ve gece sesleri havayı dolduruyordu. Biraz önce olan şey bir düş müydü, yoksa tam olarak burası olmayan bir yerde mi olmuştu, yoksa yalnızca kafasının&#160;içinde mi olmuştu, bilmiyordu. Fark etmezdi. Olmuştu. Ve&#160;şimdi...</p>
<p>“Ama ben hâlâ buradayım,” dedi Kraliçe, Tiffany’nin önüne çıkarak. “Belki de gerçekten her şey bir düştü. Belki&#160;sen birazcık delirdin, çünkü zaten çok tuhaf bir çocuksun.&#160;Belki biri sana yardım etti. Sen ne kadar iyisin? Gerçekten&#160;de benimle yalnız başına savaşabileceğine inanıyor musun?&#160;Ne dilersem onu düşündürebilirim sana...”</p>
<p>“Amanın!”</p>
<p>“Ah yo, onlar olmasın,” dedi Kraliçe, ellerini havaya kaldırarak.</p>
<p>Yalnızca Nac Mac Feegle adamcıkları değildi gelen, aynı zamanda Wentworth, güçlü bir yosun kokusu, bir sürü su&#160;ve ölü bir köpek balığı da gelmişti. Havanın ortasında belirdiler ve bir yığın halinde Tiffany ile Kraliçenin arasına indiler. Bir ecinni her zaman dövüşmeye hazır olurdu. Ecinniler sıçradılar, yuvarlandılar ve kılıçlarını çekerek, saçlarındaki deniz suyunu silkeleyerek doğruldular.</p>
<p>“Ah, demek sensin, ha?” dedi Herhangibir Rob, dik dik Kraliçe’ye bakarak. “Sonunda seninle yüz yüze geldik, seni&#160;böbürdek boşboğaz seni! Buraya gelemezsin, annadm mı?&#160;Hadeyallah! Sessizce gitçen mi, gitmicen mi?”</p>
<p>Kraliçe, kuvvetle Rob’a bastı. Ayağını kaldırdığı zaman, çimenlerin üzerinde yalnızca Rob’un başı görünüyordu.</p>
<p>“Ee, gidiyon mu?” dedi Rob, hiçbir şey olmamış gibi gömüldüğü yerden çıkarak. “Bak, kellemin tasını attıttırt-ma şindi! Canavarcıklarmı peşimizden yollamanın da bi&#160;faydası olmaz, çünkü onnarı da laamdan aşşaa yollıycaa-mızı biliyon!” Yerinden kıpırdamamış olan Tiffany’ye döndü. “Sen bu işi bize bırak kelda. Biz ve Kralça, geçmişimiz&#160;çok eskilere gidiyo!”</p>
<p>Kraliçe parmaklarını şıklattı. “Her zaman anlamadığınız şeylere atlıyorsunuz,” diye tısladı. “Eh, bununla başa çıkabilecek misiniz bakalım?”</p>
<p>Her Nac Mac Feegle adamcığının kılıcı aniden mavi mavi parlamaya başladı.</p>
<p>Ürkütücü bir ışıkla aydınlanmış ecinni kalabalığının arkalarından, Kaçık Wullie’ninkine çok benzeyen bir ses&#160;konuştu:</p>
<p>“Agh, işte şindi kellemiz belada...”</p>
<p>Biraz uzakta, havada üç şekil belirmişti. Tiffany ortada-kinin uzun kırmızı bir cüppe, tuhaf uzun bir peruk, siyah dar pantolon ve tokalı ayakkabılar giymiş olduğunu gördü. Diğerleri gri takım elbiseler içinde sıradan adamlara&#160;benziyordu.</p>
<p>“Ah, sen korrrrkunç bi kadınsın Kralça,” dedi ozan William, “avukatları üzerimize saldın...”</p>
<p>“Soldakini görüyon mu?” diye inledi bir ecinni. “Bak, evrak çantası var! Bi evrak çantası! Ah, eyvah eyvah, bi&#160;evrak çantası, eyvah...”</p>
<p>Nac Mac Feegle adamcıkları gönülsüzce, adım adım, dehşet içinde birbirlerine sokularak gerilemeye başladılar.</p>
<p>“Ah, eyvah eyvah, avukat evrak çantasının kilitlerini açıyo,” diye inledi Kaçık Wullie. “Ah, eyvah eyvah eyvah,&#160;bi avukat bunu yaptıında Kıyamet habercisidir bu!”</p>
<p>“Bay Herhangibir Rob Feegle ve diğerleri?” dedi adamlardan biri, dehşet verici bir sesle.</p>
<p>“Burda o isimde biri yok!” diye bağırdı Herhangibir Rob. “Biz bişey bilmiyok!”</p>
<p>“Biz on dokuz bin yedi yüz altmış üç ayrı suçtan oluşan bir listeden bahsedildiğini duyduk ama...”</p>
<p>“Biz orda diildik!” diye bağırdı Herhangibir Rob çaresizce. “Ööle diil mi millet?”</p>
<p>“... ki buna iki bin ayrı vaka ile Kavga Çıkarmak, Kamu İçin Zararlı Davranış, Sarhoş Bulunmak, Çok Sarhoş&#160;Bulunmak, Yüz Kızartıcı Dil Kullanmak, ki buna doksan&#160;yedi Anlaşılabilse Muhtemelen Yüz Kızartıcı Olacak Dil&#160;Kullanmak vakası da dahil, Huzurun Bozulması, Kötü&#160;Niyetle Oyalanmak...”</p>
<p>“Beni biriyle karıştırıyosunuz! ” diye bağırdı Herhangibir Rob. “Bizim suçumuz diiildi! Biz yalnızca orda duru-yoduk ve başka biri yapıp kaçtı!”</p>
<p>&quot;... Büyük Gasp, Küçük Gasp, Hırsızlık, Eve İzinsiz Girmek, Suç İşleme Amacı ile Aylaklık Etmek.</p>
<p>“Biz daha mini bebeciklerken yannış anlaşıldık!” diye bağırdı Herhangibir Rob. “Yannızca mavi olduumuz için&#160;sataşıyonuz bize! Her şeyin suçunu bize atıyolar! Polis bizden nefret ediyo! Biz ülkede bile diildik!”</p>
<p>Ama, sinen ecinnilerin inlemeleri eşliğinde, avukatlardan biri evrak çantasından büyük bir kâğıt rulosu çıkardı. Boğazını temizledi ve okumaya başladı: “Koca Angus,&#160;Koca-Angus-Kadar-tri-Değil Angus; Mini Angus; Koca&#160;Archie; Tek-Gözlü Archie; Biraz-Deli Archie...”</p>
<p>“İsimlerimizi yazmışlar!” diye hıçkırdı Kaçık Wullie. “İsimlerimizi yazmışlar! Hapisaneyi boyladık!”</p>
<p>“itiraz ediyorum! Bir Habeas Corpus emri talep ediyorum,” dedi küçük bir ses. “Ve tarafsız olarak vis-ne faciem capite repletam başvurusu yapıyorum.”</p>
<p>Bir an mutlak sessizlik oldu. Herhangibir Rob dönüp korkmuş Nac Mac Feegle adamcıklarına baktı ve, “Tamam,&#160;tamam, bunu hanginiz sööledi?” dedi.</p>
<p>Kurbağa kalabalığın arasından sıyrıldı ve içini çekti. “Aniden her şeyi hatırladım,” dedi. “Eskiden ne olduğumu&#160;hatırlıyorum artık. Yasal dil, aklıma getirdi. Şimdi bir kurbağayım, ama...” yutkundu, “eskiden ben bir avukattım.&#160;Arkadaşlar, bu iş yasal değil. Bu suçlamalar söylentilere&#160;dayalı bir yığın yalan.”</p><div><div><img src="main-29.jpg" alt=""/></div></div>
<p>Kurbağa, sarı gözlerini Kraliçe’nin avukatlarına kaldırdı. “Ayrıca belirtmeliyim ki, Potest-ne mater tua suere, amice ilkesine dayanarak bu dava sine die düşmüştür.”</p>
<p>Avukatlar, hiç yoktan kocaman kitaplar çıkarmışlar, telaşla sayfaları çeviriyorlardı.</p>
<p>“Bu avukatın kullandığı terminolojiye aşina değiliz,” dedi içlerinden biri.</p>
<p>“Hey, terliyo bunlar,” dedi Herhangibir Rob. “Demek istedim, bizi tutan avukatlar da olabiliyo mu?”</p>
<p>“Evet, elbette,” dedi kurbağa. “Savunma avukatlarınız olabilir.”</p>
<p>“Savunma mı?” dedi Herhangibir Rob. “Bi yun yalan sayesinde paçayı kurtarabiliriz mi diyosun?”</p>
<p>“Kesinlikle,” dedi kurbağa. “Hem, çaldığınız onca hazine ile, gerçekten de temize çıkacak kadar para ödeyebilirsiniz. Ücretim...”</p>
<p>Bir düzine parlak kılıç ona dönünce kurbağa yutkundu.</p>
<p>“O iyilik perisinin neden beni kurbağaya dönüştürdüğünü hatırladım birden,” dedi. “Eh, bu koşullar altında, bu davayı pro bono publico alıyorum.”</p>
<p>Kılıçlar kıpırdamadı.</p>
<p>“Bedava demek,” diye ekledi.</p><div><div><img src="main-30.jpg" alt=""/></div></div>
<p>“Ah, tamam, bu kulaa iyi geliyo,” dedi Herhangibir Rob, kınına sokulan kılıçların hışırtısının eşliğinde. “Nasıl oldu&#160;da hem kurbaa hem avukat oldun?”</p>
<p>“Ah, şey, küçük bir tartışma yüzünden,” dedi kurbağa. “Bir iyilik perisi, müşterime üç dilek hakkı verdi, her zamanki sağlık, servet ve mutluluk paketi. Müşterim, yağmurlu bir sabah uyanıp kendini özellikle mutlu hissetmediğinde sözleşme ihlali davası açmam için beni tuttu. İyilik&#160;periliği tarihinde kesinlikle bir ilkti. Ne yazık ki, sonradan&#160;anlaşıldığı üzere, müşterimi küçük bir el aynasına ve avukatını da gördüğünüz gibi, bir kurbağaya dönüştürmek de&#160;bir ilkti. Sanırım en kötü kısım yargıcın alkışladığı kısımdı. Bana göre oldukça üzücüydü.”</p>
<p>“Ama onca yasal şeyi hâlâ hatırlayabiliyon, diil mi? Güzel,” dedi Herhangibir Rob. Diğer avukatlara dik dik baktı. “Hey, siz dalavereciler, bizim ucuz bi avukatımız var ve&#160;onu taraflı bi şekilde kullanmaktan korkmuyok!”</p>
<p>Diğer avukatlar şimdi hiç yoktan daha fazla belge çıkarıyorlardı. Endişeli ve biraz da korkmuş görünüyorlardı. Onları izlerken Herhangibir Rob’un gözleri parlıyordu.</p>
<p>“Onca vişne fasulyem şeysi neydi, eyitimli dostum?” dedi.</p>
<p>“Vis-nefaciem capite repletam,” dedi kurbağa. “Aceleyle düşünebildiğim en iyi şeydi, ama anlamı yaklaşık olarak&#160;şöyle,” hafifçe öksürdü, “kafa dolu bir yüz ister miydin?”&#160;“Biz de yasal lafların o kadar basit olmadıım sanıyoduk,”&#160;dedi Herhangibir Rob. “Süslü lafları bilsek bizim milletin&#160;hepsi avukat olabilirdi! Macıfedelim onları!”</p>
<p>Nac Mac Feegle adamcıklarının ruh hah, özellikle bir savaş haykırışı duyduklarında, bir anda değişebilirdi. Kılıçlarını havaya kaldırdılar.</p>
<p>“On iki kızgın adam!” diye bağırdılar.</p>
<p>“Daha fazla mahkeme salonu dramı istemezük!”</p>
<p>“Kanun bizim yanımızda!”</p>
<p>“Kanun, haydutların icabına bakmak için yapılmıştır!” “Hayır,” dedi Kraliçe ve elini salladı.</p>
<p>Avukatlar ve ecinniler solup gitti. Yalnızca Kraliçe ve Tiffany vardı, şafak vakti çimenlikte yüz yüze kalmışlardı&#160;ve rüzgâr fısıldayarak taşların arasından geçiyordu.&#160;“Onlara ne yaptın?” diye bağırdı Tiffany.</p>
<p>“Ah, buralardalar... bir yerde,” dedi Kraliçe havalı havalı. “Hem, bunların hepsi düş. Düşün içindeki düşler. Hiçbir şeye güvenemezsin, küçük kız. Hiçbir şey gerçek&#160;değil. Hiçbir şey kalıcı değil. Her şey kaybolur. Tek yapabileceğin düş kurmayı öğrenmek. Ve bunun için de çok&#160;geç. Ve ben... ben daha uzun süredir öğreniyorum.”</p>
<p>Tiffany artık kafasında hangi tür düşüncelerin işlediğinden emin değildi. Yorgundu. Kendini yukarıdan ve birazcık arkadan izliyormuş gibi hissediyordu. Kendinin botlarını sıkı sıkı çimenlere bastığını gördü ve sonra...</p>
<p>... ve sonra...</p>
<p>... ve sonra, uyku bulutlarından kalkan biri gibi, altındaki derin, çok derin Zaman’ı hissetti. Yaylaların nefesini, milyonlarca minik kabuğun içinde sakladığı eski, çok eski&#160;denizlerin uzak kükremesini sezdi. Çimenlerin altındaki,&#160;bir kez daha tebeşirin, dalganın altındaki ülkenin bir parçası haline gelen Sızı Nine’yi düşündü. Zamanın ve yıldızların devasa çarklarını, çevresinde ağır ağır dönüyormuş&#160;gibi hissetti.</p>
<p>Gözlerini açtı ve sonra, içeride bir yerde, gözlerini yeniden açtı.</p>
<p>Çimenlerin büyüdüğünü, çimenliğin altındaki solucanların seslerini işitti. Çevresindeki bin minik canı hissedebiliyor, esintideki tüm kokuları alabiliyor, gecenin tüm renklerini görebiliyordu...</p>
<p>Yıldızların ve senelerin, zamanın ve uzamın çarkları yerli yerlerine oturdu. Nerede olduğunu, kim olduğunu,&#160;ne olduğunu çok iyi biliyordu.</p>
<p>Elini savurdu. Kraliçe onu durdurmaya çalıştı; ama bunun, senelerin çarkını durdurmaya çalışmaktan farkı yoktu. Tiffany’nin eli Kraliçe’nin yüzüne çarptı ve ayaklarını yerden kesti.</p>
<p>“Ninem için hiç ağlamadım, çünkü ağlamama gerek yoktu,” dedi Tiffany. “O beni hiç terk etmedi!”</p>
<p>Eğildi ve yüzyıllar onunla birlikte büküldü.</p>
<p>“İşin sırrı düş kurmamakta,” diye fısıldadı. “İşin sırrı uyanmakta. Uyanmak daha zordur. Ben uyandım ve ben&#160;gerçeğim. Nereden geldiğimi ve nereye gittiğimi biliyorum. Artık beni kandıramazsın. Bana dokunamazsın. Bana&#160;ait olan herhangi bir şeye de dokunamazsın.”</p>
<p>Bir daha asla böyle olmayacağım, diye düşündü, Kraliçe’ nin yüzündeki dehşeti gördüğünde. Bir daha asla gökyüzü</p>
<p>kadar yüksek, tepeler kadar yaşlı, deniz kadar güçlü hissetmeyeceğim. Bir süreliğine bir şey verildi bana ve bedeli, o şeyi geri vermek.</p>
<p>Ödülü de o şeyi geri vermek. Hiçbir insan bu şekilde yaşayamaz. Koca bir günü bir çiçeğe bakıp ne kadar harika olduğunu görerek geçirebilirsin ve bu, koyunların sütünün sağılmasını sağlamaz. Yaşamlarımız boyunca düş&#160;görmemize şaşmamak lazım. Uyanık olmak ve her şeyi gerçekten olduğu gibi görmek... kimse uzun süre dayanamaz&#160;buna.</p>
<p>Derin bir nefes aldı ve Kraliçe’yi yerden kaldırdı. Olan şeylerin, çevresinde kükreyen düşlerin farkındaydı, ama&#160;onu etkilemiyorlardı. O gerçekti ve uyanıktı, şimdiye dek&#160;olduğundan daha uyanık. Zihnine doluşan duyguların oluşturduğu fırtınaya direnerek düşünmek için bile yoğunlaşması gerekiyordu.</p>
<p>Kraliçe, bebek kadar hafifti ve Tiffany’nin kollarında delice şekil değiştiriyordu; canavarlara, karman çorman&#160;hayvanlara, pençeleri ve dokunaçları olan şeylere dönüşüyordu. Ama sonunda bir maymuna benzeyen küçük ve gri&#160;bir şey oldu. Büyük bir kafası, hızlı hızlı nefes alırken yükselip alçalan biraz tüylü bir göğsü vardı.</p>
<p>Tiffany taşlara erişti. Kemer hâlâ duruyordu. O hiç yıkılmadı, diye düşündü Tiffany. Kraliçe’nin gücü, büyüsü yoktu, yalnızca tek bir hilesi vardı. En kötü hile.</p>
<p>“Buradan uzak dur,” dedi Tiffany, taş kapıdan geçerek. “Asla geri dönme. Asla benim olan şeylere dokunma.”</p>
<p>Sonra, kollarındaki şey çok zayıf ve bebeksi olduğundan, ekledi: “Ama umarım senin için ağlayacak biri vardır.&#160;Umarım Kral geri döner.”</p>
<p>“Sen bana acıyor musun?” diye hırladı, eskiden Kraliçe olan şey.</p>
<p>“Evet. Birazcık,” dedi Tiffany. Tıpkı Bayan Robinson gibi, diye düşündü.</p>
<p>Yaratığı yere bıraktı. Yaratık karların üzerinde koşturdu, döndü ve bir kez daha güzel Kraliçe oldu.</p>
<p>“Kazanamayacaksın,” dedi Kraliçe. “Her zaman bir giriş yolu vardır. İnsanlar düş görür.”</p>
<p>“Bazen uyanırız,” dedi Tiffany. “Geri dönme... yoksa hesap verirsin...”</p>
<p>Yoğunlaştı. Taşlar artık ötedeki araziden fazlası ya da azı için bir çerçeve oluşturmuyorlardı.</p>
<p>O kapıyı mühürlemenin bir yolunu bulmalıyım, dedi Üçüncü Kuşku, ya da belki adı bile konmamış türden düşünceleri. Kafası düşüncelerle dolup taşıyordu.</p>
<p>Biraz öteye yürümeyi başardı ve sonra oturup dizlerine sarıldı. Bu şekilde kısılı kalmak nasıl olur, diye düşündü.&#160;Kulaklarına ve burnuna tıkaçlar, kafana kocaman siyah bir&#160;başlık takman gerekir; ama yine de çok fazla şey görür ve&#160;duyarsın...</p>
<p>Gözlerini kapattı ve gözlerini yine kapattı.</p>
<p>Her şeyin akıp gittiğini hissetti. Uykuya dalmak gibiydi, o tuhaf uyanıklıktan normal, sıradan... eh, uyanıklığa kaymak. Her şey bulanıklaşmış ve boğuklaşmış gibi geliyordu.</p>
<p>Biz her zaman böyle hissederiz, diye düşündü. Yaşamlarımız boyunca uykuda geziyoruz, çünkü her zaman uyanık olsak nasıl yaşayabiliriz...</p>
<p>Biri botuna vurdu.</p><div><img src="main-31.jpg" alt=""/></div><h4>Böfaro 1 \</h4><h4>KÜÇÜK, MEŞE flĞtfÇLMRI GİBİ</h4>
<p>“Hey, nereye gittin?” diye bağırdı Herhangibir Rob, başını kaldırmış, dik dik Tiffany’nin yüzüne bakarak. “Bir&#160;an o avukatlara yasal bi biçimde güzelce hadlerini bildiri-yoduk, bi sonrakinde sen ve Kralça kaybolmuştunuz! ”</p>
<p>Düşlerin içindeki düşler, diye düşündü Tiffany, başını tutarak. Ama bitmişlerdi ve Nac Mac Feegle adamcıklarına&#160;bakarken nelerin gerçek olduğunu anlamamanız imkânsızdı.</p>
<p>“Bitti,” dedi.</p>
<p>“Onu öldürdün mü?”</p>
<p>“Hayır.”</p>
<p>“O zaman geri dönecektir,” dedi Herhangibir Rob. “Fena halde aptaldır. Düşler konusunda akıllı, hakkını vermek&#160;lazım, ama kellesinde hiç beyin yok.”</p>
<p>Tiffany başını salladı. Bulanıklık hissi kayboluyordu. Uyanıklık anı düş gibi solup gitmişti. Ama onun bir düş&#160;olmadığını hatırlamam gerek.</p>
<p>“Dev dalgadan nasıl kurtuldunuz?” diye sordu.</p>
<p>“Agh, biz hızlı hareket ederik,” dedi Herhangibir Rob. “Ve güçlü bi işaret feneriydi o. Elbette, su epeyce yükseldi.”</p>
<p>“İşe bikaç köpekbalıı da karıştı,” dedi Orta-Boy-Jock-Kadar-lri-Diil-Ama-Mini-Jock’tan-lri Jock.</p>
<p>“Ah, he ye, birkaç kuçubalıı,” dedi Herhangibir Rob, omuzlarını silkerek. “Ve bi de aktapot...”</p>
<p>“O dev bi mürekkepbalııydı,” dedi ozan William.</p>
<p>“He ye, olsun, ama biraz sonra kebap oldu,” dedi Kaçık Wullie.</p>
<p>“Al sana bi kelle dolusu kelle, seni küçük sidikli!” diye bağırdı Wentworth, keyiften kendinden geçmiş bir halde.</p>
<p>William, nazikçe öksürdü. “Ve büyük dalga, hazine dolu gemilerrrden bissürüsünü yukarı fırrrlattı,” dedi. “Birraz-cık yaama için durduk.</p>
<p>Nac Mac Feegle adamcıkları harika mücevherleri ve kocaman altın paraları kaldırıp gösterdiler.</p>
<p>“Ama o yalnızca düş hâzineydi, herhalde?” dedi Tiffany. “Peri altını! Sabaha çerçöpe dönüşecek!”</p>
<p>“Ööle mi?” dedi Herhangibir Rob. Ufka baktı. “Tamam, keldayı duydunuz millet! Onları birine satmak için yaklaşık yarım saatimiz var! İzin verirsen biz giderski?” diye&#160;ekledi, Tiffany’ye hitaben.</p>
<p>“Şey... ah, evet. Güzel. Teşekkür ederim...”</p>
<p>Bir anda, mavi-kırmızı bir bulanıklık halinde gözden kayboldular.</p>
<p>Ama ozan William biraz daha kaldı. Tiffany’ye eğildi.</p>
<p>“Hiç de kötü iş çıkarmadın,” dedi. “Seninle gurur duyu-yoz. Ninen olsa o da seninle gurrrur duyarrrdı. Bunu unutma. Sevilmiyo diilsin.”</p>
<p>Sonra o da gözden kayboldu.</p>
<p>Çimenlerin üzerinde yatmakta olan Roland inledi. Hareket etmeye başladı.</p>
<p>“Minimini adamların hepsi gitti,” dedi Wentworth hüzünle, takip eden sessizlikte. “Amanın hepsi gitti.”</p>
<p>“Onlar neydi ki?” diye mırıldandı Roland, doğrulup oturarak ve başını tutarak.</p>
<p>“Her şey çok karışık,” dedi Tiffany. “Şey... çok şey hatırlıyor musun?”</p>
<p>“Her şey bir... düş gibi...” dedi Roland. “Denizi hatırlıyorum ve... biz koşuyorduk. Ben o küçük adamlarla dolu bir fındığı kırdım, bu dev, gölgeli ormanda avlanıyordum...”</p>
<p>“Düşler çok tuhaf şeyler olabiliyor,” dedi Tiffany dikkatle. Ayağa kalktı ve düşündü: Bir süre burada beklemeliyim. Nereden bildiğimi bilmiyorum, yalnızca biliyorum işte. Belki biliyordum ve unutmuştum. Ama bir şeyi beklemeliyim.</p>
<p>“Köye kadar yürüyebilir misin?” dedi.</p>
<p>“Ah, evet. Sanırım. Ama ne?..”</p>
<p>“O zaman, Wentworth’ü de yanında götürebilir misin lütfen? Ben... biraz dinlenmek istiyorum.”</p>
<p>“Emin misin?” dedi Roland, endişeli bir ifade ile.</p>
<p>“Evet. Fazla sürmez. Lütfen? Onu çiftliğe bırakabilir misin? Annemle babama yakında geleceğimi söyle, iyi olduğumu söyle.”</p>
<p>“Minimini adam,” dedi Wentworth. “Amanın! Uyku istiyom.”</p>
<p>Roland hâlâ kararsız görünüyordu.</p>
<p>“Hadi git!” diye emretti Tiffany ve gitmesi için elini salladı.</p>
<p>İkisi arkalarına baka baka tepenin altında gözden kaybolduğunda Tiffany dört demir tekerleğin arasına oturdu ve kollarını dizlerine doladı.</p>
<p>Çok uzaklarda, Nac Mac Feegle halkının höyüğünü görebiliyordu. Şimdiden şaşırtıcı bir anıya dönüşmüşlerdi. Üstelik onları daha birkaç dakika önce görmüştü. Ama gittikleri zaman, hiç orada olmamışlar izlenimi bırakıyorlardı.</p>
<p>Tiffany, höyüğe gidip büyük bir delik olup olmadığına bakabilirdi. Ama ya bulamazsa? Ya da varsa, ama deliğin&#160;içinde tavşanlardan başka bir şey yoksa?</p>
<p>Hayır, hepsi doğruydu, dedi kendi kendine. Bunu da hatırlamalıyım.</p>
<p>Şafağın griliğinde bir akbaba çığlık attı. Akbaba halkalar çizerek güneş ışığına doğru yükselirken Tiffany, başını kaldırıp baktı. Minik bir nokta kuştan ayrıldı.</p>
<p>Bir ecinni için bile, düşüşe dayanamayacağı kadar yüksekti.</p>
<p>Hamish teker meker gökyüzünden düşerken Tiffany, ayağa kalktı. Sonra... bir şey Hamish’in üzerinde balon gibi&#160;açıldı ve devedikeni tüyü gibi nazikçe süzülmeye başladı.</p>
<p>Hamish’in üzerindeki şişkin şey Y şeklindeydi. Yaklaştıkça büyüdü ve daha açık, daha... aşina oldu.</p>
<p>Hamish kondu ve Tiffany’nin gül goncası desenli, uzun bacaklı donlarından biri tepesine indi.</p>
<p>“Bu müttişti!” dedi, kumaş kıvrımlarının arasından sıyrılarak. “Artık kelle üzeri inmek yok!”</p>
<p>“O benim en iyi donumdu,” dedi Tiffany bitkinlik içinde. “Onu bizim çamaşır ipinden çaldın, değil mi?”</p>
<p>“Ah, he ye. Güzel ve temiz,” dedi Hamish. “Elime do-laştıı için dantelleri kesmek zorunda kaldım, ama bi kenara koydum, kolayca dikebilirsin yine.” Tiffany’ye, bu sefer bütün hızıyla yere çakılmamış biri gibi, kocaman kocaman&#160;sırıttı.</p>
<p>Tiffany içini çekti. Dantelleri seviyordu. Gerekli olmayan çok eşyası yoktu. “Sanırım sende kalabilir,” dedi.</p>
<p>“He ye, kalsın madem,” dedi Hamish. “Şindi, ne vardı? Ah, evet. Konukların geliyo. Onları vadinin orda gördüm.&#160;Şuraya bak.”</p>
<p>Orada iki şey daha vardı, akbabalardan daha büyüktüler, öyle yüksekteydiler ki güneş ışığı, üstlerinde parlıyordu. Halkalar çizerek alçalırlarken Tiffany izledi.</p>
<p>İki çalı süpürgesiydi.</p>
<p>Beklemem gerektiğini biliyordum, diye düşündü Tiffany.</p>
<p>Kulaklarında kabarcıklı bir his oluştu. Döndü ve Hamish’in çimenlerin üzerinde koşmakta olduğunu gördü. Tiffany bakarken akbaba onu aldı ve hızla yükseldi.&#160;Acaba Hamish korkuyor muydu, yoksa... her kim geliyorsa onunla karşılaşmak mı istemiyordu.</p>
<p>Çalı süpürgeleri alçaldı.</p>
<p>Daha alçakta olan çalı süpürgesinde iki şekil vardı. Süpürge konarken Tiffany şekillerden birinin Bayan-Kene&#160;olduğunu gördü. Süpürgeyi kullanan daha ufak tefek şekil&#160;sıkı sıkı tutunmuştu. Süpürgeden yarı düştü, yarı indi ve&#160;sendeleyerek Tiffany’ye yöneldi.</p>
<p>“Neler yaşadık inanamazsın,” dedi. “Tam bir kâbustu! Bir fırtınanın içinden uçtuk! Sen iyi misin?”</p>
<p>“Şey... evet...”</p>
<p>“Ne oldu?”</p>
<p>Tiffany ona baktı. Böyle bir soruya nasıl yanıt verilirdi?</p>
<p>“Kraliçe gitti,” dedi. Bu her şeyi özetliyor gibiydi.</p>
<p>“Ne? Kraliçe gitti mi? Ah... şey... bu hanımlar Bayan Ogg-”</p>
<p>“Günaydın,” dedi süpürgede oturan diğer kişi. Uzun, siyah elbisesini çekiştiriyordu ve kumaş kıvrımlarının al-</p>
<p>tından elastik şaklamalar geliyordu. “Yukarıda rüzgâr nasıl isterse öyle esiyor, sana söylesem de olur!” Neşeli yüzü&#160;çok uzun süre saklanmış bir elmaya benzeyen kısa boylu,&#160;şişman bir hanımdı; gülümsediği zaman bütün kırışıkları&#160;ayrı yönlere gidiyordu.</p>
<p>“Ve bu da,” dedi Bayan Kene, “Havau...”</p>
<p>“Bayan,” diye terslendi diğer cadı, süpürgesinden inerek.</p>
<p>“Çok özür dilerim, Bayan Havausta,” dedi Bayan Kene. “Çok, ama çok iyi cadılar,” diye fısıldadı Tiffany’ye. “Onları bulduğum için çok şanslıyım. Dağlarda cadılara saygı&#160;gösteriyorlar.”</p>
<p>Bir şeyin Bayan Kene’yi telaşa sevk edebilmesi Tiffany’yi etkilemişti, üstelik diğer cadı, bunu yalnızca oracıkta durarak başarıyordu. Uzun boyluydu -yalnız, o kadar da uzun&#160;boylu olmadığını fark etti Tiffany, yalnızca uzun boylu&#160;duruyordu ve dikkat etmezseniz bu sizi kolaylıkla aldatabiliyordu- ve diğer cadı gibi, oldukça hırpani bir elbise&#160;giymişti. Yaşlıydı, ince yüzü ifadesizdi. Delici mavi gözler,&#160;Tiffany’yi yukarıdan aşağı, tepeden tırnağa süzdü.</p>
<p>“Güzel botların var,” dedi cadı.</p>
<p>“Bayan Havausta’ya neler olduğunu anlat...” diye başladı Bayan Kene. Ama cadı, elini kaldırdı ve Bayan Kene hemen sustu. Tiffany daha da fazla etkilendi.</p>
<p>Bayan Havausta, Tiffany’ye öyle bir bakış fırlattı ki bakış Tiffany’nin kafasını delip geçti ve diğer yanda sekiz</p>
<p>kilometre daha gitti. Sonra taşların oraya yürüdü ve bir elini salladı. Tuhaf bir hareketti, havada bir tür kıvranma&#160;oldu ve bir anlığına, ardında parlak bir çizgi bıraktı. Bir tür&#160;ses çıktı, akort gibi, her tür ses aynı anda çıkıyormuş gibi.&#160;Ses bir şaklama ile sessizliğe dönüştü.</p>
<p>“Neşeli Denizci tütünü?” dedi cadı.</p>
<p>“Evet,” dedi Tiffany.</p>
<p>Cadı elini yine salladı. Bir başka keskin, karmaşık ses çıktı. Bayan Havausta aniden döndü ve uzaktan bir sivilceye benzeyen ecinni höyüğüne baktı.</p>
<p>“Nac Mac Feegle halkı? Kelda?” diye sordu.</p>
<p>“Şey, evet. Yalnızca geçici olarak,” dedi Tiffany.</p>
<p>“Hımmmmm,” dedi Bayan Havausta.</p>
<p>Elini salladı. Ses çıktı.</p>
<p>“Kızartma tavası?”</p>
<p>“Evet. Ama kayboldu.”</p>
<p>•Mimin.”</p>
<p>Elini salladı. Ses çıktı. Sanki kadın, Tiffany’nin geçmişini havadan öğreniyordu.</p>
<p>“Dolu kovalar?”</p>
<p>“Odun kutusunu da doldurdular,” dedi Tiffany.</p>
<p>Elini salladı. Ses çıktı.</p>
<p>“Anlıyorum. Özel Koyun İlacı?”</p>
<p>“Evet, babam diyor ki...”</p>
<p>Elini salladı. Ses çıktı.</p>
<p>“Ah... Karlar ülkesi.” Elini salladı. Ses çıktı. “Bir kraliçe.” Elini salladı. Ses çıktı. “Savaş.” Elini salladı. Ses çıktı. “Denizde?” Elini salladı, ses çıktı, elini salladı, ses çıktı...</p>
<p>Bayan Havausta, ışıklarla çakan havaya, yalnızca kendisinin görebildiği resimlere baktı. Bayan Ogg, Tiffany’nin yanma oturdu, rahat etmek için kıpırdanırken kısa bacakları havaya kalktı.</p>
<p>“Neşeli Denizci’yi denemiştim,” dedi. “Tırnak gibi kokuyor, değil mi?”</p>
<p>“Evet, öyle!” dedi Tiffany minnetle.</p>
<p>“Nac Mac Feegle halkının keldası olmak için içlerinden biriyle evlenmen gerekmiyor mu?” dedi Bayan Ogg, masum masum.</p>
<p>“Ah, evet, ama bu şarttan kurtulmanın bir yolunu buldum,” dedi Tiffany. Bayan Ogg’a anlattı. Bayan Ogg kahkaha attı. Sosyal kahkahalardan biriydi, insanı rahatlatan kahkahalardan biri.</p>
<p>Sesler ve çakmalar kesildi. Bayan Havausta, bir an boşluğa bakarak durdu, sonra konuştu: “Sonunda Kraliçe’yi yendin. Ama yardım aldın, sanırım.”</p>
<p>“Evet, aldım,” dedi Tiffany.</p>
<p>“Nasıl bir yardımdı peki?”</p>
<p>“Ben sizin işlerinizi sormuyorum,” dedi Tiffany, daha ne söyleyeceğini bilmeden. Bayan Kene inledi. Bayan Ogg’&#160;un gözleri ışıldadı ve tenis maçı izleyen biri gibi, bakışları&#160;Tiffany’den Bayan Havausta’ya kaydı.</p>
<p>“Tiffany, Bayan Havausta en ünlü cadı...” diye başladı Bayan Kene sertçe; ama cadı, elini ona doğru salladı yine.&#160;Bunun nasıl yapıldığını gerçekten öğrenmeliyim, diye düşündü Tiffany.</p>
<p>Sonra Bayan Havausta, sivri şapkasını çıkardı ve Tiffany’nin önünde eğildi.</p>
<p>“İyi söyledin,” dedi, doğrulup doğrudan Tiffany’nin gözlerine bakarak, “sana bunu sormaya hakkım yoktu. Bu&#160;senin bölgen, biz senin izninle buradayız. Ben sana saygı&#160;gösteriyorum. Tıpkı senin bana saygı göstereceğin gibi.” Bir&#160;anlığına hava dondu sanki, gökler karardı. Sonra Bayan&#160;Havausta, o gök gürültüsü anı hiç olmamış gibi devam etti:&#160;“Ama bir gün bana daha fazlasını anlatmak istersen, dinlemekten memnun olurum,” dedi sohbet edercesine. “Hamurdan yapılmışa benzeyen yaratıklar hakkında da daha&#160;fazla şey öğrenmek isterim. Daha önce benzerlerine hiç&#160;rastlamadım. Ninen de tanışmayı isteyebileceğim türden&#160;birine benziyormuş.” Doğruldu. “Bu arada, daha öğrenmediğin bir şey kalmış mı diye baksak iyi olacak.”</p>
<p>“Cadı okulu hakkında şimdi mi bilgi alacağım?”</p>
<p>Bir an sessizlik oldu.</p>
<p>“Cadı okulu mu?” dedi Bayan Havausta.</p>
<p>“Mm,” dedi Bayan Kene.</p>
<p>“Mecaziye yapmıştın, değil mi?” dedi Tiffany.</p>
<p>“Mecaziye mi?” dedi Bayan Ogg, alnını kırıştırarak.</p>
<p>“Mecaz demek istiyor,” diye mırıldandı Bayan Kene.</p>
<p>“Masallar gibi,” dedi Tiffany. “Sorun değil. Ben anladım. Okul bu, değil mi? Büyülü yer? Dünya. Burası. Bakana kadar anlamıyorsun. Ecinnilerin bu dünyanın cennet olduğuna inandığını biliyor musunuz? Yalnızca biz görmüyoruz. Cadılık konusunda ders veremezsin. Doğru düzgün olmaz. Bu tamamen insanın nasıl... kendisi olduğu ile&#160;ilgili sanırım.”</p>
<p>“Güzel söyledin,” dedi Bayan Havausta. “Zekisin. Ama büyü de var. Zamanla öğrenirsin. Fazla zekâ gerektirmiyor, aksi halde sihirbazlar yapamazdı.”</p>
<p>“Bir işe de ihtiyacın olacak,” dedi Bayan Ogg. “Cadılıkta para yok. Kendin için büyü yapamazsın, anlıyor musun?&#160;Dökme demir kadar sağlam bir kuraldır.”</p>
<p>“Ben iyi peynir yaparım,” dedi Tiffany.</p>
<p>“Peynir, ha?” dedi Bayan Havausta. “Hımm. Evet. Peynir iyidir. Ama ilaçlar hakkında bir şeyler biliyor musun? Ebelik? Bu iyi, taşınabilir bir beceridir.”</p>
<p>“Şey, doğumda zorluk çeken koyunlara yardım ettim,” dedi Tiffany. “Ve kardeşimin doğumunu gördüm. Beni&#160;dışarı çıkarmaya zahmet etmediler. Ama bence peynir yapmak muhtemelen daha kolay ve daha az gürültülü.”</p>
<p>“Peynir iyidir,” diye tekrarladı Bayan Havausta, başını sallayarak. “Peynir canlıdır.”</p>
<p>“Peki siz gerçekte ne yapıyorsunuz?”</p>
<p>Zayıf cadı bir anlığına duraksadı, sonra:</p>
<p>“Biz... sınırlara bakarız,” dedi Bayan Havausta. “Bir sürü sınır vardır, insanların bildiğinden daha fazla. Yaşam</p>
<p>ile ölüm, bu dünya ile bir sonraki, gece ile gündüz, doğru ile yanlış arasında... ve onlara göz kulak olunması gerekiyor. Biz onlara göz kulak oluruz, her şeyin toplamını&#160;koruruz. Ve asla ödül istemeyiz. Bu önemlidir.”</p>
<p>“İnsanlar bize bir şeyler veriyor ama. insanlar cadılara karşı çok cömert olabiliyor,” dedi Bayan Ogg mutlu mutlu.&#160;“Köyümüzde, fırın yakılan günlerde, bazen kekler yüzünden yürüyemiyorum bile. İstememenin sayısız yolu vardır,&#160;ne demek istediğimi anlıyor musun? İnsanlar mutlu bir&#160;cadı görmek ister.”</p>
<p>“Ama burada insanlar cadıların kötü olduğunu düşünüyor!” dedi Tiffany ve İkinci Şüphe ekledi: Sızı Nine’nirı nadiren kendi tütününü satın almak zorunda kaldığını hatırlıyor musun?</p>
<p>“İnsanların nelere alışabildiği hayret vericidir,” dedi Bayan Ogg. “Yalnızca, başta yavaştan alman gerek.”</p>
<p>“Ve bizim acelemiz var,” dedi Bayan Havausta. “Bir çiftlik atma binmiş, buraya gelen bir adam var. Açık renk saçları, kırmızı bir suratı...”</p>
<p>“Babama benziyor!”</p>
<p>“Eh, zavallı hayvanı dörtnala kaldırmış,” dedi Bayan Havausta. “Çabuk ol. Beceri öğrenmek istiyor musun? Evden ne zaman ayrılabilirsin?”</p>
<p>“Pardon?” dedi Tiffany.</p>
<p>“Buradaki kızlar, hizmetçi olarak çalışmaya falan gitmiyor mu?”</p>
<p>“Ah, evet. Benden biraz daha büyük oldukları zaman.”</p>
<p>“Eh, senden biraz daha büyük olduğun zaman Bayan Kene gelip seni bulacak,” dedi Bayan Havausta. Bayan Kene&#160;başını salladı. “Dağlarda, kulübelerinin işlerine biraz yardım etmen karşılığında bildiklerini sana öğretecek yaşlı&#160;cadılar vardır. Sen yokken buraya göz kulak olunacak,&#160;buna güvenebilirsin. Bu arada, günde üç öğün yemek, sana&#160;ait bir yatak ve kullanabileceğin bir çalı süpürgesi verilir.&#160;Biz bu şekilde yaparız. Tamam mı?”</p>
<p>“Evet,” dedi Tiffany, mutlu mutlu sırıtarak. Sormak istediği bir sürü soru vardı, ama o harika an çabucak&#160;geçmekteydi. “Evet! Ama, ee...”</p>
<p>“Evet?” dedi Bayan Ogg.</p>
<p>“Üzerimde giysilerim olmadan ortalarda dans etmem falan gerekmiyor, değil mi? Bazı söylentiler duydum da...”</p>
<p>Bayan Havausta gözlerini yuvarladı.</p>
<p>Bayan Ogg neşeyle sırıttı. “Eh, o işlemin bazı iyi tarafları yok değil...” diye başladı.</p>
<p>“Hayır, gerekmiyor!” diye terslendi Bayan Havausta. “Pastadan yapılmış kulübe de yok, keh keh gülmek ve&#160;dans etmek de yok!”</p>
<p>“Sen istemediğin sürece,” dedi Bayan Ogg, ayağa kalkarak. “Ruh halin öyle gerektiriyorsa, zaman zaman keh keh gülmenin bir zararı yok. Hemen şimdi güzel bir gülüş öğ-retebilirdim sana, ama gerçekten gitmemiz gerek.”</p>
<p>“Ama... ama nasıl başardın?” dedi Bayan Kene, Tiffany’ ye. “Burası tamamen tebeşir! Tebeşir üzerinde cadı oldun,&#160;ha? Nasıl?”</p>
<p>&quot;İşte sen bu kadar bilirsin, Sezgiye Kene!” dedi Bayan Havausta. “Bu tepelerin kemikleri çakmaktaşıdır. Sert, keskin ve faydalıdır.” Çalı süpürgesini aldı ve Tiffany’ye döndü. “Başın derde girer mi sence?” dedi.</p>
<p>“Olabilir,” dedi Tiffany.</p>
<p>“Yardım ister misin?”</p>
<p>“Bu benim derdim, kurtulmanın bir yolunu bulurum,” dedi Tiffany. Aslında söylemek istediği şuydu: Evet, evet!&#160;Yardıma ihtiyacım olacak! Babam buraya geldiğinde ne&#160;olacağını bilmiyorum! Muhtemelen Baron gerçekten çok&#160;kızmıştır! Ama kendi sorunlarımla başa çıkamadığımı&#160;düşünmelerini istemiyorum! Başa çıkabiliyor olmalıyım!</p>
<p>“Bu doğru,” dedi Bayan Havausta.</p>
<p>Tiffany, cadının, aklından geçeni okuyup okumadığını merak etti.</p>
<p>“Aklından geçeni mi? Hayır,” dedi Bayan Havausta, çalı süpürgesine binerek. “Ama yüzler dersen, evet. Buraya gel&#160;küçük hanım.”</p>
<p>Tiffany itaat etti.</p>
<p>“Cadılık hakkında bilmen gereken,” dedi Bayan Havausta, “hiç de okula benzemediğidir. İlk önce sınav&#160;olursun, sonra sınavın nasıl geçtiğini anlamak için seneler&#160;harcarsın. Bu açıdan birazcık hayata benzer.” Uzandı,</p>
<p>yüzüne bakabilmesi için Tiffanynin çenesini nazikçe kaldırdı. “Gözlerini açtığını görüyorum,” dedi.</p>
<p>“Evet.”</p>
<p>“Güzel. Çok insan bunu asla yapmaz. Buna rağmen seni bekleyen zamanlar biraz zorlu olabilir. Buna ihtiyacın olacak.”</p>
<p>Elini uzattı ve Tiffanynin saçlarının çevresinde, havada bir halka çizdi, sonra elini başının üzerine getirerek işaret&#160;parmağı ile küçük işaretler yaptı.</p>
<p>Tiffany ellerini başına kaldırdı. Bir anlığına orada bir şey olmadığını düşündü, ama sonra elleri... bir şeye dokundu. Havada bir his gibiydi; orada olmasını beklemiyorsanız parmaklarınız içinden geçip gidiyordu.</p>
<p>“Gerçekten orada mı?” dedi.</p>
<p>“Kim bilir?” dedi cadı. “Bu sanal bir sivri tepeli şapka. Orada olduğunu başka kimse bilmeyecek. Rahat etmeni&#160;sağlayabilir.”</p>
<p>“Yalnızca kafamın içinde var olduğunu mu kastediyorsun?” dedi Tiffany.</p>
<p>“Kafanın içinde çok şey var. Bu onların gerçek olmadığı anlamına gelmiyor. Bana çok fazla soru sormaman en iyisi.”</p>
<p>“Kurbağaya ne oldu?” dedi soru soran biri olan Bayan Kene.</p>
<p>“Küçük Özgür Adamlarda yaşamaya gitti,” dedi Tiffany. “Meğer eskiden bir avukatmış.”</p>
<p>“Nac Mac Feegle halkına kendi avukatlarım mı verdin?” dedi Bayan Ogg. “Dünyayı titretecek bir şey bu. Yine de, dünyanın zaman zaman titremesinin iyi olduğunu&#160;söylemişimdir hep.”</p>
<p>“Gelin kardeşlerim, artık gitmeliyiz,” dedi Bayan Kene. Diğer çalı süpürgesine, Bayan Ogg’un arkasına binmişti.</p>
<p>“Bu tür konuşmalara gerek yok,” dedi Bayan Ogg.</p>
<p>Tiyatro konuşması bu. Hoşça kal Tiff. Yine görüşeceğiz.”</p>
<p>Süpürgesi yavaşça havalandı. Ama Bayan Havausta’nın süpürgesinden yalnızca, Bayan Kene’nin şapkasının sivri&#160;kısmının tuap’ı gibi, minik, hüzünlü bir ses çıktı. Çalı&#160;süpürgesi kşugagugah yaptı.</p>
<p>Bayan Havausta içini çekti. “Ah şu cüceler,” dedi. “Onardıklarını söylemişlerdi, ah, evet onların atölyesinde çalıştırdığımda çalışıyor.”</p>
<p>Uzaktan gelen nal sesleri duydular. Bayan Havausta şaşırtıcı bir hızla süpürgesine atladı, iki eliyle sıkı sıkı kavradı ve etekleri arkasında uçuşarak çimenlerin üzerinde koştu.</p>
<p>Tiffany’nin babası çiftlik atlarından birinin sırtında, tepede görünür olduğunda Bayan Havausta, uzakta bir&#160;nokta kadardı. Babası, atın nallarının üzerine deri kılıfları&#160;geçirmek için bile oyalanmamıştı; her birine demirden nallar çakılmış toynaklar çimene vurdukça geniş çorba tabakları büyüklüğünde<a id="footnote1"></a><sup><a href="#bookmark0">1</a></sup> toprak parçaları havaya uçuşuyordu.</p>
<p>Babası atından yere atlarken Tiffany, arkasında hafif bir kşugagugahvvvvuuuum sesi duydu.</p>
<p>Babasının hem ağladığını, hem güldüğünü görünce şaşırdı.</p>
<p>Her şey biraz düş gibiydi.</p>
<p>Tiffany bunu söylemenin çok işe yaradığını öğrendi. Hatırlamak zor, her şey biraz düş gibiydi. Her şey biraz düş&#160;gibiydi, emin olamıyorum.</p>
<p>Ama sevinçten havalara uçan Baron çok emindi. Açık ki bu Kraliçe denen kadın, o da her kimse, çocukları çalıyordu ama Roland onu yenmişti, ah evet, ve bu iki küçük&#160;çocuğun da evlerine dönmesine yardım etmişti.</p>
<p>Annesi, Tiffany’nin güpegündüz yatağa gitmesi konusunda ısrar etmişti. Aslında Tiffany için sorun değildi. Yorgundu zaten. Örtülerin altında, yarı uyku yarı uyanıklık arasındaki o güzel, pembe dünyada yattı.</p>
<p>Baron ile babasının aşağı katta konuştuklarını duydu. Anlamaya çalışırken iki adamın öyküyü kurguladığını işitti.&#160;Açık ki kız, çok cesur davranmıştı -bunu söyleyen Baron'&#160;du- ama, eh, dokuz yaşındaydı, değil mi? Ve kılıç kullanmayı bilmiyordu! Buna karşın Roland, okulunda eskrim&#160;dersleri almıştı.</p>
<p>Böylece konuşup durmuşlardı. Baron gittikten sonra, annesiyle babası konuşurken Tiffany, başka şeyler de duymuştu. Örneğin, Sıçantorbası’nın artık çatıda yaşadığını.</p><div>
<p>iı</p></div>
<p>Tiffany yattı ve annesinin şakaklarına yedirdiği merhemi kokladı. Tiffany’nin kafasını vurmuş olması gerektiğini söylemişti annesi, çünkü kafasına dokunup duruyordu.</p>
<p>Demek... şişko suratlı Roland kahraman olmuştu, öyle mi? Ve kendisi de ayak bileğini kıran ve durmaksızın bayılan aptal prensesler gibiydi, öyle mi? Bu kesinlikle haksızlıktı!</p>
<p>Yatağının yanındaki görünmez şapkayı bıraktığı komodine uzandı. Annesi şapkanın içine bir kap et suyu bırakmıştı, ama şapka hâlâ oradaydı. Tiffany’nin parmakları, pürüzlü siperliği çok hafifçe hissedebiliyordu.</p>
<p>Asla ödül istemeyiz, diye düşündü. Dahası, bütün bunlar Tiffany’nin sırrıydı. Küçük Özgür Adamlar’ı başka kimse bilmiyordu, itiraf etmek gerekirdi, Wentworth beline bir masa örtüsü bağlayıp, “Minimini adamlar! Gösteririm ben&#160;size ekmeen beyazını!” diye bağıra çağıra evde koşturmaya&#160;başlamıştı, ama Bayan Sızı onun geri dönmesine o kadar&#160;sevinmiş, şekerden başka şeylerden bahsetmesine o kadar&#160;memnun olmuştu ki Wentworth’ün nelerden bahsettiğine&#160;fazla dikkat etmiyordu.</p>
<p>Hayır, kimseye söyleyemezdi. Ona asla inanmazlardı. Eğer inanacak olurlarsa da yaylaya çıkıp ecinnilerin höyüklerini karıştırmaya kalkarlardı. Buna izin veremezdi.</p>
<p>Sızı Nine olsa ne yapardı?</p>
<p>Sızı Nine hiçbir şey söylemezdi. Sızı Nine zaten genellikle hiçbir şey söylemiyordu. Yalnızca kendi kendine gülümsüyor, piposunu çekiştiriyor, doğru zamanı bekliyordu...</p>
<p>Tiffany kendi kendine gülümsedi.</p>
<p>Uyudu ve düş görmedi.</p>
<p>Ve bir gün geçti.</p>
<p>Sonra bir gün daha.</p>
<p>Üçüncü gün yağmur yağdı. Tiffany çevrede kimse yokken mutfağa gitti ve raftaki porselen çoban kızı aldı. Onu heybesine koydu, sonra gizlice evden çıktı ve koşa koşa&#160;yaylaya gitti.</p>
<p>Tebeşir’in iki yanında en kötü türden bir hava hüküm sürüyor, bulutları bir geminin pruvası gibi biçiyordu. Ama&#160;Tiffany, eski bir soba ve dört demir tekerleğin çimenlerin&#160;arasından çıktığı yere geldiğinde, dikkatle çimenlerde bir&#160;kare kesip porselen çoban kız için bir delik açtığında ve&#160;sonra çimenden kareyi eski yerine koyduğunda öyle şiddetli yağmur yağıyordu ki içine işleyip yaşama şansı verebilirdi ona. Yapacak doğru şey buymuş gibi gelmişti. Bir&#160;tütün kokusu aldığından emindi.</p>
<p>Sonra ecinnilerin höyüğüne gitti. Bu konuda endişelen-mişti. Nerede olduklarını biliyordu, değil mi? Bu yüzden, onların orada olup olmadığını kontrol etmeye gitmek...&#160;bir şekilde... orada olacaklarından kuşku duyduğunu göstermek olurdu, değil mi? Onlar meşgul bir halktı. Yapacak&#160;bir sürü işleri vardı. Eski keldanın yasını tutmaları gerekiyordu. Muhtemelen çok meşguldüler. Kendi kendine&#160;böyle söylemişti. O delikte tavşanlardan başka hiçbir şey&#160;olmayabileceği hakkında gerçekten endişe ettiğinden değil.&#160;Hiç değil...</p>
<p>O keldaydı. Bir görevi vardı.</p>
<p>Müzik sesi duydu. Sesler duydu. Sonra, o loşluğun içine bakarken aniden sessizlik çöktü.</p>
<p>Dikkatle heybesinden bir şişe Özel Koyun ilacı çıkardı ve karanlığın içine uzattı.</p>
<p>Tiffany uzaklaştı ve hafif müzik sesinin yine başladığını duydu.</p>
<p>Bulutların altında tembel tembel halkalar çizen akbabaya el salladı. Minik bir noktanın da ona el salladığından emindi.</p>
<p>Dördüncü gün, Tiffany tereyağı yaptı ve evdeki görevlerini tamamladı. Ona yardım eden biri vardı.</p>
<p>“Şimdi gidip tavukları beslemeni istiyorum,” dedi Wentworth’e. “Senden ne yapmanı istiyorum?”</p>
<p>“Gıdak gıdaklan besle,” dedi Wentworth.</p>
<p>“Tavukları,” dedi Tiffany sertçe.</p>
<p>“Tavukları,” dedi Wentworth itaatkârca.</p>
<p>“Burnunu koluna silme! Sana bir mendil verdim. Ve dönerken bak bakalım koca bir odun taşıyabiliyor musun,&#160;olmaz mı?”</p>
<p>“Agh, amanın,” diye mırıldandı Wentworth.</p>
<p>“Peki neyi söylemiyoruz?” dedi Tiffany. “Söylemediğimiz şey...”</p>
<p>&quot;... amanın sözcüğü,” diye mırıldandı Wentworth.</p>
<p>“Peki onu kimin önünde.söylemiyoruz?”</p>
<p>annemin önünde,” dedi Wentworth.</p>
<p>“Güzel. Böylece işimi bitirdiğimde ırmağa inecek zamanımız olacak.”</p>
<p>Wentworth canlandı.</p>
<p>“Minimini adamlar?” dedi.</p>
<p>Tiffany hemen yanıt vermedi.</p>
<p>Eve döndüğünden beri tek bir Feegle bile görmemişti.</p>
<p>“Olabilir,” dedi. “Ama muhtemelen çok meşguldürler. Yeni bir kelda bulmaları gerek ve... şey, onlar çok meşgul.&#160;Öyledir herhalde.”</p>
<p>“Minimini adamlar, kellene vur balıksurat, dedi!” dedi Wentworth mutlulukla.</p>
<p>“Göreceğiz,” dedi Tiffany, anne gibi hissederek. “Şimdi lütfen git, tavukları besle ve yumurtaları topla.”</p>
<p>Wentworth, yumurta sepetini iki elinde taşıyarak uzaklaştığı zaman Tiffany, mermer tezgâha bir miktar tereyağı koydu ve tereyağına şekil vermek için tokaçları kaldırdı.&#160;Sonra tahta damgalarla onu damgalayacaktı. İnsanlar tere-yağlarmda birazcık şekil istiyordu.</p>
<p>Tereyağını şekillendirmeye başladığında kapıda bir gölge fark etti ve döndü.</p>
<p>Gelen Roland’dı.</p>
<p>Roland, her zamankinden de kırmızı bir yüzle ona baktı. Çok pahalı şapkasını, tıpkı Herhangibir Rob’un yaptığı gibi, sinirli sinirli büküyordu.</p>
<p>“Evet?” dedi Tiffany.</p>
<p>“Bak, şey hakkında... ee, onca şey... şey...” diye başladı Roland.</p>
<p>“Evet?”</p>
<p>“Bak, ben... demek istediğim, kimseye yalan falan söylemedim,” diye ağzından dökülüverdi Roland’ın. “Ama babam, benim bir kahraman olduğumu varsaydı ve sonra da söylediğim hiçbir şeyi dinlemedi. Ona nasıl... nasıl...”</p>
<p>“... benim ne kadar yardımsever olduğumu anlattıktan sonra mı?” dedi Tiffany.</p>
<p>“Evet... yani, hayır! O dedi ki, dedi ki ben orada olduğum için sen şanslıymışsın, öyle dedi...”</p>
<p>“Fark etmez,” dedi Tiffany, tereyağı tokaçlarını yine eline alarak.</p>
<p>“Ve herkese benim ne kadar cesurca davrandığımı anlattı durdu ve...”</p>
<p>“Fark etmez dedim,” dedi Tiffany. Küçük tokaçlar, taze tereyağını patpatpat diye şekillendirmeye başladı.</p>
<p>Roland bir an ağzını açıp kapattı.</p>
<p>“Yani aldırmıyor musun?” dedi sonunda.</p>
<p>“Hayır. Aldırmıyorum,” dedi Tiffany.</p>
<p>“Ama bu haksızlık!”</p>
<p>“Gerçeği yalnızca sen ve ben biliyoruz,” dedi Tiffany.</p>
<p>Patapatpat. Roland, Tiffany’nin sakin sakin şekil vermekte olduğu şişman tereyağma baktı.</p>
<p>“Ah,” dedi. “Şey... kimseye söylemezsin, değil mi? Demek istediğim, ne desen hakkmdır, ama..”</p>
<p>Patapatapat...</p>
<p>“Bana kimse inanmaz,” dedi Tiffany.</p>
<p>“Denedim,” dedi Roland. “Gerçekten. Gerçekten denedim.”</p>
<p>Eminim denemişsindir, diye düşündü Tiffany. Ama sen çok zeki değilsin ve Baron kesinlikle düşünce sahibi bir&#160;adam değil. Dünyayı nasıl görmek istiyorsa öyle görüyor.</p>
<p>“Bir gün sen Baron olacaksın, değil mi?” dedi Tiffany.</p>
<p>“Şey, evet. Bir gün. Ama bak, sen gerçekten bir cadı mısın?”</p>
<p>“Sen Baron olduğunda, bu işi iyi yapacaksmdır, herhalde?..” dedi Tiffany, tereyağını çevirerek. “Adil, cömert ve iyi... İyi ücretler vereceksin ve yaşlı insanlara göz kulak&#160;olacaksın. İnsanların yaşlı bir hanımı evinden kovmasına&#160;izin vermeyeceksin, değil mi?..”</p>
<p>Tiffany iki elinde birer tereyağı tokacı ile dönüp ona baktı.</p>
<p>“Şey, umarım ben...”</p>
<p>“Çünkü ben orada olacağım, anlıyor musun? Başını kaldırdığında gözümün üzerinde olduğunu göreceksin. Ben orada, kalabalığın içinde olacağım. Her zaman. Her şeyi&#160;izliyor olacağım, çünkü ben, eski bir Sızı soyundan geliyorum ve bu benim bölgem. Ama sen, bizim Baron’umuz&#160;olabilirsin ve umarım iyi bir Baron olursun. Olmazsan...&#160;hesap verirsin.”</p>
<p>“Bak, ben biliyorum, sen... sen...” diye başladı Roland, kızararak.</p>
<p>“Çok yardımcı mı oldum?” dedi Tiffany.</p><div>
<p>-</p></div>
<p>ama biliyorsun, benimle bu şekilde konuşamazsın!”</p>
<p>Tiffany çatıdan, işitme sınırında bir sesin şöyle dediğini duyduğundan emindi: “Agh, amanın, ne sümüklü bi mini&#160;ama...”</p>
<p>Bir anlığına gözlerini kapattı ve sonra, yüreği güm güm atarak, tereyağı tokaçlarından birini boş kovalardan birine&#160;uzattı.</p>
<p>“Kova, kendini doldur!” diye emretti.</p>
<p>Kova bulanıklaştı, sonra sular sıçrattı. Yanından su sızıyordu.</p>
<p>Roland kovaya bakakaldı. Tiffany ona tatlı tatlı gülümsedi, ki oldukça korkutucu olabiliyordu bu.</p>
<p>“Kimseye söylemezsin, değil mi?” dedi.</p>
<p>Roland bembeyaz kesilmiş bir yüzle ona döndü. “Bana kimse inanmaz...” diye kekeledi.</p>
<p>“Evet,” dedi Tiffany. “O zaman birbirimizi anlıyoruz. Bu güzel, değil mi? Şimdi, izin verirsen, bunu bitirip biraz&#160;peynir yapmaya başlamam gerek.”</p>
<p>“Peynir mi? Ama sen... sen dilediğin her şeyi yapabilirsin!” diye patladı Roland.</p>
<p>“Ve şu anda peynir yapmak istiyorum,” dedi Tiffany sakin sakin. “Git buradan.”</p>
<p>“Bu çiftlik babama ait!” dedi Roland, sonra bunu sesli olarak söylediğini fark etti.</p>
<p>Tiffany, tereyağı tokaçlarını bırakırken iki küçük, ama tuhaf bir şekilde yüksek sesli tıkırtı çıktı. Tiffany döndü.</p>
<p>“Şimdi söylediğin çok cesurca bir şeydi,” dedi, “ama sanırım iyice bir düşününce, onu söylediğin için üzgün-sündür, hı?”</p>
<p>Gözlerini yummuş olan Roland, başını salladı.</p>
<p>“Güzel,” dedi Tiffany. “Bugün peynir yapıyorum. Yarın başka bir şey yapabilirim. Belki, bir ara burada olmam ve&#160;sen merak edersin: Nereye gitti bu? Ama benim bir parçam&#160;her zaman burada olacak, her zaman. Her zaman burayı&#160;düşünüyor olacağım. O, benim gözümde olacak. Ve geri&#160;döneceğim. Şimdi, git buradan!”</p>
<p>Roland döndü ve kaçtı.</p>
<p>Onun ayak sesleri duyulmaz olduktan sonra Tiffany konuştu, “Tamam, kim var orada?”</p>
<p>“Benim hamfendi. Orta-Boy-Jock-Kadar-lri-Diil-Ama-Mini-Jock’tan-lri Jock hamfendi.” Ecinni kovanın arkasından çıktı ve ekledi: “Herhangibi Rob bi süreliine gelip sana göz kulak olmamız ve armaanın için teşekkür etmemiz gerektiini sööledi.”</p>
<p>Nasıl yapıldığını bilsen bile, hâlâ büyü bu, diye düşündü Tiffany.</p>
<p>“O zaman beni yalnızca süthanede izleyin,” dedi. “Casusluk yok.”</p>
<p>“Agh, yo, hamfendi,” dedi Orta-Boy-Jock-Kadar-lri-Diil-Ama-Mini-Jock’tan-îri Jock endişe içinde. Sonra sırıttı. “Fion gidip Bakırtepe Dağı’nm orada bi kabilenin keldası&#160;olcak,” dedi, “ve benim de ozanı olarak yanında gitmemi&#160;istedi!”</p>
<p>“Tebrikler!”</p>
<p>“He ye ve William diyo ki fare tulumu üzerinde çalışırsam iyi bi ozan olurmuşum,” dedi ecinni. “Ve... ee...” “Evet?” dedi Tiffany.</p>
<p>“Ee... Hamish diyo ki Elzun Göl kabilesinde kelda olmak istiyen bi kız varmış... ee... iyi bi kabiledir... ee...” Ecinni utançtan mosmor kesilmişti.</p>
<p>“Güzel,” dedi Tiffany. “Ben Herhangibir Rob’un yerinde olsaydım, onu hemen davet ederdim.”</p>
<p>“Sen aldırmaz mısın?” dedi Orta-Boy-Jock-Kadar-lri-Diil-Anıa-Mini-Jock’tan-lri Jock umutla.</p>
<p>“Aldırmam,” dedi Tiffany. Kendi kendine itiraf etmeliydi ki aslında birazcık aldırıyordu, ama kafasının içinde bir yerlerde rafa kaldırabileceği bir şeydi.</p>
<p>“Bu müttiş!” dedi ecinni. “Delikanlılar biraz endişe-leniyodu, biliyon mu? Koşup onlara söyliycem.” Sesini alçalttı. “Biraz önce giden o şişman kocatipin peşinden koşup atından bi daa düşmesini saalamamı istiyon mu?” “Hayır!” dedi Tiffany telaşla. “Hayır. Yapma. Hayır.”&#160;Tereyağı tokaçlarını aldı. “Sen onu bana bırak,” diye ekledi gülümseyerek. “Her şeyi bana bırakabilirsin.”</p>
<p>Bir kez daha yalnız kaldığında tereyağını şekillendirmeyi bitirdi... patapatapat...</p>
<p>Duraksadı, tokaçları indirdi ve çok temiz parmağının ucuyla tereyağının yüzeyinde kıvrık bir çizgi yaptı, sonra&#160;ona hafifçe dokunan bir başka kıvrık çizgi daha çizdi, öyle&#160;ki bir arada bakıldıklarında bir dalgaya benziyorlardı.&#160;Altına, Tebeşir’i simgeleyen, hafifçe kabarık üçüncü bir&#160;çizgi çizdi.</p>
<p>Dalganın Altındaki Ülke.</p>
<p>Tereyağının yüzeyini çabucak düzeltti yine ve dün yaptığı damgayı aldı; onu marangoz Bay Kütük’ün verdiği elma odunu parçasından oymuştu.</p>
<p>Damgayı tereyağma bastırdı ve dikkatle çekti.</p>
<p>Orada, yağlı, parlak sarı yüzeyde şişman bir ay vardı ve ayın önünde, çalı süpürgesi üzerinde uçan bir cadı.</p>
<p>Yine gülümsedi ve bu Sızı Nine’nin gülümsemesiydi. Bir gün her şey daha farklı olacaktı.</p>
<p>Ama küçükken başlamalıydınız, tıpkı meşe ağaçları gibi.</p>
<p>Sonra peynir yaptı...</p>
<p>... o, süthanede, çiftlikte peynir yaparken, çimenlikler göz alabildiğince uzanıyordu ve daha ötelerde sıcak yaz&#160;ortası güneşi altında uyuklayan otlaklara dönüşen çimenliklerde, koyun sürüleri yeşil bir gökyüzündeki bulutlar&#160;gibi ağır ağır süzülüyordu ve orada burada çoban köpekleri çimenlerin üzerinde akanyıldızlar gibi koşturuyordu.&#160;Orada, ötelerde, uzaklarda... sonsuzca uzanan yaylalarda.</p><div><img src="main-32.jpg" alt=""/></div>
<p>YflZfimN NOTU</p>
<p>Tiffany’nin bu kitapta tarif ettiği resim gerçekten vardır. Richard Dadd’a ait, Peri Adamın Usta Dokunuşu (The Fairy&#160;Feller’s Master-Stroke) adlı bu tablo, Londra’daki Tate&#160;Galerisi’ndedir. Boyutları yalnızca 53x38 santimetredir. On&#160;dokuzuncu yüzyılın ortasında yapılmıştır ve ressamın tabloyu tamamlaması dokuz sene almıştır. Aklıma ondan daha&#160;ünlü bir ‘p<sup>eı</sup>f resmi gelmiyor. Gerçekten de çok tuhaf bir&#160;resimdir. Resimden yaz sıcağı sızar sanki.</p>
<p>insanların Richard Dadd hakkında ‘bildiği’, onun ‘delirdiği, babasını öldürdüğü, hayatının geri kalanı boyunca tımarhaneye kapatıldığı ve tuhaf bir resim yaptığıdır.’&#160;Kabaca, bunların hepsi doğrudur, ama öte yandan ciddi&#160;zihinsel bir hastalığa yakalanan yetenekli ve becerikli bir&#160;ressamın hayatını özetlemek için korkunç bir yoldur.</p>
<p>Resimde bir Nac Mac Feegle adamcığı yoktur, ama ayıp bir jest yaptığı için bir Nac Mac Feegle adamcığının resimden silinmiş olması pekâlâ mümkündür. Tam da onların&#160;yapacağı türden bir şeydir bu.</p>
<p>Ah, bir çobanı, tabutuna konan bir parça ham yün ile gömme geleneği de doğrudur. Bir çobanın koyunlarmı&#160;ihmal edemeyeceğini tanrılar bile anlar. Bunu anlamayan&#160;tanrı, inanılmayı hak eden bir tanrı değildir zaten.</p>
<p>‘Öğlenışığı’ diye bir sözcük yoktur, ama olsa iyi olurdu.</p><div>
<p>-</p></div>
<p><a id="bookmark0"><sup><a href="#footnote1">1</a></sup></a></p>
<p> Muhtemelen 28 cm çapuldaydılar. Tiffany bu sefer ölçmemişti.</p>
</body>
</html>