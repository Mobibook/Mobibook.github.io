<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>küçük. özçüTç</h1>
<p>« A.OA.Cf}LAl^</p>
<p>Terry Pratchett</p>
<p>Otudem</p><div><img src="main-10.jpg" alt=""/></div><div><img src="main-11.jpg" alt=""/></div><h4>Böfâra 1</h4><h4>BAŞARILI BİR GÜM</h4>
<p>Bazı şeyler diğerlerinden önce başlar.</p>
<p>Yağan, bir yaz yağmuruydu; ama yağmurun kendisi bunun farkında değil gibiydi. Bir kış fırtınası gibi bardaktan boşanırcasına yağıyordu.</p>
<p>Bayan Sezgiye Kene, çarpık çurpuk çalıların yetersiz korumasına sığınmış, evreni keşfediyordu. Yağmur umurunda değildi. Cadılar kolay kururdu.</p>
<p>Evreni keşfetme işini; bir iple bağlanmış iki dal parçası, ortası delik bir taş, bir yumurta, kendi çoraplarından teki&#160;-ki onda da bir delik vardı- bir topluiğne, bir parça kâğıt ve&#160;minicik kalmış bir kurşunkalemle yapıyordu. Sihirbazların&#160;aksine, cadılar pek az malzeme ile idare etmeyi öğrenirdi.</p>
<p>Malzemeler birbirlerine bağlanmış, bükülmüş ve bir... aygıt yapılmıştı. Bayan Kene dürtüklediği zaman tuhaf tuhaf</p>
<p>hareket ediyordu. Çubuklardan biri yumurtanın tam ortasından geçiyor gibiydi ve tek bir iz bırakmadan diğer yandan çıkıyordu.</p>
<p>“Evet,” dedi Bayan Kene alçak sesle, yağmur, şapkasının kenarından akarken. “İşte burada. Dünyanın duvarlarında kesin bir dalgalanma. Çok endişe verici. Muhtemelen bir başka dünya burası ile bağlantı halinde. Bu hiç iyi değil. Oraya gitmeliyim. Ama sol dirseğime göre orada bir&#160;cadı var zaten.</p>
<p>O zaman o cadı halleder,” dedi küçük ve şimdilik gizemli bir ses, ayaklarının dibinden bir yerden.</p>
<p>“Hayır, doğru olamaz. O tarafta Tebeşir Bölgesi var,” dedi Bayan Kene. “Tebeşir zeminde iyi bir cadı yetişmez. Tebeşir dediğin, kilden birazcık serttir. Bir cadı yetiştirmek için&#160;iyi, sağlam kayalara ihtiyacın vardır, inan bana!” Bayan&#160;Kene başını iki yana sallayarak yağmur damlalarını çevreye saçtı. “Ama genelde dirseklerim çok güvenilirdir.”<a id="footnote1"></a><sup><a href="#bookmark0">1</a></sup>&#160;“Neden söz ediyorsun? Gidip görelim,” dedi ses. “Burada doğru düzgün iş çıkaramıyoruz, değil mi?”</p>
<p>Bu doğruydu. Ovalar cadılara iyi gelmezdi. Bayan Kene biraz otacılık yaparak, biraz kısmetsizlik falı bakarak<a id="footnote2"></a><sup><a href="#bookmark1">2</a></sup>&#160;birkaç kuruş kazanıyordu ve çoğu gece ahırlarda uyuyordu. İki kez de gölete atılmıştı.</p>
<p>“Öylesine içeri dalamam,” dedi. “Bir başka cadının bölgesine olmaz. Bu asla, ama asla işe yaramaz. Ama...” duraksadı, “Cadılar hiç yoktan ortaya çıkıvermezler. Bir bakalım...”</p>
<p>Cebinden çatlak bir fincan tabağı çıkardı ve şapkasını eğerek siperliğine dolan yağmur suyunu tabağa boşalttı.&#160;Sonra diğer cebinden bir mürekkep şişesi çıkardı ve suyu&#160;karartmaya yetecek kadar mürekkep döktü.</p>
<p>Yağmur damlamasın diye tabağı avuçlarının arasına aldı ve gözlerinin sesini dinledi.</p>
<p>Tiffany Sızı ırmağın kıyısında yüzüstü uzanmış, alabalık gıdıklıyordu. Onların kahkahalarını dinlemek hoşuna gidiyordu. Hava kabarcıkları ile geliyordu kahkahaların</p>
<p>sesi.</p>
<p>Biraz ötede, ırmak kıyısının bir tür çakıllı kumsala dönüştüğü yerde, erkek kardeşi Wentworth bir çubukla oynuyordu ve yapış yapış haliyle kesinlikle sopalıktı.</p>
<p>Her şey Wenthworth’ü yapış yapış hale getirebilirdi. Yıkanıp, kurutulup temiz bir odanın ortasına bırakıldıktan beş dakika sonra, Wentworth’ü yapış yapış bulurdunuz.&#160;Herhangi bir şeyden gelmezdi yapış yapışlığı. Öylesine yapış yapış olurdu işte. Ama, kurbağa yemesine engel olabildiğiniz sürece bakılması kolay bir çocuktu.</p>
<p>Tiffany’nin beyninde, Tiffany isminden pek de memnun olmayan küçük bir kısım vardı. Dokuz yaşındaydı ve Tiffany isminin birlikte yaşanması zor bir isim olacağını</p>
<p>hissediyordu. Üstelik, daha geçen hafta, büyüdüğünde cadı olmak istediğine karar vermişti ve Tiffany isminin bir cadıya&#160;yakışmayacağından emindi. İnsanlar gülerdi.</p>
<p>Tiffany’nin beynindeki bir başka kısım, “fısırtı” sözcüğünü düşünüyordu. Bu, çoğu insanın kullandığı türden bir sözcük değildi. Parmakları alabalığın çenesinin altını gıdıklarken sözcüğü kafasında evirip çevirdi.</p>
<p>Fısırtı... Ninesinin sözlüğüne göre “alçak, yumuşak, mırıldanır ya da fısıldar gibi bir ses” demekti. Sözcüğün&#160;tadı i iffany nin hoşuna gitmişti. Aklına, bir kapının ardında önemli sırlar fısıldayan uzun pelerinli insanları getiriyordu: Fısırfısırfısırfısırfısır....</p>
<p>Sözlüğü baştan sona okumuştu. Okumamak gerektiğini kimse söylememişti.</p>
<p>Bunun üzerinde düşünürken, mutlu alabalığın yüzüp gitmiş olduğunu fark etti. O sırada suda, yüzünden birkaç&#160;santim ötede başka bir şey fark etti.</p>
<p>Yuvarlak bir sepetti bu, yarım hindistancevizi kabuğundan büyük değildi, delikleri tıkayıp suyun üzerinde yüzmesini sağlayan bir şeyle kaplıydı. Yalnızca on beş santim boyunda, küçük bir adam, sepetin içinde ayakta duruyordu. Adamın gür, düzensiz, kızıl saçlarının arasına tüyler,&#160;boncuklar ve kumaş parçaları takılmıştı. Kızıl sakalı da&#160;saçları kadar fena durumdaydı. Bedeninin kalanında, mavi&#160;dövmelerle kaplanmamış yerler, minik bir etekle örtülmüştü. Adam yumruğunu ona sallayarak bağırıyordu:</p>
<p>“Amanın! Çışşarı ordan, seni kaçık mini kız seni! Yeşil kelleye tikkat!</p>
<p>Ve sonra teknesinin yanından sarkan ip parçasını çekiştirdi. Bir an sonra bir başka kızıl kafalı adam nefes nefese suyun yüzüne çıktı.</p>
<p>“Balııa zaman yoh!” dedi ilk adam, İkinciyi tekneye çekerek. “Yeşil kelle geliyo!”</p>
<p>“Amanın!” dedi sudan çıkan, üzerinden sular akarak. “Biz giderski!”</p>
<p>Sonra minicik bir küreği kaptı ve çabuk çabuk kürek çekerek sepeti hızla uzaklaştırdı.</p>
<p>“Afedersiniz!” diye bağırdı Tiffany. “Siz peri misiniz?”</p>
<p>Ama yanıt alamadı. Küçük, yuvarlak tekne sazların arasında kaybolmuştu bile.</p>
<p>Muhtemelen değiller, diye karar verdi Tiffany.</p>
<p>Sonra, karanlık bir sevinç içinde, bir fısırtı işitti. Rüzgâr yoktu, ama ırmak kıyısındaki karaağaç çalılıkları sallanmaya, hışırdamaya başladı. Sazlar da öyle. Eğilmediler, yalnızca bulanıklaştılar. Her şey bul anıklaşmış tı, sanki biri&#160;dünyayı eline almış, sallıyordu. Hava fışırdıyordu. İnsanlar&#160;kapalı kapılar arkasında fısıldıyordu...</p>
<p>Kıyının hemen dibindeki su köpürmeye başladı. Burası çok derin değildi; içine girse Tiffany’nin ancak dizlerine&#160;gelirdi. Ama aniden daha koyu, daha yeşil ve bir şekilde&#160;daha derin oldu...</p>
<p>Tam birkaç adım gerilemişti ki sudan; uzun, sıska kollar çıktı ve biraz önce durduğu yeri çılgınca pençeledi. Tiffany&#160;bir anlığına uzun, keskin dişleri, kocaman yuvarlak gözleri&#160;olan ince bir surat ve su bitkileri kadar yeşil, sırılsıklam&#160;saçlar gördü; sonra yaratık yine derinlere gömüldü.</p>
<p>Su, yaratığın üzerine kapanmadan Tiffany kıyıda, Wenthworth’ün kurbağa pastası yapmakta olduğu yere doğru koşmaya başlamıştı bile. Tam, köpüklü sular kıyıdaki&#160;kıvrımı dolanmıştı ki çocuğu kaptı. Su bir kez daha kaynadı,&#160;yeşil saçlı yaratık fırladı ve uzun kollar çamuru pençeledi.&#160;Sonra çığlık attı ve suya düştü.</p>
<p>“Çişim var!” diye haykırdı Wentworth.</p>
<p>Tiffany onu duymazdan geldi. Düşünceli bir ifade ile ırmağı izliyordu.</p>
<p>Hiç korkmuyorum, diye düşündü. Ne tuhaf. Korkmam gerekir, ama ben yalnızca kızgınım. Yani, korkuyu kor-kızıl&#160;bir top gibi hissedebiliyorum ama öfke, onun serbest kalmasına izin vermiyor...</p>
<p>“Wenny tuaalete gitçek işte, gitçem gitçem gitçem!” diye çığlık attı Wentworth.</p>
<p>“Git o zaman,” dedi Tiffany dalgın dalgın. Dalgalar hâlâ kıyıya vuruyordu.</p>
<p>Bunu kimseye anlatamazdı. Herkes, keyifleri yerindeyse, “Çocukta amma da hayal gücü var!” derdi. Değilse de, “Masal anlatma!”</p>
<p>Tiffany hâlâ öfkeliydi. Bir canavar ne cüretle ırmakta ortaya çıkardı? Özellikle de böylesine... böylesine... saçma&#160;bir canavar! Kim olduğunu sanıyordu o canavar kadın?</p>
<p>İşte bu Tiffany, eve dönüyor. Ayağında kocaman, ağır botlar... Babası tarafından sık sık onarılmışlar ve Tiffany’</p>
<p>den önce ablaları tarafından kullanılmış. Ayağından sıyrı-lıvermesin diye kat kat çorap giymesi gerekiyor. Gerçekten büyükler. Tiffany bazen kendini, botları gezdirmenin bir&#160;yolundan ibaretmiş gibi hissediyor.</p>
<p>Sonra bir de elbisesi var. Ondan önce ablalarına aitti ve annesi o elbiseyi o kadar çok kısalttı, uzattı, çıkarttı ve giydirdi ki artık atılması gerekirdi. Ama Tiffany elbisesini&#160;seviyor. Eteği ta ayak bileklerine kadar geliyor ve ilk rengi&#160;her ne idiyse, şimdi beyaza çalan mavi renkte; ki tesadüf&#160;eseri bu, tam da yolun kenarında uçuşan kelebeklerin rengi.</p>
<p>Tiffany’nin yüzü açık pembe, kahverengi gözleri ve kahverengi saçları var. Özel bir yüz değil. Onu izleyen biri&#160;olsa —örneğin bir tabağa doldurduğu siyah sudan izleyen&#160;biri- başını vücudunun geri kalanına göre biraz iri bulabilir, ama belki büyüdükçe doldurur o kafayı.</p>
<p>Şimdi yükselelim, daha yükselelim, ta ki yol bir kurdeleye, Tiffany ve kardeşi iki minik noktaya dönüşene kadar. İşte Tiffany’nin yaşadığı yer burası...</p>
<p>Buraya Tebeşir diyorlar. Sıcak yaz ortası güneşi altında, alçalıp yükselen yeşil otlaklar uzanıyor. Buradan bakınca,&#160;kısa çimenlerin üzerinde ağır ağır hareket eden koyun&#160;sürüleri, yeşil bir gökyüzündeki bulutlar gibi süzülüyor.&#160;Orada burada çoban köpekleri, akanyıldızlar gibi çimenlerin üzerinde koşturuyor.</p>
<p>Ve sonra, gözler daha da yükselince, arazi uzun, yeşil bir tümseğe dönüşüyor, tıpkı dünyanın üzerine uzanmış&#160;kocaman bir balina gibi...</p>
<p>... ve çevresinde, tabaktaki mürekkep karası renginde yağmur suyu var.</p>
<p>Bayan Kene başını kaldırdı.</p>
<p>&quot;Teknedeki o minik yaratık Nac Mac Feegle halkın-dandı!” dedi. “Peri ırkları arasında en çok korkulanı! Küçük Özgür Adamcıklar dan troller bile kaçar! Ve içlerinden biri&#160;kızı uyardı!”</p>
<p>“Cadı o kız, o zaman, öyle mi?” dedi ses.</p>
<p>O yaşta mı? imkânsız!’ dedi Bayan Kene. “Ona öğretecek kimse yok! Tebeşir’de cadı bulunmaz! Fazla yumuşak. Ama... kız korkmadı...”</p>
<p>Yağmur durmuştu. Bayan Kene başını kaldırdı ve sıkılıp suyu çıkarılmış alçak bulutlara baktı. Sekiz kilometre kadar uzaktaydılar.</p>
<p>Çocuğa göz kulak olmak gerek,” dedi. “Ama tebeşir dediğin, üzerinde cadı yetişmeyecek kadar yumuşaktır...”</p>
<p>Tebeşir’de daha yüksek olan tek şey dağlardı. Mor-gri, keskin yamaçlı dağların, yazın bile zirvelerinden karlar&#160;sarkar. “Gökyüzünün gelinleri,” demişti Sızı Nine onlara&#160;bir kez. Konuşması, özellikle de koyunlarla ilgili olmayan&#160;bir şey söylemesi o kadar sıra dışıydı ki Tiffany’nin aklında&#160;kalmıştı. Dahası, kesinlikle doğru bir şeydi söylediği. Kışın,&#160;hepsi beyazlara bürünmüşken ve kar serpintileri gelin başı&#160;gibi dalgalanırken dağlar tıpkı gelinler gibi görünüyordu.</p>
<p>Nine, eski sözcükler kullanırdı ve eski tuhaf deyimler bulurdu. Otlağa, Tebeşir yerine “yayla” derdi. Yaylalarda&#160;yeller soğuk eser, diye düşünmüştü Tiffany ve sözcük aklına yerleşivermişti.</p>
<p>Çiftliğe vardı.</p>
<p>İnsanlar Tiffany’yi yalnız bırakırdı. Zalimlik ya da kötülük olsun diye yapmazlardı bunu, yalnızca çiftlik büyüktü ve herkesin yapacak işi vardı. Tiffany kendine düşen işleri&#160;çok iyi yapardı ve böylece bir anlamda görünmez olurdu.&#160;Tiffany’nin işi sütçülüktü, iyi bir sütçüydü de. Tereyağını&#160;annesinden daha iyi yapıyordu ve insanlar peynirinin ne&#160;kadar güzel olduğunu söylerlerdi çoğunlukla. Bu bir yetenekti. Bazen, köye gezgin öğretmenler geldiği zaman gidip&#160;onlardan biraz eğitim alırdı. Ama daha çok karanlık ve serin süthanede çalışırdı. Bundan zevk alıyordu. Çiftlikte bir&#160;işe yaradığı anlamına geliyordu bu.</p>
<p>Babası, çiftliği Baron’dan kiralamıştı. İsmi de Yuva Çiftliğimdi. Çiftliğin sahibi Baron’du; ama yüzyıllardır Sızı ailesi işliyordu onu. Bu yüzden babası zaman zaman, akşam bir bira içtikten sonra sessizce “Toprağa sorsalar Sızı ailesine ait olduğunu söyler,” derdi. Tiffany’nin annesi ona bu&#160;şekilde konuşmamasını söylerdi, Nine’nin iki sene önceki&#160;ölümünden beri Baron, Bay Sızı’ya karşı çok saygılı davranıyordu, onun bu tepelerdeki en iyi çoban olduğunu söylüyordu ve köylüler bugünlerde Baronun o kadar da kötü&#160;olmadığını savunuyordu. “Saygılı olmak işe yarıyor, zavallı adamın kendi dertleri var,” derdi Tiffany’nin annesi.</p>
<p>Ama bazen babası, bu bölgeye dair belgelerde yüzyıllardır Sızı adının (ya da Sancı, Ağrı, Yangı; yazılışı değişiyordu ama anlamı aynı kalıyordu) geçtiğini söyleyerek ısrar ediyordu. ‘Bu tepeler bizim iliklerimize işlemiş, biz&#160;öteden beri çobanız,” diyordu.</p>
<p>Tiffany bununla gurur duyuyordu; ama tuhaf bir gurur... Çünkü atalarının birazcık gezdiği ya da zaman zaman&#160;değişik şeyler denediği gerçeği ile gurur duymak hoş olabilirdi. Ama bir şeyle gurur duymalıydınız: Sessiz ve ağır&#160;bir adam olan babası, Tiffany kendini bildi bileli aynı espriyi yapardı; yüzlerce senedir, bir Sızı neslinden bir sonrakine aktarılmış olan espriyi.</p>
<p>Derdi ki, “Bir iş günü daha bitti ve her yanım Sızı” ya da “Yatıyorum Sızı, kalkıyorum Sızı” ya da “Tepeden tırnağa&#160;Sızı olmuşum.” Üçüncü söylenişinden sonra artık gülünç&#160;gelmiyordu, ama her hafta en az bir tanesini söylemese&#160;Tiffany eksikliğini hissederdi. Gülünç olmaları gerekmiyordu zaten, onlar baba şakalarıydı. Hem, nasıl yazılırsa&#160;yazılsın, Tiffany’nin atalarının içi, burada kalmak için sızlıyordu, gitmek için değil.</p>
<p>Mutfakta kimse yoktu. Annesi muhtemelen erkeklere öğle yemeği götürmek için koyun kırkma ağılına gitmişti.&#160;Erkekler bu hafta koyun kırkıyorlardı. Ablaları Hannah ve&#160;Fastidia da oradaydı, koyun yünlerini topluyor, genç erkekleri süzüyorlardı. Koyunlar kırkılırken çalışmaya can&#160;atarlardı.</p>
<p>Koca, kara sobanın yanında, bir kütüphaneye sahip olma fikrinden hoşlanan annesinin hâlâ, Sızı Ninenin kütüpha-</p>
<p>nesi dediği raf vardı. Onun dışında herkes “Nine’nin Rafı” derdi.</p>
<p>Küçük bir raftı. Kitaplar; zencefil kristalleriyle dolu bir kavanoz ile Tiffany’nin altı yaşındayken panayırda kazandığı çoban kız biblosu arasına sıkıştırılmıştı.</p>
<p>Büyük çiftlik defterini saymazsanız yalnızca beş kitap vardı. Tiffany’ye göre büyük çiftlik defteri kitap sayılmıyordu, çünkü onu kendiniz yazmak zorundaydmız. Bir sözlük vardı. Her sene değişen Almanak vardı. Onun yanında&#160;da Koyun Hastalıkları kitabı... Şişman bir kitaptı, ninesinin koyduğu ayraçlarla doluydu.</p>
<p>Sızı Nine, koyunlar konusunda uzmandı; onlar için, “Göz, diş ve kemik torbasından başka bir şey değil bunlar,&#160;ölmek için devamlı yeni yollar arıyorlar” derdi. Diğer çobanlar hasta hayvanlarına bir bakması için onu çağırmak&#160;üzere kilometrelerce yol yürürdü. Onlara göre Nine’de sihirli bir dokunuş vardı, ama Nine hem koyunlar hem de&#160;insanlar için en iyi ilacın bir kaşık terebentin, iyi bir küfür&#160;ve bir tekme olduğunu söylerdi. Kitabın her yerine, Nine’&#160;nin kendi uydurduğu koyun ilaçlarının tariflerinin yazılı&#160;olduğu kâğıt parçaları sokuşturulmuştu. Çoğu tarif terebentin içeriyordu, ama bazılarında küfür de vardı.</p>
<p>Koyun kitabının yanında Tebeşir Çiçekleri adlı ince, küçük bir kitap vardı. Otlaklardaki çimenler minik, karmaşık çiçeklerle doluydu, örneğin çuha çiçeği ve çan çiçeği,&#160;hatta otlayan koyunlardan bir şekilde kurtulmuş daha küçük çiçekler. Tebeşir’de, koyunlardan ve kış tipilerinden</p>
<p>kurtulmak için çiçeklerin güçlü ve kurnaz olmaları gerekirdi.</p>
<p>Biri uzun zaman önce çiçek resimlerini boyamıştı. Kitabın iç kapağına düzgün bir elyazısı ile “Sarah Grizzel” yazılmıştı. Evlenmeden önce Nine’nin adı buydu. Ama Sızı isminin Grizzel isminden daha iyi olduğunu düşünüyordu&#160;belli ki.</p>
<p>Son olarak da Uslu Çocuğun Peri Masalları Kitabı adlı eski püskü bir kitap vardı.</p>
<p>Tiffany bir sandalyenin üzerine çıktı ve kitabı indirdi. Aradığı sayfayı bulana kadar karıştırdı ve uzun uzun baktı.&#160;Sonra kitabı kaldırdı, sandalyeyi yerine koydu ve çanak&#160;çömlek dolabını açtı.</p>
<p>Bir çorba tabağı buldu, çekmeceye gitti, annesinin dikiş dikerken kullandığı mezurayı buldu ve tabağı ölçtü.</p>
<p>“Hmm,” dedi, “yirmi santim. Neden öyle demediler?”</p>
<p>Kızartma tavalarının en büyüğünü, asılı olduğu çengelden aldı. Bu tavayla aynı anda bir düzine kişiye kahvaltı hazırlanabilirdi. Çekmece dolabının üzerindeki kavanozdan biraz şeker aldı ve onları eski bir kesekâğıdma koydu.&#160;Sonra, Wentworth’ü somurtkan bir hayret içinde bırakarak onun yapış yapış elini tutup ırmağa yollandı.</p>
<p>Orada her şey yolunda görünüyordu, ama bunun onu aldatmasına izin vermeyecekti. Bütün alabalıklar kaçmıştı&#160;ve kuşlar ötmüyordu.</p>
<p>Irmak kıyısında, uygun büyüklükte bir çalının yanında yer buldu. Sonra bir tahta parçasını olanca gücüyle yere,</p>
<p>suyun kenarına çaktı ve şeker torbasını tahta parçasına bağladı.</p>
<p>“Wentworth, şeker!” diye bağırdı.</p>
<p>Kızartma tavasını kavradı ve çalının arkasına saklandı.</p>
<p>Wentworth, şekerlerin yanma koştu ve torbayı almaya çalıştı ama yerinden kıpırdatamadı.</p>
<p>“Benim çişim var!” diye bağırdı, çünkü genelde işe yarayan bir tehditti. Tombul parmakları, düğümleri tırmaladı.</p>
<p>Tiffany suyu dikkatle izliyordu. Koyulaşmış mıydı? Yeşermiş miydi? Şuradaki yalnızca bir su bitkisi miydi? O&#160;kabarcıklar yalnızca kahkaha atan bir alabalıktan mı çıkıyordu?</p>
<p>Hayır.</p>
<p>Kızartma tavasını tokaç gibi sallayarak saklandığı yerden fırladı. Çığlıklar atarak sudan fırlayan canavar, güm diye karşıdan gelen kızartma tavasına çarptı.</p>
<p>İyi bir gümdü, iyi becerilmiş bir gümün işareti olan şu “oyoyoyoyoyoyoyoyoyoynnnnnngggggg” sesini çıkartmıştı.</p>
<p>Yaratık bir an orada asılı kaldı, suya birkaç diş ve yeşil bitki parçası düştü, sonra yavaşça kaydı ve kocaman hava&#160;kabarcıkları çıkararak battı.</p>
<p>Su berraklaştı ve bir kez daha sığ, buz gibi soğuk, dibi çakıl taşları ile döşeli aynı tanıdık ırmak oldu.</p>
<p>“Ben şeker istiyom işte!” diye bağırdı Wentworth. Şekerin olduğu yerde başka hiçbir şeyin önemi yoktu onun için.</p>
<p>Tiffany ipi çözdü ve şekerleri kardeşine verdi. Wenth-worth şekerleri, her zamanki gibi çabucak yedi. Tiffany kardeşi kusana kadar bekledi, sonra düşünceler içinde eve&#160;döndü.</p>
<p>Sazların arasında, çok aşağılarda, küçük bir ses fısıldadı.</p>
<p>“Amanın, Mini Bobby, bunu gördün mü?”</p>
<p>“He ye. En iyisi biz giderski ve Koca Adam’a, kocakarıyı bulduumuzu söylerski.”</p>
<p>Bayan Kene tozlu yolda koşuyordu. Cadılar koşarken görülmekten hoşlanmazlar. Bu hiç de profesyonelce görünmez. Aynı zamanda, bir şeyler taşırken görülmeleri de&#160;uygun olmaz ve Bayan Kene’nin sırtında çadırı vardı.</p>
<p>Bunlara ek olarak, buhar bulutları saçıyordu. Cadılar içten dışa kurur.</p>
<p>“Ne kadar çok dişi vardı!” dedi gizemli ses, bu sefer Bayan Kene’nin şapkasının içinden.</p>
<p>“Biliyorum!” diye terslendi Bayan Kene.</p>
<p>“Kız tavayı bir savurdu, kafasına geçiriverdi!”</p>
<p>“Evet. Biliyorum.”</p>
<p>“Öylesine!”</p>
<p>“Evet. Çok etkileyici,” dedi Bayan Kene. Nefes nefese kalmaya başlamıştı. Dahası, otlakların alçak yamaçlarına&#160;gelmişlerdi ve Bayan Kene tebeşir üzerinde hiç rahat değildi.</p>
<p>Gezgin bir cadı, ayağının altında sağlam zemin isterdi; bıçakla kesebileceğiniz kadar yumuşak bir kaya değil.</p>
<p>“Etkileyici mi?” dedi ses. “Yem olarak kardeşini kullandı!”</p>
<p>“Şaşırtıcı, değil mi?” dedi Bayan Kene. “Böylesine hızlı düşünebilmek... ah, hayır...” Başı dönmeye başlayınca&#160;koşmayı bıraktı, bir tarla duvarına yaslandı.</p>
<p>“Neler oluyor? Neler oluyor?” dedi şapkasından gelen ses. “Neredeyse düşüyordum!”</p>
<p>“Bu sefil tebeşir yüzünden! Şimdiden hissedebiliyorum! Ben doğru dürüst toprak üzerinde büyü yapabilirim. Kaya&#160;her zaman iyidir, hatta kil üzerinde de fena değilimdir...&#160;Ama tebeşir ne biri ne de öteki! Ben jeolojiye çok duyar-lıyım, biliyorsun.”</p>
<p>“Bana ne anlatmaya çalışıyorsun?” dedi ses.</p>
<p>“Tebeşir... aç topraktır. Tebeşir üzerinde fazla gücüm</p>
<p>yok.”</p>
<p>Sesin gizli sahibi, “Düşecek misin?” dedi.</p>
<p>“Yo, yo! Yalnızca büyü işe yaramıyor...”</p>
<p>Bayan Kene cadıya benzemezdi. Çoğu cadı, cadıya benzemez, en azından gezgin olanlar. Eğitimsiz insanlar arasında dolanıyorsanız cadıya benzemek tehlikeli olabilir. Aynı sebepten, herhangi bir gizemli takı takmıyordu, pırıl&#160;pırıl parlayan büyülü bıçağı yoktu, kafatası desenleri ile&#160;çepeçevre süslenmiş gümüş kadehi de yoktu. Kıvılcımlar</p>
<p>saçan çalı süpürgesi taşımıyordu, çünkü bütün bunlar çevrede bir cadı bulunuyor olabileceğine dair minik ipuçlarıy-dı. Ceplerinde birkaç dal parçası, belki bir parça sicim, bir iki madeni para ve elbette şans muskasından daha büyülü&#160;hiçbir şey taşımıyordu.</p>
<p>Kırsalda yaşayan herkes muska taşırdı. Bayan Kene, muska taşımazsanız insanların cadı olduğunuzdan şüphelendiği sonucuna varmıştı. Cadı olmak için biraz kurnaz&#160;olmanız gerekiyordu.</p>
<p>Bayan Kene’nin sivri tepeli bir şapkası vardı, ama büyülü bir şapkaydı ve ancak o istediği zaman sivriliyordu.</p>
<p>Çantasındaki, herhangi birini şüphelendirebilecek tek şey, Büyük Williamson tarafından yazılan, “Kaçışbilime&#160;Giriş” isimli çok küçük, kirli bir kitapçıktı. İşinizin risklerinden biri elleriniz bağlanmış halde bir gölete atılmaksa,&#160;düğüm çözmek konusunda şaşırtıcı ölçüde iyi olmalıydınız. Aksi halde giyinik olarak otuz metre su altında yüzme&#160;ve içi boş bir saz aracılığı ile nefes alarak sazların arasında&#160;saklanma yeteneğinin hiçbir önemi olmazdı.</p>
<p>“Burada büyü yapamıyor musun?” dedi şapkadaki ses.</p>
<p>“Evet, yapamıyorum,” dedi Bayan Kene.</p>
<p>Şıngırtılar duyunca başını kaldırıp baktı. Beyaz yoldan tuhaf bir kafile yaklaşıyordu, daha çok parlak renkli örtülerle örtülmüş küçük arabalar çeken eşeklerden oluşan bir&#160;kafile. Arabaların yanında, bellerine dek tozlanmış insanlar</p>
<p>yürüyordu. Çoğunluğu erkekti. Parlak renkli cüppeler giymişlerdi -en azından seneler boyunca toz ve çamur içinde sürüklenmeden önce parlak renkli olan cüppeler- ve her&#160;biri kare şeklinde siyah şapkalar takmışlardı.</p>
<p>Bayan Kene gülümsedi.</p>
<p>Tenekecilere benziyorlardı, ama aralarında çaydanlık onarabilecek tek bir kişi olmadığından emindi Bayan Kene.&#160;Bu insanların yaptığı iş, görünmez şeyler satmaktı. Ve ellerindeki şeyleri sattıktan sonra, o şeyler hâlâ ellerinde olurdu. Herkesin ihtiyaç duyduğu ama genellikle kimsenin&#160;istemediği şeyler satarlardı. Evrenin anahtarını, evrenin&#160;kilitli olduğunu bile bilmeyen insanlara satarlardı.</p>
<p>“Yapamıyorum,” dedi Bayan Kene doğrularak. “Ama öğretebilirim!”</p>
<p>Tiffany, sabahın geri kalanını süthanede çalışarak geçirdi. Yapılması gereken peynirler vardı.</p>
<p>Öğle yemeğinde ekmek ve reçel yediler. Annesi, “Bugün öğretmenlerin kasabaya geliyor,” dedi. “İşlerini bitir-diysen gidebilirsin.”</p>
<p>Tiffany, “Evet, daha fazla bilgi edinmek istediğim bir iki konu var,” diye onayladı.</p>
<p>“O zaman yanma yarım düzine havuç ve bir yumurta al. Eminim bir yumurta, o zavallıların işlerine yarar.”</p>
<p>Tiffany öğle yemeğini yedikten sonra yanma yarım düzine havuç ile bir yumurta aldı ve bir yumurta değerinde eğitim almaya gitti.</p>
<p>Köydeki oğlanların çoğu, büyüdüğü zaman babalarının yaptığı işi yapardı ya da en azından köyde bir başkasının&#160;babasının öğretebileceği bir başka işi. Kızların, büyüyüp&#160;birinin karısı olması beklenirdi. Aynı zamanda okuma yazma öğrenmeleri beklenirdi, çünkü okuma yazma oğlanların beceremeyeceği kadar çok dikkat gerektiren, yumuşak&#160;ev işlerinden sayılırdı.</p>
<p>Bununla beraber, “Dağların öte yanında ne var?” ve “Nasıl oluyor da gökten yağmur yağıyor?” gibi detayları merak ederek zaman harcamasınlar diye oğlanların bile öğrenmesi gereken birkaç başka şey olduğunu hissederdi herkes.</p>
<p>Köydeki her aile her sene Almanak’ın bir kopyasını alırdı ve Almanak bir tür eğitim sağlardı. Büyük, kaim bir kitaptı. Uzak bir yerlerde basılmıştı ve aym evreleri, fasulye ekmek için doğru zaman gibi bir sürü detay içerirdi. Aynı zamanda, gelecek sene için birkaç kehanette bulunur, Klatch&#160;ve Hersheba gibi uzak yerlerden bahsederdi. Tiffany, Alma-nak’ta Klatch’ın resmini görmüştü. Resimde çölde duran&#160;bir deve vardı. O iki şeyin ne olduğunu ancak annesi söylediği zaman öğrenebilmişti. Ve o resim Klatch’tı: Çölde&#160;bir deve. Daha fazlası var mı diye merak etmişti, ama herkesin tek bildiği bu gibiydi: “Klatch: Deve ve çöl.”</p>
<p>işte sorun buydu. Engellemenin bir yolunu bulmazsanız insanlar durmaksızın soru soruyordu.</p>
<p>Öğretmenler bu konuda faydalı oluyordu. Tenekeciler, gezgin demirciler, mucizeler yaratan otacılar, giysi satıcıları, falcılar ve insanların her gün ihtiyaç duymadığı ama&#160;zaman zaman faydalı bulduğu şeyler satan tüm diğer gezginlerle beraber, gruplar halinde dağlarda dolaşıyorlardı.</p>
<p>Köyden köye giderek pek çok konuda kısa dersler veriyorlardı. Diğer gezginlerden uzak duruyorlardı ve hırpani cüppeleri ile tuhaf kare şapkaları içinde oldukça gizemliydiler. “Oluklu-sac” gibi uzun sözcükler kullanıyorlardı.&#160;Zorlu hayatlar yaşıyorlar, dinleyen herkese ders vererek&#160;kazandıkları yiyeceklerle geçiniyorlar, ders vermedikleri&#160;zaman da fırınlanmış kirpi yiyorlardı. Matematik öğretmenlerinin saydığı, astronomi öğretmenlerinin ölçtüğü,&#160;edebiyat öğretmenlerinin isim verdiği yıldızların altında&#160;uyuyorlardı. Coğrafya öğretmenleri ormanlarda kayboluyorlar ve ayı tuzaklarına yakalanıyorlardı.</p>
<p>İnsanlar genelde onları görünce çok memnun oluyorlardı. Ne de olsa öğretmenler, çocukların çenesini kapatmaya yetecek kadar çok şey öğretiyorlardı, ki asıl önemli olan da buydu. Ama tavuk çalmasınlar diye, gece çöktüğünde her zaman köylerden kovuluyorlardı.</p>
<p>Bugün, parlak renkli minik çardaklar ve çadırlar köyün hemen dışında bir tarlaya kurulmuştu. Her birinin arkasında, çadır bezinden yüksek duvarlarla çevrilmiş küçük kare&#160;alanlar vardı ve karşılığını ödemeden dersleri dinlemeye</p>
<p>çalışabilecek kişilere karşı her alanın çevresinde çırak öğretmenler devriye geziyordu.</p>
<p>Tiffany’nin gördüğü ilk çadırın şöyle bir tabelası vardı:</p>
<p>u</p><div>
<p>COÇRAFİ! COQRAFİ!&#160;COQRAFİ!</p>
<p>Yalnızca bügün: bütün büyük kara parçaları ve okyunuslar</p>
<p>ARTI buzullar hakkında bilmeniz gereken herbişi!</p>
<p>Ücret bir peni ya da Her Tür Büyük Sebze!</p></div>
<p>Tiffany, bu öğretmenin büyük kara parçaları konusunda uzman olsa da yan bölmedeki adamdan biraz yardım alabileceğini bilecek kadar kitap okumuştu:</p>
<p>r-v--------s* —</p>
<p>/ İmlâ ve tJöktalama İşaretlerinin Mucizeleri &#160;&#160;&#160;<sup>:</sup></p>
<p>1. &#160;&#160;&#160;Vİryüt katkında şüpkeyeyer bırakmadan karaltar</p>
<p>2. &#160;&#160;&#160;I nerece, £ nereye, artık biliniycr</p>
<p>3. &#160;&#160;&#160;tOöktalı Vuyül’ünyızemi ÇÖZljLDli</p>
<p>4. &#160;&#160;&#160;k işaretiniyörün (küçük bir ek ücret karşılıyı)</p>
<p>5. &#160;&#160;&#160;köşeli parantezle eylenin</p>
<p>Sebze, yumurta ve teiniz kullanılmış yiysıter kabul edilir, h</p><h5>L-U......-_____nj___/</h5>
<p>Onun yanındaki bölme, tarihten alınmış sahnelerle süslenmişti; daha çok birbirlerinin kafasını kesen krallar ve benzer ilgi çekici sahnelerle... Bölmenin önündeki öğretmenin üzerinde, kenarları tavşan postu ile çevrili, lime lime&#160;olmuş kırmızı bir cüppe vardı. Üzerine bayraklar tutturulmuş eski bir silindir şapka takmıştı. Elindeki küçük megafonu Tiffany’ye çevirdi:</p>
<p>“Çağlar Boyunca Kralların Ölümü?” dedi. “Çok eğitici, bol bol kan var!”</p>
<p>“İstemem,” dedi Tiffany.</p>
<p>“Ah, nereden geldiğini bilmen gerekir küçük hanım,” dedi öğretmen. “Yoksa nereye gittiğini nasıl bileceksin?”</p>
<p>“Eski bir Sızı soyundan geliyorum,” dedi Tiffany, “ve sanırım yoluma gidiyorum.”</p>
<p>Aradığı şeyi hayvan resimleri ile süslenmiş bir bölmede buldu. Aralarında bir de deve resmi görünce memnun&#160;oldu.</p>
<p>Tabela şöyle diyordu:</p>
<p>Faydalı Yaraüklar. Bugün: Dostumuz Kirpi</p>
<p>Irmakta gördüğü şeyin faydalı olup olmadığını merak etti, öğrenebileceği tek yer burası gibiydi. Bölmenin içindeki sıralara oturmuş birkaç çocuk dersin başlamasını bekliyordu, ama öğretmen boş yerleri doldurma umuduyla&#160;bölmenin önünde duruyordu hâlâ.</p>
<p>“Merhaba küçük kız,” dedi adam ve bu, büyük hatalarının ilkiydi yalnızca. “Sen kirpiler hakkında her şeyi öğrenmeyi istiyörsündür eminim, ha?”</p>
<p>“Bunu geçen yaz öğrenmiştim,” dedi Tiffany.</p>
<p>Adam dikkatle baktı ve yüzündeki sırıtış soldu. “Ah, evet,” dedi. “Hatırlıyorum. Bir sürü... küçük soru... sormuştun.”</p>
<p>“Bugün bir sorumun yanıtlanmasını istiyorum,” dedi Tiffany.</p>
<p>“Bebek kirpilerin nasıl olduğunu sormayacaksan olur,” dedi adam.</p>
<p>“Hayır,” dedi Tiffany sabırla. “Zooloji hakkında.”</p>
<p>“Zooloji ha? Bu büyük bir laf, değil mi?”</p>
<p>“Hayır, aslında değil,” dedi Tiffany. “Büyüklük taslamak büyük bir laf. Zooloji aslında oldukça kısa.”</p>
<p>Öğretmenin gözleri daha da kısıldı. Tiffany gibi çocuklar kötü haber demekti. “Görüyorum ki akıllı bir çocuksun,” dedi. “Ama bu taraflarda zooloji öğretmeni olduğunu duymadım. Veteriner evet, ama zooloji yok. Merak ettiğin&#160;belli bir hayvan var mı?”</p>
<p>“Jenny Yeşil-Diş. İri dişleri, pençeleri ve çorba tabağına benzeyen gözleri olan, suda yaşayan bir canavar,” dedi&#160;Tiffany.</p>
<p>“Ne boy çorba tabağı? Büyük çorba tabağı mı? Belki birkaç peksimetle, hatta bir somun ekmekle yenecek eksiksiz bir porsiyon çorba çanağı mı, yoksa kastettiğin yalnızca&#160;çorba ve salata sipariş ettiğinde gelen küçük tas mı?”</p>
<p>“Çapı yirmi santim olan çorba tabağı,” dedi Tiffany. Hayatı boyunca çorba ve salata sipariş etmemişti. “Ölçtüm.”</p>
<p>“Hımm, bu şaşırtıcı,” dedi öğretmen. “Öyle bir şey bildiğimi sanmıyorum. Hiç faydalı değil, bu kadarını biliyorum. Bana uyduruk bir yaratık gibi geldi.”</p>
<p>“Evet, ben de öyle düşündüm,” dedi Tiffany. “Ama yine de hakkında daha fazlasını öğrenmek istiyorum.”</p>
<p>“Eh, şu kadını deneyebilirsin. Yeni biri.”</p>
<p>Öğretmen, başparmağını sıranın sonundaki küçük çadıra doğru yöneltti. Siyah ve oldukça hırpani bir çadırdı. Tabelası yoktu, hele ünlem işaretleri hiç yoktu.</p>
<p>“O ne öğretiyor?” diye sordu.</p>
<p>“Bilmiyorum,” dedi öğretmen. “Kendisi düşünce diyor, ama bunu nasıl öğretirsin bilmiyorum. Ücret bir havuç.&#160;Teşekkür ederim.”</p>
<p>Yaklaştığı zaman Tiffany, çadırın dışına iğnelenmiş küçük bir ilan gördü. Üzerinde, bağırmak yerine fısıldayan harflerle şöyle yazıyordu:</p>
<p>-----w--- 1*1 &#160;&#160;&#160;&quot;</p>
<p>Kolay Kolay UnüKmayacağm Bir Ders&#160;Öğrenebilirim Sana</p><div><img src="main-12.jpg" alt=""/></div><div><img src="main-13.jpg" alt=""/></div><h5>Böfüro 2</h5><h4>BAYAN KENE</h4>
<p>Tiffany ilanı okudu ve gülümsedi.</p>
<p>“Aha,” dedi. Vurabileceği herhangi bir tahta yoktu, bu yüzden daha yüksek sesle, “Tak, tak,” diye ekledi,&#160;içeriden bir kadın sesi, “Kim o?” dedi.</p>
<p>“Tiffany,” dedi Tiffany.</p>
<p>“Hangi Tiffany?” dedi ses.</p>
<p>“Şaka yapmaya çalışmayan Tiffany.”</p>
<p>“Ah... Bu umut vaadediyor. İçeri gir.”</p>
<p>Tiffany çadır örtüsünü kenara itti. Çadırın içi karanlık, havasız ve sıcaktı. Küçük bir masanın arkasında sıska biri&#160;oturuyordu. Çok keskin, ince bir burnu vardı ve kâğıt çiçeklerle süslenmiş, siyah bir hasır şapka takmıştı. Öyle bir&#160;yüzün üzerinde kesinlikle uygunsuz kaçıyordu.</p>
<p>“Sen cadı mısın?” dedi Tiffany. “Öyleysen de önemli değil.”</p>
<p>“Durup dururken sormak için ne tuhaf bir soru,” dedi kadın. Birazcık şok geçirmiş gibi görünüyordu. “Baron’u-nuz bu bölgede cadılığı yasakladı, bunu biliyorsun ve&#160;senin bana söylediğin ilk şey, ‘Sen cadı mısın?’ Neden cadı&#160;olacakmışım ki?”</p>
<p>“Eh, tepeden tırnağa siyahlar giymişsin,” dedi Tiffany.</p>
<p>“Herkes siyah giyebilir,” dedi kadın. “Bunun özel bir anlamı yok.”</p>
<p>“Ve üzerinde çiçekler olan hasır şapka takmışsın,” diye devam etti Tiffany.</p>
<p>“Aha! Bu kanıtlıyor yani?” dedi kadın. “Cadılar yüksek sivri şapkalar takar. Bunu herkes bilir, aptal çocuk.”</p>
<p>“Evet, ama cadılar aynı zamanda çok akıllıdır,” dedi Tiffany sakin sakin. Kadının gözlerinde, devam etmesini&#160;söyleyen bir ışıltı vardı. “Gizli gizli dolanırlar. Muhtemelen cadıya benzemezler. Ve buraya gelen bir cadı, Baron’u&#160;tanırdı. Bu yüzden herkesin, cadıların takmadığını bildiği&#160;türden bir şapka takardı.”</p>
<p>Kadın ona bakakaldı. “Bu inanılmaz ölçüde başarılı bir mantık yürütme,” dedi sonunda. “Sen iyi bir cadı avcısı&#160;olurdun. Eskiden cadıları yaktıklarım biliyor musun? Ne&#160;tür şapka takarsam takayım sen bunun benim cadı olduğumu kanıtladığını söylerdin, değil mi?”</p>
<p>“Eh, şapkanın üzerinde oturan kurbağa da biraz ipucu veriyor,” dedi Tiffany.</p>
<p>“Aslında bir kara kurbağasıyım,” dedi yaratık. Kâğıt çiçeklerin arasından Tiffany’ye bakıyordu.</p>
<p>“Kara kurbağası olmak için fazla sarısın.”</p>
<p>“Biraz hastayım,” dedi kurbağa.</p>
<p>“Ve konuşuyorsun,” dedi Tiffany.</p>
<p>“Benim sözümden başka kanıtın yok,” dedi kurbağa. Kâğıt çiçeklerin arasında kayboldu. “Hiçbir şey kanıtlaya-mazsın.”</p>
<p>“Üzerinde kibrit taşımıyorsun, değil mi?” dedi kadın Tiffany’ye.</p>
<p>“Hayır.”</p>
<p>“Güzel, güzel. Yalnızca kontrol edeyim dedim.”</p>
<p>Kadın bir karara varmaya çalışırmış gibi, Tiffany’ye uzun uzun bakarken bir sessizlik daha oldu.</p>
<p>“Adım Bayan Kene. Gerçekten de ben bir cadıyım. Bu bir cadı için iyi bir isim elbette,” dedi sonunda.</p>
<p>“Kan emen asalaktan mı bahsediyorsun?” dedi Tiffany, alnını kırıştırarak.</p>
<p>“Pardon?” dedi Bayan Kene soğuk soğuk.</p>
<p>“Kene,” dedi Tiffany. “Koyunların üzerinde olur. Ama terebentin kullanırsan... ”</p>
<p>“Benim kastettiğim, ‘bayanken’ gibi bir tınısı olduğu,” dedi Bayan Kene.</p>
<p>“Ah, çinas demek istiyorsun, yani sözcük oyunu,” dedi Tiffany. “Bu durumda Bayan Kin de olabilirdin, birisine&#160;duyulan nefret, bu da ‘bayanken’ gibi geliyor kulağa. Ya da&#160;Bayan Ten olurdun, bu da...”</p>
<p>“Yangın çıkmış ev gibi anlaşacağımızı görebiliyorum,” dedi Bayan Kene. “Canlı kurtulan olmayabilir.”</p>
<p>“Gerçekten bir cadı mısın?”</p>
<p>“Ah, hadi ama,” dedi Bayan Kene. “Evet, evet, ben bir cadıyım. Konuşan bir hayvanım, başkalarının dilbilgisi hatalarını düzeltmek gibi bir eğilimim -cinas denir bu arada,&#160;çinas değil- ve burnumu başkalarının işlerine sokma aşkım var ve evet, bir de sivri tepeli şapkam.&quot;</p>
<p>“Yayı şimdi çalıştırabilir miyim?” dedi kurbağa.</p>
<p>“Evet,” dedi Bayan Kene, gözlerini Tiffany’den ayırmadan. “Yayı çalıştırabilirsin.”</p>
<p>“Yayı çalıştırmak hoşuma gidiyor,” dedi kurbağa, şapkanın arkasına emekleyerek.</p>
<p>Bir tıkırtı ve ağır bir tuap-tuap sesi duyuldu. Şapkanın ortası, kâğıt çiçeklerin arasında yavaşça, duraksayarak&#160;yükseldi. Kâğıt çiçekler düştü.</p>
<p>“Şey...” dedi Tiffany.</p>
<p>“Bir sorun mu var?” dedi Bayan Kene.</p>
<p>Son bir tuap sesi ile şapkanın tepesi mükemmel bir koni oluşturdu.</p>
<p>“Hemen kaçıp Baron’a söylemeyeceğimi nereden biliyorsun?” dedi Tiffany.</p>
<p>“Çünkü bunu yapmak için en ufak bir arzu bile duymuyorsun,” dedi Bayan Kene. “Kesinlikle büyülendin. Sen bir cadı olmak istiyorsun, haksız mıyım? Muhtemelen bir&#160;çalı süpürgesine binip uçmak istiyorsun, değil mi?”</p>
<p>“Ah, evet!” Tiffany sık sık uçmayı düşlemişti. Bayan Kene’nin bir sonraki sözleri yeryüzüne indirdi onu.</p>
<p>' Gerçekten mi? Çok kalın don giymek hoşuna mı gidiyor? İnan bana, uçman gerekiyorsa iki kat yünlü don, üzerine de çadır bezinden bir tane giymen gerekiyor, ki ne kadar dantel dikersen dik bunun hiç de kadınsı olmadığını sana söylemem gerek. Yukarısı gerçekten soğuk olabiliyor.&#160;İnsanlar bunu unutuyor. Sonra bir de çalı süpürgesindeki&#160;dikenler var. Bana dikenleri sorma. Dikenlerden bahsetmeyeceğim.”</p>
<p>Ama seni sıcak tutacak bir büyü kullanamıyor musun?” dedi Tiffany.</p>
<p>Kullanabilirdim. Ama bir cadı bu tür şeyler yapmaz. Bir kez ısınmak için büyü kullanırsan, başka şeyler için de&#160;büyü kullanmaya başlarsın.”</p>
<p>“Ama bir cadının yapması gereken de bu değil mi...” diye başladı Tiffany.</p>
<p>“Büyü öğrendiğin zaman, yani gerçekten büyü öğrendiğin zaman, büyü hakkında öğrenebildiğin her şeyi öğrendiğin zaman, işte o zaman en önemli dersi hâlâ öğrenmemiş olursun,” dedi Bayan Kene.</p>
<p>“Nedir o?”</p>
<p>“Büyü kullanmamayı. Cadılar gerçekten gerekli olmadığı sürece büyü kullanmaz. Zor iştir, kontrol etmesi güçtür. Biz başka şeyler yaparız. Bir cadı olan biten her şeye dikkat eder. Bir cadı kafasını kullanır. Bir cadı kendinden&#160;emindir. Bir cadının her zaman bir parça ipi vardır...”</p>
<p>“Benim de her zaman bir parça ipim olur!” dedi Tiffany. “Her zaman işe yarar!”</p>
<p>“Güzel. Gerçi cadılıkta ipten daha fazlası vardır. Bir cadı küçük detaylardan zevk alır. Bir cadı her şeyin arkasını ve&#160;çevresini görür. Bir cadı çoğu kişinin gördüğünden daha&#160;fazlasını görür. Bir cadı her şeyi başka açılardan görür. Bir&#160;cadı nerede olduğunu, ne zaman olduğunu bilir. Bir cadı&#160;Jenny Yeşil-Diş’i görürdü,” diye ekledi. “Ne oldu?”</p>
<p>“Jenny Yeşil-Diş’i gördüğümü nereden bildin?”</p>
<p>“Ben bir cadıyım. Tahmin et,” dedi Bayan Kene.</p>
<p>Tiffany çadırda çevresine bakındı. Gözleri loşluğa alışmış olsa da görecek çok şey yoktu. Dışarıdaki dünyanın sesleri, kalın çadır bezinden süzülüp geliyordu.&#160;“Sanırım...”</p>
<p>“Evet?” dedi cadı.</p>
<p>“Sanırım ben öğretmene söylerken duydun.”</p>
<p>“Doğru. Yalnızca kulaklarımı kullandım,” dedi Bayan Kene. Mürekkep dolu tabaklar hakkında hiçbir şey söylemedi. “Çapı yirmi santim olan cinsten tabaklar kadar iri&#160;gözleri olan bu canavardan bahset. Çorba tabakları konuya&#160;nerede giriyor?”</p>
<p>“Bendeki masal kitabı bu canavarı anlatıyor,” diye açıkladı Tiffany. “Jenny Yeşil-Diş’in çorba tabağı boyunda gözleri olduğunu söylüyor. Bir resim var, ama iyi bir resim değil. Bu yüzden kesin olarak bilebilmek için çorba tabağını ölçtüm.”</p>
<p>Bayan Kene çenesini eline yasladı ve Tiffany’ye tuhaf tuhaf gülümsedi.</p>
<p>“Doğru yapmışım, değil mi?” dedi Tiffany.</p>
<p>“Ne? Ah, evet. Evet. Hm... evet. Çok... kesin. Devam et.”</p>
<p>Tiffany ona Jenny ile savaşını anlattı, ama Bayan Kene kızmasın diye Wentworth’ten bahsetmedi. Bayan Kene&#160;dikkatle dinledi.</p>
<p>“Neden kızartma tavası?” dedi. “Bir sopa bulabilirdin.”</p>
<p>“Kızartma tavası daha iyi bir fikir gibi geldi,” dedi Tiffany.</p>
<p>“Hah! Öyleydi de. Sopa kullansaydın Jenny kıtır kıtır yerdi seni. Kızartma tavası demirden yapılmıştır. O türden&#160;yaratıklar demire direnemezler.”</p>
<p>“Ama bu masal kitabından çıkmış bir canavar!” dedi Tiffany. “Bizim küçük ırmağımızda ne işi var?”</p>
<p>Bayan Kene bir süre Tiffany’ye baktı, sonra, “Neden cadı olmak istiyorsun Tiffany?” dedi.</p>
<p>Uslu Çocuğun Peri Masalları Kitabı ile başlamıştı. Aslında, muhtemelen bir sürü şeyle başlamıştı, ama daha çok masallarla.</p>
<p>Küçükken annesi okuyordu onları ona, sonra kendi kendine okumuştu. Ve bütün masallarda, bir yerlerde cadı&#160;vardı. Kötü, yaşlı cadı.</p>
<p>Ve Tiffany düşünmüştü: Kanıt nerede?</p>
<p>Masallar cadının neden kötü olduğunu hiç söylemiyordu. Yaşlı bir kadın olmak, yapayalnız olmak, dişlerin</p>
<p>olmadığı için tuhaf görünmek sana cadı denmesi için yeter-liydi.</p>
<p>Aslında kitap, hiçbir şeyin kanıtım göstermiyordu. ‘Yakışıklı prens’ten bahsediyordu... Gerçekten yakışıklı mıydı, yoksa sırf prens olduğu için mi insanlar ona yakışıklı diyordu? ‘Ay parçası kadar güzel kız’a gelince... eh, hangi&#160;ay? Kış ortasında aym yüzünü bile görmüyorlardı! Masallar düşünmeni istemiyordu, yalnızca anlatılanlara inanmanı istiyordu...</p>
<p>Bir de yaşlı cadının tamamen pastadan yapılmış ya da dev bir tavuk ayağının çevresinde uzanan tuhaf bir kulübede yaşadığım, hayvanlarla konuştuğunu ve büyü yapabildiğini anlatıyorlardı.</p>
<p>Tiffany, tuhaf bir kulübede yapayalnız yaşayan tek bir yaşlı kadın tanımıştı...</p>
<p>Eh, hayır. Bu çok doğru değildi. Ama ortalıkta dolanan, tuhaf bir evde yaşayan tek bir yaşlı kadın tanımıştı ve o&#160;kadın Sızı Nine’ydi. Sızı Nine büyü yapabiliyordu; koyun&#160;büyüsü... Hayvanlarla da konuşuyordu ama Sızı Nine’de&#160;kötü olan hiçbir taraf yoktu. Bu, masallara inanmamak gerektiğini kanıtlıyordu.</p>
<p>Bir de diğer yaşlı kadın vardı, herkesin cadı olduğunu söylediği kadın. O kadının başına gelenler Tiffany’yi çok...&#160;düşündürmüştü.</p>
<p>Her neyse, cadıları kendini beğenmiş yakışıklı prenslere ve özellikle de kafası bir böcek kadar bile çalışmayan aptal kikirdek prenseslere tercih ederdi. O prenseslerin bir&#160;de harika sarı saçları olurdu ve Tilfany’nin harika sarı saçları yoktu. Onun saçları kahverengiydi, sadece kahverengi.&#160;Annesi, kestane rengi, bazen de kumral diyordu, ama Tiffany&#160;saçlarının kahverengi olduğunu biliyordu. Kahverengi,&#160;tıpkı gözleri gibi kahverengi. Toprak gibi kahverengi. Peki&#160;kitabın kahverengi gözleri ve kahverengi saçları olan insanlar için bir macerası var mıydı? Yo, yo, yo... Masalları&#160;olanlar, mavi gözlü sarışınlar ve yeşil gözlü kızıl kafalardı.&#160;Kahverengi saçlarınız varsa muhtemelen yalnızca bir hizmetkâr, bir oduncu ya da öyle bir şeydiniz. Ya da sütçü.&#160;Eh, peynir konusunda gerçekten iyi olsa bile olacak iş değildi bu. Prens olamıyordu, asla prenses olmayacaktı ve&#160;oduncu olmak da istemiyordu, bu yüzden cadı olacak ve&#160;her şeyi bilecekti, tıpkı Sızı Nine gibi...</p>
<p>“Sızı Nine kim?” dedi bir ses.</p>
<p>Sızı Nine kim? İnsanlar şimdi de bunu sormaya başlayacaktı. Yanıt şuydu: Sızı Nine her neyse, oradaydı işte. O hep oradaydı. Tüm Sızı ailesinin yaşamları Sızı Nine çevresinde&#160;dönüyor gibiydi. Sızı Nine’nin tepelerdeki eski, tekerlekli&#160;çoban kulübesinin içinde olduğu ve onları izlediği inancıyla&#160;köyde kararlar veriliyor, işler yapılıyor, yaşam sürüyordu.</p>
<p>O, tepelerin sessizliğiydi. Belki bu yüzden Tiffany’ye karşı o mahçup ve çekingen sevgiyi besliyordu. Ablaları gevezelik&#160;ediyordu ve Nine gürültüden hoşlanmıyordu. Tiffany kulübedeyken gürültü yapmıyordu. Orada olmaya bayılıyordu. Akbabaları izliyor, sessizliğin sesini dinliyordu.</p>
<p>Orada, tepelerde sessizliğin bir sesi vardı. Canlı ve cansız varlıkların otlaklara kadar süzülen sesleri... İnsan sesleri bir&#160;şekilde sessizliği daha derin ve karmaşık kılıyordu. Sızı Nine&#160;bu sessizliğe sarmıyor, onun içinde Tiffany’ye de yer açıyordu. Çiftlikte her zaman çok fazla koşturmaca vardı. Yapacak&#160;bir sürü işi olan bir sûru insan. Sessizlik için yeterince zaman&#160;yoktu. Dinlemek için zaman yoktu. Ama Sızı Nine sessizdi ve&#160;her zaman dinlerdi.</p>
<p>“Ne?” dedi Tiffany gözlerini kırpıştırarak.</p>
<p>“Dedin ki, Sızı Nine beni her zaman dinlerdi,” dedi Bayan Kene.</p>
<p>Tiffany yutkundu. “Sanırım ninem birazcık cadıydı,” dedi, bir parça gururla.</p>
<p>“Gerçekten mi? Nereden biliyorsun?”</p>
<p>“Şey, cadılar insanlara lanet okuyabilir, değil mi? dedi Tiffany.</p>
<p>“Öyle denir,” dedi Bayan Kene diplomatik bir biçimde.</p>
<p>“Eh, babam, Sızı Nine küfrettiği zaman gökyüzünün morardığını söylerdi,” dedi Tiffany.</p>
<p>Bayan Kene öksürdü. “Şey, küfür dersen, küfür gerçek lanet okumak gibi değildir. Küfür daha çok, kahrol, belanı&#160;bul, düş geber gibi şeylerdir. Lanet okumaksa daha çok,&#160;‘Umarım burnun patlar ve kulakların uçar gider’ gibi şeylerdir.”</p>
<p>“Sanırım Nine’min küfürleri bundan daha fazlasıydı,” dedi Tiffany, çok kesin bir sesle. “Ve köpekleriyle konuşurdu.”</p>
<p>“Peki onlara ne tür şeyler söylerdi?” dedi Bayan Kene.</p>
<p>“Ah, gel ve git ve bu işi gör gibi şeyler,” dedi Tiffany. “Köpekleri, her zaman onun söylediğini yapardı.”</p>
<p>“Ama bunlar yalnızca çoban köpeği komutları,” dedi Bayan Kene önemsemezce. “Bu pek cadılık sayılmaz.”</p>
<p>“Eh, ama yine de onları özdeş hayvan yapar, değil mi?” diye terslendi Tiffany, sinirlenerek. “Cadıların özdeş denen, konuşabildikleri hayvanları vardır. Tıpkı senin kurbağan gibi.”</p>
<p>“Ben özdeş değilim,” dedi bir ses, kâğıt çiçeklerin arasından. “Yalnızca biraz küstahım.”</p>
<p>“Ayrıca her tür bitkiyi bilirdi,” diye ısrar etti Tiffany. Tiffany’nin bütün gün tartışması gerekse bile Sızı Nine cadı&#160;olacaktı. “Her şeyi tedavi edebiliyordu. Babam, Nine’min&#160;çoban böreğinin, kuzuların ayağa kalkıp melemesini bile&#160;sağlayabileceğini söylerdi.” Tiffany sesini alçalttı. “Kuzuları hayata döndürebiliyordu... ”</p>
<p>Baharda ve yazın Sızı Nineyi nadiren evde görebilirdiniz. Senenin çoğunu eski, tekerlekli kulübede uyuyarak geçirirdi.&#160;Kulübe, sürülerin peşinden otlaklarda gezdirilebiliyordu. Ama&#160;Tiffany’nin yaşlı kadını çiftlik evinde gördüğünü hatırladığı&#160;ilk seferde, Sızı Nine ateşin önünde diz çökmüş, koca, kara&#160;fırına ölü bir kuzuyu koyuyordu.</p>
<p>Tiffany haykırmış, haykırmıştı. Nine onu nazikçe ve biraz da çekinerek kaldırmış, kucağına oturtmuş, “şşş, şşş, benim&#160;küçük yegirmim,” demişti. Çoban köpekleri Gökgürültüsü ve</p>
<p>Yıldırım da köpeksi bir hayret içinde oturdukları yerden onu izlemişti. Nine, çocukların yanında kendini pek rahat hissetmezdi, çünkü çocuklar melemezdi.</p>
<p>Tiffany nefesi kesilip ağlamayı bıraktığında Nine onu kilimin üzerine bırakmış, fırını açmıştı ve Fiffany kuzunun yeniden canlanmasını izlemişti.</p>
<p>Tiffany biraz daha büyüdüğünde “yegirmV’nin, çobanların eski dilinde yirmi anlamına geldiğini öğrenmişti. Yaşlı insanlar, özel olduğunu düşündükleri şeyleri sayarken hâlâ kullanıyorlardı o dili. Tiffany, Sızı Nine’nin yirminci torunuydu.</p>
<p>Biraz daha büyüdüğünde ılıştırma fırınını da anlamıştı. O fırın asla, eh, ılıktan daha sıcak olmuyordu. Annesi ekmek&#160;hamumnu, kabarması için oraya koyuyordu, kedi Sıçantoı-bası o fırında, bazen hamurun üzerinde uyuyordu. Yalnızca,&#160;karlı bir gecede doğan ve soğuktan ölmek üzere olan zayıf bir&#160;kuzuyu canlandırmak için kullanılan bir yerdi. Bu işe yarıyordu. Büyü falan yoktu. Ama o zamanlar büyülüydü. Ve sırf&#160;nasıl olduğunu öğrendiniz diye büyülü olmayı bırakmıyordu.</p>
<p>“Güzel, ama yine de pek cadılık değil bu,” dedi Bayan Kene, büyüyü yine bozarak. “Her durumda, cadı olmak için&#160;cadı bir atan olması gerekmiyor. Kalıtımın faydası oluyor&#160;elbette.”</p>
<p>“Yeteneklerinin olması gibi mi?” dedi Tiffany, alnını kırıştırarak.</p>
<p>“Kısmen, sanırım,” dedi Bayan Kene. “Ama benim aklımdaki, örneğin, sivri şapkalardı. Sivri şapkasını sana</p>
<p>bırakacak bir büyükannen varsa, bu epey masraftan kurtarır seni. Sivri şapka bulmak inanılmaz ölçüde zordur, özellikle de yıkılan çiftlik evlerine dayanacak kadar sağlam&#160;olanları bulmak. Bayan Sızı nın öyle bir şeyi var mıvdı?”&#160;Sanmıyorum,” dedi Tiffany. “Hava çok soğumadığı sürece pek şapka takmazdı. Eski bir tahıl çuvalını başlık gibi&#160;takardı. Şey... bu sayılır mı?”</p>
<p>Bayan Kene ilk defa biraz daha az sert göründü. “Muhtemelen, muhtemelen,” dedi. “Kız ya da erkek kardeşlerin var mı Tiffany?”</p>
<p>Altı ablam var,” dedi Tiffany. “En küçükleri benim. Çoğu artık bizimle yaşamıyor.”</p>
<p>Ve sonra küçük, sevgili erkek kardeşin doğduğu için ailenin bebeği olmaktan çıktın,” dedi Bayan Kene. “Hem&#160;de tek oğlan çocuk. Güzel bir sürpriz olmalı.”</p>
<p>Tiffany, Bayan Kene’nin gülümsemesini aniden biraz sinir bozucu bulmaya başladı.</p>
<p>“Erkek kardeşimi nereden biliyorsun?” dedi.</p>
<p>Gülümseme soldu. Bayan Kene, bu çocuk zeki, diye düşündü. Yalnızca bir tahmin,” dedi. Kimse, birini gizlice gözetlediğini itiraf etmekten hoşlanmaz.</p>
<p>“Üzerimde persikoloji mi kullanıyorsun?” dedi Tiffany hararetle.</p>
<p>“Sanırım psikoloji demek istiyorsun,” dedi Bayan Kene.</p>
<p>Her neyse, dedi Tiffany. “Annemle babam üzerine titrediği ve onu şımarttığı için onu sevmediğimi düşünüyorsun, değil mi?”</p>
<p>“Eh, aklıma gelmedi değil,” dedi Bayan Kene ve gizli gizli gözetleme konusunda endişelenmekten vazgeçti. O&#160;bir cadıydı, o kadar. “Sanırım bana ipucu veren korkunç&#160;bir canavar için onu yem olarak kullanmandı.</p>
<p>“O yalnızca bir başbelası!” dedi Tiffany. “Zamanımı alıyor, bep ona bakmam gerekiyor ve o her zaman şeker istiyor. Hem, hızlı düşünmem gerekiyordu,” diye devam etti.</p>
<p>“Kesinlikle,” dedi Bayan Kene.</p>
<p>“Sızı Nine olsa ırmağımızdaki canavarlar hakkında bir şeyler yapardı,” dedi Tiffany, duymazdan gelerek. Kitaplardan çıkmış canavarlar bile olsa.” İhtiyar Aksiye Hanım’&#160;m başına gelenler konusunda da bir şeyler yapardı, diye&#160;ekledi kendi kendine. O olsa sesini yükseltirdi ve insanlar&#160;dinlerdi... Nine konuştuğu zaman hep dinlerlerdi. Seslen&#160;olmayanlar için sesini yükselt, derdi her zaman.</p>
<p>“Güzel,” dedi Bayan Kene. “Öyle yapardı. Cadılar her şeyle ilgilenir. Jenny’nin sıçradığı yerde ırmağın çok sığ&#160;olduğunu söyledin, değil mi? Ve dünya bulanık ve titrek&#160;görünüyordu. Bir fısırtı var mıydı?</p>
<p>Tiffany gülümsedi. “Evet, kesinlikle vardı!</p>
<p>“Ah! Kötü şeyler oluyor.”</p>
<p>Tiffany endişelendi.</p>
<p>“Ben durdurabilir miyim?”</p>
<p>“İşte şimdi biraz etkilendim,” dedi Bayan Kene. Ben durdurabilir miyim, dedin; biri durdurabilir mi, değil,&#160;biz durdurabilir miyiz, de değil. Bu iyi. Sorumluluk kabul</p>
<p>ediyorsun. Bu iyi bir başlangıç. Kafan sakin. Ama hayır, sen durduramazsın.”</p>
<p>“Jenny Yeşil-Diş’i patakladım!”</p>
<p>Şanslı bir vuruştu,” dedi Bayan Kene. “Karşına ondan daha kötüleri çıkabilir, inan bana. Burada büyük boyutlarda bir istila başlayacağına inanıyorum ve ne kadar akıllı&#160;olursan ol kızım, karlı bir gecede sizin, yalnız kalmış kuzularınızdan biri kadar şansın var ancak. Sen uzak dur. Ben&#160;yardım getirmeye çalışırım.”</p>
<p>“Ne, Baron’dan mı?”</p>
<p>“Üstüme iyilik sağlık, hayır. Onun hiç faydası olmaz.”</p>
<p>“Ama o bizi koruyor,” dedi Tiffany. “Annem öyle diyor.”</p>
<p>“Öyle mi?” dedi Bayan Kene. “Kimden koruyor? Demek istediğim, kime karşı koruyor?”</p>
<p>“Şey, bilirsin... saldırıdan, sanırım. Diğer baronlardan, diyor babam.”</p>
<p>“Ordusu büyük mü?”</p>
<p>“Şey, ee, Çavuş Roberts var, Kevin, Neville ve Trevor var,” dedi Tiffany. “Onları hepimiz tanırız. Daha çok şatoyu koruyorlar.”</p>
<p>“Aralarında büyülü güçleri olan var mı?” dedi Bayan Kene.</p>
<p>“Bir kez Neville’in iskambil numaraları yaptığını gördüm,” dedi Tiffany.</p>
<p>“Partiler için muhteşem, ama muhtemelen Jenny gibi birine karşı bile pek işe yaramaz,” dedi Bayan Kene. “Başk... Burada başka hiç cadı yok mu?”</p>
<p>Tiffany duraksadı.</p>
<p>“Yaşlı Aksiye Hanım vardı,” dedi. Ah, evet. İşte o, tuhaf bir kulübede yapayalnız yaşardı...</p>
<p>“Güzel isim,” dedi Bayan Kene. “Ama daha önce işittiğimi söyleyemem. Nerede?”</p>
<p>“Geçen kış, karda öldü,” dedi Tiffany yavaşça.</p>
<p>“Şimdi de söylemediğin kısmı söyle,” dedi Bayan Kene, bıçak kadar keskin bir sesle.</p>
<p>“Şey... insanlar dilendiğini düşünüyordu, ama kimse ona kapısını açmadı ve şey... soğuk bir geceydi ve... o&#160;öldü.”</p>
<p>“Ve o bir cadıydı, öyle mi?”</p>
<p>“Herkes onun cadı olduğunu söylüyordu,” dedi Tiffany. Gerçekten de bundan bahsetmek istemiyordu. Buralardaki&#160;köylerde yaşayan kimse bundan bahsetmek istemiyordu.&#160;Kimse ormandaki kulübenin yıkıntılarına da gitmek istemiyordu.</p>
<p>“Sen öyle düşünmüyor musun?”</p>
<p>“Şey...” Tiffany kıvrandı. “Yani... Baron’un Roland adlı bir oğlu vardı. Yalnızca on iki yaşındaydı, sanırım. Geçen&#160;yaz yalnız başına ormanda at binmeye gitti ve köpekleri&#160;onsuz döndü.”</p>
<p>“Aksiye Hanım o ormanda mı yaşıyordu?” dedi Bayan Kene.</p>
<p>“Evet.”</p>
<p>‘ Ve insanlar oğlanı onun öldürdüğünü düşündü, öyle mi? dedi Bayan Kene, içini çekti. “Muhtemelen fırında&#160;pişirdiğini falan düşünmüşlerdir.”</p>
<p>“Hiç öyle söylemediler,&quot; dedi Tiffany. “Ama sanırım öyle bir şeydi, evet.”</p>
<p>“Peki atı döndü mü?” dedi Bayan Kene.</p>
<p>“Hayır,” dedi Tiffany. “Bu tuhaftı, çünkü tepelerde herhangi bir yerde ortaya çıksa insanlar tanırdı...”</p>
<p>Bayan Kene ellerini kavuşturdu, burnunu çekti ve hiç eğlenti taşımayan bir şekilde gülümsedi.</p>
<p>Kolayca açıklanabilir,” dedi. “Aksiye Hanım’m gerçekten büyük bir fırını olmalı, ha?”</p>
<p>“Hayır, aslında oldukça küçüktü,” dedi Tiffany. “Yalnızca yirmi beş santim derinliğinde.”</p>
<p>“İddiaya girerim Aksiye Hanım’m hiç dişi yoktu ve kendi kendine konuşurdu, değil mi?” dedi Bayan Kene.</p>
<p>“Evet. Bir kedisi vardı. Gözlerini de kısıyordu,” dedi Tiffany. Sonra geri kalanlar ağzından sel gibi boşandı: “Bu&#160;yüzden, oğlan kaybolduğu zaman Aksiye Hanım’m kulübesine gittiler, fırının içine baktılar, bahçesini kazdılar,&#160;yaşlı kedisini ölene dek taşladılar, kadını kulübesinden&#160;çıkarttılar, eski kitaplarını odanın ortasına yığdılar ve ateşe&#160;verdiler, evi yaktılar ve herkes onun yaşlı bir cadı olduğunu söyledi.”</p>
<p>Kitapları yaktılar,” dedi Bayan Kene ifadesiz bir sesle.</p>
<p>“Çünkü içinde eski yazılar var dediler,” dedi Tiffany. “Bir de yıldız resimleri.”</p>
<p>“Sen bakmaya gittiğinde yıldız resmi var mıydı?” dedi Bayan Kene.</p>
<p>Tiffany aniden üşüdüğünü hissetti. “Nereden bildin?” dedi.</p>
<p>“İyi bir dinleyiciyimdir. Ee, var mıydı?”</p>
<p>Tiffany içini çekti. “Evet, ertesi gün kulübeye gittim. Sayfaların bazıları sıcaktan havalanıp süzülmüştü. Bir sayfa&#160;parçası buldum. Üzerinde eski harfler ve mavi-altm kenar&#160;süsleri vardı. Kediyi de gömdüm.”</p>
<p>“Kediyi sen mi gömdün?”</p>
<p>“Evet! Birinin gömmesi gerekiyordu!” dedi Tiffany hararetle.</p>
<p>“Fırını da ölçtün,” dedi Bayan Kene. “Ölçtüğünü biliyorum, çünkü biraz önce derinliğini söyledin.” Çorba tabaklarını da ölçüyorsun, diye ekledi Bayan Kene kendi kendine. Ben burada ne buldum?</p>
<p>“Şey, evet. Ölçtüm. Demek istediğim... küçücüktü! Elem, oğlanı ve atını büyüyle yok edebiliyorsa, neden onu&#160;yakalamaya gelen adamları da büyüyle yok etmedi ki? Hiç&#160;mantıklı gelmiyor!”</p>
<p>Bayan Kene elini sallayarak susturdu onu. “Sonra ne oldu?”</p>
<p>“Sonra Baron, kimsenin kadınla işi olmayacağını söyledi,” dedi Tiffany. “Bölgede bulunan bütün cadıların bağlanacağını ve gölete atılacağını söyledi. Şey, tehlikede olabilirsin,” diye ekledi kararsızca.</p>
<p>“Dişlerimle düğüm çözebilirim ve Quirm Genç Hanım Kolejinde Altın Yüzme Sertifikası aldım,” dedi Bayan Kene. “Giysilerim üzerimdeyken yüzme havuzuna atlayarak&#160;egzersiz yaptığım onca zaman, boşa gitmemiş zamandır.”&#160;Öne eğildi. “Aksiye Hanım’m başına neler geldiğini tahmin&#160;edebiliyorum,” dedi. “Kar yağana kadar yaşadı, değil mi?&#160;Ambarlardan yiyecek çaldı ve erkekler ortalıklarda yokken&#160;muhtemelen kadınlar arka kapıdan ona yemek verdi, değil&#160;mi? Herhalde büyük oğlanlar da onu gördüklerinde ona&#160;bir şeyler fırlatmışlardır.”</p>
<p>“Bütün bunları nereden biliyorsun?” dedi Tiffany.</p>
<p>“Çok fazla hayal gücü gerekmiyor, inan bana,” dedi Bayan Kene. “Üstelik o bir cadı değildi, değil mi?”</p>
<p>“Bence kimseye faydası olmayan, birazcık kokan ve dişleri olmadığı için tuhaf görünen yaşlı ve hasta bir kadından başka bir şey değildi,” dedi Tiffany. “Yalnızca masallardaki cadılara benziyordu. Yarım akıllı biri bile görebilirdi&#160;bunu.”</p>
<p>Bayan Kene içini çekti. “Evet. Ama bazen akla ihtiyacın olduğunda yarım akıllı birini bulmak bile çok güçtür.”&#160;“Cadı olmak için bilmem gerekenleri sen bana öğretemez misin?” dedi Tiffany.</p>
<p>“Aksiye Hanım’ın başına gelenlerden sonra neden hâlâ cadı olmak istediğini anlat bana.”</p>
<p>“Bu tür şeyler bir daha olmasın diye,” dedi Tiffany.</p>
<p>Yaşlı cadının kedisini bile gömmüş, diye düşündü Bayan Kene. Nasıl bir çocuk bu?</p>
<p>“Güzel yanıt. Bir gün düzgün bir cadı olabilirsin,” dedi. “Ama ben insanlara cadı olmayı öğretmem. Ben insanlara&#160;cadıları öğretirim. Cadılar özel bir okulda eğitim görürler.&#160;Ben yalnızca, eğer iyiyseler, yolu gösteririm onlara. Bütün&#160;cadıların özel ilgi alanları vardır ve ben çocukları severim.”</p>
<p>“Neden?”</p>
<p>“Çünkü çocukları firma sığdırmak daha kolaydır,” dedi Bayan Kene.</p>
<p>Ama Tiffany korkmadı, yalnızca sinirlendi.</p>
<p>“Söylediğin, çok kötü bir şey,” dedi.</p>
<p>“Eh, cadıların iyi olması gerekmiyor,” dedi Bayan Kene, masanın altından geniş, siyah bir torba çıkararak. “Dikkatle dinlediğini gördüğüme memnun oldum.”</p>
<p>“Gerçekten de cadılar için bir okul var mı?” dedi Tiffany. “Bir anlamda, evet,” dedi Bayan Kene.</p>
<p>“Nerede?”</p>
<p>“Çok yakında.”</p>
<p>“Büyülü mü?”</p>
<p>“Çok büyülü.”</p>
<p>“Harika bir yer mi?”</p>
<p>“Eşi benzeri yok.”</p>
<p>“Oraya büyüyle gidebilir miyim? Beni oraya, tek boynuzlu bir at falan mı taşıyor mesela?”</p>
<p>“Neden taşısın ki? Tek boynuzlu at dediğin ucu sivri biten kocaman bir at yalnızca. Bu kadar heyecanlanacak bir şey değil,” dedi Bayan Kene. “Ve ücretim bir yumurta, lütfen.”</p>
<p>“Okulu tam olarak nerede bulabilirim?” dedi Tiffany, yumurtayı uzatarak.</p>
<p>“Aha!.. Yumru kök sorusu, bana sorarsan,” dedi Bayan Kene. “İki havuç, lütfen.”</p>
<p>Tiffany havuçları uzattı.</p>
<p>“Teşekkür ederim. Hazır mısın? Cadı okulunu bulmak için buraya yakın yüksek bir yere git, zirveye tırman, gözlerini aç...” Bayan Kene duraksadı.</p>
<p>“Evet?”</p>
<p>&quot;... ve gözlerini yine aç.”</p>
<p>“Ama...” diye başladı Tiffany.</p>
<p>“Başka yumurtan var mı?”</p>
<p>“Hayır, ama...”</p>
<p>“Daha fazla eğitim yok o zaman. Ama sana soracak bir sorum var.”</p>
<p>“Yumurtan var mı?” dedi Tiffany hemen.</p>
<p>“Hah! Irmağın kıyısında başka bir şey gördün mü, Tiffany?”</p>
<p>Çadır sessizlikle doldu. Tiffany ve Bayan Kene birbirlerinin gözlerine bakarken dışarıdan kötü imlâ ve tutarsız coğrafya bilgileri süzülüp geldi.</p>
<p>“Hayır,” diye yalan söyledi Tiffany.</p>
<p>“Emin misin?” dedi Bayan Kene.</p>
<p>“Evet.”</p>
<p>Bakışma yarışmasına devam ettiler. Ama Tiffany bakışma yarışında bir kediyi bile yenebilirdi.</p>
<p>“Anlıyorum,” dedi Bayan Kene, bakışlarını kaçırarak. “Pekâlâ. Bu durumda, lütfen söyle bana... biraz önce çadırımın dışında durduğunda, benim, kendini beğenmiş olduğunu düşündüğüm bir ses tonu ile ‘Aha’ dedin. Düşündüğün şu muydu: Kapısında gizemli küçük bir ilan bulunan tuhaf, küçük, siyah bir çadır bu, demek ki içeri girmek&#160;bir maceranın başlangıcı olabilir. Yoksa düşündüğün şu&#160;muydu: Bu, Aksiye Hanım’m olduğunu düşündükleri gibi&#160;kötü bir cadının çadırı olabilir ve bu cadı ben içeri girer&#160;girmez bana korkunç bir büyü yapabilir. Sorun değil, alık&#160;alık bakmayı bırakabilirsin. Gözlerin sulanmaya başladı.”&#160;“Söylediğin iki şeyi de düşündüm,” dedi Tiffany gözlerini kırpıştırarak.</p>
<p>“Yine de içeri girdin. Neden?”</p>
<p>“Öğrenmek için.”</p>
<p>“Güzel yanıt. Cadılar doğaları gereği meraklıdırlar,” dedi Bayan Kene ayağa kalkarak. “Eh, gitmeliyim. Umarım yine&#160;görüşürüz. Ama sana bedavaya biraz tavsiye vereyim.”&#160;“Bana bir şeye mal olacak mı?”</p>
<p>“Ne? Şimdi bedava dedim ya!” dedi Bayan Kene.</p>
<p>“Evet, ama babam, bedava tavsiye genelde pahalıya patlar, der,” dedi Tiffany.</p>
<p>Bayan Kene burnunu çekti. “Bu tavsiyenin paha biçilmez olduğunu düşünebilirsin,” dedi. “Dinliyor musun?”</p>
<p>“Evet,” dedi Tiffany.</p>
<p>“Güzel. Şimdi... kendine güvenirsen...”</p>
<p>“Evet?”</p>
<p>.. ve düşlerine inanırsan.</p>
<p>“Evet?”</p>
<p>. ve yıldızını izlersen..diye devam etti Bayan Kene.</p>
<p>“Evet?”</p>
<p>&quot;... yine de kendi zamanlarını sıkı çalışarak, bir şeyler öğrenerek geçiren ve o kadar tembel olmayan insanlardan&#160;dayak yersin. Floşça kal.”</p>
<p>Çadır daha da karardı sanki. Gitme zamanı gelmişti. Tiffany kendini meydanda buldu. Diğer öğretmenler çadırlarını söküyorlardı.</p>
<p>Çevresine bakınmadı. Çevresine bakınmaması gerektiğini biliyordu. Ya çadır hâlâ orada olacaktı, ki hayal kırıklığı yaratırdı bu, ya da gizemli bir biçimde ortadan kaybolmuş olacaktı, ki bu da endişe verici olurdu.</p>
<p>Eve yollandı ve kızıl kafalı küçük adamlardan bahsetmeli miydi, diye merak etti. Bir sürü sebepten dolayı bahsetmemişti. Artık onları gerçekten gördüğünden emin değildi; kızıl kafalı küçük adamların onlardan bahsetmesini istemeyeceğini hissediyordu ve Bayan Kene’nin bilmediği&#160;bir şey olması hoştu. Evet. En iyi kısmı buydu. Tiffany’ye&#160;göre Bayan Kene biraz fazla akıllıydı.</p>
<p>Eve giderken köyün hemen dışındaki Ağrı Tepesi’ne tırmandı. Çok büyük bir tepe değildi. Çiftliğin üzerindeki&#160;otlaklar kadar bile yüksek değildi, dağlarla kesinlikle boy&#160;ölçüşemezdi.</p>
<p>Tepe daha bir... yuva hissi veriyordu. Zirvesinde, hiçbir şeyin yetişmediği bir düzlük vardı ve Tiffany bir zamanlar&#160;bir kahramanın orada bir ejderha ile savaştığını ve ejderhanın kanının, döküldüğü yeri kavurduğunu anlatan bir&#160;masal olduğunu biliyordu. Bir başka masal, tepenin altında bir yığın hazine olduğunu, hâzinenin ejderha tarafından korunduğunu anlatıyordu. Bir başkası ise orada som&#160;altından zırh içinde bir kralın gömülü olduğunu... Tepe&#160;hakkında bir sürü masal vardı; o masalların ağırlığı altında çökmemiş olması şaşırtıcıydı.</p>
<p>Tiffany çıplak toprağın üzerinde durdu ve manzaraya baktı.</p>
<p>Köyü, ırmağı, Yuva Çiftliği’ni, Baronun şatosunu görebiliyordu. Bildiği çayırlıkların ötesinde gri koruluklar ve fundalıklar vardı.</p>
<p>Gözlerini kapattı ve yeniden açtı. Gözlerini kırpıştırdı ve onları yine açtı.</p>
<p>Büyülü kapı yoktu, birden ortaya çıkan gizli bir bina yoktu, tuhaf işaretler yoktu.</p>
<p>Ama bir an hava uğuldadı ve kar kokusu geldi.</p>
<p>Eve döndüğü zaman sözlükte “istila” sözcüğünün anlamına baktı. “Bir ülkeyi zorla ele geçirmek” demekti.</p>
<p>Büyük boyutlarda bir istila, demişti Bayan Kene.</p>
<p>Ve şimdi, minik görünmez gözler Tiffany’yi rafın tepesinden izliyordu...</p><h5>Böfâm 3</h5><h4>OflDIflVI</h4>
<p>Bayan Kene şapkasını çıkardı, elini içine daldırdı ve bir parça iplik çıkardı. Şapka minik tıkırtılar ve pıtırtılarla çökerek oldukça eski bir hasır şapka görüntüsü aldı. Bayan&#160;Kene, kâğıt çiçekleri yerden aldı ve dikkatle şapkasına&#160;taktı.</p>
<p>Sonra, “Püf!” dedi.</p>
<p>“Çocuğun öylesine çekip gitmesine izin veremezsin,” dedi masanın üzerinde oturmakta olan kurbağa.</p>
<p>“Nasıl yani?”</p>
<p>“O kızın Birinci Görü ve İkinci Şüphe sahibi olduğu açık. Bu güçlü bir birleşimdir.”</p>
<p>“O kız küçük bir bilgiç,” dedi Bayan Kene.</p>
<p>“Evet. Tıpkı senin gibi. Seni etkiledi, değil mi? Etkilediğini biliyorum, çünkü ona oldukça kötü davrandın. Seni etkileyen insanlara her zaman aynı şeyi yaparsın.”</p>
<p>“Seni su kurbağasına çevirmemi mi istiyorsun?”</p>
<p>“Eh, bir bakalım...” dedi kurbağa alayla. “Daha iyi bir deri, daha iyi bacaklar, bir prenses tarafından öpülme olasılığı yüzde bir daha fazla... neden olmasın, evet. Hazır&#160;olduğun anda bayan.”</p>
<p>“Kara kurbağası olmaktan daha kötü şeyler vardır,” dedi Bayan Kene uğursuz uğursuz.</p>
<p>“Bir ara dene,” dedi kurbağa. “Her neyse, ben kızı sevdim.”</p>
<p>“Ben de öyle,” dedi Bayan Kene çabucak. “Buradaki ahmakların cadı olduğunu düşündükleri için yaşlı bir hanımı öldürdüklerini duyuyor ve bunu bir daha denemesinler&#160;diye kendisi cadı olmaya karar veriyor. Çiftliğindeki ırmaktan bir canavar çıkıyor ve kız, kızartma tavasını canavarın&#160;kafasına geçiriyor! Her yöre kendi cadısını bulur, diye bir&#160;deyim duymuş muydun? İddiaya girerim burada olan bu.&#160;Ama bir tebeşir cadısı?.. Cadılar granit sever, bazalt sever,&#160;derinliklere kadar sağlam kayalık sever! Tebeşirin ne olduğunu biliyor musun?”</p>
<p>“Sen bana söyleyeceksin,” dedi kurbağa.</p>
<p>“Milyonlarca sene önce ölen milyarlarca, milyarlarca minik, savunmasız küçük deniz yaratıklarının kabukları,”&#160;dedi Bayan Kene. “Tebeşir dediğin... minik, minicik kemikler. Yumuşak. İslak. Rutubetli. Kireçtaşı bile bundan&#160;daha iyidir. Ama... kız tebeşir üzerinde büyümüş, ama&#160;aynı zamanda zorlu ve zeki. Cadı olarak doğmuş. Tebeşir&#160;üzerinde! Bu imkânsız!”</p>
<p>“Jenny’yi dövdü!” dedi kurbağa. “Kızın yeteneği var!” “Belki, ama bundan daha fazlasına ihtiyacı olacak. Jenny&#160;zeki değildir,” dedi Bayan Kene. “O yalnızca Birinci Sınıf&#160;Engelleyici Canavar. Muhtemelen kendini bir akar suyun&#160;içinde bulunca şaşırmıştı, çünkü doğal çevresi durgun sudur. Ondan çok çok daha kötüleri olacak.”</p>
<p>“Birinci Sınıf Engelleyici Canavar ne demek?” diye sordu kurbağa. “Ondan bu şekilde bahsedildiğini hiç duymamıştım.”</p>
<p>“Ben cadılığıma ek olarak öğretmenim de,” dedi Bayan Kene, şapkasını dikkatle düzelterek. “Bu yüzden listeler&#160;yaparım. Değerlendirmeler yaparım. Her şeyi, iki ayrı renkte kalem kullanarak düzgün, kararlı bir elyazısı ile yazarım. Jenny, çocukları korkutup, onların tehlikeli yerlere&#160;gitmelerini engellemek için yetişkinler tarafından icat edilmiş yaratıklardan biri.” İçini çekti. “Keşke insanlar canavar uydurmadan önce biraz düşünseler.”</p>
<p>“Burada kalıp kıza yardım etmelisin,” dedi kurbağa. “Burada hemen hemen hiç gücüm yok,” dedi Bayan&#160;Kene. “Sana söyledim. Tebeşir yüzünden... Kızıl kafalı&#160;adamları da hatırla. Bir Nac Mac Feegle, kızla konuştu!&#160;Onu uyardı! Ben hayatım boyunca bir Nac Mac Feegle görmedim! Onlar yanındaysa, kız kim bilir başka neler yapabilir.”</p>
<p>Kurbağayı kaldırdı. “Neler ortaya çıkacak, biliyor musun?” diye devam etti. “O eski masallara kapattıkları her şey. Yolundan sapmaman, yasak kapıyı açmaman, yanlış</p>
<p>sözcüğü söylememen, tuz israf etmemen için onca sebep. Çocuklara kâbus gördüren onca masal. Dünyadaki en büyük yatağın altındaki bütün canavarlar. Bir yerlerde, tüm&#160;masallar gerçektir ve tüm düşler gerçekleşir. Engel olunmazsa burada da gerçekleşecekler. Nac Mac Feegle halkı&#160;olmasa gerçekten endişelenirdim. Şimdi bile yardım bulmaya çalışacağım. Çalı süpürgem olmadan en az iki günümü alacak bu! ”</p>
<p>“Kızı onlarla yalnız bırakmak haksızlık,” dedi kurbağa.</p>
<p>“Yalnız olmayacak,” dedi Bayan Kene. “Sen yanında olacaksın.”</p>
<p>“Ah,” dedi kurbağa.</p>
<p>Tiffany yatak odasını Fastidia ve Hannah ile paylaşıyordu. Onların yatağa geldiğini duyunca uyandı ve ablaları düzenli nefesler alarak uyumaya, gömleklerini çıkarıp koyun kırkan delikanlılar hakkında düşler görmeye başlayana kadar bekledi.</p>
<p>Dışarıda, tepelerin çevresinde yaz şimşekleri çakıyor, gök gürlüyordu...</p>
<p>Gökgürültüsü ve Yıldırım. Onları bir fırtınanın sesi ve ışığı olarak tanımadan önce iki köpek olarak biliyordu. Nine,&#160;içeride ve dışarıda çoban köpeklerini yanından ayırmazdı.&#160;Bir anda uzak çimenliklerde siyah beyaz çizgilere dönüşürler, sonra aniden, gözlerini Nine’nin yüzünden ayırmadan,&#160;nefes nefese yanında biterlerdi. Tepelerdeki köpeklerin yarısı&#160;Yıldırım’ın yavrularıydı ve Sızı Nine tarafından eğitilmişlerdi.</p>
<p>Tiffany, ailesiyle birlikte büyük Çoban Köpeği Yarışları’na gitmişti. Tebeşir’deki bütün çobanlar giderdi yarışlara ve en&#160;iyileri arenaya girip köpeklerini ne kadar iyi eğitebildikleri-ni gösterirdi. Köpekler koyunları toparlar, ayırır, ağıllara&#160;sürerdi ya da bazen kaçarlar, birbirlerini dişlerlerdi; çünkü&#160;en iyi köpeklerin bile kötü günleri olabilirdi. Nine, Gökgürül-tüsü ve Yıldırımla asla yarışlara girmezdi. O, çite yaslanır,&#160;köpekleri ise önüne uzanırdı. Nine pis kokulu piposunu çekiştirerek dikkatle yarışı izlerdi. Tiffany’nin babası, çobanlar,&#160;köpeklerini yarıştırdıktan sonra jüri üyelerinin ne düşündüğünü görmek için endişe içinde Sızı Nine’ye baktığını söylerdi.&#160;Aslında, bütün çobanlar onu izlerdi. Nine asla, ama asla arenaya girmezdi, çünkü asıl jüri oydu. Nine sizin iyi bir çoban&#160;olduğunuzu düşünüyorsa, siz arenadan çıkarken size başını&#160;sallamışsa, piposunu çekiştirip “Bu iş görür” demişse, bir gün&#160;boyunca dev gibi yürürdünüz ve Tebeşir size aitmiş gibi&#160;hissederdiniz. ■ ■</p>
<p>Tiffany küçükken, Nine ile birlikte yaylaya çıktığında, Gökgürültüsü ve Yıldırım ona bakıcılık eder, o oyun oynarken bir iki metre ötede dikkat kesilmiş halde uzanırlardı. Nine, onları kullanarak sürüyü toparlamasına izin verdiğinde&#160;Tiffany büyük gurur duyardı. “Gel!” ve “Oraya!” ve “Yürü!”&#160;diye bağırarak dört bir yana koşardı ve şaşırtıcı ama, köpekler kusursuzca onun dediklerini yapardı.</p>
<p>Şimdi, kendisi nasıl bağırırsa bağırsın onların görevlerini kusursuzca yerine getireceğini biliyordu. Nine oracıkta oturur, piposunu içerdi. Köpekleri, artık onun aklından geçeni&#160;okuyabiliyordu. Onlar yalnızca Sızı Nine’den emir alırdı...</p>
<p>Bir süre sonra fırtına dindi ve yağmurun hafif sesi duyulmaya başladı.</p>
<p>Bir ara kedi Sıçantorbası kapıyı itip açtı ve yatağa hopladı. Öyle şişmandı ki düz bir yüzeye uzandığında yavaş yavaş yayılır, kocaman bir kürk yığınına dönüşürdü. Sı-çantorbası, Tiffany’den nefret ederdi; ama kişisel duygularının uyuyacak sıcak bir yer bulmanın önüne geçmesine&#160;asla izin vermezdi.</p>
<p>Tiffany uykuya dalmış olmalıydı, çünkü sesler duyduğunda uyandı.</p>
<p>Sesler çok yakından geliyor gibiydi, ancak çok da küçüktü.</p>
<p>“Amanın! Kocakarıyı bul, demek kolay Ne aramak gere-kiyo biliyon mu peki? Bu kocatiplerin hepsi aynı görünüyo bana sorarsan! ”</p>
<p>“Balıkçı Pek-De-Mini-Diil Ceordie kocakarının çok, çok kocaman bir kız olduunu söyledi!”</p>
<p>“Aman da ne işe yaradı! Bunların hepsi çok, çok kocaman kızlar!”</p>
<p>“İkiniz de kaçıksınız! Kocakarıların sivri şapka taktımı herkes bilir!”</p>
<p>“Yani uyuyolarsa kocakarı olamazlar, ööle mi?”</p>
<p>“Merhaba?” diye fısıldadı Tiffany.</p>
<p>Ablalarının nefesleri ile süslenen bir sessizlik oldu. Tiffany’nin tam olarak tarif edemediği bir şekilde, ses çıkarmamak için ellerinden geleni yapan birilerinin sessizliğiydi bu.</p>
<p>Eğilip yatağın altına baktı. Orada lazımlıktan başka bir şey yoktu.</p>
<p>Ormantaki küçük adam da tıpkı böyle konuşmuştu.</p>
<p>Ay ışığı altındaki yatağına uzandı ve kulakları ağrıyana kadar dinledi.</p>
<p>Sonra cadı okulunun neye benzediğini, neden onu hâlâ göremediğini merak etti.</p>
<p>Üç kilometre dahilindeki bölgeyi santim santim biliyordu. En çok ırmağı seviyordu. Suların durulduğu yerlerde çizgili turnabalıkları sazların hemen altında güneşlenirdi.&#160;Irmağın kıyılarında yalıçapkmları yuva kurardı. Bir buçuk&#160;kilometre kadar yukarısında balıkçıllar yaşardı ve Tiffany&#160;sazların arasında balık avlamaya inmiş kuşlara gizlice yaklaşmayı severdi, çünkü aceleyle havalanmaya çalışan bir&#160;balıkçıldan daha gülünç şey yoktu...</p>
<p>Çiftliğin çevresindeki bölgeyi düşünerek uykuya daldı yine. Hepsini biliyordu. Bilmediği gizli yerler yoktu.</p>
<p>Ama belki büyülü kapılar vardı. Büyülü bir okulu olsa kendisi büyülü kapı yapardı. Her yere, hatta yüzlerce kilometre uzağa açılan büyülü kapılar olurdu. Ay ışığı altında,&#160;örneğin, belli bir kayaya bakardınız ve bir kapı açılırdı.</p>
<p>Ama okul derseniz, okul... Çalı süpürgesine binme, şapkanızın tepesini sivriltme dersleri olurdu, sonra büyülü yemekler, bir sürü yeni arkadaş...</p>
<p>“Velet uyuyo mu?”</p>
<p>“He ye, hareket ettiini duymuyom. ”</p>
<p>Tiffany karanlıkta gözlerini açtı. Yatağın altından gelen sesler hafifçe yankılanıyordu. Neyse ki lazımlık tertemizdi.&#160;“Tamam, bu sidik çanaandan çıkak o zaman.”</p>
<p>Sesler odada gezindi. Tiffany’nin kulakları onların olduğu yöne dönmeye çalıştı.</p>
<p>“Hey, hurda bi ev var! Bak, mini sandalyeler falan!” Bebek evini buldular, diye düşündü Tiffany.</p>
<p>Oldukça büyük bir bebek eviydi. Tiffany’nin, şimdi iki çocuğu olan en büyük ablası küçük bir kızken çiftliğin&#160;marangozu Bay Kütük yapmıştı onu. Hiç de kırılgan bir&#160;şey değildi. Bay Kütük ince işlerle uğraşmazdı. Ama seneler içinde kızlar onu bazı malzemelerle ve kaba hazır mobilyalarla süslemişti.</p>
<p>Seslerin sahiplerine göre bir saraydan farksızdı.</p>
<p>“Hey, hey, hey, yumuşak bişiye bastık! Bu odada bi yatak var. Hem deyastıklı!”</p>
<p>“Sesini kıs, kocatiplerden birinin uyanmasını istemezük!” “Amanın, mini bifare kadar sessizim! Aargh! Asker var!”&#160;“Asker ne demek?”</p>
<p>“Odada kızılceketler var!”</p>
<p>Oyuncak askerleri buldular, diye düşündü Tiffany, yüksek sesle nefes almamaya çalışarak.</p>
<p>Aslında askerlerin bebek evinde yeri yoktu, ama Went-worth onlarla oynayacak kadar büyümemişti, bu yüzden Tiffany oyuncak bebekleri için çay partileri verirken askerleri masum izleyiciler olarak kullanmıştı. Eh, yani bebek</p>
<p>saydığı şeyler için çay partisi verirken. Nesiller boyunca kullanılması için çiftlik evindeki oyuncakların sağlam olması gerekirdi ve bu her zaman gerçekleşmezdi. Tiffany en&#160;son parti vermeye çalıştığında konukları, kafasız bir bez&#160;bebek, iki tahta asker ve küçük bir oyuncak ayının dörtte&#160;üçüydü.</p>
<p>Bebek evinden gümlemeler ve hamlamalar geldi.</p>
<p>“Bi tane buldum! Hey dostum, annen dikiş dikiyo mu? Al bunu dik! Aargh! Adamın kellesi kütük gibi!”</p>
<p>“Amanın! Burda kellesi olmayan bi ceset var!”</p>
<p>“Evet, şaşmamak gerek, çünkü bi de ayı var! Tekmemi ye, ayı herif!”</p>
<p>Tiflany’ye öyle geliyordu ki üç sesin sahibi kendileriyle savaşamayacak şeylerle savaşıyor olsa da -ki aralarında tek&#160;bacaklı bir oyuncak ayı da vardı- savaş yine de pek iyi gitmiyordu.</p>
<p>“Yakaladım! Yakaladım! Yakaladım! Gününü görürsün, seni mini mikrop!”</p>
<p>“Biri bacaamı ısırdı! Biri bacaamı ısırdı!”</p>
<p>“Gel buraya! Agh, kendi kendinizle dövüşüyosunuz, sizi salaklar! İkiniz de canıma yettiniz!”</p>
<p>Tiffany, Sıçantorbası’nm kıpırdandığını hissetti. Şişman ve tembel bir kedi olabilirdi, ama küçük yaratıkların üstüne atlamaya gelince şimşek kadar hızlıydı. Ne kadar kötü&#160;konuşurlarsa konuşsunlar kedinin şeyleri... her neyseler&#160;onları yakalamasına izin veremezdi.</p>
<p>Yüksek sesle öksürdü.</p>
<p>“Gördünüz mü?” dedi bir ses bebek evinin içinden. “Onları uyandırdınız! Ben gider ski!”</p>
<p>Yine sessizlik çöktü ve Tiffany bir süre sonra bunun inanılmaz ölçüde sessiz duran birilerinin sessizliği değil;&#160;odada kimse olmamasından kaynaklanan bir sessizlik olduğuna karar verdi. Sıçantorbası yine uykuya daldı. Zaman&#160;zaman, şişman kedi rüyalarında bir şeylerin bağırsaklarını&#160;dökerken kıpırdanıyordu.</p>
<p>Tiffany bir süre bekledi, sonra yataktan çıktı ve gıcırdayan iki yer tahtasına basmaktan kaçınarak yatak odasının kapısına yöneldi. Karanlıkta aşağı kata indi, ay ışığının yardımıyla bir sandalye buldu, Nine’nin rafından Peri Masalları kitabını aldı, arka kapının mandalını kaldırdı ve ılık&#160;yaz ortası gecesine çıktı.</p>
<p>Çevrede epey sis vardı, ama yukarıda birkaç yıldız görülebiliyordu ve gökyüzünde dışbükey bir ay vardı. Tiffany onun dışbükey olduğunu biliyordu, çünkü Almanak’ta&#160;dışbükeyin, ayın şimdi göründüğü gibi olduğunu okumuştu. Yani yarımaydan biraz daha şişmandı ve bu yüzden o&#160;günlerde, ‘Ah, görüyorum ki ay oldukça dışbükey,’ diyebilmek için aym durumuna dikkat eder olmuştu...</p>
<p>Belki bu size Tiffany hakkında kendisinin dilediğinden daha fazla şey anlatıyordun</p>
<p>Yükselen aym altında otlaklar, gökyüzünün yarısını dolduran karanlık bir duvar gibi görünüyordu. Tiffany bir&#160;an Sızı Nine’nin lambasını aradı...</p>
<p>Nine asla kuzu kaybetmezdi. Tifjany’nin hatırladığı ilk şeylerden biri buydu: Bahar başlarında, dona çekmiş bir gecede, dağların üzerinde milyon tane parlak yıldız ışıldarken&#160;annesinin onu kucağına alıp pencereye gitmesi ve otlakların&#160;karanlığında Sızı Nine takımyıldızından sarı bir yıldızın gecenin içinde zikzaklar çizmesi. Nine, hava ne kadar kötü olursa olsun, kayıp kuzu varken yatağa girmezdi...</p>
<p>Büyük bir aileniz varsa tek bir yerde yalnız kalabilirdiniz; orası da helaydı. Üç delikli bir helaydı bu ve bir süre yalnız kalmak isteyen herkes oraya giderdi.</p>
<p>Helada bir mum vardı. Geçen senenin Almanak’ı bir ipe asılmıştı. Almanak’ı basanlar okuyucularını tanıyorlardı.&#160;Almanak’ı yumuşak, ince kâğıda basmışlardı.</p>
<p>Tiffany mumu yaktı, rahatça oturdu ve Peri Masalları kitabına baktı. Kapıdaki hilal şeklindeki delikten dışbükey&#160;ayın ışığı kitabın üzerine düşüyordu.</p>
<p>Kitap hiç hoşuna gitmemişti aslında. Ona ne yapacağını ve ne düşüneceğini söylemeye çalışıyormuş gibi gelmişti.&#160;Yolundan sapma, o kapıyı açma, ama kötü cadıdan nefret&#160;et; çünkü o kötü. Ah, bir de ayak numarasının eş seçmek&#160;için iyi bir yöntem olduğuna inan.</p>
<p>Masalların çoğu son derece kuşku uyandırıcıydı ona göre. İki iyi çocuğun, kötü cadıyı firma itmesiyle sonuçlanan bir masal vardı. Aksiye Hanım’m başına gelenlerden&#160;sonra Tiffany bunu yapacaklanndan korkmuştu. Bu tür masallar insanların doğru düzgün düşünmesini engelliyordu,</p>
<p>bundan emindi. O masalı okumuş ve şöyle düşünmüştü: Pardon, ama kimsenin koskoca bir insanı içine alacak kadar büyük fırını yoktur. Hem, çocuklara ortalıklarda dolanıp insanların evlerini yiyebileceklerini düşündüren ne?&#160;Ayrıca, bir ineğin beş fasulye tanesinden çok daha fazla&#160;para edeceğini bilemeyecek kadar aptal bir oğlan, ne hakla&#160;bir devi öldürüp bütün altınlarını çalıyor? Ekolojik vahşilik yaptığından bahsetmeye gerek bile yok! Ninesini bir&#160;kurttan ayıramayan bir kız ya odun kafalıdır ya da son&#160;derece çirkin bir ailesi vardır. Masallar gerçek değildi. Ama&#160;Aksiye Hanım masallar yüzünden ölmüştü.</p>
<p>Sayfaları çevirerek doğru resimleri aradı. Çünkü, masallar onu kızdırsa da, resimler, ah, resimler gördüğü en güzel şeylerdi.</p>
<p>Bir sayfa çevirdi ve aradığını buldu.</p>
<p>Peri resimlerinin çoğu pek etkileyici değildi. Dürüst olmak gerekirse, dikenli çalıların arasında koşmuş küçük kızlardan oluşan bir bale sınıfına benziyorlardı. Ama bu...&#160;farklıydı. Renkler tuhaftı ve gölgeler yoktu. Her yerde dev&#160;otlar ve papatyalar büyüyordu, bu yüzden periler çok küçük görünmeliydi, ama onlar büyük görünüyorlardı. Çok&#160;tuhaf insanlara benziyorlardı. Perilere pek benzemedikleri&#160;kesindi. Hemen hemen hiçbirinin kanadı yoktu. Tuhaf şekillere sahiplerdi. Bazıları canavarlara benziyorlardı. Onların karşısında, tütülü kızların hiç şansı yoktu.</p>
<p>Tuhaf olan şuydu ki, kitaptaki resimler arasında yalnızca bu resim, önünde duran şeyi resmeden bir ressam tarafından çizilmiş gibi görünüyordu. Diğer resimlerdeki balerin kızlarda ve tulumlu bebeklerde uyduruk, aşırı tatlı bir hal vardı. Bu resimde yoktu. Bu resim, ressamın orada olduğunu söylüyordu...</p>
<p>... en azından kendi kafasının içinde, diye düşündü Tiffany.</p>
<p>Resmin sol alt köşesine odaklandı ve aradığını buldu. Onu daha önce de görmüştü, ama nereye bakacağınızı bilmeniz gerekiyordu. Bu kesinlikle kızıl saçlı minik bir&#160;adamdı, bir etek ve ince bir yelek dışında çıplaktı ve kaşlarını çatarak izleyiciye bakıyordu. Çok öfkeli görünüyordu... Tiffany daha iyi görmek için mumu kaydırdı... Eliyle&#160;bir hareket yaptığına neredeyse emindi.</p>
<p>Kaba bir hareket olduğunu bilmeseniz bile, tahmin etmek kolaydı.</p>
<p>Sesler duydu. Daha iyi işitmek için ayağıyla kapıyı itti, çünkü bir cadı her zaman başkalarının konuşmalarını dinler.</p>
<p>Ses, çalı çitin diğer yanından geliyordu. Orada, pazara gitmek için bekleyen koyunlardan başka hiçbir şey olmamalıydı. Koyunlar sohbetleri ile tanınmazdı. Dikkatle ve&#160;gizlice puslu şafağa süzüldü ve çitte tavşanların açtığı bir&#160;delik buldu. Oradan yeterince görebiliyordu.</p>
<p>Çitin yakınında bir koç otluyordu ve konuşmalar koçtan geliyordu, daha doğrusu koçun altındaki yüksek otların arasında bir yerden. En az dört konuşmacı var gibiydi ve hepsi de öfkeliydi.</p>
<p>“Amanın! Biz hayvanın inek olanını istiyoz, koyun olanını diil!”</p>
<p>“Agh, o da aynı, bu da! Hadi millet, birer bacaandan tutun!”</p>
<p>“He ye, ineklerin hepsi ahırda, el altında ne varsa onu alırsın!”</p>
<p>“Sesini kıs, sesini kıs, olmaz mı?”</p>
<p>“Agh, kim dinliyo ki? Tamam millet, birrrrkiiii... üç!”</p>
<p>Koç biraz havalandı ve geri geri tarlada gitmeye başladığında korkuyla meledi. Tiffany, koçun bacaklarının çevresindeki otların arasında bir parça kızıl saç gördüğünü sandı, ama koç pusların arasına taşınıp götürülürken o da kayboldu.</p>
<p>Her yanını çizen dallara aldırmadan çalı çitin arasından geçti. Sızı Nine olsa görünmez birinin bile koyun çalmasına izin vermezdi.</p>
<p>Ama sis yoğundu ve Tiffany şimdi de kümesten sesler duyuyordu.</p>
<p>Geri geri giderek kaybolan koç bekleyebilirdi. Şimdi tavukların ona ihtiyacı vardı. Geçen iki hafta içinde bir tilki iki kez kümese girmişti ve çalmadığı tavuklar da pek az&#160;yumurtluyordu artık.</p>
<p>Tiffany koşarak bahçeden geçti. Geceliği bezelye değneklerine ve bektaşi üzümü çalılarına takılıyordu. Kümesin kapısını hızla açtı.</p>
<p>Uçuşan tüyler yoktu, bir tilkinin sebep olacağı türden bir panik yoktu. Ama tavuklar heyecanlı heyecanlı gıdaklıyordu ve horoz Kuru Erik, sinirli sinirli kasılarak ileri&#160;geri yürüyordu. Tavuklardan biri biraz mahçup görünüyordu. Tiffany, onu çabucak kaldırdı.</p>
<p>Altında iki kızıl saçlı, mavi adam vardı. Her birinin kucağında birer yumurta vardı. Suçluluk dolu ifadelerle başlarını kaldırdılar.</p>
<p>“Agh, yo!” dedi biri. “Velet bu! Kocakarı olan o...&quot;</p>
<p>“Bizim yumurtalarımızı çalıyorsunuz,” dedi Tiffany. “Ne cüretle! Ve ben bir kocakarı değilim!”</p>
<p>Küçük adamlar önce birbirlerine, sonra yumurtalara baktılar.</p>
<p>“Hangi yumurtalar?” dedi biri.</p>
<p>“Kucağınızdaki yumurtalar,” dedi Tiffany anlamlı anlamlı.</p>
<p>“Ne? Ah, bunlar mı? Bunlar yumurta, ööle mi?” dedi ilk konuşan, yumurtalara daba önce hiç yumurta görmemiş&#160;gibi bakarak. “Bak şu işe. Biz de onların, ee, taş olduunu&#160;sanıyoduk.”</p>
<p>“Taş,” dedi diğeri endişe içinde.</p>
<p>“Birazcık ısınmak için şu toyuğun altına girdiydik,” dedi ilki. “Ve orada bu şeyler vardı, biz onları taş sandık,&#160;zavallı toyuk bu yüzden gıdaklayıp duruyodu...”</p>
<p>“Gıdaklıyodu,” dedi İkincisi, hararetle başını sallayarak.</p>
<p>.. biz de zavallıcııa acıdık ve...”</p>
<p>“Yumurtaları... yerine... bırakın,” dedi Tiffany yavaşça.</p>
<p>Fazla konuşmayan diğerini dürtükledi. “Dediini yapsan iyi olcak,” dedi. “Umduumuz gibi gitmedi. Sızılardan birini kızdırmaya gelmez, üstelik kocakarı bu. Jenny’yi patakladı ve bunu daha önce kimse yapmadıydı.”</p>
<p>“He ye, bu benim aklıma gelmediydi...”</p>
<p>İki minik adam yumurtaları büyük dikkatle aldıkları yere koydular. İçlerinden biri kendi yumurtasının kabuğuna hohladı ve eteğinin lime lime ucuyla siliyormuş gibi&#160;yaptı.</p>
<p>“Bir zararımız dokunmadı hamfendi,” dedi. Diğer adama baktı. Sonra kayboldular. Ama havada kızıl bir bulanıklık vardı ve kümesin yanındaki bazı samanlar havaya fırladı.</p>
<p>“Ben bir küçük hanımım!” diye bağırdı Tiffany. Tavuğu, yumurtaların üzerine bıraktı ve kapıya gitti. “Ben bir kocakarı değilim! Siz bir tür peri misiniz? Ya koçumuz ne olacak?” diye ekledi.</p>
<p>Yanıt gelmedi. Yalnızca evin yakınından gelen kova tangırtıları vardı ve bu, diğer insanların kalkmaya başladığı anlamına geliyordu.</p>
<p>Peri Masalları kitabını aldı, mumu söndürdü ve eve yollandı. Annesi ateşi yakıyordu. Neden ayakta olduğunu sordu. Tiffany, kümesten gelen gürültüler duyduğunu ve yine tilki mi geldi diye bakmak için dışarı çıktığını söyledi. Yalan değildi. Aslında, tam olarak gerçekleri söylemiş olmasa&#160;da kesinlikle doğruydu.</p>
<p>Tiffany genelde oldukça dürüst bir kişiydi, ama her şeyin kolaylıkla “doğru” ve “yanlış” olarak ayrılamayacağı</p>
<p>zamanlar varmış gibi geliyordu ona. Bunun yerine, “insanların o anda bilmesi gereken şeyler” ve “insanların o anda bilmesi gerekmeyen şeyler” diye bir ayrım yapılabilirdi.</p>
<p>Dahası, o anda kendisinin de ne bildiğinden emin değildi.</p>
<p>Kahvaltıda lapa vardı. Meraya gidip o koçu aramayı düşünerek telaşla etti kahvaltısını. Otların içinde izler falan olabilirdi...</p>
<p>Nedenini bilmeden başını kaldırıp baktı.</p>
<p>Sıçantorbası, biraz önce fırının önünde uyuyordu. Şimdi doğrulup oturmuştu ve tetikteydi. Tiffany ensesinde bir karıncalanma hissetti ve kedinin neye baktığını görmeye&#160;çalıştı.</p>
<p>Çekmece dolabının üzerinde hiçbir işe yaramayan bir dizi mavi-beyaz kavanoz vardı. Yaşlı bir hala, annesine bırakmıştı onları ve annesi onlarla gurur duyuyordu. Çünkü&#160;kavanozlar güzel görünüyordu; ama tamamen faydasızdı.&#160;Çiftlikte güzel görünen faydasız şeyler için pek az yer vardı,&#160;bu yüzden kavanozların üzerine titreniyordu.</p>
<p>Sıçantorbası, kavanozlardan birinin kapağını izliyordu. Kapak çok yavaşça yükseldi ve altında bir parça kızıl saç&#160;ve fal taşı gibi açılmış iki boncuk göz göründü.</p>
<p>Tiffany, uzun uzun bakınca kapak yine indi. Bir an sonra hafif bir takırtı duydu ve başını kaldırdığında kavanoz ileri geri sallanıyordu ve dolabın üzerinde küçük bir toz&#160;bulutu yükseliyordu. Sıçantorbası şaşkın şaşkın çevresine&#160;bakmıyordu.</p>
<p>Gerçekten çok hızlıydılar.</p>
<p>Tiffany meraya koştu ve çevresine bakındı. Sis kalkmıştı ve otlaktan tarlakuşları havalanıyordu.</p>
<p>“O koç hemen şu an gelmezse,” diye bağırdı gökyüzüne, “birileri hesap verecek!”</p>
<p>Ses tepelerden sekti. Sonra yakından gelen, ama çok hafif sesler duydu:</p>
<p>“Kocakarı ne dedi?” dedi ilk ses.</p>
<p>“Hesap vercek dedi!”</p>
<p>“Ah, eyvah eyvah eyvah! Şimdi başımız belada!”</p>
<p>Tiffany öfkeden kıpkırmızı kesilmiş bir yüzle çevresine bakındı.</p>
<p>“Bir görevimiz var,” dedi havaya ve otlara.</p>
<p>Bir seferinde, Tiffany bir kuzu için ağlarken Sızı Nine’ nin söylediği bir şeydi bu. Eski moda bir konuşma tarzı&#160;vardı ve şöyle demişti: “Tarladaki hayvanlar için biz tanrı&#160;gibi bir şeyiz, yegirmim. Ne zaman doğacaklarını ve ne zaman öleceklerini biz söyleriz. Ve aradaki zamanlarda, bir&#160;görevimiz var.”</p>
<p>“Bir görevimiz var,” diye tekrarladı Tiffany daha yumuşak bir sesle. Dik dik çevresine bakındı. “Her kimseniz, beni duyabildiğinizi biliyorum. O koç geri gelmezse...&#160;sorun... çıkacak...”</p>
<p>Tarlakuşları, koyun ağıllarının üzerinde ötüşerek sessizliği daha da derinleştiriyorlardı.</p>
<p>Tiffany kendine zaman ayırmadan önce ona düşen işleri yapmalıydı. Yani tavukları yemleyecek, yumurtaları toplayacaktı ve iki yumurta fazlası olduğu gerçeği ile gurur</p>
<p>duyuyordu. Kuyudan altı kova su çekmesi, sobanın yanındaki odun sepetini doldurması gerekiyordu, ama bu işleri erteledi; çünkü onları yapmaktan pek hoşlanmıyordu. Ama&#160;tereyağı çalkalamayı seviyordu. Bu iş, ona düşünecek zaman veriyordu.</p>
<p>Sivri şapkalı ve çalı süpürgeli bir cadı olduğumda, diye düşündü tutamacı kaldırıp indirirken, elimi sallayacağım&#160;ve tereyağı öylesine oluverecek. Ve bizim hayvanlarımızı&#160;çalmadan önce düşünecek kızıl kafalı küçük iblisler...</p>
<p>Arkasından, kuyuya götürmek üzere dizdiği altı kovanın durduğu yerden bir şıpırtı geldi.</p>
<p>Kovalardan biri suyla dolmuştu ve su hâlâ ileri geri sallanmaktaydı.</p>
<p>Hiçbir şey olmamış gibi tereyağı çalkalamaya devam etti, ama bir süre sonra durdu ve un sandığının başına gitti.&#160;Küçük bir avuç un aldı, kapı eşiğinin üzerine serpti, sonra&#160;tereyağı çalkalama işine geri döndü.</p>
<p>Birkaç dakika sonra arkasından yeni bir su sesi geldi. Döndüğü zaman, evet, bir kova daha dolmuştu. Taş eşiğe&#160;serptiği unların üzerinde minik ayak izlerinin oluşturduğu&#160;iki çizgi vardı, biri süthaneden çıkıyor, diğeri geliyordu.</p>
<p>Tiffany, dolu olduklarında, ağır tahta kovaları zar zor kaldırabiliy ordu.</p>
<p>Demek, diye düşündü, inanılmaz ölçüde hızlı olmaya ek olarak son derece güçlüler de. Bu konuda gerçekten çok&#160;sakin davranıyorum.</p>
<p>Başını kaldırıp oda boyunca uzanan kocaman tahta kirişlere baktı. Kirişlerin üzerindeki şey saklanırken biraz toz yağdı.</p>
<p>Sanırım bunu hemen durdurmalıyım, diye düşündü. Diğer yandan, kovaların hepsi dolana kadar beklemenin&#160;bir zararı olmayacağına karar verdi.</p>
<p>“Sonra da bulaşıkhanedeki odun kutusunu doldurmam gerek,” dedi yüksek sesle. Bir denemeye değerdi.</p>
<p>Tereyağı çalkalama işine geri döndü ve arkasından dört şıpırtı daha geldiğinde başını çevirmeye zahmet etmedi.&#160;Küçük hışşşşhışşşhışşş sesleri ve kutuya düşen odunların&#160;takırtısını duyduğunda da arkasına bakmadı. Ancak sesler&#160;kesildiği zaman dönüp baktı.</p>
<p>Odun kutusu tavana kadar dolmuştu ve kovaların hepsi doluydu. Yere serptiği un da ayak izleriyle doluydu.</p>
<p>Tereyağı çalkalamayı bıraktı. Onu izleyen gözler olduğunu hissediyordu. Bir sürü göz...</p>
<p>“Şey... teşekkür ederim,” dedi. Hayır, bu doğru olmamıştı. Sesi sinirli çıkmıştı. Tereyağı tokacını bıraktı ve be-cerebildiğince haşin bir hal takınarak ayağa kalktı.</p>
<p>“Peki ya bizim koç?” dedi. “Koçun geri geldiğini görene kadar gerçekten pişman olduğunuza inanmayacağım!”</p>
<p>Meradan bir meleme geldi. Tiffany bahçenin dibine koştu ve çalı çitin arasından baktı.</p>
<p>Koç büyük bir hızla, geri geri geliyordu. Çalı çitin biraz ötesinde aniden durdu ve küçük adamlar bırakınca yere&#160;indi. Bir anlığına koçun başında kızıl kafalı adamlardan</p>
<p>biri belirdi. Bir boynuza hohladı, eteği ile parlattı ve bir bulanıklık halinde ortadan kayboldu.</p>
<p>Tiffany düşünceli bir ifade ile süthaneye döndü.</p>
<p>Ah, geri döndüğünde tereyağının da çalkalanmış olduğunu gördü. Aslında, yalnızca çalkalanmış da değil, bir düzine altın rengi tereyağı parçası oval biçiminde şekillendirilip bu iş için kullandığı mermerin üzerine bırakılmıştı.&#160;Hatta her birinin üzerinde bir dal maydanoz vardı.</p>
<p>Bunlar iyilik cinleri mi acaba, diye merak etti. Peri Masalları kitabına göre, iyilik cinleri evde yaşar ve bir tabak dolusu süt karşılığında ev işlerini yaparlardı. Ama resim-dekiler uzun, sivri başlıkları olan neşeli minik yaratıklardı.&#160;Kızıl saçlı adamlar ise hayatları boyunca hiç süt içmemiş&#160;gibi görünüyorlardı, ama belki bir kez denemeye değerdi.</p>
<p>“Şey,” dedi yüksek sesle, gizli izleyicilerin varlığını hissederek. “Bu kadar yeter. Teşekkür ederim. Yaptıklarınızdan pişman olduğunuza sevindim.”</p>
<p>Lavabonun yanma yığılmış, kediye özel tabaklardan birini aldı, dikkatle yıkadı, bugünkü sütle doldurdu, yere&#160;bıraktı ve geriledi. “Siz iyilik cini misiniz?” dedi.</p>
<p>Havada bir bulanıklık oldu. Süt yere saçıldı ve tabak hızla kendi etrafında döndü.</p>
<p>“Bunu hayır kabul ediyorum,” dedi Tiffany. “O zaman siz nesiniz?”</p>
<p>Gelmeyen yanıtların sonu yoktu.</p>
<p>Yere uzanıp lavabonun altına baktı, sonra peynir raflarının arkasını inceledi. Odanın karanlık, örümcekli gölgeliklerine baktı. Hepsi boştu.</p>
<p>Ve düşündü: Sanırım koca bir yumurta edecek kadar eğitime ihtiyacım var, hem de hemen...</p>
<p>Tiffany çiftlikten köye inen dik patikayı yüzlerce kez yürümüştü. Sekiz yüz metreden uzun değildi ve yüzyıllar&#160;içinde arabalar yolu öyle aşındırmıştı ki tebeşirin üzerinde&#160;bir oyuğa dönüşmüştü ve yağmurlu havada süt rengi bir&#160;dere gibi akardı.</p>
<p>Yolu yarılamışken fısırtı başladı. Rüzgâr olmamasına rağmen çalı çitler hışırdıyordu. Tarlakuşları ötmeyi bırakmıştı ve Tiffany onların ötüşlerinin farkında olmasa da sessizlikleri şok edici gelmişti. Her zaman işitilen bir şarkının&#160;sonu kadar gürültülü şey yoktur.</p>
<p>Başını kaldırıp gökyüzüne baktığında, bir elmasın içinden bakmış gibi oldu. Gökyüzü ışıldıyordu ve hava öyle çabuk soğudu ki buz gibi bir banyoya girmişti sanki.</p>
<p>Sonra... ayaklarının altında, çalıların üzerinde kar vardı.</p>
<p>Yanındaki tarladan nal sesleri geliyordu. Bir at aniden beyaz bir duvara dönüşen çalı çitin arkasında, karların&#160;içinde dörtnala koşuyordu.</p>
<p>Nal sesleri kesildi. Bir anlık sessizlikten sonra at yola indi ve karın içinde kayarak durdu. At doğruldu ve binicisi&#160;yüzünü Tiffany’ye çevirdi.</p>
<p>Binici yüzünü Tiffany’ye çeviremedi. Yüzü yoktu. Yüzünün olabileceği bir başı da yoktu.</p>
<p>Tiffany kaçtı. Koşarken botları karda kayıyordu, ama aniden zihni buz gibi soğumuştu.</p>
<p>Onun buzda kayan iki ayağı vardı. Bir atın buzda kayacak iki kat fazla ayağı olurdu. Buzlu havada bu tepeye tırmanmaya çalışan atlar görmüştü. Bir şansı vardı.</p>
<p>Arkasında nefes nefese, ıslıklı bir ses duydu. At kişnedi. Tiffany arkasına göz attı. At peşinden geliyordu, ama yarı yürüyerek, yarı kayarak, yavaş yavaş geliyordu. At&#160;buharlar saçıyordu.</p>
<p>Yamacın neredeyse yarısında yol, ağaçların oluşturduğu bir kemerin altından geçiyordu. Karın ağırlığı altında ezilmiş olan ağaçlar şimdi beyaz bulutlara benziyorlardı.&#160;Tiffany ağaçların ötesinde yolun düzleştiğini biliyordu.&#160;Düzlükte kafasız adam onu yakalardı. Ondan sonra ne olacağını bilmiyordu, ama hoş olmayan bir biçimde kısa olacağından emindi.</p>
<p>Ağaçların altından geçerken kar taneleri üzerine düşünüyordu ve Tiffany koşmaya karar verdi. Belki köye ulaşabilirdi. Koşmak konusunda iyiydi.</p>
<p>Ama oraya ulaşabilirse ne olacaktı? Zamanında bir kapıya varabilmesi imkânsızdı. İnsanlar bağırıp çağıracak, oraya buraya koşturacaktı. Kara atlı, buna dikkat edecek&#160;birine benzemiyordu. Hayır, onun işini kendisinin görmesi&#160;gerekecekti.</p>
<p>Keşke kızartma tavasını getirseydi.</p>
<p>“Hey, mini kocakarı! Yerinde kal, hemen şindi!”</p>
<p>Başını kaldırıp baktı.</p>
<p>Minik mavi adamlardan biri çalı çitin üzerindeki karların arasından başını çıkarmıştı.</p>
<p>“Peşimde kafasız bir adı var!” diye bağırdı Tiffany.</p>
<p>“Başaramayacak tatlım. Yerinde kal! Onun gözlerinin içine bak!”</p>
<p>“Gözleri yok ki!”</p>
<p>“Amanın! Sen kocakarı diil misin? Olmayan gözlerinin içine bak sen de!”</p>
<p>Mavi adam, karların içinde kayboldu.</p>
<p>Tiffany arkasına döndü. Atlı şimdi ağaçların altındaydı. Düzleşen zeminde güven kazanan at tırıs gidiyordu. Adamın elinde bir kılıç vardı ve o sahip olmadığı gözleriyle&#160;Tiffany’ye bakıyordu. Yine o nefes nefese ses vardı ve kulağa hiç de hoş gelmiyordu.</p>
<p>Küçük adamlar beni izliyor, diye düşündü Tiffany. Kaçamam. Sızı Nine, kafasız bir şeyden kaçmazdı.</p>
<p>Kollarını kavuşturdu ve dik dik baktı.</p>
<p>Atlı şaşırmış gibi durdu, sonra yürümesi için atı mah-muzladı.</p>
<p>Ağaçların arasından, diğer küçük adamlardan daha iri olan mavi-kızıl bir şekil düştü. Atın alnına, gözlerinin&#160;arasına indi ve iki eliyle bir kulağını yakaladı.</p>
<p>Tiffany, şeklin bağırdığını duydu. “Al sana kepek dolu bi surat, seni böcü, Koca Yan’dan sevgilerle!” ve sonra atın&#160;gözlerinin arasına kafa attı.</p>
<p>Tiffany şaşkınlık içinde atın yan yan sendelediğini gördü.</p>
<p>“Tamam mı?” diye bağırdı küçük savaşçı. “Koca zorbanın tekisin, diil mi? Al sana duygulu bi tane daha!”</p>
<p>Bu sefer at huzursuzca diğer yöne sendeledi, sonra arka bacakları kaydı ve karların üzerine devrildi.</p>
<p>Çalı çitten küçük mavi adamlar döküldü. Ayağa kalkmaya çalışan atlı, çığlık atan yaratıklardan oluşan mavi-kızıl bir fırtınanın altında görünmez oldu...</p>
<p>Ve ortadan kayboldu. Kar kayboldu. At kayboldu.</p>
<p>Mavi adamlar bir anlığına sıcak, tozlu yolda bir yığın halinde durdular. İçlerinden biri, “Of, amanın! Kendi kellemi tekmeledim!” dedi. Sonra onlar da görünmez oldular,&#160;ama bir anlığına Tiffany, mavi-kızıl bulanıklıkların çalı çite&#160;dalıp kaybolduğunu görmüştü.</p>
<p>Sonra tarlakuşları geri döndü. Çalı çitler yemyeşildi ve çiçeklerle doluydu. Tek bir dal kırılmamış, tek bir çiçek&#160;bozulmamıştı. Gökyüzü maviydi ve elmas ışıltıları yoktu.</p>
<p>Tiffany başını eğip yere baktı. Botlarının uçlarında kar eriyordu. Bundan tuhaf bir memnunluk duydu. Bu, biraz&#160;önce olan şeylerin delilik değil, büyü olduğu anlamına geliyordu. Çünkü, gözlerini kapatınca kafasız adamın ıslıklı&#160;nefesini hâlâ duyabiliyordu.</p>
<p>Şu anda ihtiyacı olan şey insanlar ve sıradan olaylardı. Ama her şeyden çok, bazı yanıtlar istiyordu.</p>
<p>Aslında, her şeyden çok istediği şey, gözlerini kapattığı zaman ıslıklı nefesler duymamaktı...</p>
<p>Çadırlar gitmişti. Birkaç kırık tebeşir parçası, elma koçanları, biraz ezilmiş çimen ve heyhat, birkaç tavuk tüyü dışında, öğretmenlerin oraya geldiğini gösterecek hiçbir&#160;şey yoktu.</p>
<p>Küçük bir ses, “Pısst!” dedi.</p>
<p>Tiffany yere baktı. Bir kuzukulağı yaprağının altından bir kurbağa çıktı.</p>
<p>“Bayan Kene, geri döneceğini söylemişti,” dedi. “Herhalde bilmen gereken bazı şeyler vardır, değil mi?”</p>
<p>“Birçok şey,” dedi Tiffany. “Küçük adamlar her yanı sardı! Söylediklerinin yarısını anlayamıyorum! Bana kocakarı deyip duruyorlar!”</p>
<p>“Ah, evet,” dedi kurbağa. “Nac Mag Feegle adamcıkları gelmiş.”</p>
<p>“Kar yağdı, sonra yağmamış gibi oldu! Kafası olmayan bir atlı tarafından kovalandım! Ve o şeylerden biri... ne&#160;olduklarını söylemiştin?”</p>
<p>“Nac Mac Feegle adamcıkları,” dedi kurbağa. “Ecinni olarak da bilinirler. Kendilerine Küçük Özgür Adamlar&#160;derler.”</p>
<p>“Hah, aralarından biri ata kafa attı, at devriliverdi! Hem de kocaman bir attı!”</p>
<p>“Ah, bu kesinlikle Feegle adamcıkları gibi geliyor kulağa,” dedi kurbağa.</p>
<p>“Onlara biraz süt verdim ve sütü yere döktüler!”</p>
<p>“Nac Mac Feegle adamcıklarına süt mü verdin?”</p>
<p>“Ee, cin olduklarını söyledin ya!”</p>
<p>“Cin değil, ecinni. Onlar kesinlikle süt içmez!”</p>
<p>“Jenny’nin geldiği yerden mi geliyorlar?” diye sordu Tiffany.</p>
<p>“Hayır, onlar asi,” dedi kurbağa.</p>
<p>“Asi mi? Kime isyan etmişler?”</p>
<p>“Herkese, her şeye,” dedi kurbağa. “Şimdi beni yerden kaldır.”</p>
<p>“Neden?”</p>
<p>“Çünkü kuyunun başındaki kadın sana tuhaf tuhaf bakıyor. Beni önlüğünün cebine koy.”</p>
<p>Tiffany kurbağayı yerden kaptı ve kadına gülümsedi. “Kurbağa kurutup koleksiyon yapıyorum,” dedi.</p>
<p>“Bu çok güzel, hayatım,” dedi kadın ve hızla uzaklaştı.</p>
<p>“Bu hiç komik değildi,” dedi kurbağa önlüğünün cebinden.</p>
<p>“Zaten insanlar dinlemiyor,” dedi Tiffany.</p>
<p>Bir ağacın altına oturdu ve kurbağayı cebinden çıkardı.</p>
<p>“Feegle adamcıkları yumurtalarımızı ve bir koçumuzu çalmaya çalıştı,” dedi, “ama onları geri aldım.”</p>
<p>“Nac Mac Feegle adamcıklarından bir şeyi geri mi aldın?” dedi kurbağa. “Hasta mıydılar?”</p>
<p>“Hayır. Onlar biraz... şey, tatlı aslında. Hatta ev işlerini benim yerime yaptılar.”</p>
<p>“Feegle adamcıkları ev işi mi yaptı?” dedi kurbağa. “Onlar asla iş yapmaz! Onlar hiç yardım etmezler!”</p>
<p>“Sonra bir de kafasız atlı vardı!” dedi Tiffany. “Kafası yoktu!”</p>
<p>“Eh, kafasız bir atlı olmak için en önemli özellik bu,” dedi kurbağa.</p>
<p>“Neler oluyor kurbağa?” dedi Tiffany. “İstilaya gelen Feegle adamcıkları mı?”</p>
<p>J</p><div>
<p>82</p></div>
<p>Kurbağa sinsi sinsi baktı. “Bayan Kene bu işle senin uğraşmanı istemiyor aslında,” dedi. “Yakında yardım getirecek...”</p>
<p>“Zamanında döner mi?” diye sordu Tiffany.</p>
<p>“Bilmiyorum. Muhtemelen... Ama sen karışmamalısın.”</p>
<p>“Neler olduğunu bilmek istiyorum!”</p>
<p>“Başka cadılar getirmeye gitti,” dedi kurbağa. “Ah... o senin karışmaman gerektiğini.</p>
<p>“Bana bildiklerini anlatsan iyi olacak kurbağa,” dedi Tiffany. “Bayan Kene burada değil. Ben buradayım.”</p>
<p>“Bir başka dünya bu dünyayla çarpışıyor,” dedi kurbağa. “İşte... Mutlu oldun mu? Bayan Kene öyle düşünüyor.</p>
<p>Ama onun beklediğinden daha hızlı oluyor. Bütün canavarlar geri dönüyor.”</p>
<p>“Neden?”</p>
<p>“Onları durduracak kimse yok.”</p>
<p>Bir anlık sessizlik oldu.</p>
<p>“Ben varım,” dedi Tiffany.</p><div><div><img src="main-14.jpg" alt=""/></div></div><div><img src="main-15.jpg" alt=""/></div>
<p><a id="bookmark0"><sup><a href="#footnote1">1</a></sup></a></p>
<p> İnsanlar “yüreğinin sesini dinle” gibi şeyler söyler, ama cadılar başka şeyleri de dinlerler. Böbreklerinizin size neler söyleyebildiğini bilseniz&#160;hayret edersiniz.</p>
<p><a id="bookmark1"><sup><a href="#footnote2">2</a></sup></a></p>
<p> Sıradan falcılar size olmasını istediğiniz şeyleri anlatırlar; cadılar ise siz isteseniz de istemeseniz de neler olacağını söylerler. Tuhaftır, cadıların&#160;falları daha doğru çıkar; ama sıradan fal kadar tutulmaz.</p>
</body>
</html>