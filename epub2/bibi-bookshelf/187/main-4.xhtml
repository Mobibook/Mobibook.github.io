<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>“Aralarından hangisiyle evlenceeni bilmek istiyolar,” dedi Fion, yüksek sesle. “Kurallar öyle. Ya seççeksin ya da&#160;keldalıktan istifa etçeksin. Adamını seçmeli, evlenceen günü belirlemelisin.”</p>
<p>“He ye,” dedi Herhangibir Rob, Tiffany ile göz göze gelmekten kaçınarak.</p>
<p>Tiffany fincanı eli titremeden tutuyordu, ama yalnızca aniden tek bir kasını dahi kıpırdatamayacak hale geldiği&#160;için. Şöyle düşünüyordu: Aaaargh! Bu başıma geliyor olamaz! Ben yapamam! O yapamaz! Biz yapamayız! Onlar şey&#160;bile değil! Bu saçmalık! Hemen kaç!</p>
<p>Gölgelerden bakan yüzlerce endişeli yüzün farkındaydı. Bu meseleyle nasıl başa çıkacağın önemli, diyordu İkinci Şüphe’si. Hepsi seni izliyor. Ve Fion ne yapacağını görmek istiyor. Gerçekten de senden yüz yirmi santim kısa bir kızdan hoşlanmazlık etmen gerekmiyordu, ama ediyorsun.</p>
<p>“Eh, bu çok beklenmedik bir durum, büyük bir şeref elbette.” dedi kendini gülümsemeye zorlayarak.</p>
<p>“He ye, he ye,” dedi Herhangibir Rob, yere bakarak.</p>
<p>“Hem, o kadar çoksunuz ki seçmek güç,” diye devam etti Tiffany, gülümsemeye devam ederek. İkinci Şüphe’si,&#160;Herhangibir Rob da mutlu değil, dedi.</p>
<p>“He ye, öyle olcak,” dedi Herhangibir Rob.</p>
<p>“Bu konuda düşünürken biraz temiz hava almak istiyorum,” dedi Tiffany ve dışarı çıkıp höyüğün tepesine tırmanana kadar gülümsemesinin solmasına izin vermedi.</p>
<p>Oraya vardığında yere çöktü ve çuha çiçeği yapraklarının arasına baktı. “Kurbağa!” diye bağırdı.</p>
<p>Kurbağa bir şey çiğneyerek ortaya çıktı. “Hım?” dedi. “Benimle evlenmek istiyorlar!”</p>
<p>“Mm fmm ffm mm?”</p>
<p>“Ne yiyorsun?”</p>
<p>Kurbağa yutkundu. “Çok zayıf düşmüş bir sümüklüböcek,” dedi.</p>
<p>“Dedim ki, benimle evlenmek istiyorlar!”</p>
<p>“Ee?”</p>
<p>“Ee mi? Eh, yalnız bir düşün!&quot;</p>
<p>“Ah, evet, tamam, boy meselesi,” dedi kurbağa. “Şimdi (azla görünmeyebilir, ama sen bir altmış sekiz olduğunda</p>
<p>0 &#160;&#160;&#160;hâlâ on beş santim boyunda olacak...”</p>
<p>“Bana gülme! Ben keldayım!”</p>
<p>“Eh, elbette, mesele de bu, değil mi,” dedi kurbağa. 'Onları ilgilendirdiği kadarıyla uyulması gereken kurallar&#160;var. Yeni kelda, seçtiği savaşçı ile evlenir ve sürülerce</p>
<p>1 &#160;&#160;&#160;eegle doğurur. Reddetmek korkunç bir hakaret olur...”</p>
<p>“Bir Feegle ile evlenmeyeceğim! Yüzlerce bebek yapamam! Bana ne yapacağımı söyle!”</p>
<p>“Ben mi? Keldaya ne yapacağını ben mi söyleyeceğim? Buna cüret edemem,” dedi kurbağa. “Hem, bana bağırıl-ınasından da hoşlanmam. Kurbağaların bile bir gururu vardır, biliyorsun.” Yaprakların arasına geri girdi.</p>
<p>Tiffany bağırmaya hazırlanarak derin bir nefes aldı, sonra ağzını kapattı.</p>
<p>Eski kelda bunu biliyordu mutlaka, diye düşündü. Bu yüzden bununla başa çıkabileceğimi düşünmüş olmalı.</p>
<p>Yalnızca kurallar böyle ve onlar kurallarla ne yapacaklarını bilemediler. İtiraf edemeseler de hiçbiri benim gibi iri yarı&#160;bir kızla evlenmek istemiyor. Yalnızca kurallar böyle.</p>
<p>Bu sorunu aşmanın bir yolu olmalı. Olmak zorunda. Ama Tiffany’nin bir koca seçmesi ve düğün gününü belirlemesi gerekiyordu. Öyle söylemişlerdi.</p>
<p>Bir an dikenli çalılara baktı. Hımm, diye düşündü.</p>
<p>Delikten geçti.</p>
<p>Ecinniler endişe içinde onu bekliyordu, yara izleriyle dolu ve sakallı her surat onunkini izliyordu.</p>
<p>“Seni kabul ediyorum Herhangibir Rob,” dedi Tiffany.</p>
<p>Herhangibir Rob’un yüzü bir dehşet maskesine dönüştü. Tiffany onun minicik bir sesle, “Of, amanın,” diye mırıldandığını duydu.</p>
<p>“Ama elbette, düğün gününü gelin seçecek, değil mi?” dedi Tiffany neşeyle. “Bunu herkes bilir.”</p>
<p>“He ye,” dedi Herhangibir Rob titrek bir sesle. “Gelenek öyledir.”</p>
<p>“O zaman seçeyim.” Tiffany derin bir nefes aldı. “Dünyanın sonunda, bir buçuk kilometre yüksekliğinde, granit kayalıklardan oluşan kocaman bir dağ vardır,” dedi. “Her&#160;sene, minik bir kuş ta oraya kadar uçar ve gagasını ona&#160;sürter. Eh, küçük kuş gagasını sürte sürte dağı yontup bir&#160;kum tanesi boyuna indirdiğinde... o gün seninle evleneceğim, Herhangibir Rob Feegle!”</p>
<p>Herhangibir Rob’un dehşeti açık paniğe dönüştü, ama sonra duraksadı ve yavaş yavaş sırıtmaya başladı.</p>
<p>“He ye, güsel fikir,” dedi yavaşça. “Bu işler aceleye gelmez.”</p>
<p>“Kesinlikle,” dedi Tiffany.</p>
<p>“Konuk listesini falan halletmek için de zaman verir,” diye devam etti ecinni.</p>
<p>“Bu doğru.”</p>
<p>“Bi de gelinlik, çiçek vazoları falan var,” dedi Herhan-gibir Rob, her an daha da neşeli görünerek. “Bu tür işler sonsuza dek sürebilir, biliyon mu.”</p>
<p>“Ah evet,” dedi Tiffany.</p>
<p>“Ama kız aslında hayır dedi!” diye patladı Fion. “Kuşun o işi yapması milyonlarca sene alır...”</p>
<p>“He ye dedi!” diye bağırdı Herhangibir Rob. “Onu hepiniz duydunuz millet! Günü de belirledi! Kurallar bööle!”</p>
<p>“Dağ meselesi de sorun diil,” dedi Kaçık Wullie, çiçekleri uzatmaya devam ederek. “Sen bize onun nerede olduğunu söyle yeter, iddiaya girerim biz onu mini kuşçuktan çok daha çabuk bi biçimde.</p>
<p>“Kuşun yapması gerek!” diye haykırdı Herhangibir Rob çılgınca. “Tamam mı? Mini kuşçuk! Daha fazla itiraz yok!&#160;İtiraz etmek istiyen botumun tadına bakar! Bazılarımızın&#160;Kralça’dan geri çalcak mini bi oolanımız var!” Kılıcını çekip&#160;havada salladı. “Kim benimle geliyo?”</p>
<p>Bu işe yaramış gibiydi. Nac Mac Feegle halkı açık seçik hedeflerden hoşlanırdı. Yüzlerce kılıç, savaş baltası ve Kaçık Wullie’nin elindeki bir demet perişan çiçek havaya kaldırıldı ve Nac Mac Feegle adamcıklarının savaş&#160;haykırışı odada yankılandı. Bir ecinninin normal halinden&#160;delice savaşma haline geçmesi için o kadar az zaman gerekir ki minicik bir saatle bile ölçülemez.</p>
<p>Ne yazık ki, ecinniler çok bireyci olduğundan, her birinin kendi savaş haykınşı vardı ve şamatanın arasında Tiffany yalnızca birkaçını seçebildi.</p>
<p>“Canımızı alabilirler ama pantolonumuzu asla!”</p>
<p>“Güme gitti altı metelik!”</p>
<p>“Sen biraz hava al, ben cüzdanını alayım!”</p>
<p>“Sayıları binden fazla olamaz!”</p>
<p>“Agh, al da trakkanına sok!”</p>
<p>Sonra sesler yavaş yavaş birleşti ve duvarları titreten tek bir kükremeye dönüştü:</p>
<p>“Kral yok! Kralça yok! Bey yok! Efendi yok! Bi daa bizi aldatamıyacaklar! ”</p>
<p>Şamata solup gitti, tavandan bir toz bulutu çöktü ve sessizlik oldu.</p>
<p>“Gidelim!” diye bağırdı Herhangibir Rob.</p>
<p>Feegle adamcıkları hep birden balkonlardan aktılar, zemini aştılar ve delikten yukarı çıktılar. Birkaç saniye sonra, odada ozan ve Fion’dan başka kimse kalmamıştı.</p>
<p>“Nereye gittiler?” dedi Tiffany.</p>
<p>“Agh, yalnızca gittiler,” dedi Fion, omuzlarını silkerek. “Ben burada kalıp ateşe göz kulak olucaam. Biri dooru&#160;düzgün bi kelda gibi davranmalı.” Dik dik Tiffany’ye baktı.</p>
<p>“Umarım yakında kendine bi kabile bulursun Fion,” dedi Tiffany tatlı tatlı. Ecinni ona kaşlarını çattı.</p>
<p>“Bi süre ortalıklarrrda koşturrcaklar, belki bikaç tavşanı bayıltacaklar ve bikaç kez düşecekler,” dedi William. “Nereye gitmeleri gerektiini henüz bilmediklerini farrrk ettiklerinde yavaşlıyacaklar.”</p>
<p>“Her zaman bu şekilde koşup giderler mi?” dedi Tiffany.</p>
<p>“Agh, şey, Herhangibi Rob evlenme konusunda çok fazla konuşulmasını istemiyo,” dedi William sırıtarak.</p>
<p>“Evet, o açıdan çok ortak noktamız var,” dedi Tiffany.</p>
<p>Kendini delikten dışarı çekti ve kurbağanın onu beklediğini gördü.</p>
<p>“İçeriyi dinledim,” dedi kurbağa. “Aferin. Çok akıllıca. Çok diplomatça.”</p>
<p>Tiffany çevresine bakındı. Günbatımma daha birkaç saat vardı, ama gölgeler uzamaya başlamıştı bile.</p>
<p>“Yola çıksak iyi olacak,” dedi, önlüğünü beline bağlayarak. “Sen de geliyorsun kurbağa.”</p>
<p>“Şey, ben şeye girmek konusunda pek bir şey bilmem, diye başladı kurbağa, gerilemeye çalışarak. Ama kurbağalar&#160;kolay kolay gerileyemez. Tiffany onu yakalayıp önlüğünün&#160;cebine koydu.</p>
<p>Tiffany, höyüklerin ve taşların olduğu tarafa yöneldi. Kardeşim asla büyümeyecek, diye düşündü, çimenlerin üzerinde koşarken. Yaşlı hanım öyle söyledi. Bu nasıl oluyor?&#160;Hiç büyümediğin yer nasıl bir yer?</p>
<p>Höyükler yaklaştı. Tiffany, William ile Orta-Boy-Jock-Kadar-lri-Diil-Ama-Mini-Jock'tan-Iri Jock’un onunla birlikte koştuğunu gördü, ama Nac Mac Feegle adamcıklarının&#160;kalanından iz yoktu.</p>
<p>Sonra höyüklerin arasına geldi. Ablaları ona orada gömülü daha fazla ölü kral olduğunu söylemişti, ama bu&#160;Tiffany’yi korkutmamıştı. Yaylalarda hiçbir şey onu&#160;korkutamazdı.</p>
<p>Ama burası soğuktu. Daha önce bunu hiç fark etmemişti.</p>
<p>Zamanın tam olarak uymadığı yeri bul. Eh, höyükler tarihti. Eski taşlar da öyle. Onlar buraya uyuyor muydu? Eh, evet, onlar geçmişe aitti, ama binlerce senedir bu tepelerdeydiler. Burada eskimişlerdi. Manzaranın bir parçasıy-dılar.</p>
<p>Alçalan güneş, gölgeleri uzatmıştı. Bu zamanda Tebeşir sırlarını ortaya sererdi. Bazı yerlerde, ışık doğru açıyla geldiğinde, eski tarlaların ve yolların kenarlarını görebilirdiniz. Parlak öğlenışığmm göremediğini gölgeler gösterirdi.</p>
<p>“Öğlenışığı” sözcüğünü Tiffany uydurmuştu.</p>
<p>Nal izlerini bile göremiyordu. Üçtaşlarm çevresinde dolaştı. Biraz, taştan kapılara benziyorlardı, ama içlerinden geçmeye kalkıştığı zaman bile hiçbir şey olmadı.</p>
<p>İşler hiç de planladığı gibi gitmiyordu. Büyülü bir kapı olmalıydı. Bundan emindi.</p>
<p>Kulağına gelen kabarcıklı his, birinin fare tulumu çaldığını anlattı. Tiffany çevresine bakındı ve ozan William’ın devrilmiş bir taşın üzerinde durduğunu gördü. Wilbam,&#160;yanaklarını şişirmişti, fare tulumu da şişmişti.</p>
<p>Tiffany ona el salladı. “Bir şey görüyor musun?” diye seslendi.</p>
<p>William kavalı ağzından çıkardı ve kabarcıklı his kesildi. “Ah, he ye,” dedi.</p>
<p>“Kraliçe’nin ülkesine giden yol mu?”</p>
<p>“Ah, he ye.”</p>
<p>“Eh, bana da söylesen nasıl olur?”</p>
<p>“Bir keldaya söylememe gerek yok,” dedi William. “Bir kelda yolu açıkça görebilir.”</p>
<p>“Ama sen bana söyleyebilirsin!&quot;</p>
<p>“He ye, sen de ‘lütfen’ diyebilirsin,” dedi William. “Ben doksan altı yaşındayım. Ben senin bebek evindeki bebeklerden biri diilim. Ninen iyi bi kadındı, ama gilik kadar kız&#160;çocuğu bana emirler yaadıramaz.”</p>
<p>Tiffany bir an bakakaldı, sonra kurbağayı cebinden çıkardı.</p>
<p>“Gilik?” dedi.</p>
<p>“Çok küçük bir şey demek,” dedi kurbağa. “Güven bana.”</p>
<p>“Bana küçük diyene bak!..”</p>
<p>“Benim içim büyük!” dedi VVilliam. “Hem, iddiaya girerim dev bi mini kız çocuu ortalıklarda dolaşıp ona emirler yaadırsa baban hiç de mutlu olmazdı!”</p>
<p>“Eski kelda da emir veriyordu!” dedi Tiffany.</p>
<p>“He ye! Çünkü o hürrrmet kazanmıştı!” Ozanın sesi taşlardan yankılandı sanki.</p>
<p>“Lütfen, ne yapacağımı bilmiyorum!” diye feryat etti Tiffany.</p>
<p>William ona bakakaldı. “Agh, şeey, şindiye dek fena iş çıkarmadın,” dedi daha nazik bir sesle. “Kuralları ihlal etmeden Herhangibi Rob’un seninle evlenmesini engelledin.&#160;Yiğit kızsın, hakkını vermek lazım. Zamanla yolu bulursun. Yalnız, ayağını yere vurduunda dünyanın, dileklerini&#160;yerine getirceeni sanma. Senin tek yaptım şeker diye baar-mak, biliyon. Gözlerini kullan. Kelleni kullan.”</p>
<p>Kavalını ağzına soktu, tulum dolana kadar yanaklarını şişirdi ve sonra Tiffany’nin kulaklarının yine kabarcıklarla&#160;dolu gibi hissetmesine sebep oldu.</p>
<p>“Ya sen kurbağa?” dedi Tiffany, önlüğünün cebine bakarak.</p>
<p>“Korkarım bu konuda yalnızsın,” dedi kurbağa. “Eskiden her kimdiysem, görünmez kapıları bulmak konusunda çok bilgim yok. Hem, bana baskı yapılmasından da hoşlanmam.”</p>
<p>“Ama ne yapacağımı bilmiyorum! Söylemem gereken büyülü bir sözcük var mı?”</p>
<p>“Bilmiyorum, söylemen gereken büyülü bir sözcük var mı?” dedi kurbağa ve sırtını döndü.</p>
<p>Tiffany, Nac Mac Feegle adamcıklarının toplanmakta olduğunun farkındaydı. İstedikleri zaman gerçekten çok&#160;sessiz olmak gibi kötü bir huyları vardı.</p>
<p>Ah, yok, diye düşündü. Ne yapılacağını benim bildiğimi sanıyorlar. Bu haksızlık! Bunun için eğitim almadım.</p>
<p>Cadı okuluna gitmedim! Onu bulamıyorum bile! Kapı buralarda bir yerde olmalı, ipuçları da olmalı, ama ben onların ne olduğunu bilmiyorum!</p>
<p>Bir işe yarayıp yaramadığımı görmek için beni izliyorlar. Ve ben peynir konusunda iyiyim, o kadar. (Ama bir cadı Her Şeyi Halleder...)</p>
<p>Kurbağayı cebine koydu ve Koyun Hastalıkları kitabının ağırlığını hissetti.</p>
<p>Kitabı çıkardığında toplanan ecinnilerin hep bir ağızdan içlerini çektiklerini duydu.</p>
<p>Sözcüklerin büyülü olduğunu düşünüyorlar...</p>
<p>Kitabı gelişigüzel açtı ve kaşlarını çattı.</p>
<p>“Tıkantı,” dedi yüksek sesle. Çevresinde, ecinniler başlarını salladılar ve birbirlerini dürtüklediler.</p>
<p>“Tıkantı, genç dişi koyunlarda titreme biçiminde görülür,” diye okudu Tiffany. “İleri vakalarda karında yangı olabilir. Tedavi edilmezse Marul-Deri adlı, daha ciddi bir&#160;luıstalığa yol açabilir. Önerilen tedavi, titreme ya da terebentin sona erene ya da koyun ölene kadar her gün terebentin vermek.”</p>
<p>I iffany başını kaldırdı. Feegle adamcıkları her taşın, her höyüğün üzerinden onu izliyordu. Etkilenmiş görünüyorlardı.</p>
<p>Bununla beraber, Koyun Hastalıkları kitabı büyülü kapı açmak konusunda işe yaramıyordu.</p>
<p>Uyuz,” diye okudu Tiffany. Bir beklenti dalgası oluştu.</p>
<p>“Uyuz hastalığında deri, özellikle hassas bölgelerin çevresinde kepeklenir. Terebentin faydalı bir çaredir...”</p>
<p>Sonra, göz ucu ile, oyuncak ayıyı gördü.</p>
<p>Çok küçüktü ve doğada pek bulunmayan türden bir kırmızı renkteydi. Tiffany onun ne olduğunu biliyordu.&#160;Wentworth, oyuncak ayı biçimindeki şekerlere bayılırdı.&#160;Şekerle karıştırılmış yapıştırıcı gibi bir tadı vardı ve %100&#160;Yapay Katkı Maddeleri ile yapılmıştı.</p>
<p>“Ah,” dedi yüksek sesle. “Kardeşim kesinlikle buraya getirilmiş... ”</p>
<p>Bu bir kıpırdanma yarattı.</p>
<p>Tiffany yüksek sesle Burun Hırıltısı ve Dingil ti kısımlarını okuyarak, ama yere de dikkat ederek yürüdü. Bir ayı şeker daha gördü, bu seferki yeşildi ve çimenlerin üzerinde zor ayırt edilebiliyordu.</p>
<p>Tamaaam, diye düşündü Tiffany.</p>
<p>Biraz ötede üç taştan oluşan kemerlerden biri vardı; iki dikey taşın üzerine bir yatay taş yerleştirilmişti. Daha önce&#160;onun altından geçmişti ve hiçbir şey olmamıştı.</p>
<p>Ama hiçbir şey olmamalı, diye düşündü. Dünyana açılan, herkesin geçebileceği bir kapı bırakmazsın, yoksa insanlar&#160;kazayla girip çıkabilir. Orada olduğunu bilmen gerekir.</p>
<p>Belki ancak bu şekilde oluyordur.</p>
<p>Güzel. O zaman girişin bu olduğuna inanırım.</p>
<p>Üçtaşm altından geçti ve hayret verici bir manzara gördü: Yeşil otlar, batan güneşle pembeleşmiş mavi gökyüzü, yatağa gitmekte gecikmiş birkaç küçük beyaz bulut ve her&#160;şeyde genel bir sıcak, bal renkli görünüş... Böyle bir manzara olması hayret vericiydi. Tiffany’nin onu, hayatının her&#160;günü görmüş olduğu gerçeği daha az büyüleyici yapmıyordu onu. ikramiye olarak, bunu görmek için taşların&#160;altından bakmak da gerekmiyordu. Herhangi bir yerde durup görebiliyordunuz.</p>
<p>Yalnız...</p>
<p>Yanlış bir şey vardı. Tiffany defalarca kemerden geçti ve yine de tam olarak emin olamadı. Elini bir kol boyu kaldırarak güneşin ufuktan ne kadar yüksekte olduğunu ölçmeye çalıştı.</p>
<p>Sonra kuşu gördü. Bir kırlangıçtı, sinek avlıyordu ve bir çırpıda taşların arkasına uçtu.</p>
<p>Yarattığı etki tuhaftı ve neredeyse altüst ediciydi. Kuş taşın arkasına geçti ve Tiffany, gözlerinin kuşun uçuşunu&#160;lakip etmeye çalıştığını ama çok geç kaldığını hissetti. Kırlangıcın belirmesi gereken ama belirmediği bir an olmuştu.</p>
<p>Sonra kuş, boşluktan geçti ve bir anlığına, aynı anda taşın her iki yanında birden belirdi.</p>
<p>Bunu görünce Tiffany, göz yuvarlarının yerinden fırladığını ve ters döndüğünü hissetti.</p>
<p>Zamanın tam olarak uymadığı bir yer ara...</p>
<p>O boşluktan görünen dünya, buradaki zamandan en az bir saniye daha geride,” dedi, becerebildiğince kendinden emin bir biçimde konuşmaya çalışarak. “Sanırım...&#160;eminim giriş bu.”</p>
<p>Nac Mac Feegle adamcıkları tezahürat yaparak el çırptılar ve çimenlerin üzerinden ona doğru aktılar.</p>
<p>“Yaptım oonca okuma harikaydı!&quot; dedi Herhangibir Rob. “Tek kelimesini anlamadım!”</p>
<p>“He ye, ne haltlar döndüünü anlamadıma göre güçlü bi dil olmalı!” dedi bir başka ecinni.</p>
<p>“Sende kesin kelda hamuru var hamfendi,” dedi Orta-Boy-Jock-Kadar-lri-Diil-Ama-Mini-Jock'tan-lri Jock.</p>
<p>“He ye!” dedi Kaçık Wullie. “Şekerleri görmen ve belli etmemen müttişti! Mini yeşil şekeri de görmediini sandık!”</p>
<p>Ecinnilerin kalanı tezahürat yapmayı bıraktı ve dik dik Kaçık Wullie’ye baktı.</p>
<p>“Ben ne dedim? Ben ne dedim?” dedi Kaçık Wullie.</p>
<p>Tiffany çöktü. “Kapının burası olduğunu hepiniz biliyordunuz, değil mi?” dedi.</p>
<p>“Ah, he ye,” dedi Herhangibir Rob. “Biz o tür şeyleri bilirik. Kralça’nm ülkesinde yaşıyoduk, biliyon, ama onun&#160;zalimliine isyan ettik...”</p>
<p>“Evet, biz bunu yaptık, o da sarhoş gezdiimiz, hırsızlık yaptıımız ve devamlı kavga ettiimiz için bizi kovdu,” dedi&#160;Kaçık Wullie.</p>
<p>“Hiç de ööle olmadı!” diye kükredi Herhangibir Rob.</p>
<p>“Siz benim yolu hulup bulamayacağımı görmek için bekliyordunuz, öyle değil mi?” dedi Tiffany, kavga çıkmadan.</p>
<p>“He ye. İyi iş çıkardın kızım.”</p>
<p>Tiffany başını iki yana salladı. “Hayır, çıkarmadım,” dedi. “Gerçek büyü yapmadım. Nasıl yapılacağını bilmiyorum. Yalnızca nesnelere baktım ve nasıl olması gerektiğini çözdüm. Aslında hile sayılır.”</p>
<p>Ecinniler bakıştılar.</p>
<p>“Ah, şeey,” dedi Herhangibir Rob. “Büyü dediğin nedir, ha? Yalnızca bi deyneeyi sallamak ve bikaç mini büyülü&#160;sözcük söölemek. Bunda akıllıca olan ne peki, ha? Ama&#160;nesnelere bakmak, onlara gerçekten bakmak, sonra nasıl&#160;olması gerektiini çözmek, işte bu gerçek bi yetenektir.”</p>
<p>Ozan William, “He ye, öyledir,” diyerek Tiffany’yi şaşırttı. “Gözlerini ve kelleni kullandın. Gerçek bi kocakarı ööle yapar. Büyü kısmı yalnızca reklam için vardır.”</p>
<p>“Ah,” dedi Tiffany neşelenerek. “Gerçekten mi? Şey, o zaman... Hey millet, kapımız burada!”</p>
<p>“Tamam,” dedi Herhangibir Rob. “Şimdi bize nasıl geç-çeemizi göster.”</p>
<p>Tiffany duraksadı, sonra düşündü: Kendi düşüncelerimi hissedebiliyorum. Nasıl düşündüğümü izliyorum. Peki ne düşünüyorum? Şöyle düşünüyorum: Daha önce bu kemerden geçtim ve hiçbir şey olmadı.</p>
<p>Ama o zaman bakmıyordum. Düşünmüyordum da. Doğru düzgün değil.</p>
<p>Kemerden gördüğüm dünya aslında gerçek değil. Yalnızca gerçekmiş gibi görünüyor. O bir tür büyülü resim,</p>
<p>girişi gizlemek için oraya konmuş. Dikkat etmezsen, eh, içine girer çıkarsın ve hiç fark etmezsin.</p>
<p>Aha...</p>
<p>Kemerden geçti. Hiçbir şey olmadı. Nac Mac Feegle adamcıkları onu ciddi ifadelerle izliyordu.</p>
<p>Tamaaam, diye düşündü. Hâlâ aldanıyorum, değil mi?</p>
<p>Taşların önünde durdu, ellerini iki yana uzattı ve gözlerini kapattı. Çok yavaşça öne adım attı...</p>
<p>Botlarının altında bir şey ezildi, ama Tiffany taşları his-sedemez olana kadar gözlerini açmadı. Onları açtığında...</p>
<p>... siyah-beyaz bir manzara buldu karşısında.</p><div><img src="main-21.jpg" alt=""/></div><h4>Böfüm 8 KIŞ ÜLKESİ</h4>
<p>Tiffany, Kraliçe’nin dünyasına bakarken, “He ye, onda Birinci Görü var, orası kesin,” dedi William’ın sesi, arkasından. “Gerçekten orada olanı görüyo...”</p>
<p>Gökyüzü öyle kirli bir beyazdı ki Tiffany, bir pinpon lopunun içinde duruyor da olabilirdi. Kar, kirli beyaz gökyüzünün altında göz alabildiğine uzanıyordu. Yerin nerede&#160;bittiğini, göğün nerede başladığını yalnızca orada burada&#160;görülen siyah ağaç gövdeleri ve çarpık dallar anlatıyordu... Bunlar, elbette nal izleriydi. Dallarına kar yağmış siyah ağaçlardan oluşan ormana doğru uzanıyorlardı.</p>
<p>Öyle soğuktu ki Tiffany’nin derisine minik iğneler batıyordu sanki.</p>
<p>Bakışlarını indirdi ve Nac Mac Feegle adamcıklarının kapıdan geçip bellerine gelen kara aktıklarını gördü. Adamcıklar konuşmadan yayıldılar. Bazıları kılıçlarını çekmişlerdi.</p>
<p>Artık gülmüyorlar, şakalaşmıyorlardı. Tetikteydiler.</p>
<p>“Tamam o zaman,” dedi Herhangibir Rob. “Aferin. Sen burda bizi bekle, biz mini kardeşini geri getirelim, hiç&#160;sorun diil...”</p>
<p>“Ben de geliyorum!” diye terslendi Tiffany.</p>
<p>“Yok, bi kelda asla...”</p>
<p>“Bu ‘asla’ diil!” dedi Tiffany titreyerek. “Yani, demek istediğim, bu kez öyle olacak. O benim kardeşim. Hem&#160;neredeyiz biz?”</p>
<p>Herhangibir Rob, solgun gökyüzüne baktı. Güneş hiçbir yerde görünmüyordu. “Artık burdasm, bu yüzden&#160;belki söölememizin bi zararı dokunmaz. Burası sizin Peri&#160;Ülkesi dediiniz yer,” dedi.</p>
<p>“Peri Ülkesi mil Hayır, değil! Resimlerini görmüştüm! Peri Ülkesi tamamen ağaçlar, çiçekler, güneş ışığı ile&#160;doludur ve şıkır şıkır dır! Tulum giymiş, boynuzlu minik&#160;tombul bebekler vardır! Kanatlı insanlar vardır! Şey...&#160;Tuhaf insanlar! Resimlerini gördüm!”</p>
<p>“Her zaman böyle değildir,” dedi Herhangibir Rob hemen. “Ayrıca bizimle gelemezsin, çünkü silahın yok ham-fendi.”</p>
<p>“Kızartma tavama ne oldu?” dedi Tiffany.</p>
<p>Bir şey topuğuna çarptı. Başını çevirdiğinde Orta-Boy-Jock-Kadar-lri-Diil-Ama-Mini-Jock'tan-lri Jock’un tavayı zaferle havaya kaldırdığını gördü.</p>
<p>“Tamam tavan var, ama burda ihtiyacın olan şimşek demirinden bi kılıçtır. Bu, bilirsin, Peri Ülkesi’ni istila etmek için gereken resmi silahtır,” dedi Herhangibir Rob.</p>
<p>“Tavayı nasıl kullanacağımı biliyorum,” dedi Tiffany. “Ve ben...”</p>
<p>“Geliyo,” diye bağırdı Kaçık Wullie.</p>
<p>Tiffany, uzakta minik noktalardan oluşan bir çizgi gördü ve birinin sırtına tırmanıp kafasının üzerinde durduğunu hissetti.</p>
<p>“Kara köpekler,” diye bildirdi Orta-Boy-Jock-Kadar-Iri-Diil-Ama-Mini-Jock'tan-lri Jock. “Düzinelercesi, koca adam.”</p>
<p>“Asla köpeklerden kaçamayız!” diye haykırdı Tiffany, tavasının sapını kavrayarak.</p>
<p>“Kaçmamıza gerek yok, bu sefer ozan yanımızda, ama parmaklarınla kulaklarını tıkamak isteyebilirsin,” dedi&#160;Herhangibir Rob.</p>
<p>Gözlerini yaklaşmakta olan sürüye dikmiş olan William, İare tulumundaki bazı kavalları söküyor, onları omzunda&#160;taşıdığı çantaya koyuyordu.</p>
<p>Köpekler şimdi çok daha yakındaydı. Tiffany, usturadan dişlerini ve alev alev gözlerini görebiliyordu.</p>
<p>William yavaşça, gümüş gibi görünen çok daha kısa ve küçük kavallar çıkarıp tuluma taktı. Acele etmeye hiç niyeti olmayan bir adamın ifadesi vardı yüzünde.</p>
<p>Tiffany, tavasının sapını kavradı. Köpekler havlamıyordu. Havlasalar birazcık daha az korkutucu olacaklardı.</p>
<p>William, fare tulumunu kolunun altına sıkıştırdı ve tulum şişene kadar üfledi.</p>
<p>“Herrrkesin sevdiyi,” diye bildirdi; köpekler, Tiffany onların salyalarını görebildiği kadar yaklaştığında, “o kar-rarlı şarkıyı çalıcaam: Suyun Altındaki Krrral.”</p>
<p>Nac Mac Feegle adamcıkları aynı anda kılıçlarını bıraktılar ve ellerini kulaklarının üzerine kapattılar.</p>
<p>William, ağızlığı dudaklarına götürdü, ayağını bir iki kez yere vurdu ve köpekler Tiffany’nin üzerine atlamaya&#160;hazırlanırken çalmaya başladı.</p>
<p>Hemen hemen aynı anda bir sürü şey oldu. Tiffany’nin tüm dişleri vızıldamaya başladı. Tava, titreyen ellerinden&#160;karların üzerine düştü. Önündeki köpeğin gözleri şaşı oldu&#160;ve sıçramak yerine öne yuvarlandı.</p>
<p>Amansızitler, ecinnilere dikkat etmiyordu. Uluyorlardı. Kendi çevrelerinde dönüyorlardı. Kendi kuyruklarını ısırmaya çalışıyorlardı. Sendeliyorlar, birbirlerine çarpıyorlardı. Hızla soluyan ölüm çizgisi bozularak düzinelerce çaresiz hayvana dönüştü. Köpekler kendi postlarından çıkmak&#160;için kıvranıyor, ürperiyorlardı.</p>
<p>Gösterdiği çabayla yanakları kızarmış olan William’m çevresindeki kar, halka halinde eriyordu. Buharlar çıkıyordu.</p>
<p>Ağzındaki kavalı çıkardı. Çamurun içinde çabalamakta olan amansızitler başlarını kaldırdılar. Sonra, bir anda kuyruklarını bacaklarının arasına kıstırdılar ve karların üzerinde tazı gibi kaçtılar.</p>
<p>“Eh, artık burada olduğumuzu biliyorlar,” dedi Her-hangibir Rob, gözlerindeki yaşı silerek.</p>
<p>“Ne oldu?” dedi Tiffany, hâlâ yerlerinde durduklarından emin olmak için dişlerine dokunarak.</p>
<p>“Istırap notalarını çaldı,” diye açıkladı Herhangibir Rob. “Çok tiz oldukları için sen duyamazsın, ama köpekler duyabilir. Kellelerinin içini acıtır. Şindi, Kralça başka bişey&#160;göndermeden gitmeliyik artık.”</p>
<p>“Onları Kraliçe mi gönderdi? Kâbuslardan çıkmış bir şeye benziyorlar!” dedi Tiffany.</p>
<p>“Ah, he ye, onları oradan buldu zaten.” dedi Herhangibir Rob.</p>
<p>Tiffany, ozan William’a baktı. William sakin sakin kavalları yerleştiriyordu. Tiffany’nin ona baktığını gördü, başını kaldırdı ve göz kırptı.</p>
<p>“Nac Mac Feegle halkı müziyi çok ciddiye alır,” dedi. Sonra Tiffany’nin ayağının dibindeki karlara doğru başını&#160;salladı.</p>
<p>Karın üzerinde, %100 Yapay Katkı Maddelerinden yapılmış, şeker sarısı bir ayı vardı.</p>
<p>Ayrıca Tiffany’nin çevresindeki karlar eriyordu.</p>
<p>İki ecinni, Tiffany’yi kolaylıkla taşıyordu. Tiffany karların üzerinde süzülüyordu ve kabile arkasından koşuyordu.</p>
<p>Gökyüzünde güneş yoktu. En kasvetli günlerde bile, genelde güneşin nerede olduğunu görürdünüz, ama burada</p>
<p>görünmüyordu. Tuhaf olan başka bir şey daha vardı, tam olarak adlandıramadığı bir şey. Burası gerçek bir yer hissi&#160;vermiyordu. Neden bu şekilde hissettiğini bilmiyordu, ama&#160;ufukta yanlış bir şeyler vardı. Dokunabileceğiniz kadar yakın görünüyordu, ki bu aptalcaydı.</p>
<p>Ve nesneler... Tamamlanmış değildi. Örneğin yaklaşmakta oldukları ormandaki ağaçlar. Ağaç ağaçtır işte, diye düşündü. Yakından da uzaktan da olsa, ağaçtır. Kabuk, dal&#160;ve köklerden oluşur. Ağaç, bir lekeden ibaret görünecek&#160;kadar uzakta olsa bile, orada olduğunu bilirsin.</p>
<p>Buradaki ağaçlar farklıydı oysa, onların gerçekten leke olduğuna dair güçlü bir his vardı içinde. Sanki onlar yaklaştıkça kökleri, dalları ve başka detayları beliriyordu. Sanki, “Çabuk, biri geliyor! Gerçek görünün!” diye düşünüyorlardı.</p>
<p>Ressamın uzaktaki nesneler için fazla çaba harcamadığı bir resmin içindeydiler sanki. Nereye bakarsanız, ressam&#160;oraya bir parça gerçeklik yetiştirmeye çalışıyor gibiydi.</p>
<p>Hava, eski kilerlerdeki hava gibi soğuk ve ölüydü.</p>
<p>Ormana vardıklarında ışık daha da loşlaştı. Ağaçların arası mavileşti, ürkütücü bir hal aldı.</p>
<p>Kuş yok, diye düşündü Tiffany.</p>
<p>“Durun,” dedi.</p>
<p>Ecinniler onu yere indirdiler, ama Herhangibir Rob, “Burada fazla oyalanmamalıyık. Kelleler yukarı millet,”&#160;dedi.</p>
<p>Tiffany kurbağayı çıkardı. Kurbağa kara karşı gözlerini kırpıştırdı.</p>
<p>“Ah, brrak,” diye mırıldandı. “Bu iyi değil. Kış uykusuna yatmış olmalıydım.”</p>
<p>“Neden her şey bu kadar tuhaf?”</p>
<p>“Bu konuda yardımcı olamayacağım,” dedi kurbağa. “Ben yalnızca kar görüyorum, buz görüyorum, donarak ölmek görüyorum. Burada kendi içsel kurbağamı dinliyorum.”</p>
<p>“O kadar da soğuk değil!”</p>
<p>“Bana soğuk geliyor...” Kurbağa gözlerini kapattı. Tiffany içini çekti ve onu cebine koydu.</p>
<p>“Ben sana nerede olduumuzu söyliim,” dedi Herhangilik Rob, mavi gölgeleri süzmeye devam ederek. “Koyun-lara tutunan ve tıka basa kan emerek şişen ve yine düşen küçük böcekleri biliyon, diil mi? Bu koca dünya onlar gibidir.”</p>
<p>“Bir, bir kene gibi mi demek istiyorsun? Bir asalak? Vampir?”</p>
<p>“Ah, he ye. Kimsenin dikkat etmedii bi dünyada, zayıf lıi yer bulana kadar dolaşır ve bi kapı açar. Sonra Kralça&#160;balkını gönderir. Hırsızlık için, biliyon mu. Ahırları basmak, sur çalmak...”</p>
<p>“Biz eskiden inek hayvancıkları çalardık,” dedi Kaçık Wullie.</p>
<p>“Wullie,” dedi Herhangibir Rob, kılıcını uzatarak, “bili-yon, koca şişman çeneni açmadan önce düşünmen gereken zamanlar vardır, dediydim.”</p>
<p>“He ye, Rob?”</p>
<p>“Eh, bu o zamanlardan biri.” Rob döndü ve mahçup mahçup Tiffany’ye baktı. “He ye, biz Kralça’nın şampiyon&#160;hırsızlarıydık,” dedi. “Küçük adamların korkusundan insanlar avlanmaya bile çıkmazdı. Kralça’ya asla yetmezdi. O&#160;hep daha fazlasını isterdi. Biz, yaşlı bi hanımın tek domuzunu, yiyecek yeterince yemee olmayanların yemeeni çalmak dooru diil dedik. Bi Feegle, zengin bi kocatipin altın&#160;kupasını çalmak hakkında endişelenmez, biliyon mu, ama&#160;şeyi almak...”</p>
<p>Yaşlı bir adamın takma dişlerini koyduğu bardağı çalmak onları utandırıyordu, öyle söylemişlerdi. Nac Mac Feegle halkı dövüşür, çalardı kesinlikle, ama zayıflarla&#160;dövüşmeyi, fakirlerden çalmayı kim isterdi?</p>
<p>Tiffany gölgelik ağaçlığın sonunda, hiçbir şeyin yetişmediği, hiçbir güneşin parlamadığı, her şeyin başka bir yerden alınması gerektiği küçük dünyanın hikâyesini dinledi. Hep alan ve karşılığında korkudan başka hiçbir şey&#160;vermeyen bir dünya. Yağmalayan bir dünya ve insanlar geceleri tuhaf sesler duyduklarında, yataklarında kalmayı&#160;öğreniyorlardı, çünkü biri canını sıktığında Kraliçe onların rüyalarını kontrol edebiliyordu.</p>
<p>Tiffany bunu nasıl yaptığını tam olarak anlamamıştı, ama amansızitlerin ve kafasız atlıların geldiği yer orasıydı.</p>
<p>Bu rüyalar daha gerçekti. Kraliçe rüyaları alabiliyor, onları daha elle tutulur yapabiliyordu. Onların içine adım atıp&#160;kaybolabiliyordunuz. Daha da kötüsü canavarlar size&#160;yetişmeden uyanamıyordunuz...</p>
<p>Kraliçe’nin halkı yalnızca yiyecek almakla yetinmiyordu. İnsanları da alıyorlardı...</p>
<p>“Örneğin müzisyenleri,” dedi ozan Wilbam. “Periler müzik yapamıyor, biliyon mu. Kralça, yaptıı müzik için&#160;birini çalabilir.”</p>
<p>“Çocukları da çalıyor,” dedi Tiffany.</p>
<p>“He ye. Senin mini kardeşin ilk diil,” dedi Herhangibir Rob. “Burda çok fazla eylence ve kahkaha yok, biliyon mu.&#160;Çocuklarla arasının iyi olduunu sanıyo.”</p>
<p>“Eski kelda, Kraliçe’nin kardeşime zarar vermeyeceğini söylemişti,” dedi Tiffany. “Bu doğru, değil mi?”</p>
<p>Nac Mac Feegle adamcıklarını bir kitap gibi okuyabiliyordunuz. Olsa olsa her sayfasında bir iki kısa cümle olan, Köpek Benek ve Büyük Kırmızı Top resimleri ile süslenmiş&#160;kocaman, basit bir kitap olurdu. Düşündükleri hemen&#160;yüzlerine yansıyıveriyordu ve şimdi hepsinin yüzünde aynı ifade vardı: Amanın, umarım bize yanıt vermek istemediğimiz soruyu sormaz...</p>
<p>“Bu doğru, değil mi?” dedi Tiffany.</p>
<p>“Ah, he ye,” dedi Herhangibir Rob, yavaşça. “Bu konuda sana yalan söylemedi. Kralça ona iyi davranmaya çalışır, ama nasıl yapçaanı bilemez. O bir elf. Onlar başkalarını düşünmek konusunda pek iyi diildir.”</p>
<p>“Onu geri getirmezsek ne olur?”</p>
<p>Yine aynı, “bu işin gidişi hoşumuza gitmiyo” bakışı oldu.</p>
<p>“Dedim ki....” diye tekrarladı Tiffany.</p>
<p>“Zamanı gelince onu geri gönderirrrr, herralde,” dedi William. “Kardeşin hiç büyümemiş olur. Burda hiçbi şey&#160;yaşlanmaz. Hiçbi şey büyümez. Hem de hiçbi şey.”</p>
<p>“Yani ona bir şey olmaz mı?”</p>
<p>Herhangibir Rob gırtlağından bir ses çıkardı. “He ye” demeye çalışan ama yanıtın “hayır” olduğunu bilen bir&#160;beyin tarafından karşı çıkılan bir sese benziyordu.</p>
<p>“Bana söylemediğiniz ne var, söyleyin,” dedi Tiffany.</p>
<p>İlk konuşan Kaçık Wullie oldu. “Çok şey var,” dedi. “Örneyin, kurşunun erime noktası...”</p>
<p>“Bu ülkenin ne kadar derinlerine gidersen, zaman o kadar yavaş geçer,” dedi Herhangibir Rob çabucak. “Günler seneler gibi geçer. Muhtemelen iki ay sonra Kralça mini&#160;oolandan sıkılır. Zamanın yavaş ve aar olduu bu yerde iki&#160;ay, bilirsin. O ölümlü dünyaya geri geldiinde sen yaşlı bi&#160;kadın olursun, hatta belki ölmüş olursun. Bu yüzden, eyer&#160;kendi bebelerin olursa, şeker diye baara çaara tepelerde&#160;dolaşan yapış yapış bi küçük çocua karşı gözlerini açık tutmalarını söyle en iyisi, çünkü o onların Wentworth dayısı&#160;olcak. En kötüsü de bu diil. Çok uzun süre düşlerde yaşarsan delirirsin, asla dooru düzgün uyanamazsm, bi daha&#160;asla gerçeklii kavrayamazsm...”</p>
<p>Tiffany ona bakakalmıştı.</p>
<p>“Bu daha önce de olmuştu,” dedi William.</p>
<p>“Onu geri getireceğim,” dedi Tiffany sessizce.</p>
<p>“Bundan kuşkumuz yok,” dedi Herhangibir Rob. “Ve nereye gidersen git biz de seninle gelceez. Nac Mac Feegle&#160;adamcıkları hiçbi şeyden korkmaz.”</p>
<p>Bir tezahürat yükseldi, ama Tiffany’ye, mavi gölgeler tezahürattaki bütün sesleri soğuruyormuş gibi geliyordu.</p>
<p>“He ye, avukatlar dışında hiçbi şeyden mmmf... mmmf,” demeye çalıştı Kaçık Wullie, ama Rob onu susturmayı&#160;başardı.</p>
<p>Tiffany nal izlerine döndü ve yürümeye başladı.</p>
<p>Ayaklarının altında kar hiç de hoş olmayan bir biçimde gıcırdıyordu.</p>
<p>Tiffany ağaçların, yaklaştıkça daha da gerçekçi olmasını izleyerek biraz yürüdü, sonra çevresine bakındı.</p>
<p>Tüm Nac Mac Feegle adamcıkları arkasından dikkatle yürüyordu. Herhangibir Rob, Tiffany’ye neşeyle başını salladı. Tiffany’nin arkasında bıraktığı bütün ayak izleri, karda deliklere dönüşmüştü ve içlerinde büyüyen çimenler&#160;görülüyordu.</p>
<p>Ağaçlar, Tiffany’nin sinirlerini bozmaya başladı. Nesnelerin bu şekilde değişmesi her tür canavardan daha korkutucuydu. Bir canavara vurabilirdiniz, ama bir ormana vuramazdınız. Tiffany’nin içindense bir şeylere vurmak geçiyordu.</p>
<p>Tiffany durdu ve bir ağacın dibinden biraz kar sıyırdı. Bir anlığına, karın biraz önce olduğu yerde grilikten başka&#160;hiçbir şey olmadığını gördü. Tiffany izlerken karın durduğu yerde kabuk gelişti. Sonra, baştan beri oradaymış numarası yaparak yine göründü.</p>
<p>Amansızitlerden çok daha sinir bozucuydu. Amansızit-ler yalnızca canavardı. Onlar alt edilebilirdi. Bu korkutucuydu...</p>
<p>Tiffany’nin şüpheleri yine uyanmaya başlamıştı. Korkunun büyüdüğünü, midesinin kor kızıl bir yumruya dönüştüğünü, kol içlerinin terlemeye başladığını hissetti. Korku, bütün vücuduna yayılmıyordu. Kendi kendisinin korkmasını izliyordu ve bu, izleyen kısmının korkmadığı anlamına geliyordu.</p>
<p>Sorun şuydu ki; korkmayan kısmını, korkan kısmın bacakları taşıyordu. Korkmayan kısım çok dikkatli olmak&#160;zorundaydı.</p>
<p>İşte yolunda gitmeyen de buydu. Korku, Tiffany’nin tamamını pençesine almıştı. Tuhaf bir dünyadaydı, canavarlar vardı, yüzlerce minik hırsız tarafından takip ediliyordu. Siyah köpekler vardı. Kafasız atlılar, ırmakta canavarlar, tarlalarda geri geri süzülen koyunlar, yatağın altında&#160;sesler...</p>
<p>Dehşete kapıldı. Ama, o Tiffany olduğundan, dehşete doğru koştu ve tavayı kaldırdı. Ormandan geçmesi, Krali-çe’yi bulması, kardeşini alması ve buradan gitmesi gerekiyordu!</p>
<p>Arkasında bir yerde, sesler yükselmeye başladı...</p>
<p>Tiffany uyandı...</p>
<p>Kar yoktu, ama yatak çarşafının beyazlığı ve yatak odasının badanalı tavanı vardı. Bir süre tavana baktı, sonra eğilip yatağının altına baktı.</p>
<p>Orada, toz yumaklarından başka hiçbir şey yoktu. Bebek evinin kapısını açtığında, içinde iki oyuncak asker, oyuncak ayı ve kafasız bebekten başka hiçbir şey yoktu.</p>
<p>Duvarlar sağlamdı. Zemin her zamanki gibi gıcırdadı. Terlikleri her zaman olduğu gibiydi: Eski, rahat ve pembe&#160;pelüşü yıpranmış.</p>
<p>Tiffany odanın ortasında durdu ve çok sessizce, “Orada biri var mı?” dedi.</p>
<p>Uzak tepede koyunlar meledi, ama muhtemelen onu duymamışlardı. Kapı gıcırdayarak açıldı ve kedi Sıçantor-bası içeri girdi. Uzak bir gök gürültüsü gibi mırıldanarak&#160;Tiffany’nin bacaklarına sürtündü, sonra gidip yatağın üzerine kıvrıldı.</p>
<p>Tiffany, tuhaf bir şey yapması için odaya meydan okuyarak düşünceli düşünceli giyindi.</p>
<p>Aşağı kata indiğinde kahvaltı için lapa pişiyordu. Annesi lavabonun başında meşguldü.</p>
<p>Tiffany bulaşıkhaneden geçip süthaneye girdi. Emekleyerek süthaneyi dolaştı, lavabonun altına ve dolapların arkasına baktı.</p>
<p>“Artık dışarı çıkabilirsiniz, gerçekten,” dedi.</p>
<p>Kimse çıkmadı. Süthanede yalnızdı. Genellikle orada yalnız kalırdı ve bundan zevk alırdı. Süthane her zaman&#160;onun özel alanı olmuştu. Şimdi, bir şekilde, aşırı boş ve&#160;aşırı temiz geliyordu...</p>
<p>Mutfağa geri döndüğünde, annesi hâlâ lavabonun başında duruyor, bulaşık yıkıyordu. Bir kişilik hazırlanan&#160;masaya dumanları tüten bir tabak lapa konmuştu.</p>
<p>“Bugün biraz tereyağı yapacağım,” dedi Tiffany dikkatle, masanın başına oturarak. “Bunca süt varken tereyağı yapsam iyi olacak.”</p>
<p>Annesi başını salladı ve lavabonun yanındaki damlalığa bir tabak bıraktı.</p>
<p>“Yanlış bir şey yapmadım, değil mi?” dedi Tiffany.</p>
<p>Annesi başını iki yana salladı.</p>
<p>Tiffany içini çekti. “Ve sonra, uyandığında her şeyin bir rüya olduğunu görmüş.” Bir masalda bulabileceğiniz en&#160;kötü sondu. Oysa her şey çok gerçek gelmişti. Ecinnilerin&#160;mağarasındaki duman kokusunu hatırlıyordu. Onunla konuşurken... Kimdi o? Ah, evet, adı Herhangibir Rob’du...&#160;Herhangibir Rob’un ne kadar huzursuzlandığım da hatırlıyordu.</p>
<p>Sıçantorbası’mn ona sürtünmesinin tuhaf olduğunu düşündü. Sıçantorbası fırsat bulursa Tiffany’nin yatağında&#160;uyurdu, ama gündüz onun yoluna çıkmaktan kaçınırdı.&#160;Ne tuhaf...</p>
<p>Şömine rafından bir tıkırtı geliyordu. Ninenin rafındaki porselen çoban kız kendi kendine yan yan kayıyordu.</p>
<p>Tiffany lapa dolu kaşığını ağzına götürürken durup izlemeye başladı. O izlerken çoban kız düştü ve paramparça oldu.</p>
<p>Tıkırtı devam etti. Şimdi büyük fırından geliyordu. Tiffany kapağın menteşelerinin sarsıldığını görebiliyordu.</p>
<p>Annesine döndü ve onun, damlalığa bir başka tabak koyduğunu gördü. Ama tabağı tutan bir el yoktu...</p>
<p>Fırının kapağı patlarcasına açıldı ve yerde kaydı.</p>
<p>“Lapayı yeme!”</p>
<p>Nac Mac Feegle adamcıkları odaya doluştu, yüzlercesi seramiklerin üzerine saçıldı.</p>
<p>Duvarlar kayıyordu. Zemin hareket ediyordu. Şimdi lavabonun çevresinde dolanan şey insan değildi, yalnızca... şeydi, kurabiye adamdan daha insan değildi, eskimiş hamur&#160;kadar griydi ve sallana sahana Tiffany’ye doğru yürürken&#160;şekil değiştiriyordu.</p>
<p>Ecinniler bir kar serpintisi eşliğinde Tiffany’nin yanından akıp geçtiler.</p>
<p>Tiffany şeyin minik kara gözlerine baktı.</p>
<p>Çığlık derinlerden bir yerden geldi. İkinci Şüphe yoktu, herhangi bir düşünce yoktu, yalnızca çığlık vardı. Tiffany’&#160;nin ağzından çıkarken yayıldı sanki, öyle ki Tiffany’nin&#160;önünde kara bir tünel oldu ve Tiffany tünele düşerken, arkasında bıraktığı kargaşada şu sözleri duydu:</p>
<p>“Sen kime baktımı sanıyon, dostum? Amanın, sana ööle bir tekme atçaam ki!”</p>
<p>Tiffany, gözlerini açtı.</p>
<p>Karlı, loş ağaçlıkta ıslak yerde yatıyordu. Ecinniler onu dikkatle izliyordu, ama Tiffany onların arkasında, ağaç gövdelerinin arasındaki loşluğu izleyen başkaları olduğunu&#160;gördü.</p>
<p>Ağaçlarda şey vardı. Öbek öbek şey. Gri renkteydi ve paçavra gibi asılı duruyordu orada.</p>
<p>Başını çevirdi ve William’m yanında durduğunu, endişeyle ona baktığını gördü.</p>
<p>“Rüyaydı, değil mi?” dedi Tiffany.</p>
<p>“Şeey, şindii, rüyaydı, ama diyer yandan diildi de...” dedi William.</p>
<p>Tiffany aniden doğrulup oturdu ve ecinnilerin geri sıçramasına sebep oldu.</p>
<p>“Ama o şey rüyamdaydı ve sonra siz fırından çıktınız! Siz benim rüyamın içindeydiniz! O yaratık ne... neydi?”&#160;dedi.</p>
<p>Ozan William ona, karar vermeye çalışıyormuş gibi baktı.</p>
<p>“Bizim düşörren dediimiz şeydi,” dedi. “Buradaki hiçbi şey aslında buraya ait diil, hatırlıyon mu? Her şey dışarının&#160;yansımasıdır ya da bi başka dünyadan kaçırrrılmış bi şeydir ya da belki Krralça’nm büyüyle yaptıı bişeydir. Aaçla-rm arasında saklanıyodu ve sen o kadar hızlı gidiyodun ki&#160;onu görmedin. Örrümcekleri bilirr misin?”</p>
<p>“Elbette!”</p>
<p>“Eh, örümcekler ağ örer. Düşören de düş örer. Burda kolaydır. Senin geldiin dünya hemen hemen gerçek. Bu</p>
<p>yer hemen hemen gerçek dışı, bu yüzden bi açıdan neredeyse bi düş. Düşüren senin için, bi tuzak barrmdıran bi düş yapıyo. Sen rüyanda herhangi bi şey yersen, o rüyadan&#160;bi daha çıkmak istemiyosun.”</p>
<p>Tiffany etkilenmiş gibi görünüyordu.</p>
<p>“Düşürenin çıkarı ne?” diye sordu Tiffany.</p>
<p>“Rüyaları izlemeyi sever. Senin eylenmeni izlerken ey-lenirr. Sen açlıktan ölene kadarrr senin düşsel yemek yemeni izlerr. Sonra düşüren seni yerr. Hemen diil, elbette. Sen biraz cıvıyana kadar beklerr, çünkü dişleri yokturrr.”&#160;“Peki insanlar düşten nasıl çıkabilir?”</p>
<p>“En iyi yolu düşüreni bulmaktır,” dedi Herhangibir Rob. “Seninle birlikte düşte, kılık deyiştirmiş halde olcak-tır. Sonra ona güzel bi tekme atarsın.”</p>
<p>“Tekme derken?..”</p>
<p>“Genellikle kellesini kesmek işe yarar.”</p>
<p>İşte şimdi, diye düşündü Tiffany, etkilendim. Keşke et-kilenmeseydim. “Peki burası Peri Ülkesi mi?” dedi.</p>
<p>“He ye. Turistlerin görmedii kısım diyebilirsin,” dedi William. “İyi iş başardın. Onunla mücadele ediyodun.&#160;Dooru olmadımı biliyodun.”</p>
<p>Tiffany dost canlısı kediyi ve yere düşen çoban kızı hatırladı. Kendi kendine mesajlar göndermeye çalışıyordu.&#160;Kendi mesajını dinlemeliydi.</p>
<p>“Beni kurtarmaya geldiğiniz için teşekkür ederim,” dedi uysal uysal. “Nasıl yaptınız?”</p>
<p>“Agh, biz genelde her yere girebilirde, bi düşe bile,” dedi William gülümseyerek. “Hem, biz insan çalıyoz.” Ağaçtan&#160;düşürenin bir parçası kaydı ve kann üzerine plop diye düştü.</p>
<p>“Onlardan biri bir daha beni ele geçiremeyecek!” dedi Tiffany.</p>
<p>“He ye. Sana inanırım. Gözlerrinde cani bi bakış varrr,” dedi William, bir miktar hayranlıkla. “Ben düşüren olsaydım ve kafam çalışsaydı, arrtık senden epey korkardım.&#160;Onlardan daha çok olcak, unutma dediimi ve bazıları sinsidir. Kralça onları nübetçi olarak kullanıyo.”</p>
<p>“Bir daha beni aldatamayacaklar!” Tiffany o şeyin sal-lana sallana gelirken şekil değiştirmesi karşısında hissettiği dehşeti hatırladı. Daha da kütüydü, çünkü onun evinde,&#160;onun y erindeydi.</p>
<p>O kocaman, şekilsiz şey mutfağı aşarken dehşete kapıldığını hissetmişti, ama üfke de vardı. O şey Tiffany’nin yerini işgal etmişti.</p>
<p>Şey onu üldürmeye çalışmakla yetinmiyor, bir de ona hakaret ediyordu...</p>
<p>William onu izliyordu.</p>
<p>“He ye, gerrçekten haşin gürünüyosun,” dedi. “Mini erkek kardeşini, onun için bu canavarlarla yüzleşçek kadar&#160;seviyo olmalısın...”</p>
<p>Tiffany düşüncelerini durduramadı. Onu sevmiyorum. Sevmediğimi biliyorum. O kadar yapış yapış ki! Hem, bana&#160;yetişemiyor ve ona bakmak için çok fazla zaman harcamak&#160;zorunda kalıyorum. Bir şeyler elde etmek için devamlı&#160;bağırıyor. Onunla konuşamıyorum. Hep istiyor.</p>
<p>Ama İkinci Şüphe dedi ki: O benim. Benim yerim, benim evim, benim kardeşim! Herhangi bir şey, benim olan şeylere ne cüretle dokunabilir!</p>
<p>Tiffany bencil biri olarak yetiştirilmemişti. Bencil olmadığını biliyordu, insanların kastettiği anlamda değil. Başka insanları da düşünmeye çalışırdı. Son ekmek dilimini asla&#160;almazdı. Bu farklı bir histi.</p>
<p>Cesaret, asalet ya da iyilik değildi bu. Bunu yapıyordu, çünkü yapılması gerekiyordu, çünkü yapmamasının yolu&#160;yoktu. Şöyle düşündü:</p>
<p>... Buz gibi, ışıl ışıl gecelerde ya da vahşi bir savaşa benzeyen fırtınalarda Sızı Nine’nin ışığı yaylalarda dolanarak kuzuları, yavaşça çöken dondan, koçları uçurumlardan kurtarıyordu. Nine, asla teşekkür etmeyen ve muhtemelen yarın&#160;da aynı ölçüde aptal olacak ve başlarını aynı derde sokacak&#160;aptal koyunlar için üşüyor, çabalıyor, taban tepiyordu. Bunu&#160;yapıyordu, çünkü yapmaması düşünülemezdi.</p>
<p>Bir seferinde yolda çerçi ve eşeği ile karşılaşmışlardı. Küçük bir eşekti ve üzerine yığılmış yükün altında zar zor&#160;görülebiliyordu. Eşek devrildiği için çerçi onu dövüyordu.</p>
<p>Tiffany bunu görünce ağlamıştı ve Nine ona bakmış, sonra Gökgürültüsü ile Yıldırım’a bir şey söylemişti...</p>
<p>Hırlamaları duyduğunda çerçi durmuştu. Çoban köpekleri adamın iki yanına geçmişti, bu yüzden adam ikisini aynı&#160;anda göremiyordu. Yıldırım’a vuracakmış gibi sopasını kaldırmıştı ve Gökgürültüsü’nün hırlamaları yükselmişti.</p>
<p>“Bunuyapmamanı tavsiye ederim,” demişti Nine.</p>
<p>Adam aptal değildi. Köpeklerin gözleri çelik bilyeler gibiydi. Adam kolunu indirmişti.</p>
<p>“Şimdi sopayı yere at,” demişti Nine. Adam denileni yapmıştı, sopa aniden kor kızıl olmuş gibi, onu tozların içine atmıştı.</p>
<p>Sızı Nine ilerleyip sopayı almıştı. Tiffany bir söğüt dalı olduğunu hatırlıyordu; uzun ve esnek bir söğüt dalı...</p>
<p>Aniden, elini bir bulanıklığa dönüştüren bir çabuklukla Nine, sopayı adamın yüzüne iki kez indirmiş, iki uzun kırmızı iz bırakmıştı. Adam hareket etmeye çalışmış ama çaresizlik içinde donup kalmıştı, çünkü çılgına dönmüş olan&#160;köpekler şimdi, saldır komutunu bekliyordu.</p>
<p>“Acıtıyor, değil mi?” demişti Nine hoş bir tavırla. “Şimdi, kim olduğunu biliyorum. Herhalde sen de benim kim olduğumu biliyörsündür. Sen tencere tava satıyorsun ve hatırladığım kadarıyla malların kötü değil. Ben kötü olduğunu söylersem benim tepelerimde iş yapamazsın. Haberin olsun. Eşeğini&#160;dövmek yerine beslesen daha iyi. Beni duydun mu?”</p>
<p>Gözlerini yummuş, elleri titremekte olan adam, başını salladı.</p>
<p>“Bu iş görür, ” dedi Sızı Nine ve köpekler o anda, tekrar iki sıradan çoban köpeği olup Nine’nin iki yanına oturdular ve&#160;dillerini dışarı sarkıttılar.</p>
<p>Tiffany adamın yükün bir kısmını indirmesini ve kayışla kendi sırtına bağlamasını, sonra yürümesi için eşeği büyük&#160;özenle dürtüklemesini izledi. Nine, piposunu doldurarak adamın gidişini izledi. Sonra, piposunu yakarken, aklına şimdi&#160;gelmiş gibi şöyle söyledi:</p>
<p>“Yapabilenler, yapamayanlar için yapmalıdır. Sesleri olmayanlar için biri sesini yükseltmelidir.”</p>
<p>Tiffany düşündü: Cadı olmak böyle bir şey mi? Beklediğim gibi değil! İyi kısımlar ne zaman oluyor?</p>
<p>Ayağa kalktı. “Yolumuza devam edelim,” dedi.</p>
<p>“Yorulmadın mı?” dedi Rob.</p>
<p>“Yolumuza devam edeceğiz!”</p>
<p>“He ye? Şeey, Kralça muhtemelen ormandaki yerine gitmiştir. Biz seni taşımazsak yaklaşık iki saat alır...”</p>
<p>“Yürürüm!” Düşörenin dev, ölü yüzü Tiffany’nin aklına gelmeye çalışıyordu, ama öfke ona yer vermiyordu. “Kızartma tavası nerede? Teşekkür ederim! Gidelim!”</p>
<p>Tuhaf ağaçların arasında yola koyuldu. Nal izleri loşlukta neredeyse parlıyordu. Orada burada başka izler onları kesiyordu, kuş izi olabilecek izler, herhangi bir şeyin bırakmış olabileceği kaba yuvarlak izler, kar yılanı diye bir&#160;şey varsa onların yapabileceği türden kıvrık çizgiler.</p>
<p>Ecinniler, Tiffany’nin iki yanında, onunla aynı hizada koşuyorlardı.</p>
<p>Öfkesi solup gidiyor olmasına rağmen buradaki şeylere başı ağrımadan bakmakta güçlük çekiyordu. Çok uzakta&#160;görünen nesneler çok çabuk yaklaşıyordu, yanlarından geçerken ağaçlar şekil değiştiriyordu...</p>
<p>Hemen hemen gerçek dışı, demişti William. Neredeyse bir düş. Bu dünyada, mesafelerin ve şekillerin gerektiği gibi işlemesine yetecek kadar gerçeklik yoktu. Bir kez daha,&#160;büyülü ressam deli gibi resim yapıyordu. Tiffany bir ağaca&#160;dikkatle bakarsa ağaç değişiyordu ve ağaca daha çok benziyor, Wentworth’ün gözleri kapalı çizdiği şeylere daha az&#160;benzemeye başlıyordu.</p>
<p>Burası uyduruk bir dünya, diye düşündü Tiffany. Neredeyse bir masal gibi. Ağaçların çok detaylı olması gerekmiyor, çünkü, bir masalda ağaçlara kim bakar?</p>
<p>Küçük bir açıklıkta durdu ve dikkatle bir ağaca baktı. Ağaç izlendiğini biliyor gibiydi. Daha gerçek oldu. Kabuğu&#160;sertleşti ve dalların sonunda doğru düzgün yapraklar büyüdü.</p>
<p>Ayaklarının çevresindeki kar da eriyordu. Ama “erimek” yanlış sözcüktü. Kar yalnızca kayboluyor, geriye yapraklar ve çimenleri bırakıyordu.</p>
<p>Herkese yetecek kadar gerçeklik sahibi olmayan bir dünya olsaydım, diye düşündü Tiffany, o zaman kar oldukça faydalı olurdu. Çok çaba gerektirmiyor. Yalnızca&#160;beyaz bir madde işte. Her şey beyaz ve basit görünüyor.&#160;Ama ben onu karmaşık yapabilirim. Ben bu yerden daha&#160;gerçeğim.</p>
<p>Yukarından gelen bir uğultu duydu ve başını kaldırdı.</p>
<p>Aniden hava küçük insanlarla dolmaya başladı. Feegle adamcıklarından daha küçüktüler ve kızböcekleri gibi kanatları vardı. Altın rengi bir pırıltı ile sarılıydılar. Büyülenmiş olan Tiffany elini uzattı...</p>
<p>Aynı anda, Nac Mac Feegle kabilesinin tamamı gibi gelen adamcıklar sırtına bindi ve Tiffany’nin bir kar yığınına kaymasına sebep oldular.</p>
<p>Zahmetle kar yığınından çıktığı zaman, açıklık bir savaş meydanına dönmüştü. Ecinniler sıçrıyor, yabanarısı gibi&#160;çevrelerinde vızıldayan uçan yaratıkları biçiyorlardı. Tiffany&#160;bakarken iki tanesi Herhangibir Rob’un üzerine çullandı&#160;ve saçlarından yakalayarak havaya kaldırdılar onu.</p>
<p>Herhangibir Rob, bağırarak ve çırpınarak yükseldi. I iffany sıçradı ve onu belinden yakaladı, diğer eli ile yaratıkları kovaladı. Yaratıklar ecinniyi bıraktılar, kolaylıkla&#160;Tiffany’nin elinden kaçtılar ve arıkuşları kadar büyük bir&#160;hızla havada vınladılar. Biri, Tiffany’nin parmağını ısırdıktan sonra vızıldayarak uzaklaştı.</p>
<p>Bir yerlerde bir ses:</p>
<p>Uuuuuuuuuuuuuuuuuuuuuueeeeeeeeeeeeeeeeee...”</p>
<p>dedi.</p>
<p>Rob, Tiffany’nin elinde kıvrandı. “Çabuk beni yere indir!” diye bağırdı. “Şiir geliyo!”</p><div><img src="main-22.jpg" alt=""/></div><h5>JBöfüm 9</h5><h4>KÜYIP ÇOGUKLÜR</h4>
<p>Pazartesilerden oluşan bir ay kadar yaslı bir inleme, açıklıkta yuvarlandı.</p>
<p>“... rrrrrrraaaaaaaaaaaaaaaauuuuuuuuuuuuu...” Korkunç acılar çeken bir hayvanın sesine benziyordu.&#160;Ama aslında, bir elini yüreğine bastırmış, diğerini dramatik bir tavırla uzatmış olan Orta-Boy-Jock-Kadar-lri-Diil-Ama-Mini-Jock'tan-lri Jock’un sesiydi.</p>
<p>Adamcık gözlerini de havaya kaldırmıştı.</p>
<p>“... uuuuuuuuuuuuuuuuuuuuuu...”</p>
<p>“Agh, başına gelcek en kötü şey ilhamdır,” dedi Her-hangibir Rob, kulaklarını elleriyle tıkayarak.</p>
<p>“...uuuuuuöööölesine büyük birrrr üzüntü ve endişe ileeee,” diye inledi ecinni, “Perrri Ülkesi’ni ciddi çöküntü&#160;içindee buldukkk...”</p>
<p>Havadaki uçan yaratıklar saldırmayı bıraktılar ve paniğe kapıldılar. Bazıları çarpıştılar.</p>
<p>“Herrr gün olan sayısızzz korkunç olay sürerrrkenee,” diye şiir okudu Orta-Boy-Jock-Kadar-lri-Diil-Ama-Mini-Jock'tan-lri Jock. “Cazip perilerin hava saldırısının da buna dahil olduğunu gördükkkk...”</p>
<p>Uçan yaratıklar ciyakladılar. Bazıları kara düştü, ama hâlâ uçabilen diğerleri sürüler halinde ağaçların arasına&#160;kaçıştılar.</p>
<p>“Tamız herrr birimiz bu üzüntüyeee ve bu yalapşap dizelerrrle bunu kutladıkkkk!” diye bağırdı Orta-Boy-Jock-Kadar-lri-Diil-Ama-Mini-Jock'tan-lri Jock peşlerinden.</p>
<p>Ve yaratıklar gözden kayboldular.</p>
<p>Feegle adamcıkları yerden kalkıyordu. İçlerinden perilerin ısırdığı bazıları, kan kaybediyordu. Çoğu, yere kıvrılmış, inlemekteydi.</p>
<p>Tiffany kendi parmağına baktı. Perinin ısırdığı yerde iki minik delik kalmıştı.</p>
<p>“Çok da kötü diil,” diye bağırdı Herhangibir Rob aşağıdan. “Kimseyi yakalayamadılar, yalnızca bizim delikanlılardan bikaçı zamanında kulaklarını tıkayamadı.”</p>
<p>“Durumları iyi mi?”</p>
<p>“Ah, zamanla iyileşirler.”</p>
<p>Kar yığınının üzerinde, William dost canlısı bir tavırla Orta-Boy-Jock-Kadar-İri-Diil-Ama-Mini-Jock'tan-lri&#160;Jock’un omzuna bir şaplak attı.</p>
<p>“Delikanlı,” dedi gururla, “bu uzun süredir duyduum en kötü şiirdi. Kulak paralıyodu ve ruha işkence yapıyodu.</p>
<p>Son iki dize üzerinde biraz çalışman lazım, ama sende inletme hamuru var. Sonuçta, övgüye deer bi çaba! Senden&#160;bi ozan çıkarıcaaz!”</p>
<p>Orta-Boy-Jock-Kadar-lri-Diil-Ama-Mini-Jock'tan-lri</p>
<p>Jock mutlulukla kızardı.</p>
<p>Peri Ülkesi’nde sözcüklerin gerçekten gücü var, diye düşündü Tiffany. Ama ben daha gerçeğim. Bunu hatırlayacağım.</p>
<p>Ecinniler, bir kez daha savaş düzeni aldılar, ama düzenleri oldukça düzensizdi. Yola koyuldular. Bu sefer Tiffany çok önden yürümüyordu.</p>
<p>“Küçük kanatlı halk bööle işte,” dedi Rob, Tiffany parmağını emerken. “Şindi mutlu oldun mu?”</p>
<p>“Neden sizleri alıp götürmeye çalışıyorlar?”</p>
<p>“Agh, kurbanlarını yuvalarına götürüyolar ve orda yavruları...”</p>
<p>“Dur!” dedi Tiffany. “Bu korkunç olacak, değil mi?”</p>
<p>“Ah, he ye. lirenç,” dedi Rob sırıtarak.</p>
<p>“Sen burada yaşıyordun, öyle mi?”</p>
<p>“Ah, ama o zamanlar bu kadar kötü diildi. Mükemmeldi demiyom, ama o günlerde Kralça o kadar sook diildi. Kral hâlâ buralardaydı. O zamanlar Kralça hep mutluydu.”</p>
<p>“Ne oldu? Kral öldü mü?”</p>
<p>“Yok. Azıcık atıştılar, ne demek istediimi anlıyosan,” dedi Rob.</p>
<p>“Ah, tartıştılar diyorsun...”</p>
<p>“Belki birazcık,” dedi Rob. “Ama onlarınki büyülü laflardı. Ormanlar yok oldu, dağlar patladı, birkaç yüz kişi öldü, o türden şeyler. Kral kendi dünyasına gitti. Peri&#160;Ülkesi eski günlerde bile bayram yeri diildi, bilirsin. Ama&#160;tetikte olmak iyiydi, çiçekler, kuşçuklar ve yaz günleri vardı. Şindi düşörenler, köpekler, ısıran periler ve kendi ülkelerinden gelen o tür şeyler var ve koca ülke laamdan aşşaa&#160;gitti.”</p>
<p>Kendi dünyalarından alman şeyler, diye düşündü Tiffany, karların içinde taban teperken. Bir çuvala tıkılmış bezelye&#160;taneleri gibi birbirine sürtünen ya da başka sabun köpüklerinin içine saklanmış köpükler gibi iç içe geçmiş dünyalar.</p>
<p>Kafasının içinde, kendi dünyalarından çıkıp bir başka dünyaya giren şeylerin görüntüsü canlandı. Tıpkı kileri&#160;basan fareler gibiydiler. Yalnız, farelerden çok daha kötü&#160;şeyler vardı.</p>
<p>Sizin dünyanıza bir düşören girerse ne yapardı acaba? Orada olduğunu asla anlamazdınız. Bir köşede otururdu&#160;ve siz hiç görmezdiniz, çünkü sizin görmenize izin vermezdi. Sizin dünyayı görme şeklinizi değiştirirdi, size kâbus gördürürdü, ölmek istemenize sebep olurdu...</p>
<p>İkinci Şüphe’si ekledi: Acaba kaç tanesi çoktan girdi de bizim haberimiz yok?</p>
<p>Ben Peri Ülkesi’ndeyim, düşlerin insanın canım acıtabildiği yerde. Öyle bir yer vardır ki, orada tüm masallar gerçektir ve tüm şarkılar doğrudur. Kelda bunu söylediğinde tuhaf bulmuştum...</p>
<p>Tiffany’nin İkinci Şüphesi şöyle dedi: Dur bakalım, bu İkinci Şüphe olmayan bir düşünce miydi?</p>
<p>Ve Tiffany düşündü: Evet, bu İkinci Şüphe hakkında bir düşünceydi. Düşündüklerimi nasıl düşündüğümü düşünüyorum. En azından, öyle yaptığımı sanıyorum.</p>
<p>İkinci Şüphe dedi ki: Hepimiz sakin olalım lütfen, çünkü bu oldukça küçük bir kafa.</p>
<p>Orman bitmek tükenmek bilmiyordu. Ya da belki küçük bir ormandı ve bir şekilde onlar yürürken onlarla birlikte hareket ediyordu. Burası Peri Ülkesi değil miydi? Ona güvenemezdiniz.</p>
<p>Tiffany’nin yürüdüğü yerlerde kar kaybolmaya devam ediyordu ve bir ağacın kendine çeki düzen vermesi, gerçek&#160;bir ağaç gibi görünmeye çalışması için ondan yana bakması yeterli oluyordu.</p>
<p>Kraliçe... eh, bir kraliçe işte, diye düşündü Tiffany. Kendine has bir dünyası var. O dünya ile her istediğini&#160;yapabilir. Ve onun tek yaptığı bir şeyler çalmak ve insanların hayatlarını altüst etmek...</p>
<p>Uzaktan nal sesleri geldi.</p>
<p>Bu Kraliçe! Ne yapacağım? Ne söyleyeceğim?</p>
<p>Nac Mac Feegle adamcıkları ağaçların arkasına sıçradı.</p>
<p>“Patikadan çekil!” diye tısladı, Herhangibir Rob.</p>
<p>“Kardeşim hâlâ onda olabilir!” dedi Tiffany, tavanın sapını sinirli sinirli kavrayarak ve ağaçların arasındaki mavi gölgelere bakarak.</p>
<p>“Ee? Onu çalmanın bi yolunu buluruz! O Kralça! Yüz yüze geldiinde Kralça’yı yenemezsin!”</p>
<p>Nal sesleri yakınlaşmıştı. Şimdi, birden fazla hayvan sesi varmış gibi geliyordu.</p>
<p>Ağaçların arasında, terden buharlar saçan bir erkek geyik belirdi. Tiffany’ye vahşi, kırmızı gözlerle baktı ve sonra sıçrayıp Tiffany’nin üzerinden süzüldü. Tiffany eğilirken&#160;geyiğin pis kokusunu duydu, ensesinde onun terini hissetti.</p>
<p>Bu gerçek bir hayvandı. Öylesine kötü bir kokuyu hayal edemezdiniz.</p>
<p>Sonra köpekler geldi...</p>
<p>Tavasının kenarını çarparak ilkini yere yuvarladı. Diğeri onu dişlemek için döndü, sonra karın içinden, dört patisinin altından ecinniler fırlayınca şaşkınlık içinde yere baktı.&#160;Dört ayağınızın dördü de ayrı yönlere giderken birini ısırmak zordur. Sonra diğer ecinniler hayvanın kafasına indiler&#160;ve köpek için bir daha herhangi bir şeyi ısırmak... imkânsız oldu. Nac Mac Feegle halkı amansızitlerden nefret eder.</p>
<p>Tiffany başını kaldırıp beyaz ata baktı. Anlayabildiği kadarıyla o da gerçekti. Üstelik sırtında bir oğlan vardı.</p>
<p><sup>u</sup>Sen kimsin?” dedi oğlan. Ses tonu, ne tür bir şeysin, der gibiydi.</p>
<p>“Sen kimsin?” dedi Tiffany, gözlerine giren saçları çekerek. Şu anda bundan fazlasını yapamıyordu.</p>
<p>“Bu benim ormanım,” dedi oğlan. “Ne diyorsam onu yapmanı emrediyorum!”</p>
<p>Tiffany ona baktı. Peri Ülkesi’nin donuk, ödünç ışığı pek iyi değildi, ama ne kadar çok bakarsa o kadar emin&#160;oldu. “Senin adın Roland, değil mi?” dedi.</p>
<p>“Benimle bu şekilde konuşamazsın!”</p>
<p>“Evet, öyle. Sen Baron’un oğlusun!”</p>
<p>“Bu şekilde konuşmayı kesmeni emrediyorum!” Oğlanın yüzünde tuhaf bir ifade vardı şimdi, ağlamamaya çalışırmış gibi çarpılmış, pembeleşmişti. Elinde tuttuğu binici kırbacını kaldırdı...</p>
<p>Çok hafif bir “şuap” sesi duyuldu. Tiffany bakışlarını indirdi. Nac Mac Feegle adamcıkları atın karnının altında&#160;üst üste çıkmışlardı ve diğerlerinin omuzlarına tırmanan&#160;bir tanesi atın eyer kolanını kesmişti.</p>
<p>Tiffany hemen elini kaldırdı. “Yerinden kıpırdama!” diye bağırdı, buyurgan konuşmaya çalışarak. “Hareket edersen&#160;atından düşeceksin!”</p>
<p>“Bu bir büyü mü? Sen cadı mısın?” Oğlan kırbacı indirdi ve kemerinden uzun bir hançer çekti. “Cadılara ölüm!” Atını hızla mahmuzladı ve sonra o uzun anlardan biri&#160;oldu. Tüm dünyanın “eyvah” dediği anlardan biri ve oğlan&#160;hançeri tutmaya devam ederek atm sırtından kayıp karın&#160;üzerine düştü.</p>
<p>Tiffany şimdi ne olacağını biliyordu. Herhangibir Rob’un sesi ağaçların arasında yankılandı:</p>
<p>“İşte şindi başın belada dostum! Yakalayın onu!” “Hayır!” diye bağırdı Tiffany. “Ondan uzak durun!”</p>
<p>Oğlan dehşet içinde Tiffany’ye bakarak geri geri süründü.</p>
<p>“Seni tanıyorum,” dedi Tiffany. “Adın Roland. Sen Baron’ un oğlusun. Senin ormanda öldüğünü söylediler...”</p>
<p>“Bundan bahsetmemelisin!”</p>
<p>“Neden?”</p>
<p>“Kötü şeyler olur!”</p>
<p>“Zaten oluyor,” dedi Tiffany. “Bak, ben buraya...”</p>
<p>Ama oğlan ayağa kalkmıştı ve ormana koşuyordu. Geri döndü ve bağırdı, “Benden uzak dur!”</p>
<p>Tiffany, karla kaplı kütüklerin üzerinden atlayarak onun peşinden koştu ve onun ileride, ağaçtan ağaca zikzaklar&#160;çizerek koştuğunu gördü. Sonra oğlan durdu ve arkasına&#160;baktı.</p>
<p>Tiffany, “Seni buradan nasıl çıkaracağımı biliyorum,” diyerek ona yaklaştı...</p>
<p>... ve dans etmeye başladı.</p>
<p>Bir papağanın elini tutuyordu ya da en azından papağan başlı birinin.</p>
<p>Ayaklan mükemmel bir biçimde hareket ediyordu. Ayakları onu döndürdü ve bu sefer elini bir tavus kuşu ya da tavus kuşu kafalı biri yakaladı. Tiffany, omzunun üzerinden arkaya baktı ve şimdi bir odada, hayır, dans eden maskeli&#160;insanlarla dolu bir balo salonunda olduğunu gördü.</p>
<p>Ah, diye düşündü. Bir başka rüya. Nereye gittiğime bakmalıydım...</p>
<p>Müzik tuhaftı. Bir tür temposu vardı, ama boğuk ve garip geliyordu. Sanki o ana dek enstrümanlarını hiç görmemiş müzisyenler tarafından, su altında, sondan başa&#160;doğru çalmıyordu.</p>
<p>Tiffany müzisyenlerin de maskeli olduğunu umuyordu. Kendisinin de bir maskenin deliklerinden bakmakta olduğunu fark etti ve ne maskesi olduğunu merak etti. Üzerinde bir de ışıl ışıl, uzun etekli bir elbise vardı.</p>
<p>Tamaaam, diye düşündü dikkatle. Orada bir düşören vardı ve ben durup bakmadım. Şimdi bir düşün içindeyim.&#160;Ama bu benim düşüm değil. Senin kafanda ne buluyorsa&#160;onu kullanmak zorunda ve ben daha önce hiç böyle bir...</p>
<p>“Fua uaa fua uaa fha?” dedi tavus kuşu. Sesi müzik gibiydi. Neredeyse bir ses gibi, ama değil.</p>
<p>“Ah, evet,” dedi Tiffany. “Güzel.”</p>
<p>“Fuaa?”</p>
<p>“Ah... Ee... uaff fauf fuaff?”</p>
<p>Bu işe yaramış gibiydi. Tavus kuşu kafalı dansçı hafifçe eğildi, hüzünle “Mua uaf uaf” dedi ve uzaklaştı.</p>
<p>Burada bir düşören var, dedi Tiffany kendi kendine. Ve oldukça iyi bir düşören olmalı. Bu büyük bir düş.</p>
<p>Ama küçük yanlışlıklar vardı. Odada yüzlerce insan vardı, ama uzaktakiler, oldukça doğal bir biçimde hareket&#160;ediyor olsalar da, ağaçlar gibi görünüyorlardı; renkli lekeler ve daireler gibi. Ama bunu fark etmek için dikkatle&#160;bakmanız gerekiyordu.</p>
<p>Birinci Görü, diye düşündü Tiffany.</p>
<p>Parlak kostümler içinde, yine maske takmış insanlar, Tiffany de diğer konuklardan biriymiş gibi, kol kola yanından geçtiler. Yeni dansa katılmayanlar salonun bir yanındaki, üzeri yiyeceklerle dolu uzun masalara yöneliyordu.</p>
<p>Tiffany o tür yiyecekleri ancak resimlerde görmüştü. Çiftlikte insanlar açlıktan ölmezdi, ama Domuznöbeti bayramı ya da hasat sonrası gibi, bol olduğu zamanlarda bile&#160;yiyecekler asla böyle görünmezlerdi. Çiftlik yemekleri daha&#160;çok beyaz ya da kahverengi tonlarda olurdu. Asla pembe&#160;ve mavi olmazdı ve asla titremezdi.</p>
<p>Çubuklara takılmış, çanaklarda pırıldayan ve ışıldayan şeyler vardı. Hiçbiri basit değildi. Her şeyin üzerinde krema,&#160;çikolata ya da binlerce minik renkli top vardı. Her şey çırpılmış, kaplanmış, eklenmiş ya da karıştırılmıştı. Bu yiyecek değildi; iyi biri olmuş ve yiyecek cennetine gitmiş biri&#160;ne olursa oydu.</p>
<p>Yalnızca yemek için değildi, aynı zamanda gösteriş içindi. Yeşil öbeklerin ve devasa çiçek aranjmanlarının üzerine yığılmışlardı. Oraya buraya yerleştirilmiş dev saydam heykeller bu yiyecek ülkesindeki yol işaretleriydi. Tiffany uzandı ve ışıl ışıl bir horoza dokundu. Buzdan yapılmıştı, parmak uçları ıslak ıslak olmuştu. Başkaları da vardı... neşeli&#160;bir şişman adam, buzdan oyulmuş bir meyve çanağı, bir&#160;kuğu...</p>
<p>Tiffany bir anlığına baştan çıktığını hissetti. Bir şey yemeyeli çok uzun zaman geçmiş gibiydi. Ama yiyeceklerin yiyecek olmadığı çok açıktı. Yemdi onlar. Şöyle diyorlardı:&#160;Selam küçük çocuk. Ye beni.</p>
<p>Bu işi kavramaya başladım, diye düşündü Tiffany. Yaratığın akima peynir gelmemesi iyi olmuş...</p>
<p>... ve peynir belirdi. Aniden, peynir baştan beri oradaymış gibi oldu.</p>
<p>Tiffany, Almanak’ta bir sürü peynir çeşidi görmüştü. Peynir konusunda iyiydi ve her zaman diğerlerinin tatlarının neye benzediğini merak etmişti. Bunlar kulağa tuhaf&#160;gelen isimleri olan yabancı peynirlerdi, Üçlek Titrek, Leziz&#160;Azuz, Eski Argg, Kızıl Cıvık ve efsanevi, diğer peynirlere&#160;saldırmaması için masaya çivilenmesi gereken Mavi Lancre&#160;peyniri gibi.</p>
<p>Bir tatmanın zararı dokunmazdı, kuşkusuz. Yemek gibi değildi, değil mi? Hem, kontrol Tiffany’deydi, değil mi?&#160;Düşün, düş olduğunu hemen anlamıştı, değil mi? Bu yüzden bir etkisi olamazdı, değil mi?</p>
<p>Ve., eh, peynir dediğin kimseyi baştan çıkartmazdı...</p>
<p>Tamam, düşören, peyniri, Tiffany düşünür düşünmez koymuş olmalıydı, ama...</p>
<p>Peynir bıçağını eline almıştı bile. Oysa onu aldığını hatırlamıyordu.</p>
<p>Eline soğuk bir su damlası düştü. Başını kaldırıp en yakındaki ışıl ışıl buzdan heykele baktı.</p>
<p>Heykel, şimdi çoban kız olmuştu; heybeli elbisesi ve kocaman bir bonesi vardı. Tiffany ilk baktığında bir kuğu&#160;olduğundan emindi.</p>
<p>Öfke geri geldi. Neredeyse kanıyordu! Peynir bıçağına baktı. “Kılıç ol,” dedi. Hem, düşören onun düşünü gerçek&#160;kılıyordu ama, düş görme işini Tiffany yapıyordu. Tiffany&#160;gerçekti. Bir parçası uyumuyordu.</p>
<p>Bir tangırtı duyuldu.</p>
<p>“Düzeltme,” dedi Tiffany, “çok ağır olmayan bir kılıç ol.” Bu sefer, tutabildiği bir şey vardı elinde.</p>
<p>Yeşilliklerin arasından bir hışırtı geldi ve kızıl saçlı bir yüz uzandı.</p>
<p>“Pısst,” diye fısıldadı. “Kanapeleri yeme!”</p>
<p>“Biraz geç kaldın!”</p>
<p>“Agh, şeey, burda uuraştım sinsi ihtiyar bi düşören,” dedi Herhangibir Rob. “Düşe gerektii gibi giyinmeden girmemize izin vermedi...”</p>
<p>Siyah takım elbise içinde çok mahçup görünerek dışarı çıktı. Başka hışırtılar oldu ve diğer ecinniler yeşillikten çıktılar. Birazcık, kızıl saçlı penguenlere benziyorlardı.</p>
<p>“Gerektiği gibi giyinmek mi?” dedi Tiffany.</p>
<p>“He ye,” dedi, kafasında bir parça marul kalan Kaçık Wullie. “Bu pantolonların aşşaa kısımları biraz aşmdırıyo,&#160;o kadarını sööleyebilirim sana.”</p>
<p>“Yaratığı daha görmedin mi?” dedi Herhangibir Rob.</p>
<p>“Hayır! Ortalık çok kalabalık!”</p>
<p>“Biz aramana yardım ederik,” dedi Herhangibir Rob. “Yakından bakarsan o şey saklanamaz. Ama dikkatli ol!&#160;Ona vurcaanı düşünürse ne deniyceeni bilmek imkânsız!</p>
<p>Yayılın millet ve partinin keyfini çıkarıyomuş gibi yapın.” “Ne? Yani içip dövüşcek miyiz, o tür şeyler mi?” dedi&#160;Kaçık Wullie.</p>
<p>“Amanın, inanamıyom,” dedi Herhangibir Rob, gözlerini yuvarlayarak. “Hayır, seni pelte kafa! Bu lüks parti, biliyon mu? Yani insanların arasına karışıp havadan sudan&#160;bahsetçeen!”</p>
<p>“Agh, ben müttiş karışırım! Burada olduumuzu bile anlamazlar!” dedi Kaçık Wullie. “Hadi!”</p>
<p>Bir düşte bile, lüks bir partide bile, Nac Mac Feegle adamcıkları nasıl davranacaklarını biliyorlardı. Delice içeri&#160;dalar... nazikçe çığlık atardınız.</p>
<p>“Havalar bu mevsim için müttiş gidiyo, diil mi, seni mini dalavereci!”</p>
<p>“Hey dostum, eski bi dost için bi pommefrites yok mu?” “Orkestra mutteşem çalıyo, bana sorarsan!”</p>
<p>“Havyarım iyice kızarsın, olmaz mı?”</p>
<p>Kalabalıkta doğru olmayan bir şey vardı. Kimse paniğe kapılmıyor, kaçmaya çalışmıyordu, ki bir Feegle istilasına&#160;verilecek doğru tepki kesinlikle buydu.</p>
<p>Tiffany kalabalığın arasında dolaşmaya başladı yine. Partideki maskeli insanlar da ona dikkat etmiyordu. Bunun sebebi onların fon insanları olması, diye düşündü&#160;Tiffany. Tıpkı fondaki ağaçlar gibi. Odada, çift kanatlı kapıya doğru yürüdü ve kanatları çekip açtı.</p>
<p>Arkasında karanlıktan başka şey yoktu.</p>
<p>Demek... tek çıkış yolu düşöreni bulmaktı. Tiffany aksini beklememişti aslında. Düşören her yerde olabilirdi.&#160;Bir maskenin arkasında olabilirdi, bir masa olabilirdi. Her&#160;şey olabilirdi.</p>
<p>Tiffany kalabalığa baktı. O zaman Roland’ı gördü işte.</p>
<p>Tek başına, bir masada oturuyordu. Masa yiyecekle kaplıydı ve Roland’ın elinde bir kaşık vardı.</p>
<p>Tiffany o tarafa koştu ve kaşığa vurup yere düşürdü. “Hiç mi akim çalışmıyor senin?” dedi, oğlanı çekip ayağa&#160;kaldırarak. “Sonsuza dek burada kalmak mı istiyorsun?”</p>
<p>Sonra arkasında bir hareket sezdi. Daha sonra düşündüğünde, hiçbir şey duymadığından emin oldu. Yalnızca bilmişti. Hem, bu bir düştü.</p>
<p>Tiffany çevresine bakındı ve düşöreni gördü. Bir sütunun arkasına saklanmıştı.</p>
<p>Roland ona bakmakla yetindi.</p>
<p>“Sen iyi misin?” dedi Tiffany çaresizce, onu sarsmaya çalışarak. “Bir şey yedin mi?”</p>
<p>“Fua fua faff,” diye mırıldandı oğlan.</p>
<p>Tiffany düşörene döndü. Ona doğru ilerliyordu, ama çok yavaşça, gölgelerden çıkmamaya çalışarak. Kirli kardan yapılmış küçük bir kardan adama benziyordu.</p>
<p>Müzik gittikçe yükseliyordu. Mumların ışığı gittikçe artıyordu. Devasa dans pistinde, hayvan kafalı çiftler gittikçe daha hızlı dönüyorlardı. Yer sarsılıyordu. Düşün başı&#160;beladaydı.</p>
<p>Nac Mac Feegle adamcıkları yerin her yönünden ona doğru koşuyor, şamatayı bastırarak seslerini duyurmaya&#160;çalışıyorlardı.</p>
<p>Düşören, tombul beyaz parmaklarıyla havayı kavrayarak, sarsıla sarsıla ona doğru geliyordu.</p>
<p>Birinci Görü, diye nefes verdi Tiffany.</p>
<p>Roland’ın kafasını kesti.</p>
<p>Açıklıktaki bütün kar erimişti. Ağaçlar gerçek ve olması gerektiği gibi görünüyordu.</p>
<p>Tiffany’nin önünde, düşören geriye devrildi. Tiffany’ nin elinde eski kızartma tavası vardı, ama düzgünce kesmişti. Tuhaf şeylerdi bu düşler.</p>
<p>Tiffany döndü ve Roland’a baktı. Roland’m yüzü öyle solmuştu ki düşörenden farksız olmuştu.</p>
<p>“Korkmuştu,” dedi Tiffany. “Ona değil sana saldırmamı istedi. Sana benzemeye çalıştı ve seni de bir düşörene benzetmeye çalıştı. Ama nasıl konuşacağını bilmiyordu. Sen&#160;biliyorsun.”</p>
<p>“Beni öldürebilirdin!” dedi Roland, boğuk bir sesle.</p>
<p>“Hayır,” dedi Tiffany. “Şimdi açıkladım ya. Lütfen kaçma. Burada küçük bir oğlan çocuğu gördün mü?”</p>
<p>Roland yüzünü buruşturdu. “Ne?” dedi.</p>
<p>“Kraliçe onu kaçırdı,” dedi Tiffany. “Onu eve götüreceğim. İstersen seni de götürürüm.”</p>
<p>“Asla kaçamazsın,” diye fısıldadı Roland.</p>
<p>“İçeri girdim, değil mi?”</p>
<p>“İçeri girmek kolay. Kimse dışarı çıkamaz!”</p>
<p>“Ben bir yolunu bulacağım,” dedi Tiffany, hissettiğinden çok daha güven dolu bir sesle konuşmaya çalışarak.</p>
<p>“Sana izin vermez!” Roland yine gerilemeye başladı.</p>
<p>“Lütfen bu kadar... bu kadar aptal olma,” dedi Tiffany. “Sen ne dersen de Kraliçe’yi bulacağım ve kardeşimi geri&#160;alacağım. Anladın mı? Buraya kadar geldim. Yardımcılarım da var, biliyorsun.”</p>
<p>“Nerede?” dedi Roland.</p>
<p>Tiffany çevresine bakındı. Nac Mac Feegle adamcıklarından iz yoktu.</p>
<p>“Hep ortaya çıkarlar,” dedi Tiffany. “Tam da benim onlara ihtiyaç duyduğum anda.”</p>
<p>Ormanda çok... boş bir his olduğunu fark etti. Aynı zamanda hava daha soğuk geliyordu.</p>
<p>“Gelmeleri yakındır,” diye ekledi umutla.</p>
<p>“Düşte kısılı kaldılar,” dedi Roland ifadesiz bir sesle.</p>
<p>“Olamaz. Düşüreni öldürdüm!”</p>
<p>“Bundan daha karmaşık,” dedi oğlan. “Buranın nasıl olduğunu bilmiyorsun. Düşlerin içinde düşler vardır. Düşlerin içinde yaşayan başka şeyler vardır... korkunç şeyler.&#160;Gerçekten uyanıp uyanmadığını asla anlamazsın. Kraliçe&#160;hepsini kontrol eder. Zaten onlar da peri halkından. Onlara güvenemezsin. Kimseye güvenemezsin. Sana güvenmiyorum. Muhtemelen yalnızca bir başka rüyasın.”</p>
<p>Sırtım döndü ve nal izlerini takip ederek uzaklaştı.</p>
<p>Tiffany duraksadı. Buradaki tek gerçek insan gidiyor, onu ağaçlar ve gölgelerle baş başa bırakıyordu.</p>
<p>Elbette, ağaçların arasından ona doğru koşmakta olan bütün korkunç şeylerle.</p>
<p>“Ee...” dedi. “Merhaba! Herhangibir Rob? William? Kaçık Wullie?”</p>
<p>Yanıt gelmedi. Bir yankı bile yoktu. Yürek atışları dışında yapayalnızdı.</p>
<p>Eh, elbette şeylerle savaşmış, kazanmıştı, değil mi? Ama Nac Mac Feegle halkı oradaydı ve onlar varken bir şekilde&#160;daha kolay geliyordu. Onlar asla pes etmiyorlar, her şeye&#160;saldırıyorlar, “korku” nedir bilmiyorlardı.</p>
<p>Sözlüğü baştan sona okumuş olan Tiffany’nin bu konuda da bir İkinci Şüphe’si vardı. Muhtemelen “korku” ecinnilerin bilmediği binlerce sözcükten bir tanesiydi yalnızca. Ne yazık ki Tiffany korku nedir biliyordu. Onun tadını ve&#160;verdiği hissi de biliyordu. Şu anda hissediyordu.</p>
<p>Tavayı kavradı. Artık o kadar da iyi bir silah gibi gelmiyordu.</p>
<p>Ağaçların arasındaki soğuk mavi gölgeler genişliyordu sanki. Tiffany’nin önünde, nal izlerinin uzandığı yerde çok&#160;koyuydular. Tuhaftır, Tiffany’nin arkasında kalan orman&#160;neredeyse aydınlık ve davetkâr görünüyordu.</p>
<p>Biri yola devam etmemi istemiyor, diye düşündü. Bu... oldukça cesaret vericiydi. Ama alacakaranlık pusluydu ve</p>
<p>hiç de hoş olmayan bir biçimde pırıldıyordu. Orada, onu, her şey bekliyor olabilirdi.</p>
<p>Tiffany de bekliyordu. Nac Mac Feegle adamcıklarını beklediğini, aniden bir haykırış, hatta bir “Amanın” bağırışı duymayı umduğunu fark etti (Amanın sözcüğünün ayıp&#160;bir sözcük olduğundan emindi).</p>
<p>Kurbağayı cebinden çıkardı. Kurbağa, avucunda horlayarak yatıyordu. Tiffany onu dürtükledi.</p>
<p>“Neark?” diye vırakladı kurbağa.</p>
<p>“Kötü rüyalardan oluşan bir ormanda kısılı kaldım, yapayalnızım ve sanırım hava gittikçe kararıyor,” dedi Tiffany. “Ne yapmalıyım?”</p>
<p>Kurbağa uykulu gözlerinden birini açtı ve “Buradan git,” dedi.</p>
<p>“Bu pek yardımcı olmadı!”</p>
<p>“Verebileceğim en iyi tavsiye,” dedi kurbağa. “Şimdi beni cebine koy, soğuk beni uyuşturuyor.”</p>
<p>Tiffany gönülsüzce yaratığı önlüğünün cebine koydu. Eli Koyun Hastalıkları kitabına dokundu.</p>
<p>Tiffany kitabı çekip çıkardı ve gelişigüzel açtı. Ter Basması hastalığının tedavisi vardı, ama kurşunkalemle üzeri çizilmişti. Kenarına, Sızı Nine’nin iri, yuvarlak ve dikkatli&#160;el yazısı ile şöyle yazılmıştı:</p><div><img src="main-23.jpg" alt=""/></div>
<p>Tiffany kitabı dikkatle kapattı ve uyuyan kurbağayı rahatsız etmemek için büyük özen göstererek geri koydu. Sonra, tavanın sapını sıkı sıkı kavrayarak uzun, mavi gölgelere adım attı.</p>
<p>Gökyüzünde güneş yokken gölgeler nasıl olabiliyor, diye düşündü, çünkü aklındaki diğer, çok daha kötü şeyleri düşünmektense bu tür şeyleri düşünmek daha iyiydi.</p>
<p>Ama bu gölgelerin onları yaratacak ışığa ihtiyacı yoktu. Kendi başlarına karların üzerinde geziniyorlardı ve Tiffany&#160;onlara doğru ilerlediğinde geriliyorlardı. En azından bu&#160;rahatlatıcıydı.</p>
<p>Gölgeler, Tiffany’nin arkasına yığılıyordu. Onu takip ediyorlardı. Tiffany döndü ve birkaç kez ayağını yere vurdu. Gölgeler ağaçların arkasına kaçıştılar, ama Tiffany, o&#160;bakmadığında geri akacaklarını biliyordu.</p>
<p>Önünde, uzakta bir düşören gördü. Bir ağacın arkasında yarı gizlenmişti. Tiffany ona bağırdı, tavayı tehditkârca salladı ve düşören çabucak, sallana sallana uzaklaştı.</p>
<p>Tiffany çevresine bakındığında arkasında, uzaklarda iki tane daha gördü.</p>
<p>İzler biraz yamaç yukarı, çok daha yoğun bir sise benzeyen şeyin içine doğru gidiyordu. Sis hafifçe parlıyordu. Tiffany o tarafa yöneldi. Gidecek başka yön yoktu.</p>
<p>Yükseltinin tepesine ulaştığında sığ bir vadi gördü.</p>
<p>İçinde dört düşören vardı. İri düşörenler, şimdiye dek gördüklerinden çok daha büyük düşörenler... Kare halinde</p>
<p>oturmuşlar, tıknaz bacaklarını önlerine uzatmışlardı. Her birinin boynunda, bir zincire bağlı altın bir tasma vardı.</p>
<p>“Evcil düşörenler mi?” dedi Tiffany yüksek sesle. “Ama...”</p>
<p>... bir düşörenin boynuna kim tasma takabilirdi? Yalnızca onlar kadar iyi düş görebilen biri.</p>
<p>Biz çoban köpeklerini eğitip koyun gütmemize yardım etmelerini sağladık. Kraliçe düşleri gütmek için düşürenleri kullanıyor...</p>
<p>Düşürenlerin oluşturduğu karenin merkezinde, hava sisle doluydu. Nal izleri ve Roland’m ayak izleri evcil düşürenlerin yanından geçiyor, buluta giriyordu.</p>
<p>Tiffany hızla döndü. Gölgeler geriye kaçıştılar.</p>
<p>Yakında başka hiçbir şey yoktu. Ormanda hiçbir kuş ötmüyor, hiçbir şey hareket etmiyordu. Ama Tiffany şimdi, ağaç gövdelerinin arkasından iri, yuvarlak, ıslak yüzlerini&#160;uzatan üç düşören daha seçebiliyordu.</p>
<p>Şimdi onu güdüyorlardı.</p>
<p>Böyle bir zamanda, yanında, “Hayır! Çok tehlikeli! Yapma!” diyecek birinin olması hoş olurdu.</p>
<p>Ne yazık ki kimse yoktu. Tiffany son derece cesurca bir eyleme girişmek üzereydi ve işler yolunda gitmezse neler&#160;olduğunu kimse bilmeyecekti. Bu korkutucuydu, ama aynı&#160;zamanda... sinir bozucuydu. İşte bu... sinir bozucu. Bu yer&#160;Tiffany’nin sinirlerini bozuyordu. Her şey çok aptalca ve&#160;tuhaftı.</p>
<p>Tiffany, Jenny’nin ırmaktan sıçradığı zaman hissettiği duygunun aynısını hissediyordu. Jenny, onun ırmağından&#160;fırlamıştı. Kraliçe onun kardeşini kaçırmıştı. Belki bu şekilde düşünmek bencillikti, ama öfke korkudan daha iyiydi. Korku ıslak, soğuk bir yığındı, ama öfkenin keskin bir&#160;kenarı vardı. Tiffany onu kullanabilirdi.</p>
<p>Onu güdüyorlardı! Tıpkı bir... bir koyun gibi!</p>
<p>Eh, öfkeli bir koyun vahşi bir köpeğin inleye inleye kaçmasını sağlayabilirdi.</p>
<p>Bu yüzden...</p>
<p>Dört büyük düşören, kare halinde oturuyordu.</p>
<p>Büyük bir düş olacaktı...</p>
<p>Yaklaşan herhangi bir şeye savurmak için tavayı omuz hizasına kaldırarak ve tuvalete gitmek için duyduğu korkunç arzuyu bastırarak, karların üzerinde, sislerin içinde&#160;ağır ağır yamaçtan aşağı indi...</p>
<p>.. .ve yaza girdi.</p><div><img src="main-24.jpg" alt=""/></div><h4>B©füm 10 BÜYÜK VURUŞ</h4>
<p>Sıcak, pürmüzden çıkan alev gibi çarptı; öyle keskin ve aniydi ki Tiffany inledi.</p>
<p>Bir kez yaylalardayken, şapkasız çıktığı için güneş çarpmasına uğramıştı. Bu da öyle bir şeydi; çevresindeki dünya endişe verici, donuk yeşiller, sarılar ve morlar içindeydi ve&#160;hiç gölge yoktu. Hava, sıcağa öyle doymuştu ki Tiffany onu&#160;sıkıp duman çıkarabileceğini hissediyordu.</p>
<p>İçinde bulunduğu yer... sazlara benziyordu, Tiffany’ den çok daha uzundular.</p>
<p>... aralarında ayçiçekleri büyüyordu, yalnız...</p>
<p>... ayçiçekleri beyazdı...</p>
<p>...çünkü onlar aslında ayçiçeği değildi.</p>
<p>Papatyaydılar. Tiffany biliyordu. Onlara, Peri Masalları kitabındaki tuhaf resimde düzinelerce kez bakmıştı. Onlar&#160;papatyaydı ve çevresindekiler de dev sazlar değil, çimenlerdi ve Tiffany çok ama çok küçüktü.</p>
<p>Tuhaf bir resmin içindeydi. Resim bir düştü ya da düş resimdi. Hangisi olduğu önemli değildi, çünkü Tiffany&#160;onun tam ortasındaydı. Bir uçurumdan düşmüşseniz, yer&#160;mi size doğru geliyor, yoksa siz mi yere doğru gidiyorsunuz, önemli olmazdı. Her durumda başınız belada demekti.</p>
<p>Uzakta bir yerden yüksek bir “çat!” sesi ve düzensiz tezahüratlar geldi. Biri ellerini çırptı ve uykulu bir sesle,&#160;“Aferin. İyi bir adamsın. Çok iyi iş başardın...” dedi.</p>
<p>Tiffany, bir çabayla çimen yapraklarının arasından geçti.</p>
<p>Düz bir kayanın üzerinde, bir adam iki uçlu çekiçle kendi boyunun yarısı büyüklüğünde fındıklar kırıyordu.&#160;İnsanlar onu izliyordu. Tiffany “insan” sözcüğünü kullanmıştı, çünkü aklına başka uygun sözcük gelmemişti, ama&#160;oradaki herkesi insan diye tanımlamak için sözcüğün anlamını biraz fazla esnetmek gerekiyordu.</p>
<p>Her şeyden önce boy boy insan vardı. Herkes çimenlerden kısa olsa da bazı adamlar Tiffany’den uzundu. Ama diğerleri çok minikti. Bazılarının yüzleri o kadar sıradandı ki sokakta görseniz bir daha dönüp bakmazdınız. Diğerlerinin yüzlerine ise bir kez bile bakmak istemezdiniz.</p>
<p>Bu bir düş zaten, dedi Tiffany kendi kendine. Mantıklı ya da güzel olması gerekmiyor. Bu, bir düş... bir hayal değil.&#160;Umarım tüm düşlerin gerçek olur gibi şeyler söyleyen&#160;insanlar, beş dakikalığına bir düşün içinde yaşamayı denemeliydi.</p>
<p>Tam, adam çekicini yine kaldırırken Tiffany parlak, boğucu açıklığa çıktı ve “Afedersin?” dedi.</p>
<p>“Evet?” dedi adam.</p>
<p>“Buralarda bir Kraliçe var mı?” dedi Tiffany.</p>
<p>Adam alnını sildi ve açıklığın diğer yanma doğru başını salladı.</p>
<p>“Majesteleri kameriyesine gitti,” dedi.</p>
<p>“Kuytu yer ya da dinlenme yeri gibi mi?” dedi Tiffany.</p>
<p>Adam başını salladı ve “Yine doğru, Tiffany Hanım.”</p>
<p>ismini nereden bildiğini sorma, dedi Tiffany kendi kendine.</p>
<p>“Teşekkür ederim,” dedi ve nazik olması öğretildiği için ekledi, “Fındık kırma işinde iyi şanslar.”</p>
<p>“Bu karşıma çıkan en çetin fındık,” dedi adam.</p>
<p>Tiffany, bu insansı yaratık kalabalığına, tüm diğer kalabalıklardan farksızmış gibi davranmaya çalışarak oradan uzaklaştı. Muhtemelen en korkunç olanları iki iri yarı kadındı.</p>
<p>İri yarı kadınlara Tebeşir’de değer verilirdi. Çiftçiler iri yarı eşlerden hoşlanırdı. Çiftlik işleri zorluydu ve iki yavru&#160;domuz ya da yarım balya saman taşıyamayan kadınlara ihtiyaç yoktu. Bu iki kadının her biri birer at bile taşıyabilirdi.</p>
<p>Sırtlarında minik, aptal kanatçıklar vardı.</p>
<p>“Fındık kırılmasını izlemek için güzel bir gün!” dedi Tiffany neşeyle, yanlarından geçerken. Kadınlar dev, beyaz&#160;yüzlerini, Tiffany’nin ne olduğunu anlamaya çalışıyorlarmış gibi buruşturdular.</p>
<p>İki kadının yanında oturan ufak tefek adam endişeli bir ifade ile fmdık-kıram izliyordu. Adamın iri bir kafası, çenesini çevreleyen beyaz sakalları ve sivri kulakları vardı.&#160;Üzerinde çok eski moda giysiler vardı ve Tiffany yanından&#160;geçerken adam, gözleriyle onu izledi.</p>
<p>“Günaydın,” dedi Tiffany.</p>
<p>“Sniibs!” dedi adam ve Tiffany’nin kafasının içinde, “Git buradan!” sözcükleri belirdi.</p>
<p>“Pardon?” dedi Tiffany.</p>
<p>“Sniibs!” dedi adam, ellerini kenetleyerek. Tiffany’nin beyninde, “Çok tehlikeli!” sözcükleri süzüldü.</p>
<p>Adam onu süpürmek istermiş gibi beyaz elini salladı. Tiffany başını iki yana sallayarak yürümeye devam etti.</p>
<p>Kalabalığın içinde beyler, hanımlar, güzel giysili kişiler, hatta birkaç çoban vardı. Ama bazıları, bir araya getirilen&#160;değişik parçalardan oluşuyor gibiydi. Aslında, Tiffany’nin&#160;yatak odasındaki resim kitabına benziyorlardı.</p>
<p>Resim kitabı, kaim kartondan yapılmıştı ve nesil nesil Sızı çocukları tarafından yıpratılmıştı. Her sayfada bir karakter vardı ve her sayfa bağımsız olarak çevrilebilen dört&#160;şeride bölünmüştü. Kitabın amacı, canı sıkılan çocukların&#160;sayfa parçalarını çevirerek karakterin giyim tarzını değişti-rebilmesiydi. Örneğin asker kafasının altına fırıncı göğsü,&#160;onun altına kız elbisesi ve kocaman çiftçi çizmeleri getirebiliyordunuz.</p>
<p>Tiffany’nin canı asla o kadar sıkılmamıştı. Bütün hayatlarını dallardan sarkarak geçiren şeylerin bile o kitap için</p>
<p>beş saniyeden fazla zaman harcayacak kadar sıkılmadık-larını düşünüyordu.</p>
<p>Çevresindeki insanlar ya o kitaptan alınmış ya da maskeli baloya gitmek için karanlıkta giyinmiş gibi görünüyorlardı. Tiffany geçerken bir ikisi ona başlarını salladılar, ama şaşırmış gibi görünmediler.</p>
<p>Tiffany, kendinden çok daha büyük, yuvarlak bir yaprağın altına eğildi ve kurbağayı çıkardı.</p>
<p>“Neaark? Hâlâ soğuuuk,” dedi kurbağa, Tiffany’nin elinde büzülerek.</p>
<p>“Soğuk mu? Hava fırın gibi!”</p>
<p>“Yalnızca kar var,” dedi kurbağa. “Beni geri koy, donuyorum!”</p>
<p>Bir dakika, diye düşündü Tiffany. “Kurbağalar rüya görür mü?”</p>
<p>“Hayır!”</p>
<p>“Ah... yani aslında hava sıcak değil mi?”</p>
<p>“Hayır! Yalnızca sen sıcak olduğunu düşünüyorsun!”</p>
<p>“Psst,” dedi bir ses.</p>
<p>Tiffany, kurbağayı koydu ve başını çevirmeye cesaret edip edemeyeceğini merak etti.</p>
<p>“Benim!” dedi ses.</p>
<p>Tiffany, iki insan boyunda olan bir papatya demetine döndü. “Bunun pek faydası dokunmuyor...”</p>
<p>“Sen deli misin?” dedi papatya demeti.</p>
<p>“Ben kardeşimi arıyorum,” dedi Tiffany sertçe.</p>
<p>“Bütün gün şeker diye bağıran korkunç çocuğu mu?”</p>
<p>Papatya sapları aralandı ve Roland dışarı fırlayıp yaprağın altındaki Tiffany’ye katıldı.</p>
<p>“Evet,” dedi Tiffany gerileyerek. Wentworth gibi bir çocuğa bile, ancak bir ablanın korkunç deme hakkı olduğunu hissediyordu.</p>
<p>“Ve yalnız bırakıldığı zaman çişini yapma tehditleri savuran?” dedi Roland.</p>
<p>“Evet! Nerede o?”</p>
<p>“Senin kardeşin o mu? Her zaman yapış yapış olan?”</p>
<p>“Sana söyledim!”</p>
<p>“Ve sen gerçekten onu geri istiyorsun, öyle mi?”</p>
<p>“Evet!”</p>
<p>“Neden?”</p>
<p>O benim kardeşim, diye düşündü Tiffany. Neden sorusunun bununla ne ilgisi var?</p>
<p>“Çünkü o benim kardeşim! Şimdi bana onun nerede olduğunu söyle.”</p>
<p>“Buradan çıkabileceğinden emin misin?” dedi Roland.</p>
<p>“Elbette,” diye yalan söyledi Tiffany.</p>
<p>“Beni de yanında götürebilir misin?”</p>
<p>“Evet.” Eh, öyle umuyordu.</p>
<p>“Tamam. Bunu yapmana izin vereceğim,” dedi Roland rahatlayarak.</p>
<p>“Ah, bana izin vereceksin, öyle mi?” dedi Tiffany.</p>
<p>“Bak, senin ne olduğunu bilmiyordum, tamam mı?” dedi Roland. “Ormanda her zaman tuhaf şeyler var. Kayıp&#160;insanlar, hâlâ ortalıklarda duran düş parçaları... dikkatli&#160;olman gerek. Ama eğer gerçekten yolu biliyorsan, o zaman&#160;babam fazla endişelenmeden geri dönmeliyim.”</p>
<p>Tiffany, ikinci Şüphe’sinin düşünmeye başladığını hissetti. Şöyle diyordu: Yüzündeki ifadeyi değiştirme. Sen... kontrol et...</p>
<p>“Kaç zamandır buradasın?” diye sordu Tiffany dikkatle. “Tam olarak?”</p>
<p>“Eh, ışık pek değişmiyor,” dedi oğlan. “Sanki... saatlerdir buradayım. Belki bir gündür...”</p>
<p>Tiffany, duygularını yüzüne yansıtmamaya çalıştı, ama işe yaramadı. Roland’m gözleri kısıldı.</p>
<p>“Ancak bu kadardır, değil mi?” dedi.</p>
<p>“Ee... neden soruyorsun?” dedi Tiffany çaresizlik içinde. “Çünkü bir açıdan... daha uzunmuş gibi geliyor. Yalnızca iki üç kez acıktım ve... bilirsin... iki kez gittim, bu&#160;yüzden o kadar da uzun olamaz. Ama bir sürü şey yaptım. .. dolu dolu bir gün oldu..Sesi solup gitti.</p>
<p>“Hımm. Haklısın,” dedi Tiffany. “Burada zaman yavaş geçiyor. Biraz... daha uzun oldu...”</p>
<p>“Yüz yıl mı? Bana yüz yıl geçtiğini söyleme! Büyülü bir şey oldu ve yüz yıl geçti, değil mi?”</p>
<p>“Ne? Hayır! Hımm... yaklaşık bir yıl.”</p>
<p>Oğlanın tepkisi şaşırtıcıydı. Bu sefer, gerçekten korkmuş görünüyordu. “Ah, yo! Bu, yüz seneden de kötü!”</p>
<p>“Nasıl?” dedi Tiffany şaşkınlık içinde.</p>
<p>“Yüz sene geçmiş olsa eve döndüğümde sopa yemezdim!”</p>
<p>Hımm, diye düşündü Tiffany. “Bunun olacağını sanmıyorum,” dedi sesli olarak. “Baban çok üzüldü. Dahası, Kra-liçe’nin seni çalması senin hatan değil...” Duraksadı, çünkü bu sefer, oğlanın yüzündeki ifade onu ele vermişti. “Senin hatan mıydı?”</p>
<p>“Şey, koşum takımı baştan aşağı çanlarla süslenmiş bu hoş hanım geldi, ben avlanırken dörtnala yanımdan geçti.&#160;Kadın kahkahalar atıyordu, bu yüzden elbette atımı mah-muzladım ve onun peşinden gittim ve...” Sustu.</p>
<p>“Muhtemelen iyi bir karar değildi bu,” dedi Tiffany. “Burası... kötü değil,” dedi Roland. “Yalnızca devamlı&#160;değişiyor. Her yerde... kapılar var. Başka yerlere açılan&#160;kapılar...” Sesi soldu gitti.</p>
<p>“En baştan başlasan iyi olacak,” dedi Tiffany.</p>
<p>“Başta harikaydı,” dedi Roland. “Bunu bir, bilirsin, macera saydım. Kraliçe bana nuga falan veriyordu...”</p>
<p>“Nuga dediğin tam olarak nedir?” dedi Tiffany. Sözlüğünde yazmıyordu. “Tatlı-ekmekler gibi mi?” “Bilmiyorum. Tatlı-ekmek nedir?”</p>
<p>“Bir ineğin pankreası ve öd kesesi,” dedi Tiffany. “Aslında pek iyi bir isim değil bence.”</p>
<p>Roland’m yüzü düşünme çabası ile kızardı. “Bunlar daha çok şekerlemeye benziyordu.”</p>
<p>“Tamam. Devam et,” dedi Tiffany.</p>
<p>“Sonra bana şarkı söylememi, dans etmemi, oynayıp sıçramamı söyledi,” dedi Roland. “Çocukların bunları yapması gerektiğini düşünüyor.”</p>
<p>“Dediğini yaptın mı peki?”</p>
<p>“Sen olsan yapar mıydm? Ahmak gibi hissederdin. Ben on iki yaşındayım, biliyorsun.” Roland duraksadı. “Aslında, dediğin doğruysa şimdi on üç yaşındayım, değil mi?”</p>
<p>“Neden senin oynayıp sıçramanı istiyor?” dedi Tiffany, hayır, hâlâ on iki yaşındasın ve sekiz yaşındaymış gibi davranıyorsun, dememek için.</p>
<p>“Yalnızca çocukların öyle yaptığını söyledi,” dedi Roland.</p>
<p>Tiffany bunu düşündü. Kendisinin görebildiği kadarıyla çocuklar daha çok kavga eder, bağırır, hızla koşar, daha yüksek sesle bağırır, burun karıştırır, kirlenir ve surat&#160;asardı. Dans ederken, sıçrarken ve şarkı söylerken görülenler muhtemelen eşekarısı tarafından sokulmuş olurdu.</p>
<p>“Tuhaf,” dedi.</p>
<p>“Sonra, ben dediğini yapmayınca bana daha fazla şeker verdi.”</p>
<p>“Yine nuga mı?”</p>
<p>“Şekerli erik,” dedi Roland. “Eriğe benziyorlar. Bilir misin? Üzeri şekerle kaplanmış? Bana hep şeker yedirmeye çalışıyor! Şeker sevdiğimi düşünüyor!”</p>
<p>Tiffany’nin akima bir şey geldi. “Önce seni besleyip, sonra fırında pişirip yemeyi düşünmüyordur, değil mi?”</p>
<p>“Elbette hayır. Bunu yalnızca kötü cadılar yapar.” Tiffany’nin gözleri kısıldı. “Ah, evet,” dedi dikkatle.&#160;“Unutmuşum. Demek şekerle besleniyorsun.”</p>
<p>“Hayır, avlanmayı biliyorum! Buraya gerçek hayvanlar geliyor. Nasıl geldiklerini bilmiyorum. Sniibs kazayla&#160;kapıları bulduklarını düşünüyor. Sonra da açlıktan ölüyorlar, çünkü burası hep kış. Bazen, kapı ilginç bir dünyaya&#160;açılırsa Kraliçe yağma yapacak gruplar gönderiyor. Bu koca mekân tam bir... korsan gemisi gibi.”</p>
<p>“Evet ya da koyun kenesi,” dedi Tiffany, yüksek sesle düşünerek.</p>
<p>“Onlar nedir?”</p>
<p>“Koyunları ısırıp kanlarını emen böcekler. Tamamen doymadan düşmezler,” dedi Tiffany.</p>
<p>“Iyy. Herhalde köylülerin bilmesi gereken türden şeyler,” dedi Roland. “İyi ki ben bilmiyorum. Kapılardan bir iki dünyayı gördüm. Ama onlar çıkmama izin vermediler.&#160;Birinden patates aldık, bir başkasından da balık. Sanırım&#160;insanları korkutarak bir şeyler vermelerini sağlıyorlar. Ah,&#160;bir de düşürenlerin geldiği dünya vardı. Bana güldüler ve&#160;oraya gitmek istiyorsam gidebileceğimi söylediler. Gitmedim! Tamamen kırmızı bir dünya, tıpkı günbatımı gibi.&#160;Ufukta dev gibi, koskocaman bir güneş, hemen hemen hiç&#160;kıpırdamayan kırmızı bir deniz, kırmızı kayalar ve uzun&#160;gölgeler var. O korkunç yaratıklar kayalarda oturuyor, yengeç, örümceğe benzer şeyler ve küçük böceksi yaratıklar</p>
<p>yiyerek besleniyorlar. Korkunçtu. Küçük pençeleri olan bir halka vardı ve her biri kabuklar ve kemiklerle çevriliydi.”</p>
<p>“Onlar kim?” dedi, ‘köylü’ sözcüğünü not etmiş olan Tiffany.</p>
<p>“Ne demek istiyorsun?”</p>
<p>“Onlar deyip duruyorsun,” dedi Tiffany. “Kimi kastediyorsun? Oradaki insanları mı?”</p>
<p>“Onlar mı? Onların çoğu gerçek bile değil,” dedi Roland. “Ben elfleri kastediyorum. Perileri. Kraliçe, onların Krali-çe’si işte. Bilmiyor muydun?”</p>
<p>“Ben onların çok küçük olduğunu sanıyordum!”</p>
<p>“Sanırım istedikleri boyda olabiliyorlar,” dedi Roland. “Onlar... tam olarak gerçek değiller. Daha çok... kendileri&#160;de düş gibi. Hava kadar seyrek ya da kaya kadar sağlam&#160;olabiliyorlar. Sniibs öyle diyor.”</p>
<p>“Sniibs mi?” dedi Tiffany. “Ah... devamlı sniibs diyen adam mı? Hani, sonra kafanın içinde sözcükler oluşuyor.”</p>
<p>“Evet, o. O senelerdir burada. Zamanın farklı olduğunu böyle anladım. Sniibs bir kez kendi dünyasına dönmüş ve&#160;her şey çok farklıymış. Öyle mutsuz olmuş ki bir başka&#160;kapı bulmuş ve geri dönmüş.”</p>
<p>“Geri mi dönmüş?” dedi Tiffany hayretler içinde.</p>
<p>“Eskiden ait olduğun yere ait olmamaktansa, oraya ait olduğun zamanları hatırlamaktansa, ait olmadığın yere ait&#160;olmak daha iyiymiş, öyle diyor,” dedi Roland. “En azından,&#160;böyle söylediğini düşündüm. Kraliçe’nin yoluna çıkmadığın sürece burasının o kadar da kötü olmadığını söyledi.&#160;Burada çok şey öğrenebilirmişsin.”</p>
<p>Tiffany, yerinde büzülmüş, hâlâ fındık kırma işlemini izlemekte olan Sniibs’e baktı. Herhangi bir şey öğreniyor-muş gibi görünmüyordu. Yalnızca, öylesine uzun zamandır korkan, ki korkunun tıpkı çiller gibi, hayatının bir parçası haline geldiği biri gibi görünüyordu.</p>
<p>“Ama Kraliçe’yi kızdırmamaksın,” dedi Roland. “Onu kızdıran insanların başına neler geldiğini gördüm. Onların&#160;üzerine Yabanarısı kadınlarını salıveriyor.”</p>
<p>“Minik kanatları olan dev kadınlardan mı bahsediyorsun?”</p>
<p>“Evet! Korkunçturlar. Kraliçe birine gerçekten çok kızarsa, gözlerini dikip bakar onlara... ve onlar değişirler.”</p>
<p>“Neye dönüşürler?”</p>
<p>“Başka şeylere. Sana resim çizmek zorunda kalmak istemiyorum.” Roland ürperdi. “Çizsem de, bir sürü kırmızı ve mor boya kalemi gerekirdi. Sonra sürüklenip götürülüyorlar ve düşürenlere terk ediliyorlar.” Başını iki yana salladı. “Dinle, burada düşler gerçek. Gerçekten gerçek. Onların içindeyken... tam olarak burada sayılmazsın. Kâbuslar&#160;da gerçek. Ölebilirsin.”</p>
<p>Bu, gerçek hissi vermiyor, dedi Tiffany kendi kendine. Bu, düş gibi geliyor. Sânki düşten uyanıvereceğim.</p>
<p>Neyin gerçek olduğunu her zaman hatırlamalıyım.</p>
<p>Solgun mavi elbisesine, muhtelif sahipleri büyürken uzatılıp kısaltılan eteğindeki kötü dikişlere baktı. Bu gerçekti.</p>
<p>Kendisi de gerçekti. Peynir gerçekti. Çok da uzak olmayan bir yerde, mavi gökyüzü altında uzanan yeşil çimenliklerden oluşan bir dünya vardı ve o da gerçekti.</p>
<p>Nac Mac Feegle halkı gerçekti ve bir kez daha onların yanında olmasını diledi. Onların “Amanın!” diye bağırmasında ve gördükleri her şeye saldırmasında çok rahatlatıcı&#160;bir şey vardı.</p>
<p>Muhtemelen Roland da gerçekti.</p>
<p>Başka hemen her şey aslında bir düştü, gerçek dünyalardan beslenen ve zamanın neredeyse durağan olduğu ve her an korkunç şeylerin olabileceği soyguncu bir dünyadaki bir düş. O dünya hakkında daha fazla bilgi edinmek&#160;istemiyorum, diye karar verdi. Yalnızca, hâlâ öfkeliyken&#160;kardeşimi alıp eve gitmek istiyorum.</p>
<p>Çünkü öfkem geçtiği zaman, işte o zaman korkma zamanı gelmiş olacak ve bu sefer gerçekten korkacağım.&#160;Düşünemeyecek kadar korkacağım. Sniibs kadar çok&#160;korkacağım. Ama düşünmek zorundayım...</p>
<p>“İçine düştüğüm ilk düş benimkilerden biri gibiydi,” dedi Tiffany. “Uyandığım, ama hâlâ uykuda olduğum düşler gördüm. Ama balo salonu, onu hiç...”</p>
<p>“Ah, o benimdi,” dedi Roland. “Küçüklüğümden. Bir gece uyandım ve büyük balo salonuna gittim. Maskeler takmış, dans eden bir sürü insan vardı. Öylesine... parlaktı ki.”</p>
<p>Bir an özlem dolu bir ifade ile baktı. “O zamanlar annem hayattaydı.”</p>
<p>“Bu, bendeki bir resim kitabından,” dedi Tiffany. Bunu benden almış olmalı...”</p>
<p>“Hayır, bunu sık sık kullanır,” dedi Roland. “Ondan hoşlanıyor. Her yerden düş toplar. Koleksiyon yapıyor.”</p>
<p>Tiffany ayağa kalktı ve kızartma tavasını yine eline aldı. “Ben gidip Kraliçe’yi göreceğim,” dedi.</p>
<p>“Yapma,” dedi Roland. “Burada, Sniibs dışında tek gerçek insan sensin ve o da pek iyi bir arkadaş değil.</p>
<p>“Ben erkek kardeşimi alıp eve gideceğim,” dedi Tiffany ifadesiz bir sesle.</p>
<p>“O zaman ben seninle gelmeyeceğim,” dedi Roland. “Seni neye dönüştüreceğini görmek istemiyorum.”</p>
<p>Tiffany ağır, gölgesiz aydınlığa çıktı ve yamaç yukarı uzanan yolu takip etti. Dev otlar, tepesinde kemer oluşturuyordu. Orada burada tuhaf giysili, tuhaf şekilli insanlar&#160;dönüp onu izliyordu, ama sonra o yalnızca yoldan geçen&#160;biriymiş, hiç ilginç değilmiş gibi davranıyorlardı.</p>
<p>Tiffany arkasına bir göz attı. Uzakta, fındık—kıran daha da büyük bir çekiç bulmuştu ve vurmaya hazırlanıyordu.</p>
<p>“Şeker istiyom işte, istiyom istiyom istiyom!</p>
<p>Tiffany’nin başı, fırtınaya tutulmuş rüzgârhorozu gibi döndü. Başını eğerek, yoluna çıkan herhangi bir şeye tavayı&#160;geçirmeye hazırlanarak patika boyunca koştu ve otların&#160;arasından papatyalarla kaplı bir yere fırladı. Bir kameriye&#160;de olabilirdi. Bakmaya zahmet etmedi.</p>
<p>Wentworth geniş, düz bir taşın üzerinde oturuyordu ve şekerlerle çevriliydi. Çoğu, oğlanın boyundan büyüktü.&#160;Küçük olanlar yığınlar halinde duruyordu, büyük olanlar&#160;kütük gibi yatıyordu. Şekerlerin olabildiği her renkteydiler,&#160;Tam-Olarak Kırmızı-Olmayan-Ahu dudu Kırmızısı, Sahte-Limon Sarısı, Merak-Uyandırıcı-Ölçüde-Kimyasal Turuncu,&#160;Bir-Tür-Asitsi Yeşil ve Kim-Bilir-Ne Mavisi.</p>
<p>Wentworth’ün çenesinden, kocaman gözyaşı damlaları düşüyordu. Damlalar şekerlerin üzerine düştüğünden, ciddi yapfş yapışlıklar oluşmaktaydı.</p>
<p>Wentworth uluyordu. Ağzı kocaman bir tünel olmuştu ve gırtlağının arkasındaki, adını kimsenin bilmediği şey&#160;titreşiyordu. Oğlan, yalnızca nefes almazsa öleceği noktada ağlamayı bırakıyor, o zaman da ancak dev bir nefes alacak kadar susuyor, sonra yine ulumaya başlıyordu.</p>
<p>Tiffany, sorunun ne olduğunu hemen anladı. Daha önce, doğumgünü kutlamalarında görmüştü: Erkek kardeşi, trajik bir şeker yoksunluğundan mustaripti. Evet, çevresi&#160;şekerlerle doluydu. Ama herhangi bir şekeri aldığı an, şekerden sarhoş olmuş beyni diğerlerini alamadığını söylüyordu. O kadar çok şeker vardı ki asla hepsini birden yiyemeyecekti. Başa çıkılması imkânsız bir şeydi. Tek çözümü&#160;de gözyaşlarına boğulmaktı.</p>
<p>Evde olsa, tek çözüm oğlanın kafasına bir kova geçirip sakinleşmesini beklemek, bu arada şekerlerin büyük kısmını kaldırmak olurdu. Wentworth, aynı anda birkaç avuç&#160;şekerle başa çıkabiliyordu ancak.</p>
<p>Tiffany tavayı bıraktı ve kardeşini kollarına alıp kaldırdı. “Benim, Tiffy,” diye fısıldadı, “eve gidiyoruz.”</p>
<p>İşte bu anda Kraliçe ile karşılaşıyorum, diye düşündü. Ama öfke çığlıkları yoktu, büyü patlaması yoktu... hiçbir&#160;şey yoktu.</p>
<p>Yalnızca uzaktaki arıların vızıltısı, rüzgârın otları hışırdatması, ağlayamayacak kadar şok olmuş Wentworth’ün yutkunmaları vardı.</p>
<p>Tiffany şimdi, kameriyenin uzak ucunda yapraklardan oluşan ve sarkık çiçeklerle çevrili bir divan olduğunu görebiliyordu. Ama orada kimse yoktu.</p>
<p>“Çünkü tam arkandayım,” dedi Kraliçe’nin sesi kulağına.</p>
<p>Tiffany çabucak döndü.</p>
<p>Orada kimse yoktu.</p>
<p>“Hâlâ arkandayım,” dedi Kraliçe. “Burası benim dünyam çocuğum. Asla benim kadar hızlı, benim kadar akıllı olamayacaksın. Neden çocuğumu almaya çalışıyorsun?”</p>
<p>“O senin değil! O bizim!” dedi Tiffany.</p>
<p>“Sen onu hiç sevmedin! Senin yüreğin kartopu gibi. Görebiliyorum.”</p>
<p>Tiffany alnını kırıştırdı. “Sevmek mi?” dedi. “Bunun konuyla ne alakası var? O benim kardeşim! Benim kardeşim!”</p>
<p>“Evet, bu çok cadı işi bir laf, değil mi,” dedi Kraliçe’nin sesi. “Bencillik. Benim, benim, benim. Bütün cadıların tek&#160;umursadığı, onların olan şeyler.”</p>
<p>“Sen onu çaldın!”</p>
<p>“Çalmak mı? Demek istediğim, sen ona sahip olduğunu mu sanıyordun?”</p>
<p>Tiffany’nin İkinci Şüphe’si konuştu: Senin zayıflıklarım buluyor. Onu dinleme.</p>
<p>Ah, İkinci Şüphe sahibisin,” dedi Kraliçe. “Bunun seni tam bir cadı yaptığını düşünüyorsundur herhalde, değil&#160;mi?”</p>
<p>“Neden seni görmeme izin vermiyorsun?” dedi Tiffany. “Korkuyor musun?”</p>
<p>“Korkmak mı?” dedi Kraliçe’nin sesi. “Senin gibi bir şeyden mi?”</p>
<p>Ve Kraliçe, Tiffany’nin önünde belirdi. Tiffany’den çok daha uzundu ve aynı ölçüde inceydi; saçları uzun ve siyah,&#160;yüzü solgundu, dudakları kiraz kırmızısı, elbisesi siyah&#160;beyaz ve kırmızıydı. Ve her şey hafifçe yanlıştı.</p>
<p>Tiffany’nin İkinci Şüphe’si konuştu: O mükemmel olduğu için. Kesinlikle mükemmel. Tıpkı oyuncak bebek gibi. Gerçek olan hiç kimse bu kadar mükemmel olamaz.</p>
<p>“Bu sen değilsin,” dedi Tiffany, kendinden tamamen emin bir biçimde. “Yalnızca kendini bu şekilde düşlüyor-sun. Bu hiç de sen değilsin.”</p>
<p>Bir anlığına Kraliçe’nin gülümsemesi kayboldu ve tüm sinirliliği ve kırılganlığı ile geri döndü.</p>
<p>“Ne kabalık. Üstelik beni hiç tanımıyorsun,” dedi Krali-çe, yapraklardan oluşan divana oturarak. Yanma dokundu.</p>
<p>“Gel, otur,” dedi. “O şekilde ayakta dururken meydan okuyor gibi görünüyorsun. Görgüsüzlüğünü kafa karışıklığına vereceğim.” Tiffany’ye güzel bir gülümseme bahşetti.</p>
<p>Gözlerinin nasıl hareket ettiğine bak, dedi Tiffany’nin İkinci Şüphe’si. Onları seni görmek için kullandığım sanmıyorum. Onlar yalnızca güzel süsler.</p>
<p>“Yuvama izinsiz girdin, yaratıklarımdan bazılarım öldürdün ve genel olarak kötü ve rezil bir biçimde davrandın,” dedi Kraliçe. “Bu beni gücendirdi. Bununla beraber, bozguncu unsurlar tarafından fena şekilde yönlendirildiğini anlıyorum...”</p>
<p>“Sen benim kardeşimi çaldın,” dedi Tiffany, Wentworth’ e sıkı sıkı sarılarak. “Her tür şeyi çalıyorsun.” Ama sesi&#160;kendi kulaklarına zayıf ve tiz geldi.</p>
<p>“Kaybolmuş, dolanıyordu,” dedi Kraliçe sakin sakin. “Onu eve getirdim ve teselli ettim.”</p>
<p>Kraliçe’nin sesinde bir şey vardı: Dostcanlısı, anlayışlı bir biçimde kendisinin haklı, sizin haksız olduğunuzu söylüyordu. Bu tam olarak sizin hatanız değildi. Muhtemelen&#160;suç anne babanızdaydı, ya da yemeklerde, ya da öyle korkunç bir şeyde ki siz unutup gitmiştiniz. Sizin hatanız değildi, Kraliçe anlıyordu, çünkü siz iyi bir insandınız. Yalnız, bunca kötü etkinin sizin yanlış seçimler yapmanıza&#160;yol açması o kadar fena bir şeydi ki. Bunu bir itiraf etsen&#160;Tiffany, o zaman dünya çok daha mutlu bir yer olurdu...</p>
<p>... bu soğuk yer, canavarlar tarafından korunan, hiçbir şeyin büyümediği ya da yaşlanmadığı bir dünyadaki bu&#160;yer, dedi Tiffany’nin ikinci Şüphe’si. Her şeyin Kraliçe’nin&#160;kontrolü altında olduğu bir dünya. Onu dinleme.</p>
<p>Geriye doğru bir adım atmayı başardı.</p>
<p>“Ben canavar mıyım?” dedi Kraliçe. “Tek istediğim biraz arkadaşlıktı...”</p>
<p>Ve Kraliçe’nin harika sesinden epey etkilenmiş olan Tiffany’nin İkinci Şüphe’si dedi ki: Bayan Kız Robinson...</p>
<p>Seneler önce, çiftliklerden birinde hizmetçi olarak çalışmaya gelmişti. Yelp’teki Muhtaçlar Evi’nde yetiştirildiğini söylemişlerdi. Korkunç bir fırtınada annesinin oraya geldiğini, onu doğurduğunu ve evin efendisinin büyük, kara günlüğüne şöyle yazdığını anlatmışlardı: “Bayan Robinson, kız&#160;bebek.” Genç anne çok zeki bir kadın değildi, zaten ölüm&#160;döşeğindeydi ve bebeğin isminin bu olduğunu düşünmüştü.&#160;Hem, resmi bir deftere de öyle yazılmamış mıydı ?</p>
<p>Bayan Robinson artık çok yaşlanmıştı, asla fazla konuşmaz, asla çok yemezdi, ama onu boş otururken asla göremezdiniz. Kimse Bayan Kız Bebek Robinson gibi yer silemezdi. İnce, solgun bir yüzü, sivri kırmızı bir burnu vardı. İnce, solgun, boğumları kızarmış elleri her zaman meşguldü. Bayan&#160;Robinson sıkı çalışırdı.</p>
<p>Suç işlendiği sırada olanların büyük kısmını anlamamıştı Tiffany. Kadınlar bahçe kapılarında, ikişerli üçerli gruplar&#160;halinde, kollarını kavuşturarak bundan bahsediyorlardı ve&#160;bir erkek yanlarından geçecek olursa susup kızgınlıkla bakıyorlardı.</p>
<p>Tiffany sohbetlerinden kırıntılar yakalıyordu, ama bazen bir tür şifre ile konuşuyorlarmış gibi geliyordu, örneğin:&#160;“Hiçbir zaman, hiçbir yere ait olmamış, zavallıcık. Tırmıktan bile zayıf olması onun suçu değil,” ve “Onu bulduklarında kucağındaymış ve onun olduğunu söylüyormuş,” ve “Ev,&#160;onun ördüğü bebek kıyafetleri ile doluymuş!’ Sonuncusu o&#160;zamanlar, Tiffany’nin kafasını karıştırmıştı, çünkü insanın&#160;“Ev insan kafataşları ile doluymuş!” derken kullanacağı ses&#160;tonu ile söyleniyordu.</p>
<p>Ama bütün kadınlar bir konuda hemfikirdi: Buna izin veremeyiz. Suç suçtur. Baron’a söylenmesi gerek.</p>
<p>Bayan Robinson bir bebek çalmıştı, Dakik Riddle. Adını “Dakik” koymuş olsalar da, genç anne baba bebeklerini çok&#160;seviyordu. (Çocuklara Metin, Mümin, Fazilet gibi erdemler&#160;isim olarak konulabiliyorsa, zamana biraz dikkat etmenin ne&#160;zararı olur, diye mantık yürütmüşlerdi.)</p>
<p>Bebeği avluda, beşiği içinde bırakmışlardı ve bebek ortadan kaybolmuştu. Her zamanki arayışlar ve ağlamalar olmuştu ve sonra biri Bayan Robinson’un eve fazladan süt götürdüğünden bahsetmişti...</p>
<p>Bu, çocuk kaçırmaktı. Tebeşir’de çok fazla bahçe çiti yoktu ve pek az kapı hilitlenirâi. Her tür hırsızlık çok ciddiye alınırdı. Sizin olana beş dakikalığına sırtınızı dönemeyecekseniz, bütün bunların şonu ne olurdu? Kanun kanundu işte.&#160;Suç suçtu...</p>
<p>Köyün her yerinde, Tiffany’nin kulağına tartışmalardan parçalar çalınmıştı, ama hep aynı cümleleri duyuyordu.</p>
<p>Zavallıcık, kötü bir şey yapmak istemedi. Sıkı çalışan biri o, asla şikâyet etmez. Kafadan biraz çatlak. Kanun kanundur.&#160;Suç ise suç.</p>
<p>Böylece, Baron’a söylendi ve Baron, Büyük Salon’da mahkeme kurdu. Tepelerde işi olmayan herkes geldi. Bay ve Bayan liiddle dahil. Kadın endişeli, adam kararlı görünüyordu.&#160;Bayan Robinson kırmızı boğumlu ellerini dizlerine koyarak&#160;yere bakıyordu yalnızca.</p>
<p>Zor bir mahkemeydi. Bayan Robinson, neyle suçlandığını anlamamış görünüyordu, Tiffany’ye göre diğerleri de onun&#160;gibiydi. Neden orada olduklarından emin değildiler ve öğrenmek için gelmişlerdi.</p>
<p>Baron da huzursuzdu. Kanun açıktı. Hırsızlık korkunç bir suçtu ve bir insanı çalmak çok daha kötüydü. Yelp’te, Muhtaçlar Evi’nin hemen yanında bir hapishane vardı. Bazıları&#160;ikisini bağlayan bir kapı bile olduğunu söylüyordu. Hırsızlar&#160;oraya giderdi işte.</p>
<p>Baron düşünme yeteneği ile tanınmazdı. Ailesi yüzlerce senedir, hiçbir konuda fikirlerini değiştirmeyerek Tebeşiri&#160;ellerinde tutmuştu. Baron oturdu, dinledi, parmaklarını masanın üzerinde tıkırdattı, insanların yüzlerine baktı ve altında çok kızgın bir sandalye olan bir adam gibi davrandı.</p>
<p>Tiffany ön sıradaydı. Adam kararını ilan etmeye başladığında, ahlar çekerek, söylemek zorunda olduğunu bildiği sözcükleri söylememeye çalışırken oradaydı. Sonra aniden&#160;salonun arkasındaki kapı açıldı ve çoban köpekleri Gökgü-rültüsü ve Yıldırım koşturarak içeri daldılar.</p>
<p>Sıraların arasındaki boşluktan geçtiler ve ışıl ışıl gözleri ile tetikte görünerek Baron’un tam önüne oturdular.</p>
<p>Arkayı görmek için yalnızca Tiffany başını uzattı. Kapılar hâlâ hafifçe aralıktı. Güçlü bir köpeğin açması için bile çok&#160;ağırdılar. Tiffany aralıktan birinin girdiğini görebiliyordu.</p>
<p>Baron durdu ve baktı. O da salonun diğer ucuna bakıyordu.</p>
<p>Sonra, belki birkaç saniye sonra, kanun kitabını kenara itti ve dedi ki, “Belki de bunu farklı bir biçimde yapmalıyız• ■ • ”</p>
<p>İnsanların Bayan Robinson’a biraz daha fazla dikkat etmesini gerektiren bir başka yol buldu. Mükemmel bir yol&#160;değildi ve herkesi mutlu etmedi, ama işe yaradı.</p>
<p>Mahkeme bittiği zaman Tiffany salonun dışında Neşeli Denizci kokusu aldı ve Baron’un köpeğini düşündü. “Bu günü&#160;hatırla,” demişti Sızı Nine, bir de, “Hatırlamak için sebebin&#160;olacak.”</p>
<p>Baronların hatırlatılmaya ihtiyacı vardır...</p>
<p>“Seni kim savunacak?” dedi Tiffany yüksek sesle.</p>
<p>“Beni savunmak mı?” diye yanıt verdi Kraliçe, güzel kaşlarını kaldırarak.</p>
<p>Tiffany’nin Üçüncü Kuşku’su dedi ki: Endişeli olduğunda yüzüne dikkat et.</p>
<p>“Kimse yok, değil mi?” dedi Tiffany gerileyerek. “İyi davrandığın herhangi biri var mı? Senin yalnızca bir hırsız&#160;ve zorba olmadığım söyleyecek biri? Çünkü sen busun&#160;işte. Sen de bir... sen düşörenler gibisin, yalnızca tek bir&#160;numaran var...”</p>
<p>İşte buydu. Üçüncü Kuşku’nun ne fark ettiğini şimdi görmüştü. Kraliçe’nin yüzü bir anlığına titremişti.</p>
<p>“Hem, bu senin vücudun değil,” dedi Tiffany devam ederek. “Bu yalnızca senin insanların görmesini istediğin&#160;görüntün. Gerçek değil. Buradaki başka her şey gibi, içi&#160;boş ve kof... ”</p>
<p>Kraliçe öne koştu ve Tiffany’ye, bir düşün becerebileceğinden çok daha sert bir tokat attı. Tiffany, yosunların içine yuvarlandı ve Wentworth, “Benim çişim vaaaaaar!”&#160;diye bağırarak kendini yere attı.</p>
<p>Güzel, dedi Üçüncü Kuşku.</p>
<p>“Güzel mi?” dedi Tiffany sesli olarak.</p>
<p>“Güzel mi?” dedi Kraliçe.</p>
<p>Evet, dedi Üçüncü Kuşku, çünkü senin Üçüncü Kuşkuların olabileceğini bilmiyor ve elin kızartma tavasından yalnızca birkaç santim uzakta ve onun gibi şeyler demirden nefret eder, değil mi? Kraliçe kızgın. Şimdi onu öfkeden deliye döndür ki düşünenlesin. Onu incit.</p>
<p>“Burada, hep kış olan bir ülkede yaşıyorsun ve tek yaptığın yazı düşlemek,” dedi Tiffany. “Kral’m çekip gitmesine şaşmamak gerek.”</p>
<p>Kraliçe bir an, güzel bir heykel gibi, kıpırdamadan durdu. Yürüyen düş yine titreşti ve Tiffany ... bir şey...</p>
<p>gördüğünü sandı. Kendisinden çok büyük değildi ve neredeyse insandı; biraz pejmürdeydi ve bir anlığına şok geçirmişti. Sonra Kraliçe uzun boyu ve ölkesi ile geri geldi, derin bir nefes aldı...</p>
<p>Tiffany tavayı kavradığı gibi ayağa kalktı ve tavayı savurdu. Tava uzun boylu kadına çarpıp geçti, ama Kraliçe sıcak yolun üzerindeki hava gibi dalgalandı ve çığlık attı.</p>
<p>Tiffany başka neler olacağını görmek için beklemedi. Kardeşini yine kaptı ve koşmaya başladı. Çimenlerin arasından, Kraliçenin öfkesini duyunca başlarını kaldıran&#160;tuhaf şekillerin yanından geçti.</p>
<p>Şimdi gölgesiz çimenlerin arasında gölgeler hareket ediyordu. İnsanların -sahte insanların, resim kitabındaki&#160;uyumsuz figürlere benzeyen insanların- bazıları biçim&#160;değiştirdi ve Tiffany ile çığlıklar atan kardeşinin peşine&#160;düştü.</p>
<p>Açıklığın diğer yanından bir gümleme geldi. Roland’m Yabanarısı kadınlar dediği iki dev yaratık yerden yükseliyordu. Minik kanatları gösterdikleri çabayla bulanıklaşmış tı.</p>
<p>Biri onu yakaladı ve çimenlerin arasına çekti. Roland’dı.</p>
<p>“Şimdi dışarı çıkabilir misin?” diye sordu, kırmızı bir yüzle.</p>
<p>“Ee...” diye başladı Tiffany.</p>
<p>“O zaman kaçsak iyi olacak,” dedi Roland. “Bana elini ver. Hadi!”</p>
<p>“Çıkış yolunu sen biliyor musun?” dedi Tiffany nefes nefese, dev papatyaların arasında koşarlarken.</p>
<p>“Hayır,” diye karşılık verdi Roland nefes nefese. “Çıkış yolu yok. Dışarıdaki... düşörenleri gördün... bu gerçekten&#160;güçlü bir düş..”</p>
<p>“O zaman neden koşuyoruz?”</p>
<p>“Onun... yoluna çıkmamak için. Eğer sen... yeterince uzun süre saklanırsan... Sniibs’e göre o unutuyor...”</p>
<p>Beni kolay kolay unutacağını sanmıyorum, diye düşündü Tiffany.</p>
<p>Roland durmuştu, ama Tiffany elini bıraktı onun, koşmaya devam etti. Wentworth sessiz bir hayret içinde ona tutunuyordu.</p>
<p>“Nereye gidiyorsun?” diye bağırdı Roland arkasından. “Gerçekten onun yoluna çıkmak istemiyorum!”</p>
<p>“Geri dön! Geldiğin yöne koşuyorsun!”</p>
<p>“Hayır! Düz çizgi üzerinde koşuyorum!”</p>
<p>“Bu bir düş!” diye bağırdı Roland, ama sesi şimdi daha yüksek geliyordu çünkü Tiffany’ye yaklaşıyordu. “Çepeçevre koşuyorsun.</p>
<p>Tiffany bir açıklığa daldı...</p>
<p>... aynı açıklığa.</p>
<p>Yabanarısı kadınlar iki yanma indi ve Kraliçe öne çıktı. “Biliyor musun,” dedi Kraliçe, “gerçekten de senden&#160;daha iyisini beklerdim Tiffany. Şimdi oğlanı geri ver ve&#160;sonra ne yapacağıma karar vereyim.”</p>
<p>“Bu büyük bir düş değil,” diye mırıldandı Roland arkasından. “Çok uzağa gidersen sonunda geldiğin yere dönersin...”</p>
<p>“Senin için senden de küçük bir düş yapabilirim,” dedi Kraliçe hoş bir tavırla. “Bu oldukça acı verici olabilir!”</p>
<p>Renkler daha da parlak oldu. Sesler daha yüksek. Tif-fany bir şeyin kokusunu alabiliyordu ve tuhaf olan şuydu ki, şimdiye dek hiç koku duymamıştı.</p>
<p>Asla unutmayacağınız keskin, acı bir kokuydu. Kar kokusu. Ve otların arasındaki böceklerin vızıltısının altında çok çok hafif sesler duydu.</p>
<p>“Amanın! Çıkış yolunu bulamıyorum!”</p><div><img src="main-25.jpg" alt=""/></div>
</body>
</html>