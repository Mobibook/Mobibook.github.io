<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1">Kara elf, Drizzt Do'Urden'in dengi olduğu rivayet edilen bu sinsi adamı sessizce tebrik ederken mücevherli hançerin sırtına saplanıp kalbine doğru ilerlediğini hissetti.</p>

  <p class="calibre1">"Yalakalarından birisini yanında tutman gerekirdi," diye drowun kulağına fısıldadı Entreri, ölmek üzere olan Berg'inyon Baenre'yi yavaşça yere bırakırken. "Böylece o da senin yanmda ölmüş olurdu."</p>

  <p class="calibre1">Kiralık katil hançerini çekip kurtardı ve dönüp kadına baktı. Danica'nın kesilip biçildiğini, kenara kaçmaya çalıştığını ve üstüne bir karanlık küresi indiğini gördü.</p>

  <p class="calibre1">Entreri zamanında yardım edemeyeceği kadar uzakta olan iki kara elfin karşı taraflara geçip kılıçları önde karanlığa dalmak üzere olduklarını görünce irkildi.</p>

  <p class="calibre1">Karanlık çökmeden bir saniye önce Danica'nın önünde, sağda bulunan kara elf o tarafa doğru yuvarlanarak hızla dostunun karşısına geçti.</p>

  <p class="calibre1">Danica diğerinin de soluna geçtiğini tahmin ediyordu. Etrafını, önden aralarından kaçmasına fırsat bırakmayacak bir açıdan saracaklardı. Bu üç seçenek: sol, sağ ve ileri mümkün görünmüyordu. Arkasını kaya duvara dayadığı için geriye de gidemezdi.</p>

  <p class="calibre1">Hareketlerini belli belirsiz hissedebiliyordu ve bu kadarı bile ölümcül darbeye hazırlandıklarını anlamasına yeterliydi.</p>

  <p class="calibre1">Tek bir seçeneği kaldığını fark etti. Sadece bir seçenek.</p>

  <p class="calibre1">Danica yukarı sıçrarken bacaklarını iyice altına kıvırdı. O kadar umutsuzdu ki, baldırmdaki yaranın acısını hissetmiyordu.</p>

  <p class="calibre1">Sağdaki drowun alçaktan çifte saplamasını, ya da soldakinin yüksekten çifte saplamasını göremedi, ama altındaki havayı döven iki çift kılıcın yarattığı dalgalanmayı açıkça hissetmişti. Havada iyice kıvrıldı ve bacaklarını aniden açarak iki yana tekme savurdu.</p>

  <p class="calibre1">İki tarafta da hedefi buldu. Sağ ayağını drowun alnına geçirirken sol ayağı rakibinin boğazına gömdü. Vücudunu iyice düzleştirerek tekmelerini kuvvetlendirdi ve iki drowun geriye doğru uçmasına neden oldu. Mükemmel bir dengeyle yere kondu ve hışımla ileri atıldı. Üç koşar adımdan sonra ileri yuvarlanarak karanlık küresinden çıkmıştı. Ayağa kalkıp etrafına baktığında alnını tekmelediği soldaki kara elfm hâlâ geriye doğru sendelediğini gördü —hazır bekleyen Artemis Entreri'nin kollarına doğru.</p>

  <p class="calibre1">Drow aniden vahşice sarsıldı ve Entreri'nin harikulade kılıcı kara elfin göğsünü delip geçti. Kiralık katil kılıcını bir süre orada tutarak silahın şeytani işini görmesine izin verirken kara elfin yüzü tütmeye, yanmaya başladı ve sonunda başından geriye sadece kafatası kaldı.</p>

  <p class="calibre1">Danica başını karanlığa doğru çevirerek diğer kara elfin dışarı fırlamasını beklemeye başladı. Yaralı bacağından kan boşalıyordu ve dayanma gücü hızla azalıyordu.</p>

  <p class="calibre1">Danica, gırtlağı artık daha fazla hava geçiremeyecek şekilde ezilmiş drowun ölürken çıkardığı son çağlama seslerini duyamayacak kadar sersemlemişti, ama zaten bu rahatlatıcı sesler bile umutlarını cesaretlendirmeye yetmezdi.</p>

  <p class="calibre1">Duruşunu ya da bilincini uzun süre koruyamayacağım biliyordu.</p>

  <p class="calibre1">Kesinlikle müttefiki olmayan Entreri hâlâ fazlasıyla canlı ve çok, çok yakındı.</p>

  <p class="calibre1">Yharaskrik resmen bozguna uğramıştı. Rai-guy'ın büyü saldırılarıyla Crenshinibon'un bitmek bilmeyen zihin saldırıları illithidi kesinlikle aşmıştı. Yharaskrik zihin gücünü takılı kaldığı şu balçıktan kurtulmak için bile toparlayamıyordu.</p>

  <p class="calibre1">"Teslim ol!" diye talep etti drow büyücü-rahip. "Bizden kaçamazsın. Sözünü bize karşı sadakat yemini sayacağız," diye açıklarken arkasında belirip bir şeyi almak için uzanan gölgemsi şekilden bihaberdi. "Eğer yalan söylersen Crenshinibon bunu bilecek, ama sadakat konusunda dürüst olursan ödüllendirileceksin!"</p>

  <p class="calibre1">Kara elf bu sözleri sarf ederken Crenshinibon da aynılarını Yharaskrik'in zihninin derinliklerinde yankılandırıyordu. Zihin yüzücüler arasında en nefret edilen ziynetlerden biri olan Crenshinibon'a hizmet etme düşüncesi doğal olarak şişkin kafalı yaratığı tiksindirse de yok olma korkusu aynı oranda baskındı.</p>

  <p class="calibre1">Ama Yharaskrik'in düştüğü durum buydu. İllithid kazanamaz ve kaçamazdı. Rai-guy bedenini harap ederken Crenshinibon zihnini eritirdi.</p>

  <p class="calibre1">' Teslim oluyorum,'' diye iki saldırganına da telepatik yoldan ilan etti illithid.</p>

  <p class="calibre1">Rai-guy büyüsünün şiddetini dindirdi ve Crenshinibon'a danıştı. Ziynet Yharaskrik'in gerçekten teslim olduğunu doğruladı.</p>

  <p class="calibre1">"Bilgece bir karar," dedi drow illithide. "Ordumu destekleyip kudretli halkının karşısında irtibat subayım olarak bana hizmet edebilecekken ölmen gerçekten büyük kayıp olurdu."</p>

  <p class="calibre1">"Halkım Crenshinibon'dan nefret eder ve onun çağrılarını duymayacaklardır," dedi Yharaskrik ıslak sesiyle.</p>

  <p class="calibre1">"Ama sen bu konuda farklı düşünüyorsun," dedi drow. Tek kelimelik bir büyü yaptı ve illithidi yere yapıştıran balçığı ortadan kaldırdı. "Sen ziynetin kıymetini görebiliyorsun."</p>

  <p class="calibre1">"Evet, ölümden daha kıymetli," diye kabul etti Yharaskrik ayağa kalkarken.</p>

  <p class="calibre1">"Bakalım burada kimler varmış, benim hain teğmenim," diye bir ses geldi yan taraftan. Rai-guy'la Yharaskrik aynı anda döndüklerinde duvarın üst taraflarında bir yere tünemiş olan Jarlaxle'la göz göze geldiler.</p>

  <p class="calibre1">Rai-guy gürledi ve Crenshinibon'a sabık efendisini zihinsel saldırılarıyla yok etmesini buyurdu. Ama daha drow bu sessiz çağrısını yapamadan büyülü fener geldi ve ışığı ziynetin üstüne düşerek onu susturdu.</p>

  <p class="calibre1">Rai-guy tekrar gürledi. "Ziyneti yenmekten fazlasını yapmalısın!" diye kükredi ve kolunu Yharaskrik'e doğru uzattı. "Yeni dostumla tanıştın mı?"</p>

  <p class="calibre1">"Evet ve oldukça dişli bir dostun var," diye kabul etti Jarlaxle ve geniş kenarlı şapkasını eğerek kudretli illithide hürmetini gösterdi. "Peki sen benimkiyle tanıştın mı?" Sözlerini bitirirken yan tarafa, geniş tünelin ilerisine çevirdi.</p>

  <p class="calibre1">Daha bakmadan orada yatan gerçeği anlayan Rai-guy sertçe yutkundu. Kollarını çılgınca çırparak bir çeşit savunma büyüsü yapmaya çırpındı.</p>

  <p class="calibre1">Doğuştan gelen drow yeteneğini kullanan Jarlaxle büyücü ve illithidin üstüne bir karanlık küresi indirdi ve bir saniye sonra Hephaestus'un ateşli nefesi üstlerine düşüp feci bir yıkım patlamasıyla onları kavurdu.</p>

  <p class="calibre1">Jarlaxle arkasına yaslanıp gözlerini ateş parlamasına karşı korumak için elleriyle yüzünü kapattı. Sonunda turuncumsu kırmızı dalga yerini mutlak karanlığa bıraktı.</p>

  <p class="calibre1">Ani bir cızırdama sesinin ardından karanlık da artık yoktu.</p>

  <p class="calibre1">Tünel bir şekilde ejderhanın parıltı sıyla aydınlanan normal karanlığına dönmüştü. O ışık yüzlerce kez, binlerce kez yoğunlaşarak güneşe kafa tutacak görkemli bir parıltıya dönüştü.</p>

  <p class="calibre1">Jarlaxle bunun kaynağının Crenshinibon olduğunu fark etti. Ejderhanın nefesi görevini yapmış, ziynetin var olmasını sağlayan enerji bağlarını kopartmıştı. Parıltı dayanılmayacak hale gelmeden bir an önce Jarlaxle muazzam ejderin kertenkele suratmdakı hayret ifadesini gördü, eski teğmeninin kavrulmuş cesedini gördü ve Hephaestus'un nefesiyle birlikte serbest kalıp zihin gücüyle altındaki kaya zemine gömülmeye çalışmış olan Yharaskrik'in tuhaf görüntüsünü gördü. Hephaestus'un nefesi zemini de erittiği için kaçış pek bir işe yaramamıştı.</p>

  <p class="calibre1">Kısa süre sonra parıltı drowun gözlerinin sınırlarını aşacak derecede artmıştı. "İyi atış... şey, nefesti," dedi Hephaestus'a.</p>

  <p class="calibre1">Jarlaxle arkasını döndü ve tünediği yerin arka kısmındaki bir çatlaktan geçer geçmez hiç zaman kaybetmeden tabana kuvvet koşmaya başladı. Hephaestus'un nefesi tüneldeki taşı eriterek tekrar Jarlaxle'ın peşinden geldi ve drowun pantolonunun kıç kısmını hafiften alazladı.</p>

  <p class="calibre1">Jarlaxle gittikçe şiddetlenen aydınlık altında ardına bakmadan koştu, koştu. Crenshinibon'un serbest kalan enerjisi her taşı, her çatlağı doldurmuştu. Jarlaxle dış duvarlara yakın olduğunu biliyordu, bu yüzden büyülü boşluğunu tekrar çıkarttı ve önündeki duvara fırlattıktan sonra sürünerek dışarıdaki alacakaranlığa çıktı.</p>

  <p class="calibre1">Crenshinibon'un enerjisi anında dışarı taştı ve mağaranın dışı da adeta güneş doğmuş gibi aydınlandı. İşık Jarlaxle'm büyülü boşluğundan geliyordu. Bileğinin çevik bir hareketiyle drow büyülü aygıtı alarak geçidi kapattı ve bölge —dağın üstündeki çok sayıda noktadan fışkıran ışık huzmelerini sayılmazsa— tekrar doğal karanlığına kavuştu.</p>

  <p class="calibre1">"Danica!" diye Cadderly'nin çılgınca haykırdığını duydu arkasından bir yerlerden. "Danica nerede?"</p>

  <p class="calibre1">Jarlaxle arkasına döndüğünde rahibin ve homurdanan cücelerin —Jarlaxle'ın bu güne kadar görmüş olduğu en garip iki kardeş— kendisine doğru koşturduğunu gördü.</p>

  <p class="calibre1">"En son Artemis Entreri'nin peşinden yarığa atlarken gördüm," dedi Jarlaxle rahatlatıcı bir ses tonuyla. "Bence gayet iyi ve yararlı bir müttefik."</p>

  <p class="calibre1">"Bom!" dedi Pikel Bouldershoulder.</p>

  <p class="calibre1">"Şu yukarıdaki ışıklar da neyin nesi?" diye ekledi Ivan.</p>

  <p class="calibre1">Jarlaxle tekrar dağa bakıp omuz silkti. "Görünüşe göre sizin Kristal Parçası'nı yok etme formülünüz doğruymuş," dedi drow Cadderly'ye.</p>

  <p class="calibre1">Gülümseyerek döndü, ama rahibin yüzündeki ifadenin tebessümle uzaktan yakından alakası yoktu. Cadderly sevgili eşi için kaygılanan, dehşet dolu gözlerle dağa bakıyordu.</p>

  <p class="calibre1">BÖLÜM 25 TÜNELİN SONUNDAKİ IŞIK</p>

  <p class="calibre1"></p>

  <p class="calibre1">Hephaestus birçok güçlü büyüde uzmanlaşabilecek, bir düzine ırkın dilini konuşabilecek ve karşısına çıkan her düşmanı yok edebilecek kadar zeki bir ejderhaydı. Asırlardır yaşıyor ve geçen zamanla —tüm ejderhalar gibi— giderek bilgeleşiyordu. Bu bilgeliğin ışığında Hephaestus, Crenshinibon'un özgür kalan parlak enerjisine bakmaması gerektiğine karar verdi.</p>

  <p class="calibre1">Ama ejderha parıltıdan, bu güne kadar görmüş olduğu en saf ve en muhteşem enerjiden gözünü alamıyordu.</p>

  <p class="calibre1">Ejder, muhteşem, parlak nesneden iskeletimsi bir gölgenin, sonra başka bir tanesinin ve üçüncüsünün ve en sonunda yedi, uzun süre önce ziynet tarafından yutulmuş yedi liçin çıkışını ve yok edilmiş Crenshinibon'un etrafında onu yaratırken yapmış oldukları gibi dans edişlerim hayretler içinde izledi.</p>

  <p class="calibre1">Derken geldikleri gibi birer birer dağılarak yok oldular.</p>

  <p class="calibre1">Ejderha gözlerine inanamayarak bakarken duyguları, ziynetin içinden çıkan son şeklin bir akrabasıymış gibi dürüst ve gerçekti. Son çıkan, üzüntüden kırılıp dökülmüş kambur bir adamın hayaletiydi. Çok uzun zaman önce göçüp gitmiş olan şeyhin çalınmış ruhu yerde oturmuş, mahzun bir şekilde ziynetin kalıntılarına bakıyordu. Gölgeden yayılan harabiyet aurası o kadar etkiliydi ki, Merhametsiz Hephaestus bile soğuk kalbinde bir burukluk hissetti.</p>

  <p class="calibre1">Kısa süre sonra son hayalet de diğerleri gibi kayboldu ve Kristal Parçası'nın ışıltısı sonunda dindi.</p>

  <p class="calibre1">Ancak o zaman Hephaestus yaptığı hatanın büyüklüğünü anladı. Ancak o zaman kadim kırmızı ejderha tamamen kör olduğunu, ortaya çıkan gücün saflığı karşısında gözlerinin tamamen yok olduğunu anladı.</p>

  <p class="calibre1">Ejderha kükredi —hem de nasıl kükredi! Bu, daima sinirli olan Hephaestus'un bugüne kadarki en hiddetli, en öfkeli kükreyişiydi. Bu kükreyişin içinde bir miktar korku, bir miktar pişmanlık ve ejderhanın inine girip bu lanetli ziyneti önüne getirenleri bir daha kovalayamayacağı, diğer keskin duyularının yanında gözlerine de ihtiyaç duyduğu dış dünyada hüküm sürmek bir yana, yaşayamayacağının bilinci vardı.</p>

  <p class="calibre1">Hephaestus'un koku duyulan ejderhaya en azından birkaç saniye önce koridorda bulunan drowla illithidi yok etmiş olduğunu söylüyordu. Bundan memnuniyet duyan Hephaestus, bunun bu gün bulup bulabileceği tek memnuniyet olacağını fark etti ve ejder ana uyuma salonunun arkasına büyü yoluyla gizlenmiş geniş odasına çekildi. Mağaranın sadece tek bir girişi vardı ve ejderhanın altınlar, mücevherler, değerli taş ve takılardan oluşan muazzam hazinesi burada yatıyordu.</p>

  <p class="calibre1">Bu mağarada hiddetli, ama yenilmiş ejder tekrar kıvrılıp istiflenmiş hazinesinin üstünde uyumaya, rahatsız edilmeden dinlenmeye çalıştı. Geçen yılların yanmış gözlerini iyileştireceğini urrfüyordu. Rüya görecekti, evet görecekti, o davetsiz misafirleri yakıp kavurduğunu görecekti ve eğer uyku istediği şifayı sunmamışsa o muazzam zekasını çalıştırıp körlüğüne bir çözüm bulacaktı.</p>

  <p class="calibre1">VABOj»</p>

  <p class="calibre1">Cadderly birinin tünelden koşarak çıktığını gördüğünde nerdeyse sevinçle yerinden sıçrayacaktı, ama koşanın bir adam — Artemis Entreri— olduğunu ve omzunun üstünde hareketsiz, kan revan içinde bir kadın taşıdığını görünce başından aşağı kaynar sular döküldü.</p>

  <p class="calibre1">"Ona ne yaptın?" diye kükredi Ivan, ileri atıldı, ama adeta bir rüyadaymış gibi yavaş hareket ettiğini fark etti. Pikel'e baktığında kardeşinin de doğal olmayan bir uyuşuklukla hareket ettiğini gördü.</p>

  <p class="calibre1">"Sakin olun," dedi onlara Jarlaxle. "Danica'nın yaraları Entreri'nin elinden çıkmış olamaz."</p>

  <p class="calibre1">"Bunu nerden biliyorsun?" diye sordu Ivan.</p>

  <p class="calibre1">"Çünkü öyle olsaydı, cesedini karanlıkta bırakıp giderdi," diye mantık yürüttü drow ve sözlerindeki basit mantık ateşli kardeşleri yatıştırmaya yetti.</p>

  <p class="calibre1">Nitekim Cadderly koşmaya devam etti. Jarlaxle büyüsünü yaparken büyü menzilinde olmadığı için hiç de yavaşlamamıştı. Entreri'nin yanına koşturdu ve rahibin geldiğini gören kiralık katil durup Danica'yı omzundan indirdi.</p>

  <p class="calibre1">"Drow kılıçları," dedi Entreri, Cadderly yaralan görebilecek kadar yaklaşır yaklaşmaz.</p>

  <p class="calibre1">Rahip anında işe koyulup Deneir'in şarkısını söylemeye başladı ve bulabildiği tüm şifa enerjisini önündeki kadına yoğunlaştırdı. Kısa sürede aşkının yaralannın korktuğu kadar ölümcül olmadıklarını ve Danica'nın hızla iyileşeceğini fark ederek rahatladı.</p>

  <p class="calibre1">İşi bittiğinde Bouldershoulder kardeşler ve Jarlaxle da yanma gelmişlerdi. Cadderly bakışlarını cüce kardeşlere kaldırdı ve gülümseyerek başını salladı. Sonra da dönerek şaşkın gözlerle kiralık katile baktı.</p>

  <p class="calibre1">"Yaptığı hareketler tünellerde hayatımı kurtardı," dedi Entreri tatsız bir sesle. "Kimseye borçlu kalmayı sevmem." Bunu söyledikten sonra kalktı ve bir kere bile arkasına bakmadan uzaklaştı.</p>

  <p class="calibre1">Cadderly ve dostları —Danica dahil— Hephaestus'un peşlerine düşmek için ininden çıkmayacağından, emin olduktan sonra Entreri'yle Jarlaxle'a o günün ilerleyen saatlerinde yetiştiler.</p>

  <p class="calibre1">"Bizi buraya getiren aynı büyüyle Yükselen Ruh'a dönüyoruz," dedi rahip. "Size en azından geri dönüş yolculuğu için büyü yardımı teklif etmememin kabalık olacağını düşündüm."</p>

  <p class="calibre1">Jarlaxle ona meraklı gözlerle baktı.</p>

  <p class="calibre1">"Numara yok," diye kurnaz drowu temin etti Cadderly.</p>

  <p class="calibre1">"İkinizle de bir alıp veremediğim yok, sonuçta topraklanma girdiğinizden beri yaptığınız her şey son derece saygıdeğerdi. Yine de ikinizi uyarmalıyım ki, hiçbir—"</p>

  <p class="calibre1">"Neden seninle birlikte geri dönmek isteyelim ki?" diye sözünü kesti Artemis Entreri. "Senin yalan çukurunda bizim için ne kazanç olabilir ki?"</p>

  <p class="calibre1">Cadderly cevap vermeye başlayacaktı —aynı anda verebileceği bir sürü cevabı vardı. Bu adama haykırmak, onu zorlamak, onu imana getirmek, onu yok etmek istiyordu —o an karşısında duran olumsuzluk duvarı karşısında her şeyi yapabilirdi. Sonunda hiçbir şey söylemedi, gerçekten, Yükselen Ruh'ta bu ikisini bekleyen ne vardı?</p>

  <p class="calibre1">'Çok şey,' diye düşündü, 'eğer ruhlarını ve yöntemlerini yola getirmek isteselerdi.' Entreri'nin Danica'yla münasebetleri gelecekte bunun olabileceğine dair bir ipucu gibiydi. Bu düşünceyle rahip Deneir'in şarkısına tekrar katıldı ve göz gezdirdiği kişileri mutlu edecek şeyleri gösteren, ufak bir büyü yaptı.</p>

  <p class="calibre1">Entreri ve Jarlaxle'a tek bir bakış, Yükselen Ruh'un, Carradoon'un, Shilmista Ormanı'nın ve Kartanesi Dağlan'nm çevresindeki tüm bölgenin, ikilinin tam zıt yöne gitmesiyle çok daha iyi bir yer olacağım doğrulamasına yetti.</p>

  <p class="calibre1">"Elveda, o zaman," dedi rahip ve şapkasını eğdi. "En azından sefil yaşamında tek bir onurlu iş yapma fırsatı bulmuş oldun, Artemis Entreri." Arkasında Ivan ve PikeFle yürümeye başladı.</p>

  <p class="calibre1">Danica'ysa bu kadar aceleci davranmıyor, her adımda Entreri'nin gözlerinin içine bakıyordu. "Yaralarım gücümü aştığında yaptığın şey konusunda nankörlük etmeyeceğim," diye itiraf etti kadın, "ama bunun beni Hephaestus'un ininin alt tünellerinde başlattığımız şeyi devam ettirmekten alıkoyacağım sanma."</p>

  <p class="calibre1">Entreri, "Nereye kadar?" diye sormaya niyetlendi, ama kelimeler ağzından dökülmeden bundan vazgeçti. Sadece omuz silkip gülümsedi ve kadının çekip gitmesini izledi.</p>

  <p class="calibre1">"Entreri için yeni bir rakip mi?" diye belirtti Jarlaxle, dörtlü gözden kaybolduğunda. "Drizzt'in yerine geçer belki, he?"</p>

  <p class="calibre1">"Pek sayılmaz," diye yanıtladı Entreri.</p>

  <p class="calibre1">"Buna değmez demek."</p>

  <p class="calibre1">Kadını buna değip değmeyeceğine kafa yoracak kadar umursamayan kiralık katil omuz silkmekle yetindi.</p>

  <p class="calibre1">Jarlaxle'ın kahkahası onu düşüncelerinden uyandırdı.</p>

  <p class="calibre1">"Büyüme," diye belirtti drow.</p>

  <p class="calibre1">"Seni şimdiden uyarıyorum, senin o yargılarına çok az müsamaha göstereceğim," diye karşılık verdi Entreri.</p>

  <p class="calibre1">Jarlaxle'ın kahkahası gürleşti. "Demek benimle kalmaya karar verdin."</p>

  <p class="calibre1">Entreri ona sertçe bakarak neşesini çalacak, dröwun hemen cevap veremeyeceği bir soru düşündü.</p>

  <p class="calibre1">"Pekâlâ o zaman," dedi Jarlaxle kaygısızca, adamın sessizliğini onay kabul ederek. "Ama seni uyarayım, eğer bana karşı çıkarsan, seni öldürmek zorunda kalacağım."</p>

  <p class="calibre1">"Bahse girerim bunu mezarın diğer tarafından yapman biraz zor olacak," dedi Entreri.</p>

  <p class="calibre1">Jarlaxle bir kez daha güldü. "Ben gençken," diye söze başladı, "bir silah ustası olan bir dostumun en büyük aksiliği benim ondan daha iyi bir dövüşçü olduğuma inanmasıydı —ki onu hayatımda bir kere alt etmiştim ve bu daha büyük yetenek değil, şans sayesinde olmuştu. Bir gün bana, sonunda büyüyünce benim dengim, belki de benden üstün olacak kişiyi bulduğunu söyledi. Bu bir çocuktu, gerçekten ve daha önce kimsede görülmemiş bir yeteneğe sahipti.</p>

  <p class="calibre1">"Bu silah ustasının adı Zaknafein'di —onu muhtemelen duymamışsındır," diye devam etti Jarlaxle.</p>

  <p class="calibre1">Entreri başını salladı.</p>

  <p class="calibre1">"Bahsettiği genç dövüşçü ise Drizzt Do'Urden'den başkası değildi," diye açıkladı Jarlaxle sırıtarak.</p>

  <p class="calibre1">Entreri herhangi bir duygu belirtisi göstermemek için kendisini zorladı, ama derin duygulan onu şaşırtırcasına bir anlığına baskın geldi ve Jarlaxle bu noktayı atlamadı. "Peki Zaknafein'in bu kehaneti doğru çıktı mı?" diye sordu Entreri.</p>

  <p class="calibre1">"Çıktıysa bile, bu Arte<span class="calibre2">mi</span>s Entreri için herhangi bir şeyi açığa çıkartır mı?" diye sordu Jarlaxle kurnazca. "Drizzt'le Jarlaxle'ın bağıntılı gücü Entreri'ye istediği herhangi bir cevabı verir mi? Artemis Entreri nasıl Drizzt Do'Urden'le boy ölçüştüğünü zanneder?" Ölümcül soru geldi, "Entreri Drizzt'i gerçekten alt ettiğine inanıyor mu?"</p>

  <p class="calibre1">Entreri Jarlaxle'a uzun ve sertçe baktı, ama bu bakış sırasında gözleri ister istemez yumuşadı. "Fark eder mi?" diye yanıtladı ve bu gerçekten, Jarlaxle'm yeni ve düşüncesine göre uzun süre yanında olacak yoldaşından duymayı en çok istediği cevaptı.</p>

  <p class="calibre1">"Burada işimiz daha bitmedi," diye ilan etti Jarlaxle, aniden konuyu değiştirerek. "Etrafta korku ve hiddet dolu bir grup var. Liderleri şimdilik, işler yoluna girmeden burayı terk edemeyeceklerine karar verdi."</p>

  <p class="calibre1">Entreri soru sormadan Jarlaxle'ı taş çıkıntıları arasından takip etmeye başladı. Kiralık katil Jarlaxle'ın bahsetmiş olduğu grubu görünce birkaç adım geri düştü, üç kara elf ve başlarında tehlikeli bir siyonisist. Entreri anında ellerini ölümcül kılıç ve hançerinin kabzasına yerleştirdi. Kısa mesafe ilerde Jarlaxle'la Kimmuriel drow lisanında bir şeyler konuşuyorlardı, ama Entreri söylenenlerin çoğunu çıkartabiliyordu.</p>

  <p class="calibre1">"Burada savaşıyor muyuz?" diye sordu Kimmuriel, Jarlaxle kendisine yaklaşırken.</p>

  <p class="calibre1">"Rai-guy öldü ve Kristal Parçası yok edildi," diye yanıtladı Jarlaxle. "Neden dövüşelim ki?"</p>

  <p class="calibre1">Entreri Kimmuriel'in iki bildiriden de ürkmediğini fark etti.</p>

  <p class="calibre1">"Ah, ama sanırım sen gücün tatlı yönünü bir kere tatmış oldun, değil mi?" diye sordu Jarlaxle kıkırdayarak. "Şimdi görünüşe göre kendini Bregan D'aerthe'nin başı gibi hissediyorsun. Çalınmış mevkiini geri vermek istediğinden emin misin?"</p>

  <p class="calibre1">Kimmuriel başını sallamaya başladı —Entreri drowun burada Jarlaxle'la barış yapmaya niyetli olduğunu anlayabiliyordu— ama şaşırtıcı Jarlaxle Kimmuriel'in cevabını yarıda kesti. "Peki o zaman!" dedi Jarlaxle dramatik bir şekilde. "Başka bir dövüş daha istemiyorum, Kimmuriel ve son zamanlardaki davranışlarımın bana Bregan D'aerthe mevkileri arasında lider olarak dönmemi anlamsız kılacak kadar çok düşman kazandırdığını anlıyorum."</p>

  <p class="calibre1">"Tahtından feragat mi ediyorsun?" diye sordu Kimmuriel duyduklarına inanamayarak ve o an arkasındaki diğer askerler gibi savunmaya geçme ihtiyacı hissetti.</p>

  <p class="calibre1">"Pek sayılmaz," diye yanıtladı Jarlaxle tekrar kıkırdayarak.</p>

  <p class="calibre1">"Seni uyarıyorum, eğer benimle savaşmaya veya beni takip etmeye kalkarsan gerçekten karşına geçip hakkmla kazanmış olduğun mevki<span class="calibre2">ini</span> elinden alırım."</p>

  <p class="calibre1">Entreri dostunu içtenlikle dinledi ve sözlerin bir kısmını gerçekten yanlış işittiğine emin bir şekilde başını salladı.</p>

  <p class="calibre1">Kimmuriel de cevap vermeye yeltendi, ama ağzında birkaç kelime geveledikten sonra vazgeçip derin bir nefes verdi.</p>

  <p class="calibre1">"Bregan D'aerthe'ye iyi bak," diye uyardı Jarlaxle. "Bir gün geri geleceğim ve sana liderliği paylaşmayı teklif edeceğim. Şimdi gönüllü olarak bıraktığım gibi kudretli bir paralı asker loncası bulmayı umuyorum." Diğer üçüne döndü. "Ona tüm onurunuzla hizmet edin."</p>

  <p class="calibre1">"Tekrar kavuşmamız kesinlikle Calimport'ta olmayacak," diye temin etti Kimmuriel, "ya da lanetli yüzeyin herhangi bir yerinde. Eve dönüyorum, Jarlaxle, gerçek diyarlarımız olan mağaralara dönüyorum."</p>

  <p class="calibre1">Jarlaxle ve diğer üç asker başlarıyla onayladı.</p>

  <p class="calibre1">"Peki sen?" diye sordu Kimmuriel.</p>

  <p class="calibre1">Sabık paralı asker lideri sadece omuz silkti ve tekrar gülümsedi. "En çok nerede olmayı dilediğimi bilemiyorum, çünkü daha gidilecek her yeri görmedim."</p>

  <p class="calibre1">Tekrar, Kimmuriel eski lidere meraklı gözlerle bakmak zorunda kaldı. Sonunda omuz silkmekle yetindi ve birkaç parmak hareketi ve bir düşünceyle bir boyut kapısı açtıktan sonra peşinde askerleriyle gözden kayboldu.</p>

  <p class="calibre1">"Neden?" diye sordu Entreri, beklenmedik dostunun yanına ilerlerken.</p>

  <p class="calibre1">"Neden mi?" diye tekrarladı Jarlaxle.</p>

  <p class="calibre1">"Onlarla birlikte dönebilirdin," açıkladı kiralık katil, "gerçi ben asla seninle gelmezdim. Sen gitmemeyi, loncanın başına geçmemeyi seçtin. Bunu neden burada, benimle kalmak için feda ettin?"</p>

  <p class="calibre1">Jarlaxle bunu birkaç saniye boyunca düşündü. Sonra cevabını Entreri'nin daha önce kullanmış olduğu sözlerle gülerek verdi, "Belki de drowlardan, insanlardan ettiğimden daha çok nefret ediyorumdur."</p>

  <p class="calibre1">O anda, Artemis Entreri hafif bir esintiyle bile yıkılabilirdi. Jarlaxle'm bu sözleri söylemeyi nereden öğrendiğim bilmek dahi istemiyordu.</p>

  <p class="calibre1">SON DEYİŞ</p>

  <p class="calibre1">Entreri ile Jarlaxle, günlerce o yörede gezindiler. En sonunda halkının Drizzt Do'Urden ismini duyduğu ve en azından sahtekâr Jarlaxle'm varlığını kabullenmiş gibi göründüğü bir kasabaya geldiler.</p>

  <p class="calibre1">Bir taverna olarak iş gören sıradan ve köhne ortak binada, Artemis Entreri, içinde bulunduğu durum göz önünde bulundurulunca gayet gelecek vaat eden bir ilân gördü.</p>

  <p class="calibre1">"Ödül avcılığı mı?" diye sordu Jarlaxle, Entreri ilânı ona gösterdiğinde. Drow bir köşede oturup sırtını duvara yaslanmış bir halde şarabını yudumlamaktaydı. "Adalet birlikleri tarafından ödül avcılarına yapılan bir çağrı mı?"</p>

  <p class="calibre1">"Biri tarafından yapılmış bir çağrı," diye düzeltti Entreri, masanın karşısındaki sandalyeye yerleşerek. "Adalete dayanıp dayanmadığı pek önemli gibi görünmüyor."</p>

  <p class="calibre1">Jarlaxle ona kurnaz bir sırıtışla baktı. "Öyle mi?" dedi, hiç ikna olmuş görünmeyerek. "Peki öyleyse, Danica'yı tünelden dışarı taşımakla ne gibi bir kazanç elde ettin?"</p>

  <p class="calibre1">"Kudretli bir rahibi düşman edinmeme kazancı," diye soğukça yanıtladı faydacı Entreri.</p>

  <p class="calibre1">"Ya da belki de daha fazlası vardı," dedi Jarlaxle. "Belki de, kadım karanlıkta tek başına ölmeye terk etmeyi Artemis Entreri'nin yüreği kaldırmadı."</p>

  <p class="calibre1">Entreri bu önemli değilmiş gibi omuz silkti.</p>

  <p class="calibre1">"Artemis Entreri'nin kurbanlarından kaç tanesi buna şaşırırdı acaba?" diye sordu Jarlaxle, konuyu üsteleyerek.</p>

  <p class="calibre1">"Artemis Entreri'nin kurbanlarından kaç tanesi yaşadıkları akıbetten daha iyisini hak ediyordu acaba?" diye lafı yapıştırdı kiralık katil.</p>

  <p class="calibre1">Jarlaxle, bunun gölgeler arasında yaşanmış bir hayatı mantığa dayandırma çabası olduğunu biliyordu. Entreri'nin hayatında gördüğü tüm gölgelerden daha karanlık gölgelerin arasında hayatta kalmayı başarmış olan drow, bir dereceye kadar buna karşı çıkamazdı. Belki de bu konuda, Artemis Entreri'nin yargısmdaki doğruluk payı daha fazlaydı. Ama yine de, bu katilin adaletin tarafına doğru kayması gerçekten ilginç ve garip bir hadiseydi. "Merhametli Artemis?" diye sormadan edemedi.</p>

  <p class="calibre1">Entreri bir süreliğine hareketsiz oturup bu sözleri hazmetti.</p>

  <p class="calibre1">"Belki de," dedi başıyla onaylayarak. "Belki de bu ahmakça şeyleri söylemeye devam edersen sana da merhamet eder ve seni çabucak öldürüveririm. Fakat, belki de yapmam."</p>

  <p class="calibre1">Jarlaxle bu sözlere, bütün bunların ve önünde uzanan, yeni bulduğu yaşamın saçmalığına kocaman bir kahkaha patlattı. Entreri'yi, adamın tehditlerini ciddiye alacak kadar iyi tanıyordu, ama aslında kara elf, Entreri'ye tıpkı kendi öz kardeşiymişçesine güveniyordu.</p>

  <p class="calibre1">Yine de, Matron Baenre'nin üçüncü evladı olan, bir zamanlar annesi ve kardeşleri tarafından Lolth Hanım'a kurban edilen Jarlaxle Baenre, öz kardeşine dahi güvenmemesi gerektiğini gayet iyi biliyordu.</p>

  <p>SON</p>

  <p class="calibre1">Outspark tarafından düzenlenmiş ve derlenmiştir <span class="calibre2">www.çizgiliforum.com</span> !! © kitap bir dosttan öte bazen...</p>
</body>
</html>
