<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p>body&gt;</p>

  <p class="calibre1">(Karanlığın Yolları) Cilt3 Kristalin Hizmetkarı</p>

  <p class="calibre1"></p>

  <p class="calibre1" id="u5994f4a0-1b24-489f-8dc0-513fcdf7689f">ÖNDEYİŞ</p>

  <p class="calibre1">Adam, öğlen güneşinin bunaltıcı sıcağında süzülürcesine ilerliyor, mekanda çok az gölge bulunduğu halde, her zaman olduğu üzere, sanki gölgelere bürünmüş gibi yürüyordu ve hatta burada her zaman mevcut olan toz toprak kendisine hiç değmiyormuş gibiydi. Bağırıp çağıran, her bir bakır sikke için sonuna kadar pazarlık eden tüccarlar ve müşterilerle dolu olan açık hava pazarı kalabalıktı her zaman kalabalık olurdu. Hırsızlar, en elverişli ve en kalabalık yerlerde, yani bir para kesesinin 'pini hiç göze çarpmadan kesebilecekleri ve eğer göze çarparlarsa kolayca parlak renk cümbüşünün ve yerlere sürünen cübbelerin arasına karışabilecekleri noktalarda mevzileniyordu.</p>

  <p class="calibre1">Artemis Entreri, bu hırsızlan kolayca tespit ediyordu. Tek bir bakışla, kimin alışveriş etmek, kimin çalmak için orada olduğunu anlayabilirdi ve bu ikinci takımdan hiç de sakınmıyordu. Kasten yolunu değiştirerek tespit ettiği her bir hırsızın yanına gidiyor ve kara pelerinin bir tarafını geriye doğru atıp şişkin para kesesini gözler önüne seriyordu tabii, kesesini ve hayatını kusursuz bir şekilde koruyan, mücevherle süslenmiş hançerini de. Bu hançer onun alamet-i farikasıydı, Calimport'un tehlikeli sokaklarının en korkulan bıçaklarından birisiydi.</p>

  <p class="calibre1">Entreri, genç hırsızların kendisine gösterdiği saygıdan hoşlanıyor, üstelik bu saygıyı talep ediyordu. Calimport'taki en ıyı kiralık katil olarak ün kazanmak için yıllarını harcamıştı, ama yaşlanıyordu. Belki de, mükemmellik için gerekli olan çevikliğim kaybetmeye başlamıştı. İşte bu yüzden, sokağa çıktığında kendisini açıkça gençlik günlerinde hiç yapmadığı kadar açıkça sergileyerek onlara, hepsine, kendisine karşı bir harekette bulunmaları için meydan okuyordu.</p>

  <p class="calibre1">Kalabalık sokağı geçti ve kocaman bir tentenin altına yerleştirilmiş birçok yuvarlak masası olan küçük bir açık hava tavernasına doğru yöneldi. Mekan kalabalıktı, ama Entreri irtibata geçeceği kişiyi derhal tespit etti; bu kişi, alamet-i farikası olan açık sarı sangıyla, gösterişli Sha'lazzi Ozoule idi. Entreri dosdoğru onun masasına yöneldi. Sha'lazzi masada yalnız değildi, fakat adamın masasını paylaşan üç kişinin onun arkadaşı, hatta tanıdığı dahi olmadığı apaçık ortadaydı. Diğerleri kendi aralarında sohbet ediyor, aralarında şakalaşıp kıs kıs gülüyordu, bu sırada Sha'lazzi ise arkasına yaslanmış, etrafına bakmıyordu.</p>

  <p class="calibre1">Entreri masanın başına gitti. Kiralık katil hesap sorarcasına masadaki üç davetsiz misafire baktığında Sha'lazzi tedirginlik ve utançla omuz silkti.</p>

  <p class="calibre1">"Bu masanın öğle yemeğimiz için ayrılmış olduğunu onlara söylemedin mi?" diye sakince sordu Entreri</p>

  <p class="calibre1">Üç adam sohbeti kesip kafalarım kaldırdı ve şaşkınlıkla Entreri'ye baktı.</p>

  <p class="calibre1">"Açıklamaya çalıştım..." diye başladı Sha'lazzi, koyu tenli alnındaki terleri silerek.</p>

  <p class="calibre1">Entreri adamı susturmak için elini kaldırdı ve heybetli bakışlarını üç davetsiz misafire dikti. "Burada işimiz var," dedi. "Bizim de yiyecek ve içeceğimiz," diye yanıtladı adamlardan birisi.</p>

  <p class="calibre1">Entreri, adama sertçe bakıp gözlerini onunkine kenetlemekten gayrı cevap vermedi.</p>

  <p class="calibre1">Diğer ikisi birkaç laf yetiştirdi, ama Entreri onları külliyen duymazdan geldi ve sadece kendisine meydan okuyan ilk adama dik dik bakmaya devam etti. Bakışma sürdükçe sürdü ve Entreri odak noktasını sabit tuttu, hatta bakışlarını daha da sertleştirerek gözleriyle adeta adamı delip geçti. Kiralık katil bu adama, o anda karşısında duran kişinin sahip olduğu irade gücünü, mükemmel kararlılığını ve kontrolünü gösteriyordu.</p>

  <p class="calibre1">"Bu da ne demek oluyor?" diye sordu diğer adamlardan biri, Entreri'nin yanında ayağa kalkarak.</p>

  <p class="calibre1">Sha'lazzi halk arasında yaygın bir duanın ilk mısralarını mırıldanmaya başladı.</p>

  <p class="calibre1">"Sana sordum be," diye üsteledi adam ve Entreri'nin omzunu dürtmek için elini kaldırdı.</p>

  <p class="calibre1">Kiralık katilin eli hızla yukarı yükselip adamın yaklaşan elini baş parmağından kavradı ve bileğinden büküp aşağı doğru bastırarak adamı acı verecek bir açıyla iki büklüm etti.</p>

  <p class="calibre1">Entreri bunu yaparken gözünü hiç kırpmamış, hatta bakışlarını diğer adamdan ayırmamış, sadece o feci nazarıyla, tam karşısında duran adamı göz hapsinde tutmaya devam etmişti.</p>

  <p class="calibre1">Kiralık katil, yanında duran adamın eline basınç uyguladığında adam hafifçe homurdandı ve serbest olan elini kemerinde duran kıvrımlı bir hançere attı.</p>

  <p class="calibre1">Sha'lazzi duadan bir mısra daha mırıldandı.</p>

  <p class="calibre1">Masanın öbür tarafında, Entreri'nin ölümcül bakışma hapsolmuş olan adam, arkadaşına sakin olması ve elini hançerinden uzak tutması için işaret verdi.</p>

  <p class="calibre1">Entreri ona doğru hafifçe başını salladı ve arkadaşlarını da alıp oradan defolmasını işaret etti. Yanında duran adamı serbest bıraktı, adam ise Entreri'ye tehditkâr bakışlar atarak acıyan baş parmağını ovuşturdu. Fakat Entreri'nin üstüne bir daha yürümedi ve dostları da tabaklarını alıp oradan sıvışmaktan başka bir harekette bulunmadı. Adamlar Entreri'yi tanımamışlardı, fakat o, hançerini dahi çekmeden onlara nasıl biri olduğunu göstermişti.</p>

  <p class="calibre1">"Ben de aynısını yapmayı planlamıştım," diye kıs kıs gülerek belirtti Sha'lazzi, üç adam masadan ayrılıp Entreri karşısındaki sandalyeye oturduğunda.</p>

  <p class="calibre1">Entreri sadece ona bakmakla yetindi ve bu adamın ne kadar da garip göründüğüne dikkat etti. Sha'lazzi'nin kocaman bir kafası, iri, yuvarlak bir yüzü vardı ve bu kafa bir deri bir kemik olan, cılız bedeninin üzerinde duruyordu. Üstüne üstlük, o iri, yuvarlak yüzünde daimi bir gülümseme mevcuttu ve büyük, muntazam dişleri koyu teni ve kara gözlerine tam bir tezat oluşturuyordu.</p>

  <p class="calibre1">Sha'lazzi tekrar gırtlağını temizledi. "Buluşmaya geldiğine epey şaşırdım," dedi. "Basadoni Loncası'nda yükselişinle birlikte kendine birçok düşman edindin. İhanetten korkmuyor musun, ey kudretli kişi?" diye sözünü iğnelemeyle ve tekrar kıs kıs gülerek bitirdi.</p>

  <p class="calibre1">Entreri sadece dik dik bakmaya devam etti. Hakikaten de ihanetten korkuyordu, ama Sha'lazzi ile konuşması gerekliydi. Jarlaxle için çalışan drow siyonisist Kimmuriel Oblodra, Sha'lazzi'nin düşüncelerini baştan aşağı taramış ve ortada bir komplo olmadığı sonucuna varmıştı.</p>

  <p class="calibre1">Elbette ki, bu bilginin kaynağını yani kendisinden hiç hoşlanmayan bir kara elf hesaba katınca, kiralık katil bu haberle tam anlamıyla rahatlamış sayılmazdı.</p>

  <p class="calibre1">"Bunun kudretli kişiler için bir hapis olabileceğini anlıyorsundur," diye gevezeliğe dovam etti Sha'lazzi. "Kudretli olmak bir hapis olabilir, anladın mı? Yanında yüz kişilik bir muhafız taburu olmadan evlerinden dışarı çıkmaya cüret edemeyen bir sürü paşa var."</p>

  <p class="calibre1">"Ben bir paşa değilim."</p>

  <p class="calibre1">"Hayır, hakikaten değilsin, ama Basadoni Loncası sana ve Sharlotta'ya ait," diye karşılık verdi Sha'lazzi, Sharlotta Vespers'tan bahsederek. Bu kadın, dolaplar çevirerek Paşa Basadoni'nin baş yardımcılığına gelmiş ve drow saldırısından sağ kurtulup loncanın kukla başkanı olmuştu. Lonca ise aniden, hiç kimsenin tahmin dahi edemeyeceği kadar güçlenmişti. "Herkes bunu biliyor." Sha'lazzi, o sinir bozucu gülüşlerinden birini sergiledi. "Her zaman senin iyi olduğunu düşünmüşümdür, dostum, ama asla bu kadar iyi olduğunu tahmin etmemiştim!"</p>

  <p class="calibre1">Entreri gülümseyerek karşılık verdi, fakat aslında kiralık katilin neşesi, sırf karşısındaki asalak adama tahammül edememesinden dolayı hançerini Sha'lazzi'nin gırtlağına saplama konusunda kurduğu bir fanteziden ileri geliyordu.</p>

  <p class="calibre1">Fakat Entreri, Sha'lazzi'ye ihtiyacı olduğunu kabul etmek zorundaydı ve işte kötü şöhretli muhbirin hayatta kalma yöntemi de tam olarak buydu. Sha'lazzi, herkese ne öğrenmek istiyorlarsa onu söyleyerek tabii bir bedel karşılığında hayatını kazanıyordu ve bu bir sanattı. İşinde o kadar başarılıydı, Calimport'un hükümdar ailelerinin ve sokak serserilerinin nabzını o kadar iyi tutuyordu ki, kendisini sık sık savaş halinde olan loncalar için katledilemeyecek kadar değerli kılıyordu.</p>

  <p class="calibre1">"Öyleyse bana Basadoni tahtının ardındaki gücün ne olduğunu söyle," diye belirtti Sha'lazzi sırıtışı yüzüne yayılarak. "Zira kesinlikle ondan daha fazlası var, değil mi?"</p>

  <p class="calibre1">Bu soruya cevaben sırıtmasının çok fazla şeyi açık edeceğini bilen Entreri yüzünü çelik gibi sert tutmak için büyük bir çaba sarf etti ah, Sha'lazzi'nin, Basadoni Loncası'nın hali hazırdaki durumu hakkındaki saf cehaleti karşısında nasıl da sırıtmak istiyordu! Sha'lazzi, bir kara elf ordusunun Calimport'ta dükkân açtığını ve vitrine Basadoni Loncası'nı koyduğunu asla bilemezdi.</p>

  <p class="calibre1">"Dallabad Vahası hakkında konuşmak üzere anlaştığımızı sanıyordum, yanılmış mıyım?" diye soruyla cevap verdi Entreri.</p>

  <p class="calibre1">Sha'lazzi iç çekip omuz silkti. "Konuşacak birçok ilginç konu var," dedi. "Korkarım ki, Dallabad onlardan biri değil."</p>

  <p class="calibre1">"Bu senin görüşün."</p>

  <p class="calibre1">"Orada yirmi yıldır hiçbir şey değişmedi," diye yanıtladı Sha'lazzi. "Orası hakkında senin şu anda ve birçok yıldır bilmediğin herhangi bir şey bildiğim yok."</p>

  <p class="calibre1">"Kohrin Soulez hâlâ Charon'un Pençesi'ni elinde mi tutuyor?" diye sordu Entreri.</p>

  <p class="calibre1">Sha'lazzi başıyla onayladı. "Elbette," dedi kıs kıs gülerek.</p>

  <p class="calibre1">"Hâlâ tutuyor ve her zaman tutacak. Kırk yıldır onun işine yarıyor ve Soulez öldüğünde, onu açgözlü oğullarından birisi alacak; tabii ilk olarak inceliksiz Ahdania Soulez kapmazsa. Kohrin Soulez'in kızı hakikaten de çok hırslı bir karı! Eğer bana, o nesneden ayrılıp ayrılmayacağını sormak için geldiysen, cevabı zaten biliyorsun. Hakikaten de çok daha ilginç olan konularda konuşmalıyız, meselâ Basadoni Loncası gibi."</p>

  <p class="calibre1">Entreri'nin sert bakışları göz açıp kapayıncaya kadar yüzüne geri döndü.</p>

  <p class="calibre1">"Yaşlı Soulez onu neden satsın ki?" diye sordu Sha'lazzi, sıska kollarını abartılı bir tavırla havaya savurarak o kollar iri kafasının yanına yükseldiğinde son derece uyumsuz görünüyordu. "Acep nedendir ki, dostum, o kaliteli kılıcı üçünü defa satın almaya çalışıyorsun? Evet, evet! İlk seferinde, yırtık pırtık kesesinde yüz tanecik altın sikkesi olan Basadoni'nin hediyesiydi, değil mi? küçük bir kurt yavrusuydun."</p>

  <p class="calibre1">Entreri, diğer tüm eksikliklerine rağmen, vücut hareketlerini ye yüz ifadelerini okuyup onların ardındaki gerçeği keşfetmek konusunda koca Calimport'ta Sha'lazzi'nin üstüne kimse olmadığını bildiği halde, bu sözler karşısında kendisini tutamayıp yüzünü buruşturdu. Hatırası ve henüz yeni yaşanmış olan hadiselerin etkisi, bu tepkiyi adeta kalbinden sökerek çıkartmıştı. Paşa Basadoni, uzun yıllar önce hakikaten de ona fazladan para vermişti ve bu, gelecek vaat eden teğmenine sunduğu bir hediyeden başka bir şey değildi. Entreri, belki de Basadoni'nin hiçbir karşılık beklemeden ona bir hediye veren tek kişi olduğunu fark etti.</p>

  <p class="calibre1">Entreri de sadece birkaç ay önce Basadoni'yi öldürmüştü.</p>

  <p class="calibre1">"Evet, evet," dedi Sha'lazzi, Entreri'den çok kendi kendine konuşarak, "sonra Pook Paşa'nın çöküşünün ardından tekrar kılıcı satın almak istemiştin. Ah, o adam ne feci çökmüştü öyle!"</p>

  <p class="calibre1">Entreri sadama bakmakla yetindi. Sha'lazzi, görünüşe bakılırsa tehlikeli kiralık katilin üzerine çok fazla gittiğini anlamış olacak ki, utanmış bir şekilde gırtlağını temizledi.</p>

  <p class="calibre1">"O zaman da sana bunun imkansız olduğunu söylemiştim," diye belirtti Sha'lazzi. "Elbette ki imkansız."</p>

  <p class="calibre1">"Artık daha fazla sikkem var," dedi Entreri sessizce.</p>

  <p class="calibre1">"Tüm dünyadaki sikkeler dahi yetmez!" diye haykırdı Sha'lazzi.</p>

  <p class="calibre1">Entreri gözünü dahi kırpmadı. "Tüm dünyada ne kadar sikke olduğunu biliyor musun, Sha'lazzi?" diye sordu sakince, fazlasıyla sakince. "Basadoni Loncası'nın kasasında ne kadar sikke olduğunu biliyor musun?"</p>

  <p class="calibre1">"Entreri Loncası demek istiyorsun," diye düzeltti adam.</p>

  <p class="calibre1">Entreri bunu inkâr etmedi ve Sha'lazzi'nin gözleri genişledi.</p>

  <p class="calibre1">İşte buydu, muhbirin sözlerle duymayı umup umabileceği kadar net bir şekilde belirtilmişti. Söylentilere göre yaşlı Basadoni ölmüştü ve Sharlotta Vespers ile diğer faal lonca başkanları, ipleri çeken kişinin kuklalarından başka bir şey değillerdi; yani Artemis Entreri'nin.</p>

  <p class="calibre1">"Charon'un Pençesi," diyerek düşüncelere daldı Sha'lazzi, yüzünde bir gülümseme belirirken. "Demek ki, tahtın arkasındaki güç Entreri ve Entreri'nin arkasındaki güç ise... pekâlâ o da tahminimce bir büyücüdür, o kılıcı bu kadar gözü dönmüş bir şekilde isteyişine bakılırsa yani. Evet, bir büyücü ve biraz tehlikeli olmaya başlayan bir büyücü, değil mi?"</p>

  <p class="calibre1">"Tahmin yürütmeye devam et," dedi Entreri.</p>

  <p class="calibre1">"Belki de doğrusunu bulabilirim, öyle mi?"</p>

  <p class="calibre1">"Eğer bulursan, seni öldürmek zorunda kalırım," dedi kiralık katil, hâlâ o korkunç, soğukkanlı ses tonunu kullanarak. "Şeyh Soulez ile konuş. Fiyatı neymiş öğren."</p>

  <p class="calibre1">"Fiyatı falan yok," diye ayak diredi Sha'lazzi.</p>

  <p class="calibre1">Entreri, bir kedinin bir farenin peşinden atılabileceğinden bile daha hızlı bir şekilde ileri uzandı. Bir eli Sha'lazzi'nin omzunu kavradı, diğeri o ölümcül hançerine gitti, yüzü ise Sha'lazzi'ninkine bir santim kalana kadar yaklaştı.</p>

  <p class="calibre1">"Bu son derece talihsiz bir şey olur," dedi Entreri. "Senin için."</p>

  <p class="calibre1">Kiralık katil, muhbiri sandalyesine geri ittikten sonra dimdik doğruldu ve sanki içinde aniden bir açlık duygusu uyanmış da, o açlığı bastırmak için kendisine bir av arıyormuş gibi etrafına bakındı. Tekrar, ama sadece kısaca Sha'lazzi'ye baktıktan sonra tentenin altından çıkıp pazaryerinin karmaşasına geri döndü.</p>

  <p class="calibre1">Sakinleşip muhbirle olan buluşmasını gözden geçiren Entreri, sessizce kendini azarladı. Gergin sinirleri, mükemmelliğini yıpratmaya başlıyordu. Yaptığı başka hiçbir şeyle, sorunun kaynağını Charon'un Pençesi'ni satın almak konusunda bu kadar heves göstermesinden daha fazla belli edemezdi. O silah ve kolçak terkibi, her şey bir yana, büyücülerle savaşmak için yaratılmıştı. Belki de siyonisistlerle, kim bilir?</p>

  <p class="calibre1">Zira Entreri'ye işkence çektiren bunlardı; biri büyücü, diğeri siyonisist olan Rai-guy ve Kimmuriel yani Jarlaxle'm Bregan</p>

  <p class="calibre1">D'aerthe'deki teğmenleri. Entreri ikisine de derin bir nefret besliyordu, ama daha önemlisi, onların da kendisinden nefret ettiğini biliyordu. Daha da kötüsü, Entreri biliyordu ki, bu tehlikeli ikiliye karşı tek zırhı Jarlaxle'm ta kendisiydi.- Şaşırarak fark ettiği üzere, kara elf paralı askere ihtiyatla da olsa güvenmeye başlamış olmasına rağmen, Jarlaxle'ın kendisini sonsuza dek koruyacağından şüpheliydi.</p>

  <p class="calibre1">Ne de olsa, her an bir kaza olabilirdi.</p>

  <p class="calibre1">Entreri'nin korunmaya ihtiyacı vardı, ama işleri alışıldık sabrı ve zekasıyla ele alması; yürüdüğü yolu kimsenin takip edemeyeceği kadar eğip bükmesi; Calimport'un tehlikeli sokaklarında yıllar önce kusursuz hale getirmiş olduğu dövüş yeteneğini kullanması, doğru ve yanlış bilgilerden oluşan birçok ince katmanı kullanıp ne dostlarının ne de düşmanlarının tam olarak çözebileceği kadar kusursuz bir şekilde ikisini birbirine karıştırması gerekliydi. Gerçeği tek bilen kendisiyken, kontrolü elinde tutan o ve sadece o olurdu.</p>

  <p class="calibre1">Onu kendine getiren bu düşüncenin ışığında, Sha'lazzi'yle yaşadığı ve hiç de mükemmel gitmeyen buluşmayı, kara elfler karşısında bu sefer hayatta kalmasının tek yolunun kesin bir kişisel kontrol seviyesini koruması olduğu konusunda belirgin bir uyarı olarak aldı. Sha'lazzi gerçekten de onun içinde bulunduğu zor durumu tahmin etmeye çok yaklaşmıştı, en azından yansını doğru bilmişti. Pişmiş kelle gibi sırıtan o adamın, bu bilgiyi kendisine yeterince para ödeyen herkese sunacağı barizdi. Son günlerde Calimport sokaklarında, Basadoni Loncası'nın ani ve şiddetli yükselişinin ardındaki esrar perdesini aralamak için debelenip duran birçok kişi vardı.</p>

  <p class="calibre1">Sha'lazzi gerçeğin yarısını tahmin etmişti ve bu yüzden tüm olağan şüpheliler göz önünde bulundurulacaktı: güçlü bir baş büyücü veya çeşitli büyücü loncaları.</p>

  <p class="calibre1">Keyifsiz ruh haline rağmen Entreri, Basadoni tahtının ardındaki gerçeğin diğer yarısını yani kara elflerin Calimport'ta masaya yumruğu vurduklarını! öğrense Sha'lazzi'nin suratının alacağı şekli düşününce kıs kıs güldü.</p>

  <p class="calibre1">Elbette ki, adama savurduğu tehdit hiç de boş değildi. Eğer Sha'lazzi öyle bir bağlantı kurup gerçeği anlarsa, Entreri veya Jarlaxle'm binlerce ajanından herhangi biri onu kesinlikle öldürürdü.</p>

  <p class="calibre1">Sha'lazzi Ozoule, minik yuvarlak masada uzun, çok uzun bir süre boyunca otump Entreri'nin söylemiş olduğu her sözü ve yaptığı her hareketi gözden geçirdi. Basadoni Loncası'nın yükselişinin ardındaki gerçek gücün bir büyücüye bağlı olduğu hakkındaki tahminin doğru olduğunu biliyordu, ama buna tam olarak yeni haber denilemezdi. Bu yükselişin başansı ve rakip loncalara yapılan yıkımın boyutlan göz önünde bulundurulduğunda, sağduyu bu işin içinde bir büyücünün ya da, büyük ihtimalle, birçok büyücünün olduğunu söylüyordu.</p>

  <p class="calibre1">Fakat bir bilgi olarak Sha'lazzi'nin gözüne çarpan şey Entreri'nin fevri tepkisi olmuştu.</p>

  <p class="calibre1">Kontrol ustası, ölümün gölgesi Artemis Entreri, bundan evvel ona hiç bu kadar büyük bir iç çatışma hatta belki de korku? işareti göstermemişti. Artemis Entreri'nin birini tehdit ederken ona dokunduğu daha evvel nerede görünmüştü? Hayır, tehdit ettiği kişiye o feci bakışıyla bakar ve ona kesin bir ölüme doğru ilerlediğini hiç de üstü kapalı olmayan bir şekilde belli ederdi. Eğer o kişi ayak direrse, daha fazla tehdit edilmez, yakasına yapışılmaz, tartaklanmazdı.</p>

  <p class="calibre1">Sadece çabucak ölürdü.</p>

  <p class="calibre1">Bu alışılmadık tepki gerçekten de Sha'lazzi'nin ilgisini çekmişti. Artemis Entreri'nin sinirler<span class="calibre2">ini</span> bu denli bozup da böyle bir tepki vermesine sebep olan şeyi ne de çok öğrenmek isterdi fakat aynı zamanda, kiralık katilin o tavrı, net ve korkunç bir uyarı niteliğindeydi. Sha'lazzi, Artemis Entreri'yi bu denli huzursuz etmeyi başaran şey her neyse, onun Sha'lazzi Ozoule'ü kolayca, hem de gayet kolay bir şekilde yok edebileceğini biliyordu.</p>

  <p class="calibre1">Bu ilginç bir durumdu, ama aynı zamanda Sha'lazzi'yi son derece korkutmuştu.</p>

  <p class="calibre1" id="u199edec6-9b88-4f29-90ba-d4c873a5462c">KISIM I</p>

  <p class="calibre1" id="u54c65156-5169-4f89-9e8a-678c4b242a7a">AĞA DOLANMAK</p>

  <p class="calibre1"></p>

  <p class="calibre1">Kötülüğün bedene bürünmüş suretlerinin var olduğu bir dünyada yaşıyorum. Habis insanlardan veya çoğunlukla kötü mizaçlı olan goblinlerden ve hatta goblinlerden çok daha habis olan kendi halkımdan, yani kara elflerden söz etmiyorum. Bu yaratıkların tümü büyük gaddarlıklar yapmaya eğilimlidir, ama hiçbiri, en feci örneklerde dahi, kötülüğün gerçek tecessümleri değillerdir. Hayır, bu unvan başkalarına, sıklıkla rahipler ve&nbsp;<span style="font-size: 1em;">büyücüler tarafından celp edilen iblislere ve şeytanlara aittir. Aşağı düzlemlerin bu yaratıkları, kötülüğün en saf hali, başıboş bir şekilde ortalıkta dolaşan katıksız şeytanlığın ta kendisidir. Onların kurtuluşa erme ihtimalleri yoktur. Maalesef, neredeyse sonsuza dek süren yaşamlarında iyiliğin kıyısından geçen bir şey dahi yapma ümitleri de yoktur.</span></p>

  <p class="calibre1">Akıllı ırkların kalplerindeki karanlık olmasaydı bu yaratıklar var olur muydu merak ediyorum. Onlar tıpkı habis insanlar ve drowlar gibi kötülüğün kaynağı mı, yoksa sadece bir sonuç, birçoğunun kalbine sızan yozlaşmışlığın fiziksel bir tezahürü mü?</p>

  <p class="calibre1">Sanırım ikincisi. İblislerin ve şeytanların, akıllı varlıklardan birinin eylemleri sebebiyle buraya getirilmeden bu varoluş düzleminde dolaşamaması tesadüf değildir. Onların bir aletten, kötülüğün gerçek kaynağının hizmetinde, o gaddar eylemleri yapmak için kullanılan bir araçtan başka bir şey olmadığını biliyorum.</p>

  <p class="calibre1">Peki Crenshinibon 'a ne demeli? O bir nesne her ne kadar bilinçli olsa bile bir ziynet, ama o akıllı bir varlıkla aynı zeka seviyesinde değil. Zira Kristal Parçası gelişemiyor, değişemiyor, gittiği kötü yolu düzeltemiyor. Düzeltmeyi öğrenebildiği tek hatası, etrafındakilerin yüreklerini daha sıkı ele geçirme çabasıyla yaptığı yanlış giden ayartma denemeleri. Çılgınlar gibi ulaşmaya çalıştığı sonu düşünemiyor, hatta gözden geçiremiyor hayır, onun amacı sonsuza dek tek.</p>

  <p class="calibre1">Peki öyleyse, o gerçekten kötü mü?</p>

  <p class="calibre1">Hayır.</p>

  <p class="calibre1">Pek kısa bir süre öncesine kadar, hatta o tehlikeli ziyneti yanımda taşıyıp onu daha iyi anlamaya başladığım zaman zarfında bile bunun aksini düşünüyordum. Yükselen Ruh 'un Yüce Rahibi Cadderly Bonaduce 'tan aldığım detaylı mesajı okuduktan sonra, Kristal Parçası 'nm aslını yeni yeni anlamaya başlıyorum. O nesne başlı başına bir sapkınlık, bir hatadan ibaret, bedeli her ne olursa olsun güç ve şana açlık duymasının sebebi ise, sadece onun ikinci yaratıcısı olan ve ziynetin öz varlığına karışan sekizinci ruhun sapkın niyetlerinden kaynaklanıyor.</p>

  <p class="calibre1">Cadderly'nin öğrendiğine göre, Kristal Parçası ilk başta, son derece büyük bir güç içeren bir ziynet oluşturmak isteyen yedi liç tarafından yaratılmış. Bu namevt krallar, ele geçirmek istedikleri akıllı ırklara karşı daha büyük bir hakaret olarak, bu ziyneti güneşin, yani yaşamın kaynağının enerjisinden güç çekmek üzere tasarlamışlar. Liçler, birleştirdikleri büyülerinin sonucunda yok olmuşlar. Bazı âlimlerin inancının aksine, Cadderly o şeytani yaratıkların bilinçli varlıklarının bu ziynetin gücüne hapsolmadığı, bunun yerine onun güneşsel özelliği tarafından yok edildikleri konusunda ısrar ediyor. Böylece, onların bu hakareti kendi yüzlerinde patlamış, onları küllerden ve paramparça olan ruhlarının harcanmış zerrelerinden ibaret hale getirmişti.</p>

  <p class="calibre1">Kristal Parçası'nın bu erken dönem tarihinin bu kadarı, o nesneyi ele geçirmeyi çılgınlar gibi isteyen iblisler de dahil olmak üzere, birçok varlık tarafından biliniyor. Fakat, Cadderly'nin keşfettiği ikinci hikâye çok daha karmaşık bir hal alıyor ve Crenshinibon 'un aslını, iyi maksatların sapkınlığı olan bu ziynetin kesin başarısızlığım gözler önüne seriyor.</p>

  <p class="calibre1">Crenshinibon, asırlar evvel çek uzaklardaki Zakhara diyarında madde alemine gelmişti. O zamanlar sadece bir sihirbaz aletiydi, fakat alev topları atıp eti kemikten yakıp ayırabilecek kadar şiddetli parlak ışık duvarları yaratabilen büyük ve güçlü bir ziynetti. Bir sultanın ellerine düşene dek Crenshinibon 'un karanlık geçmişi hakkında pek az şey biliniyordu. İsmi çağlar içinde yitip gitmiş olan bu büyük hükümdar, Kristal Parçası 'nm doğasını öğrenmiş ve saray sihirbazlarının yardımlarıyla, üçlerin yaptığı işin tamamlanmamış olduğunda karar kılmıştı. Böylece Crenhsinibon 'un "ikinci yaratılışı," gücünün ve sınırlı bilincinin yükseltilişi geldi.</p>

  <p class="calibre1">Bu sultanın başkalarına boyun eğdirme hayalleri yoktu, sadece savaşçı komşuları arasında barış dolu bir yaşam arzuluyordu. Böylece, ziynetin en yeni gücünü kullanarak aklında kristalden kuleler canlandırdı ve onları yarattı. Bu kuleler onun başkentinden çöl üzerine yayılıp krallığının sık sık yağmalanan bir sınır yerleşimi olan ikinci şehrine kadar, yarım günlük mesafe aralıklarla sıra sıra uzanıyordu. Yüze yakın kristal kule yükseltmiş ve neredeyse kudretli savunma hattını tamamlamıştı.</p>

  <p class="calibre1">Ama ne yazık ki sultan, Crenshinibon'un gücünün sınırını zorlamıştı ve dikilen her bir kulenin ziyneti güçlendirdiğini sandığı için, aslında Kristal Parçası 'nm özünü zayıflatmakta olduğunun farkına varmamıştı. Kısa zaman sonra büyük bir kum fırtınası çölü kasıp kavurdu. Bu, komşu şeyhliğin istilasına girizgâh olan bir doğal afetti. O kristal kulelerin duvarları o kadar inceydi ki, fırtınanın şiddetiyle paramparça olmuş ve sultanın güvenlik hayallerim de suya düşürmüştü.</p>

  <p class="calibre1">İstilacı güruhlar krallığı talan etmiş ve sultan çaresizce izlerken ailesini katletmiş. Fakat acımasız şeyhleri sultanı öldürmemiş o güçlü hatırasının adamın içini kavurmasını istiyordu ama Crenshinibon sultanı, yani en azından sultanın ruhunun bir parçasını almış.</p>

  <p class="calibre1">Ziynetin tarihinin o ilk günleri hakkında pek az şey bümıyor, hatta yan-tanrıları bilgi kaynaklarından biri olarak sayan Cadderly tarafından bile. Ama Deneir'in genç yüce rahibi, Crenshinibon 'un bu "ikinci yaratılışının" ziynetin şu andaki açgözlülüğüne temel teşkil ettiğinden emin. Crenshinibon eğer gücünün en yüksek seviyesinde olsaydı ve kristal kuleler güçlerini korusaydı, istilacılar geri püskürtülecek ve sultanın ailesi, sevgili karısı ve güzeller güzeli evlatları öldürülmemiş olacaktı.</p>

  <p class="calibre1">Artık, yedi ölü liçin çarpık varlıklarına ve sultanın yaralı, acı içindeki ruhuna sahip olan ziynet, bedeline olursa olsun en büyük güç seviyesini elde etmeyi ve onu korumayı amaçlıyor.</p>

  <p class="calibre1">Bu hikâyeden çıkartılabilecek bir sürü anlam var. Cadderly mektubunda, kesin kararlara varmamış olduğu halde, bana daha fazlası hakkında ipucu vermiş; aslında kristal kulelerin yükseltilmesinin, komşu şeyhliğin liderlerinin yakın zamanda sınırlarının işgal altında olacağından korktuğundan dolayı istila için hızlandırtıcı bir rol oynadığını belirtmiş. Peki öyleyse, Kristal Parçası bizim için büyük bir ibret mi olmalı? Her ne kadar iyi niyetlere dayanmış olsa da, haddini aşan bir hırsın akılsızlık olduğunu bize net bir şekilde göstermiyor mu? Sultan, barışçıl krallığının savunması için güç istiyordu, fakat çok fazla güç ıçm sınırlarını zorladı.</p>

  <p class="calibre1">Onu, ailesini ve krallığını mahveden de bu oldu.</p>

  <p class="calibre1">Peki, Kristal Parçası'nı şu anda elinde tutan Jarlaxle7a ne olacak? Paralı askerin peşine düşüp ziyneti ondan almayı denemeli ve sonra da Crenshinibon 'uyok etmesi için Cadderly'ye mi teslim etmeliyim? Bu dünya, o kudretli ve tehlikeli ziynet olmadan kesinlikle çok daha iyi bir yer olur.</p>

  <p class="calibre1">Fakat yine de, kötü kalpli kişilerin kullanması için her zaman başka aletler, kötülüğün başka tecessümleri olacaktır; bu bir iblis veya şeytan da olabilir, Crenhsinibon'a benzeyen canavarımsı bir yaratı da.</p>

  <p class="calibre1">Hayır, sorun vücut bulmuş suretlerde değil, zira onlar akıllı yaratıkların yüreklerindeki kötülük olmadan asla var olamaz ve büyüyemez.</p>

  <p class="calibre1">Sakın, Jarlaxle, sakın.</p>

  <p class="calibre1">Drizzt Do'Urden</p>

  <p class="calibre1" id="uf96d9d7e-1c49-4b28-ba66-1d2e050252bf">BÖLÜM 1 KENDİNİ SORGULADIĞINDA</p>

  <p class="calibre1">Dwahvel Tiggerwillies, kendine ait olan Bakır Ante'nın arka alt kısmındaki, loşça aydınlanmış küçük odaya parmak uçlarında ilerleyerek girdi. Dişi buçukluklar arasında en yeteneklisi hileleri konusunda iyi, hançerleri konusunda »yi ve zekası konusunda daha da iyi- olan Dwahvel, tüm Calimport ta bulup bulunabilecek en güvenli binalardan birindeydi ve bu mekanda bu kadar ihtivada hareket etmeye alışık değildi. Ne de olsa söz konusu olan Artemıs Entreri'ydi ve o ölümcül katil etraftayken dünyadaki hiçbir yer güvenli bir sığmak sayılmazdı.</p>

  <p class="calibre1">Buçukluk içen girdiğinde, adam odada volta atmaktaydı ve onun geldiğini fark ettiğine dair hiçbir emare göstermedi. Dwahvel ona merakla baktı. Son zamanlarda Entreri'nin gergin olduğunu biliyordu ve kendisi Basadoni Loncası'nm dışında olup da bu eer-inliğın ardındaki sebebi bilen pek az kişiden birisiydi. Kara elfler gelip Calimport sokaklarına sızmıştı ve Entreri onların faaliyetlerinin önündeki paravan görevini görmekteydi, bger Dwahvel drowların ne kadar feci yaratıklar olduğu konusunda bazı kanılara sahip idiyse, Entrerı'ye attığı tek bir bakış onun tum şüphelerini doğrulamaya yeterdi. Bu adam asla gergin olmamıştı -hatta Dwahvel onun şu anda bile gergin olduğundan emin de5ildi_ ve Entreri, Dwahvel'in asla bir iç çatışma halinde buîmayı bekleyeceği cinsten bir adam da olmamıştı.</p>

  <p class="calibre1">Daha da ilginci, Entreri ona sırlarını açmıştı. Bu hiç de o adama göre bir şey değildi. Yine de Dwahvel bu işte hiçbir tuzak sezinlemiyordu. Buçukluk, ne kadar şaşırtıcı olsa da, bunun tamamıyla göründüğü gibi olduğunu biliyordu. Entreri, kendi düşüncelerini bir hale yola koymak için onunla konuştuğu kadar kendisiyle de konuşuyor ve Dwahvel'in henüz kestiremediği bir sebepten dolayı, bunları dişi buçukluğun da dinlemesine izin veriyordu.</p>

  <p class="calibre1">Dwahvel bunun kendisine karşı çok büyük bir övgü niteliğinde olduğunu düşünüyordu, ama aynı zamanda, o övgüyle birlikte gelen muhtemel tehlikenin de farkındaydı. Buçukluk lonca başkanı, bu rahatsız edici düşünceyi aklından çıkartmadan bir sandalyeye oturdu ve dikkatle dinledi; bazı ipuçları bulup bir şeyler anlamak için de etrafına bakındı. İlk ve en şaşırtıcı ipucunu, odanın arka duvarına yaslanmış duran bir sandalyeye bakınca buldu. Sandalyenin üzerinde yarısı boş olan bir Moonshae viskisi şişesi duruyordu.</p>

  <p class="calibre1">"Bu lanet şehrin göbeğindeki her sokakta, her köşe başında onlara rastlıyorum," diyordu Entreri. "Yaralarını ve silahlarını sanki şeref madalyalarıymış gibi taşıyan kibirli kabadayılar. Gerçekten başarmayı istedikleri şeyi gözden kaçıracak kadar çok şan şöhretle ilgilenen adamlar ve kadınlar. Mevki ve övgü için bu oyunu oynuyorlar ve daha iyi bir amaçları yok."</p>

  <p class="calibre1">Konuşması aşırı derecede gevşek değildi, ama Entreri'nin viskiden biraz tatmış olduğu Dwahvel'e bariz görünüyordu.</p>

  <p class="calibre1">"Ne zamandan beri Artemis Entreri sokak hırsızlarını kendine dert edinir oldu?" diye sordu Dwahvel.</p>

  <p class="calibre1">Entreri volta atmayı kesti ve ifadesiz bir yüzle ona baktı.</p>

  <p class="calibre1">"Onları görüyor ve dikkatle belliyorum, çünkü kendi şöhretimin benden önde gittiğinin gayet iyi farkındayım. O şöhret yüzünden, sokaklardaki birçok kişi kalbime bir hançer saplamaya bayılacaktır," diye yanıtladı kiralık katil ve tekrar volta atmaya başladı. "O zaman o katilin namı ne kadar da artar. Artık daha yaşlı olduğumu biliyorlar ve benim daha yavaş olduğumu sanıyorlar ve işin aslı, bu düşünce kulağa mantıklı geliyor. On yıl evvelki kadar hızlı hareket edemiyorum."</p>

  <p class="calibre1">Bu şaşırtıcı itiraf karşısında Dwahvel'in gözleri kısıldı.</p>

  <p class="calibre1">"Ama vücut yaşlanıp hareketler körelirken, zihin keskinleşir," diye devam etti Entreri. "Ben de şöhreti umursuyorum, ama eskiden olduğu kadar değil. Hayattaki amacım yaptığım işte mutlak en iyi olmak, düşmanlarımdan daha iyi dövüşmek ve onlardan daha iyi düşünmekti. En mükemmel savaşçı olmayı arzuluyordum ve seçtiğim yolun hatalı olduğunu bana gösteren şey nefret ettiğim bir kara elf oldu. Jarlaxle'ın 'konuğu' olarak Menzoberranzan'a yaptığım, isteğim dışındaki yolculuğum, gözü dönmüş bir şekilde en iyi olma çabamı boşa çıkarttı ve olmayı en çok istediğim türden kişilerle tıka basa dolu olan bir dünyanın beyhudeliğini bana gösterdi. Menzoberranzan'da, her köşe başında kendi yansımalarımı görüyordum. Bu savaşçılar etraflarındaki her şeye karşı öylesine duygusuzlaşmış, hedeflerine öylesine dalıp gitmişlerdi ki, o hedefe ulaşmak için izlenecek yöntemlerin değerini fark edemiyorlardı."</p>

  <p class="calibre1">"Onlar drow," dedi Dwahvel. "Gerçek maksatlarını anlayamayız."</p>

  <p class="calibre1">"Şehirleri çok güzel bir yer, minik dostum," diye yanıtladı Entreri, "hayal edebileceğinin de ötesinde bir güce sahip. Yine de, tüm bunlara rağmen, Menzoberranzan boş ve anlamsız, nefret hariç her türlü tutkudan yoksun bir yer. Yirmi bin kiralık katille dolu olan o şehirden gerçekten de değişerek, varlığımın temellerini sorgulayarak geri geldim. Bütün bunların amacı ne ki?"</p>

  <p class="calibre1">Dwahvel küçük, tombul parmaklarını birbirine kenetleyip elini dudaklarına götürerek adamı dikkatle inceledi. 'Entreri emekliye ayrıldığını mı ilan ediyor yoksa?' diye düşündü. 'Edindiği hayatı, tırmanarak eriştiği ihtişamı ret mi ediyor?' Sessizce iç geçirdi, kafasını sağa sola salladı ve şöyle dedi, "Hepimiz bu soruya kendi cevabımızı veririz, öyle değil mi? Bütün bunların amacı altın veya saygı, mal mülk veya güç..."</p>

  <p class="calibre1">"Ne demezsin," dedi adam soğukça. "Artık kim olduğumu ve önümde uzanan hangi sınavların gerçekten önemli olduğunu daha iyi anlıyorum. Nereye varmayı umduğumu ve beni ne gibi mücadelelerin beklediğini henüz bilmiyorum, ama esas önemli olan şeyin, o yere varırken yürüdüğüm yolun tadını çıkartmak olduğunu anlıyorum.</p>

  <p class="calibre1">"Şöhretimin gücünü korumasını umursuyor muyum?" diye aniden sordu Entreri, Dwahvel ona o yolun kendisini nereye götürebileceği hakkında herhangi bir fikri olup olmadığını sormak üzereyken ki Basadoni Loncası'nın gücü hesaba katılınca, bu çok önemli bir bilgi sayılırdı. "Calimport'taki kiralık katiller arasında başarının doruğundaki kişi olarak anılmaya devam etmek istiyor muyum?</p>

  <p class="calibre1">"İkisine de evet, ama sokak köşelerinde kasıla kasıla yürüyen, beni haklamaya çalışacak ve bunun sonucunda sokak oluklarında ölü bulunacak olan o ahmaklarla aynı sebepten değil. Hayır, şöhretimi umursuyorum, çünkü yapmayı seçtiğim şeyleri başarmam konusunda bana çok daha etkili olma olanağı tanıyor. Ünlü olmayı umursuyorum, ama bunun sebebi sadece, bu sayede düşmanlarımın benden daha fazla korkması, korkularıyla mantıklı düşüncenin ve gerekli olan ihtiyatın ötesine geçmeleri. Peşime düştükleri halde benden korkuyorlar, korkuları neredeyse felç edici ve bu da, sürekli olarak kendi hareketlerini sorgulamalarına sebep oluyor. Bu korkuyu onlara karşı kullanabilirim. Basit bir blöf veya hileyle, şüphelerinin onları tamamen yanlış bir duruma götürmesini sağlayabilirim. Çünkü tehlikeye acıkmış gibi yapabilir ve onların avantaj olarak gördükleri şeyi dikkatsiz olanlara karşı kullanabilirim, böylece, gerçekten tehlikeye açık olduğum zamanlarda dikkatli olanlar bana saldırmazlar."</p>

  <p class="calibre1">Duraksayıp başını salladı ve Dwahvel adamın düşüncelerini hakikaten de bir hale yola koymaya başladığını gördü. "Kesinlikle gıpta edilecek bir konum," diye önerdi.</p>

  <p class="calibre1">"Ahmaklar teker teker peşime düşsün bakalım, hevesli katillerden oluşan sonsuz bir kuyruk gibi," dedi Entreri ve tekrar başını salladı. "Öldürdüğüm her kişiyle irfanım artar ve artan irfanımla daha da güçlenirim."</p>

  <p class="calibre1">Küçük siperlikli kara bolero şapkasını bacağının yanına vurdu, bir bilek hareketiyle onu döndürerek kolundan yukarı gönderdi ve şapka omzunun üzerinden geçip kafasına yerleşti; yeni yaptırdığı saç kesimine de gayet yakışıyordu hani. Dwahvel, adamın gür keçi sakalını da kesip sadece ince bir bıyık bırakmış, sakalını ise alt dudağının altındaki küçük kümeden çenesine uzandıktan sonra ters bir T gibi iki yana ayrılacak şekilde kestirmiş olduğunu ancak o zaman fark etti.</p>

  <p class="calibre1">Entreri buçukluğa bakıp muzipçe göz kırptı ve odayı terk etti.</p>

  <p class="calibre1">'Bütün bunların anlamı ne?' diye düşündü Dwahvel.</p>

  <p class="calibre1">Kesinlikle, adamın görünüşüne bir çeki düzen vermiş olduğunu görmekten memnundu, zira bu alışılmadık bakımsızlığın Entreri'nin kontrolünü, daha da kötüsü hevesini kaybetmekte olduğunun bir işareti olduğunu anlamıştı.</p>

  <p class="calibre1">Uzun bir süre boyunca, kavuşturduğu ellerini büzdüğü alt dudağında sektirerek neden böyle bir hadiseye tanık olmaya davet edildiğini neden Artemis Entreri'nin ona veya herhangi bırme hatta kendi kendisine- içini dökmeye ihtiyaç duyduğunu merak ederek öylece oturdu. Adamın bir aydınlanma anı yaşadığını tark etti ve aniden kendisinin de böyle bir an yaşamış olduğunu anladı. Artemis Entreri onun dostuydu.</p>

  <p class="calibre1">BÖLÜM 2 KARANLIK SOKAKTAKİ YAŞAM</p>

  <p class="calibre1">"Daha hızlı! Daha hızlı, dedim!" diye haykırdı Jarlaxle. Kollan üst üste ileri geri hareket etti ve eğilip yuvarlanan kiralık katilin üzerine, sanki sonsuzmuş gibi görünen bir hançer sağanağı yağmaya başladı.</p>

  <p class="calibre1">Entreri, mücevherli hançeriyle kılıcını hiç de özel bir sevgi beslemediği drow yapımı bir kılıçtı üzerine fırlatılan hançerleri yakalayıp kenara savuşturmak için içeri ve dışan doğru dikey bir şekilde çılgınlar gibi savurmaktaydı. Bu sırada ayaklarını hareket halinde tutuyor, sağ sol yapıyor, Jarlaxle'ın mükemmel savunma duruşunda bir gedik arıyordu ki bu duruş, sürekli olarak fırlattığı dönen hançerlerle birlikte çok daha heybetli bir hal almıştı.</p>

  <p class="calibre1">"Bir gedik!" diye haykırdı drow paralı asker; bir, iki ve üç hançer daha fırlatarak.</p>

  <p class="calibre1">Entreri kılıcını öbür tarafa doğru yöneltti, ama rakibinin yargısının doğru olduğunu biliyordu. Bunun yerine, kafasını ve kollannı hayati bölgelerini korumak için vücuduna yaklaştınp yuvarlanmaya başladı.</p>

  <p class="calibre1">"Ah, iyi hareketti!" diye tebrik etti Jarlaxle, Entreri sadece bir darbe aldıktan sonra ayağa kalkınca. Hançer, pelerininin kıvrı<span class="calibre2">ml</span>arından birine saplanmıştı, derisine değil.</p>

  <p class="calibre1">Entreri ayağa kalkarken hançerin bacağının arkasına değdiğini hissetti. Silahın ayağına dolanacağından korktuğu için kendi hançerini havaya attı, sonra hızla pelerinini omuzlarından çıkarttı ve aynı akıcı hareketle onu kenara savurmaya davrandı.</p>

  <p class="calibre1">Fakat aklına bir fikir geldiği için pelerini kenara fırlatmadı, bunun yerine ölümcül hançerini yakaladı ve dişlerinin arasına koydu. Bir drow piwafwh\ olan pelerinini hançerlere karşı bir kalkan gibi yavaşça savurarak drowun etrafında yarım daire çizmeye başladı.</p>

  <p class="calibre1">Jarlaxle ona gülümsedi. "Doğaçlama," dedi apaçık bir takdirle. "Gerçek bir savaşçının işareti." Fakat sözünü bitirir bitirmez, drowun kollan yeniden hareket etmeye başladı. Dört hançer kiralık katile doğru uçmaya başladı.</p>

  <p class="calibre1">Entreri yukarı aşağı yapıp tam bir daire çizdi, fakat bunu yaparken pelerini havaya fırlattı ve turunu tamamladığında yeniden yakaladı. Bir hançer yere çarpıp kayarak uzaklaştı, bir diğeri Entreri'nin kafasını kıl payıyla sıyırıp geçti ve diğer ikisi de önceki hançer gibi kumaşa takılıp kaldı.</p>

  <p class="calibre1">Entreri pelerini sallamaya devam etti, ama artık üç hançerle ağırlaşmış olduğu için genişçe savrulmuyordu.</p>

  <p class="calibre1">"Sanırım pek de iyi bir kalkan değil," diye yorum yaptı Jarlaxle.</p>

  <p class="calibre1">"Konuşman dövüşmenden iyi," diye karşılık verdi Entreri.</p>

  <p class="calibre1">"Kötü bir terkip."</p>

  <p class="calibre1">"Konuşuyorum çünkü dövüşten zevk alıyorum, benim atik dostum," diye yanıtladı Jarlaxle.</p>

  <p class="calibre1">Kolu tekrar geri gitti, ama Entreri çoktan harekete geçmişti. Kiralık katil, pelerinin ayağına dolanmasını engellemek için kolunu vücudundan uzakta tutup dosdoğru paralı askerin üzerine dalışa geçti ve aralarındaki mesafeyi göz açıp kapayıncaya kadar aştı.</p>

  <p class="calibre1">Jarlaxle bir hançer daha fırlattı. Hançer Entreri'nin sırtından sekti, fakat paralı asker büyülü bilekliğinden eline kayan bir sonraki hançeri yakalayıp bir emir sözü söyledi. Hançer derhal tepki verip uzayarak bir kılıç halini aldı. Entreri, t<span class="calibre2">ahm</span>in edilebileceği üzere Jarlaxle'm bağırsaklarına saplamak üzere kılıcını hazırlamış bir halde geldiğinde, drow savuşturma hamlesini hazırlamıştı.</p>

  <p class="calibre1">Entreri yere yakın kaldı ve ayağa kalkmak yerine hızla ileri seğirtti; pelerinini ise Jarlaxle'm bacaklarının arkasına dolamak için yanlamasına savurdu. Paralı asker hızla adım atarak çekildi ve neredeyse tehlikeden kurtulacaktı, ama hançerlerden biri çizmesine takıldı ve drow geriye düştü. Jarlaxle her drow gibi çevikti, ama Entreri de öyleydi. İnsan savaşçı, kılıcını saplayarak drowun tepesine bindi.</p>

  <p class="calibre1">Jarlaxle hızla savuşturma yaptı, kılıcı Entreri'ninkine vurdu. Kiralık katilin kılıcı, drowu şaşırtacak şekilde havaya uçtu. Fakat Jarlaxle bunun sebebini kısa süre içinde anladı, zira Entreri'nin artık serbest kalmış olan eli öne atıldı ve Jarlaxle'ın ön kolunu kavrayarak drowun silahını yana açtı.</p>

  <p class="calibre1">Ve kiralık katilin diğer eli, yine o ölümcül mücevherli hançeri tutmuş bekliyordu.</p>

  <p class="calibre1">Entreri açıklığı yakalamıştı, darbeyi indirebilirdi ve Jarlaxle ne onu savuşturabilir ne de kaçmayı başarabilirdi. Bir çaresizlik dalgası, baskın gelen, büsbütün ve katıksız bir umutsuzluk sağanağı Entreri'nin aklını sardı. Sanki biri beynine girmiş ve bütün düşüncelerini dağıtmaya, tüm reflekslerini harekete geçirip durdurmaya başlamış gibiydi. Bu kaçınılmaz duraklama sırasında Jarlaxle diğer kolunu öne getirip Entreri'nin bağırsaklarının bulunduğu bölgeye çarpan ve sekip sıçrayan bir hançer fırlattı.</p>

  <p class="calibre1">Tutarsız ve felç edici hisler sağanağı Entreri'nin zihnini mahvetmeye devam etti ve kiralık katil geri tökezledi. Bu hareketini pek hissetmedi; bir saniye sonra baş dönmesi geçmeye başladığında ve kendisini küçük odanın diğer köşesinde duvara</p>

  <p class="calibre1">sırtını yaslamış bir halde oturmuş, Jarlaxle'm gülümseyen yüzüne bakarken bulduğunda epey afalladı.</p>

  <p class="calibre1">Entreri gözlerini kapadı ve zihnini bulandıran düşünceler karmaşasını tamamen silkeleyip atmayı en sonunda başardı. Rai-guy'ın, yani hem Entreri'ye, hem de Jarlaxle'a, birbirilerini yaralama korkuları olmadan, tüm yürekleriyle savaşabilmeleri için taştan deri efsunu bahşetmiş olan drow büyücünün araya girdiğini sandı. O tarafa baktığında, büyücünün görünürlerde olmadığını fark etti. Jarlaxle'a geri döndü ve paralı askerin görünüş itibarıyla sonsuz numaralar içeren kesesinden başka bir hile çıkartmış olduğunu düşündü. Belki de, Entreri'nin konsantrasyonunu bozmak için en yeni büyülü ziyneti olan kudretli Crenshinibon'u kullanmıştı.</p>

  <p class="calibre1">"Belki gerçekten de yavaşlıyorsundur, dostum," diye belirtti Jarlaxle. "Bu ne kadar da acı olur. Ezeli düşmanım zamanında mağlup etmiş olman iyi bir şey, zira Drizzt Do'Urden'in içinde birçok asır boyunca koruyacağı gençlik hızı vardı."</p>

  <p class="calibre1">Entreri bu sözlere dudak büktü, fakat aslında bu düşünce onun aklını kemirip duruyordu. Tüm hayatını mükemmellik ve hazırlıklı olma durumunda yaşamıştı. Şimdi, yani hayatının orta yaş döneminde bile ya sırf yeteneğiyle, ya da düşmanından daha akıllı davranıp savaş alanını kendi lehine hazırlamak suretiyle neredeyse her türlü düşmanı alt edebileceğinden emindi, fakat Entreri yavaşlamak istemiyordu. Hayatına damgasını vuran o dövüş mükemmelliğini kaybetmek istemiyordu.</p>

  <p class="calibre1">Jarlaxle'ın sözlerini inkâr etmek isterdi, ama bunu yapamıyordu, zira Drizzt ile yaptığı o son dövüşü aslında kaybettiğini, eğer Kimmuriel Oblodra zihin güçleriyle müdahalede bulunmamış olsaydı, o gün zafer kazananın Drizzt olacağını yüreğinde biliyordu.</p>

  <p class="calibre1">"Beni hızınla alt etmedin," diye tartışmaya başladı kiralık katil, kafasını sağa sola sallayarak.</p>

  <p class="calibre1">Jarlaxle öne çıktı ve parlayan gözlerini tehlikeli bir şekilde kıstı bu, tehditkâr bir ifade, kiralık katilin her zaman kendine hakim olan kara elf paralı askerinin yakışıklı yüzünde pek nadiren gördüğü bir şeydi.</p>

  <p class="calibre1">"Buna sahibim!" diye ilan etti Jarlaxle, pelerinini kenara savurup ceplerinden birine gizlemiş olduğu ziynetin, Crenshinibon'un, yani Kristal Parçası'nm ucunu Entreri'ye göstererek. "Bunu sakın unutma. Bu olmadan da seni</p>

  <p class="calibre1">yenebilirdim, fakat sen iyisin dostum tanıdığım her insandan daha iyi. Ama bu benim eli erimdeyken... sen sadece bir ölümlüsün. Crenshinibon ile birleşince, seni tek bir düşüncemle yok edebilirim. Bunu sakın unutma."</p>

  <p class="calibre1">Entreri bakışlarını öne eğdi, bu sözleri ve Jarlaxle'm her zaman gülümseyen yüzünde hasıl olmuş olan o keskin ifadeyi hazmetti. Crenhsinibon ile birleşince... sadece bir ölümlü?Dokuz Cehennem adına bunun anlamı neydi? 'Bunu sakın unutma, 'demişti Jarlaxle ve hakikaten de bu, Artemis Entreri'nin kolay kolay aklından çıkarmayacağı bir ders olmuştu.</p>

  <p class="calibre1">Entreri kafasını kaldırıp tekrar baktığında, Jarlaxle'm tipik ifadesini yeniden takınmış olduğunu gördü. Paralı asker bundan sonra ise, kurnaz drowa bakan herkesin, onun kendisinin bildiğinden ve muhtemelen bilebileceğinden daha fazlasını bildiğini düşünmesini sağlayan o muzip, hafiften eğlenmiş bakışını attı.</p>

  <p class="calibre1">Jarlaxle'm tekrar rahatladığını görmesi, aynı zamanda Entreri'ye bu müsabakaların ne kadar sıradışı olduğunu hatırlattı. Paralı asker lideri başka biriyle müsabaka etmezdi. Jarlaxle kendisine, Entreri'yle düzenli aralıklarla dövüşmeye niyetli olduğunu söylediğinde Raiguy afallayıp kalmıştı.</p>

  <p class="calibre1">Entreri bu düşünce yapısının ardında yatan mantığı anlıyordu. Jarlaxle'ın hayatta kalmasının büyük bir sebebi, etrafındakiler için bile gizemini korumasıydı. Hiç kimse paralı asker liderini şöyle adamakıllı ölçüp tartmayı başaramazdı. Hem müttefiklerini, hem de rakiplerini yakalar ve merakta, her zaman merakta bırakırdı. Fakat yine de şimdi karşısına geçmiş, birçok şeyi Artemis Entreri'ye açık ediyordu.</p>

  <p class="calibre1">"O hançerler," dedi Entreri, rahatlayarak ve kendi muzip yüz ifadesini takınarak. "Sadece yanılsamadan ibaretti."</p>

  <p class="calibre1">"Senin zihninde, belki," diye yanıtladı kara elf, tipik gizemli tavrıyla.</p>

  <p class="calibre1">"Öyleydiler," diye üsteledi kiralık katil. "Bu kadar çok sayıda taşıman, aynı şekilde herhangi bir büyünün de onları bu kadar hızlı bir şekilde üretmesi imkansız."</p>

  <p class="calibre1">"Dediğin gibi," diye yanıtladı Jarlaxle. "Ama kendi silahların onlara çarptığında çıkan çınlamayı işittin ve pelerinine saplandıklarında ağırlıklarını hissettin."</p>

  <p class="calibre1">"Çınlamayı duyduğumu sandım," diye düzeltti Entreri, paralı askerin hiç bitmeyen tahmin oyununda- bir ipucu bulup bulmadığını merak ederek.</p>

  <p class="calibre1">"İkisi de aynı şey değil mi?" diye yanıtladı Jarlaxle kahkaha atarak, ama Entreri'ye bu kahkahanın karanlık bir yönü varmış gibi geldi.</p>

  <p class="calibre1">Entreri pelerini kaldırınca hançerlerden sert, metal hançerler birkaçının hâlâ kumaşa saplanmış bir halde durduğunu ve pelerinin üzerinde birkaç delik daha olduğunu gördü. "Öyleyse, bazıları yanılsamaydı," diye tartıştı hiç ikna edici olmayan bir sesle.</p>

  <p class="calibre1">Hiçbir şey açık etmek istemeyen Jarlaxle sadece omuz silkti.</p>

  <p class="calibre1">Entreri tepesi atmış bir halde iç geçirerek odayı terk etmeye davrandı.</p>

  <p class="calibre1">"Her zaman aklının bir köşesinde tut, dostum, bir yanılsama, eğer yeterince inanırsan seni öldürebilir," diye arkasından seslendi Jarlaxle.</p>

  <p class="calibre1">Entreri, yüzünde sert bir ifadeyle duraksayıp arkasına baktı.</p>

  <p class="calibre1">Böyle açıkça uyarılmaya veya tehdit edilmeye alışık değildi, ama karşısında bu özel arkadaşı varken, tehditlerin hiçbir zaman boş olmadığım biliyordu.</p>

  <p class="calibre1">"Gerçek olan şey ise, inansan da inanmasan da seni öldürür," diye yanıtladı Entreri ve kapıya geri döndü.</p>

  <p class="calibre1">Kiralık katil, tepesi atmış ama yine de merakı uyanmış bir halde kafasını sağa sola sallayarak odadan ayrıldı. 'Jarlaxle ile durum hep böyledir zaten,' diye düşündü Entreri ve onu daha da çok şaşırtan şey, zeki drow paralı askerde ilginç bulduğu tarafın da bu olmasıydı.</p>

  <p class="calibre1">'İşte bu o, 'diye işaret verdi Kimmuriel Oblodra arkadaşlarına. Bunlar, Rai-guy ve Bregan D'aerthe'nin yüzeydeki ordusuna yapılan en yeni ekleme olan Berg'inyon Baenre idi.</p>

  <p class="calibre1">Menzoberranzan'ın en güçlü evinin gözde oğlu olan Berg'inyon, bütün drow dünyası ayaklarının altına serilmiş bir halde yetişmişti en azından, Menzoberranzan'da bir erkek drowun erişebileceği kadarıyla ama anası olan kudretli Matron Baenre, cüce krallığına yapılan ve felaketle sonuçlanan bir saldırıya liderlik ederek sadece kendi ölümünü getirmekle kalmamış, aynı zamanda tüm drow şehrini katıksız bir kaosa sürüklemişti. O büyük karmaşa ve endişe zamanında Berg'inyon, Jarlaxle ile onun her zaman belaları atlatmayı başaran Bregan D'aerthe çetesine katılmıştı. Tüm şehirdeki en iyi dövüşçülerden biri olan ve hâlâ kudretli Baenre Evi'yle arasında ailevi bağlar bulunan Berg'inyon'a kucak açılmış ve kendisine derhal terfi verilip üst teğmen statüsüne yükseltilmişti. Bu sebeple, şimdi orada Rai-guy ile Kimmuriel'e hizmet etme durumunda değildi, onlarla aynı mevkide bir çeşit eğitim görevine çıkartılmıştı.</p>

  <p class="calibre1">Kimmuriel'in hedef olarak gösterdiği insanı ölçüp tarttı; alelade bir sokak fahişesi kılığına bürünmüş dolgun vücutlu bir kadındı bu.</p>

  <p class="calibre1">'Düşüncelerini okudun mu?" diye işaret dilinde sordu Rai-guy, parmakları karmaşık bir terkiple hareket ederek ve yakışıklı, düzgün açılı drow yüz hatlarında beliren ifadelere mükemmel bir uyum göstererek.</p>

  <p class="calibre1">'Tırmıkçı casusu,' diye sessizce arkadaşını temin etti Kimmuriel. ' Gruplarını bir araya getiren kişi. Hepsi onun yanından geçip öğrendikleri şeyleri haber veriyor.'</p>

  <p class="calibre1">Berg'inyon tedirginlikle yerinde kıpırdandı, garip ve tuhaf bir şekilde güçlü olan Kimmunel'in yanındayken rahatsızdı. Kimmuriel'in o anda düşüncelerini okumuyor olduğunu umdu, zira Jarlaxle'ın yanında bu drow varken nasıl kendini rahat hissedebildiğini merak ediyordu. Kimmuriel, Berg'inyon'un açık bir kapı eşiğinden geçeceği kadar rahat bir şekilde kişilerin zihnine girebiliyordu. Derken, muhtemelen zeki Jarlaxle'ın o kapı eşiğine bir şekilde tuzak kurmuş olduğunu düşünerek kıs kıs güldü, ama bunu bir öksürükle gizledi. Berg'inyon, Kimmuriel'i zaptetmenin tekniğini öğrenmesi gerektiğine karar verdi tabii eğer bu mümkünse.</p>

  <p class="calibre1">'Diğerlerinin nerede olabileceğini biliyor muyuz?' diye sessizce sordu Berg'inyon'un elleri.</p>

  <p class="calibre1">'Bilmeseydik gösteri mükemmeliyete erişir miydi? diye geldi Rai-guy'ın cevap hareketleri. Büyücünün yüzünde kocaman bir gülümseme vardı ve az sonra üç kara elfin de yüzünde şeytani, açgözlü ifadeler belirdi.</p>

  <p class="calibre1">Kimmuriel gözlerini kapadı ve uzun, ağır -nefeslerle kendini hazırladı.</p>

  <p class="calibre1">Rai-guy bunu bir işaret olarak algıladı ve kemerinde bulunan çok sayıdaki keselerin birinden bir çeşit zamkın içinde muhafaza edilmiş bir kirpik çıkarttı. Berg'inyon'a doğru döndü ve parmaklarım oynatmaya başladı. drow savaşçı refleksle bir drow büyücünün üzerine doğru büyü yapmakta olduğunu gören her akıllı kişinin yapacağı üzere geri kaçtı.</p>

  <p class="calibre1">İlk büyü yapıldı ve görünmez hale gelen Berg'inyon ortadan</p>

  <p class="calibre1">kayboldu. Rai-guy tekrar işe koyuldu ve hedefi zihinsel olarak zaptedecek, casusu olduğu yere mıhlayacak olan büyüyü yapmaya başladı.</p>

  <p class="calibre1">Kadın ürktü ve bir anlığına donakalmış gibi göründü, ama kendim silkeleyerek bu etkiden kurtuldu ve artık ihtiyatı eline almış bir halde tedirginlikle etrafına ba<span class="calibre2">kın</span>dı.</p>

  <p class="calibre1">Rai-guy hırladı ve büyüyü tekrar yaptı. Görünmez olan Berg'inyon ona neredeyse alaylı bir gülümsemeyle baktı evet, görünmez olmanın avantajları vardı! Rai-guy sürekli olarak insanları aşağılar, onları drow lisanında pislik ve leş manasına gelen her türlü kelimeyle çağırırdı. Bir yandan, bu kadının tutma büyüsüne direndiğine ki bu hiç de kolay bir zihinsel beceri değildi şaşırdığı barizdi, ama diğer yandan Berg'inyon, kibirli büyücünün birden fazla büyü hazırlamış olduğuna dikkat etti. Direnişle karşılaşamadığında tek bir büyünün yeterli olması gerekliydi.</p>

  <p class="calibre1">Bu sefer kadın bir adım attı ve yürüyüş halindeyken aniden donakaldı.</p>

  <p class="calibre1">'Git!'diye savruldu Kimmuriel'in parmaklan. O daha bu işareti yaparken, zihin gücüyle üç drow ile kadının arasındaki büyülü kapıyı açmıştı. Kadın aniden oradaydı, hâlâ sokakta olmasına rağmen sadece birkaç adım ötelerinde duruyordu. Berg'inyon dışarı sıçrayıp kadını yakaladı, onu sertçe ek boyut boşluğunun içine çekti ve Kimmuriel kapıyı kapattı.</p>

  <p class="calibre1">Her şey o kadar hızlı olup bitmişti ki, sokakta bu hadiseye tanık olan birisi varsa, kadının öylece ortadan kaybolduğunu zannederdi.</p>

  <p class="calibre1">Siyonisist zarif, kara elini kurbanın alnına doğru kaldırdı ve onunla zihinsel yolla birleşti. Kadının zihnindeki dehşeti hissedebiliyordu, zira madde bedeni Rai-guy'm büyüsüyle felç olmuş olsa da, zihni çalışıyordu ve o anda kara elflerin karşısında bulunduğunun hakikaten farkındaydı.</p>

  <p class="calibre1">Kimmuriel o dehşetin tadını çıkartmak için biraz bekledi ve hadiseden katıksız bir zevk aldı. Sonra zihinsel enerjilerini ona aktardı. Entreri'nin Drizzt Do'Urden ile yaptığı dövüşte mükemmelleştirmiş olduğu tekniğini kullanarak kadının etrafında emici bir kinetik enerji kalkanı oluşturdu.</p>

  <p class="calibre1">İşini bitirdiğinde başıyla işaret verdi.</p>

  <p class="calibre1">Berg'inyon neredeyse derhal tekrar görünür oldu, zira keskin kılıcı kadının boğazına doğru savrulunca, yaptığı saldın hareketi, Rai-guy'm savunmaya yönelik görünmezlik büyüsünü bozmuştu. Drow savaşçı hızlı bir dansa başladı, kaliteli kılıçlarının ikisiyle de</p>

  <p class="calibre1">kesme ve saplamalar yapıp sertçe bastırdı, hatta iki kılıçla birden yukarıdan aşağı kesme yapıp kadının kafasının üzerine darbe indirdi.</p>

  <p class="calibre1">Ama etrafa hiç kan sıçramadı, kadından hiçbir acı iniltisi yükselmedi, zira Kimmuriel'in zihinsel kalkanı her hamleyi kabul ediyor, drow savaşçının şiddetli dansının sunduğu o muazzam enerjiyi emiyordu.</p>

  <p class="calibre1">Bu birkaç dakika boyunca devam etti ve Rai-guy tutma büyüsünün bitmek üzere olduğu konusunda onları uyardı. Berg'inyon geri çekildi ve Rai-guy bir başka büyü yapmaya başlarken Kimmuriel tekrar gözlerini kapadı.</p>

  <p class="calibre1">Büyücüyü izleyen Kimmuriel ve Berg'inyon gaddarca gülümsedi; zira Rai-guy, üzerinden sülfür kokusu yükselen küçük bir yarasa guanosu topağı çıkartıp parmağıyla birlikte kadının ağzından içeri tıktı ve büyüyü serbest bıraktı. Kadının ağzının gerisinden alevli bir ışık parladı ve boğazından aşağı kayarak gözden kayboldu.</p>

  <p class="calibre1">Kimmuriel sokaktaki aynı noktaya ikinci boyut kapısını açtığında kaldırım tekrar görünür oldu ve Rai-guy kadını sertçe dışarı geri itti.</p>

  <p class="calibre1">Kimmuriel kapıyı kapattı ve üçü eğlence içinde izlediler.</p>

  <p class="calibre1">İlk önce tutma büyüsü bozuldu ve kadın tökezledi. Feryat etmeye çalıştı, ama boğazındaki yanmadan dolayı feci şekilde öksürdü. Yüzünde garip bir ifade belirdi; kesin bir dehşet ifadesi.</p>

  <p class="calibre1">'Kinetik engelin içinde bulunan enerjiyi hissediyor,' diye açıkladı Kimmuriel. 'Artık onu ben tutmuyorum serbest kalmasını engelleyen tek şey kadının kendi iradesi.'</p>

  <p class="calibre1">'Ne kadar sürer?' diye sordu Rai-guy endişeyle, ama Kimmuriel sadece gülümsedi ve onlara izleyip tadını çıkartmalarını işaret etti.</p>

  <p class="calibre1">Kadın koşmaya başladı. Üç drow, kadının etrafında dolaşan diğer insanlar gördü, bunların bazıları ihtiyatla ona yaklaşıyor bunlar muhtemelen diğer casuslardı bazıları ise sadece meraklı gibi görünüyordu. Diğerleri ise ihtiyata geçip ondan uzak durmaya çalışıyordu.</p>

  <p class="calibre1">Bütün bunlar olurken kadın haykırmaya çalışıyor, ama boğazındaki yanmadan dolayı öksürmeye devam ediyordu.</p>

  <p class="calibre1">Gözleri fal taşı gibi açılmış, dehşet ve tatmin verecek kadar genişlemişti! içinde, serbest bırakılmak için yalvarıp duran muazzam enerjiyi hissedebiliyordu, fakat onu nasıl serbest bırakmayı başarabileceği hakkında hiçbir fikri yoktu.</p>

  <p class="calibre1">Kinetik engeli zaptedemiyordu ve sorununu ilk fark edişinin tepkisi dehşetten şaşkınlığa döndü. Berg'inyon'un o feci darbelerinin hepsi o anda ve aniden açığa çıktı. Bütün o kesikler, saplamalar, o büyük yarma hareketi ve kalp bükme hamlesi çaresiz kadının vücudunda aynı anda patlayıverdi. İzleyenler için, sanki kadın aniden parçalara ayrılmış, yüzünden, başından ve göğsünden gürül gürül kanlar fışkırmış gibiydi.</p>

  <p class="calibre1">Neredeyse anında yere yığıldı, ama daha herhangi biri bir tepki veremeden veya yardımına koşamadan i ace, Rai-guy'ın en son büyüsü olan geciktirilmiş alevtopu patladı ve çoktan ölmüş olan kadınla etrafmdakileri ateşe boğdu.</p>

  <p class="calibre1">Patlamanın dışında kalan kişiler, hem kadının dostları, hem de hadiseyi izleyenler, kömürleşmiş cesede fal taşı gibi açılmış gözlerle ve merhametsiz kara elfleri kesinlikle tatmin eden katıksız bir dehşetle baktılar.</p>

  <p class="calibre1">İyi bir gösteriydi. Hakikaten de değmişti.</p>

  <p class="calibre1">Berg'inyon için bu hadise başka bir gayeye daha hizmet ediyordu; teğmen dostlarının yanmdayken dikkatli olması gerektiğini açık bir şekilde kendisine hatırlatacaktı. İşkence ve cinayet konusundaki yüksek drow standartları göz önünde tutulduğunda bile, bu ikisi olağanüstü bir yeteneğe sahipti. Sanatlarında ustaydılar.</p>

  <p class="calibre1">BÖLÜM 3 KÜÇÜK DÜŞÜREN KARŞILAŞMA</p>

  <p class="calibre1"></p>

  <p class="calibre1">Eski odasını geri almıştı. Hatta eski ismine de kavuşmuştu. Luskan otoritelerinin hafızaları, iddia ettikleri kadar sağlam değildi.</p>

  <p class="calibre1">Evvelsi sene, Haydut Morik, meşhur bir korsan avcısı olan Su Perisi gemisinden şerefli Kaptan Deudermont'a suikast girişimiyle itham edilmişti. Luskan'da itham ve hüküm giymek aynı şey olduğundan dolayı, Morik, halka açık bir şekilde düzenlenen Esir Karnavalı'nda feci bir ölümle burun buruna gelmişti. Tam o katıksız işkencenin ne olduğunu anlama aşamasındayken, bu vahşet dolu sahneyle dehşete kapılan Kaptan Deudermont onun affını dilemişti.</p>

  <p class="calibre1">Affedilmiş olsun olmasın, Morik kellesi üzerine sonsuza kadar Luskan'dan dışarı sürülmüştü. Yine de, bir yıl sonra, elbette geri dönmüştü. İlk başta sahte bir kimliğe bürünmüş, ama yavaş yavaş eski avantajlarını, esas kişisel özelliklerini, sokaklardaki bağlantılarını, özel dairesini, en sonunda da ismini ve bu ismin taşıdığı şöhreti geri kazanmıştı. Yetkililer de bunu biliyor, ama işkence edip öldürebilecekleri bolca serseri mevcutken bunu pek umursamıyordu.</p>

  <p class="calibre1">Morik, Esir Karnavalı'nda yaşadığı o berbat güne artık bir nebze espri anlayışıyla bakabiliyordu. Esasında, ortada hakkıyla hüküm giyebileceği birçok suç mevcutken, hiç işlemediği bir suçtan dolayı işkence görmüş olmasını kaderin büyük bir cilvesi olarak görüyordu.</p>

  <p class="calibre1">Artık bunlar sadece bir hatıradan, Wulfgar ismiyle birlikte gelen bir entrika ve tehlike girdabının anısından ibaretti. Artık yine Haydut Morik olmuştu ve her şey eski haline dönmüştü... yani neredeyse.</p>

  <p class="calibre1">Zira o anda Morik'in hayatına girmiş olan başka bir unsur cazip ve aynı zamanda dehşet verici bir unsur daha mevcuttu. İhtiyatla, dar koridorda etrafına bakmarak, gölgeleri inceleyerek odasının kapısına doğru yürüdü. Tek başına olduğundan emin olunca kapıya sokulup yaptığı işlemi büyülü gözlerden gizledi ve eşiğin her iki tarafında zeminden tavana kadar döşenmiş olan yaklaşık bir düzine ölümcül tuzağı açtı. Bundan sonra bir anahtar halkası çıkarttı ve kilitleri tek tek açtı bir, iki, üç ve Meşesini duyup itti. Bir tuzağı daha etkisiz hale getirdikten sonra ki bu seferki patlayıcı bir tuzaktı içeri girip kapıyı kapattı, kilitledi ve tuzakların hepsini yeniden kurdu. Bu işlemin tamamı on dakikadan fazla zamanını almasına rağmen evine her dönüşünde bunu tekrarlıyordu. Kara elfler, hiçbir uyan olmadan ve davet edilmeden Morik'in hayatına girmişti. Eğer görevlerini yerine getirirse ona krallara layık bir hazine vereceklerini vaat etmiş olsalar da, aynı zamanda kendisine altın madalyonun öbür yüzünü göstermiş ve bu konuda da bir vaatte bulunmuşlardı.</p>

  <p class="calibre1">Morik, bundan sonra kapının yanındaki küçük kaideyi kontrol etti. İri vazonun içindeki kürenin hâlâ yerinde olduğunu görünce tatminle başını salladı. Vazonun etrafı temasla bulaşan bir zehirle kaplanmıştı ve tuzağı salmak için çok hassas bir basınç uygulanması yeterliydi. Bu küre için özellikle çok para ödemişti bir yıl boyunca hırsızlık yaparsa ancak çıkartabileceği kadar yüksek meblağ altın ama korku içindeki Morik'e göre, bu</p>

  <p class="calibre1">nesneye verdiği paraya değmişti. Bu küre, odasının içinde açılacak her türlü boyut kapısını engelleyecek, büyücülerin bir nakil büyüsüyle öbür taraftan odasına girmesini önleyecek olan zıt-büyü özelliğiyle tılsımlanmıştı.</p>

  <p class="calibre1">Haydut Morik, bir daha asla yatağının yanında durup tepesinde meşum bir şekilde dikilen bir kara elf tarafından uyandırılmak istemiyordu.</p>

  <p class="calibre1">Bütün kilitleri yerli yerindeydi, küresi hâlâ korunaklı vazonun içindeydi, ama yine de ince bir detay, hissedilemez bir esinti, ensesindeki tüylerin ürpermesi, Morik'e bir şeylerin ters olduğunu söyledi. Etrafına, bir gölgeden diğerine, uzun süre önce tuğlalarla örttüğü penceresinin önünde hâlâ asılı duran perdelere bakındı. Yatağına, kenarından hiçbir battaniyenin sarkmayacağı şekilde muntazaman katlanmış çarşaflara baktı. Biraz eğilen Morik yatağın altından öbür tarafı gördü. Orada saklanan biri yoktu.</p>

  <p class="calibre1">'Öyleyse, perdeler,' diye düşündü ve o yöne doğru ilerledi, ama davetsiz misafiri herhangi bir harekette bulunmaya zorlamamak için dolambaçlı bir yol izledi. Aniden yön değiştirip hızla attığı bir adım, onu, hançerini çekmiş bir halde perdelerin önüne getirdi.</p>

  <p class="calibre1">Haydut perdeyi sertçe kenara itip hançerini sapladı ve sadece havaya isabet etti.</p>

  <p class="calibre1">Morik rahatlayarak kendi paranoyaklığına güldü. Kara elflerin gelişinden beri hayatı ne kadar da farklı bir hal almıştı. Artık sinirleri sürekli gergindi. Wulfgar'ın şehre yeni geldiği günlerdeki ilk karşılaşmalannda, ondan, hâlâ tam olarak anlayamadığı bir sebepten dolayı iri barbara göz kulak olmasını istedikleri zaman da dahil olmak üzere, drowları yalnızca toplam beş kere görmüştü</p>

  <p class="calibre1">Her zaman tedirgin ve tetikteydi, ama kendisine drowlarla yaptığı ittifakın getirebileceği muhtemel kazançları hatırlatıyordu. Anlayabildiği kadarıyla, yine Haydut Morik olmasının büyük bir sebebi de, Jarlaxle'ın yardakçılarından birinin belirli bir yetkiliyle yaptığı görüşmeydi.</p>

  <p class="calibre1">Rahatlayarak iç geçirip perdeyi bıraktı ve bir el ağzını kapatıp keskin bir hançerin ucu gırtlağına sıkıca dayandığında şaşkınlık ve korkuyla donakaldı. '</p>

  <p class="calibre1">"Mücevherler sende mi?" diye kulağına fısıldadı bir ses. Hafif tonuna rağmen inanılmaz bir güç ve soğukkanlılığa sahip olan bir sesti bu. El ağzından kayıp alnına yükseldi ve başını, gırtlağının ne kadar savunmasız ve açık olduğunu ona hatırlatacak kadar geriye yatırdı.</p>

  <p class="calibre1">Morik cevap vermedi, aklında bir sürü ihtimal dönüp</p>

  <p class="calibre1">duruyordu bu ihtimallerin en düşüğü ise kaçma şansıydı, zira onu tutan el korkunç bir güce sahipti ve boğazındaki hançeri tutan el fazlasıyla sabitti. Kendisine saldıran her kimdiyse, Morik onun kendisinden üstün olduğunu derhal anladı.</p>

  <p class="calibre1">"Bir kez daha soruyorum; sonra sıkıntıma son vereceğim," diye geldi fısıltı.</p>

  <p class="calibre1">"Sen drow değilsin," diye yanıtladı Morik, zaman kazanmak için olduğu kadar, adamın ki onun bir kara elf değil bir insan olduğunu kesin bir şekilde biliyordu aceleci davranmamasını sağlamaya çabalayarak.</p>

  <p class="calibre1">"Belki de öyleyimdir, ama bir büyücünün tılsımıyla kılık değiştirmişimdir," diye yanıtladı saldırgan. "Ama bu mümkün değil yoksa öyle mi? zira bu odada büyü işlemez." Sözünü bitirdiğinde, Morik'i sertçe itti ve düşüşe geçen korku içindeki haydudun omzunu tutarak onu kendine doğru çevirdi.</p>

  <p class="calibre1">Morik adamı tanıyamadı, fakat yine de başının feci bir belada olduğunu anladı. Kendi hançerine baktı ve silahı gözüne, hasmının taşıdığı kabzasında mücevher olan, muhteşem hançer karşısında hakikaten pek sefil göründü Morik yüzünü buruşturarak, bu durumun neredeyse silahların sahiplerinin güçlerini yansıttığını fark etti.</p>

  <p class="calibre1">Haydut Morik, hırsızlarla dolu Luskan sokaklarında dolaşan en iyi hırsızlardan biriydi. Şöhreti, her ne kadar blöflerle şişirilmiş olsa da, şehrin yeraltı camiasında hakkıyla elde edilmişti. Karşısında duran bu adam, belki de kendisinden on yaş büyüktü ve o kadar soğukkanlı, o kadar dengeli bir şekilde duruyordu ki...</p>

  <p class="calibre1">Bu adam, onun dairesine girmeyi ve Morik'in incelemelerine rağmen tespit edilmeden gizlenmeyi başarmıştı. Derken Morik yataktaki çarşafların buruşmuş olduğunu gördü fakat az önce onlara bakıp dümdüz olduklarını görmemiş miydi?</p>

  <p class="calibre1">"Drow değilsin," demeye cüret etti Morik tekrar.</p>

  <p class="calibre1">"Jarlaxle'ın ajanlarının hepsi kara elf değildir, öyle değil mi, Haydut Morik?"</p>

  <p class="calibre1">Morik başıyla onayladı ve hançerini kemerindeki kınına soktu; bu, odadaki gerginliği dağıtmak için yapılmış bir hareketti, ki Morik bunu başarmayı feci şekilde istiyordu.</p>

  <p class="calibre1">"Mücevherler?" diye sordu adam.</p>

  <p class="calibre1">Morik yüzündeki panik ifadesini gizleyemedi.</p>

  <p class="calibre1">"Onları Telsburgher'dan alman gerekirdi," diye belirtti adam. "Yolun açıktı ve görevin hiç de zor değildi."</p>

  <p class="calibre1">"Yol açık olabilirdi," diye düzeltti Morik, "bana eski bir davadan dolayı kin güden düşük seviyeli bir sulh yargıcı olmasaydı."</p>

  <p class="calibre1">Davetsiz misafir, ne bir ilgi, ne de bir hiddet emaresi göstermeden ona bakmaya devam etti, Morik'e onun mazeretiyle ilgilenip ilgilenmediğini dahi açık etmedi.</p>

  <p class="calibre1">"Telsburgher onları bana satmaya hazır," diye hızla ekledi Morik, "hem de anlaşılan fiyat üzerinden. Tereddüdünün tek sebebi, Sulh Yargıcı Jharkheld'in onu cezalandıracağından korkması. O melun adam, eski bir davadan dolayı bana kin güdüyor. Kasabaya geri döndüğümü biliyor ve beni Esir Karnavalı'na geri sürüklemek istiyor, ama bana söylenene bakılırsa, üstlerinden gelen emirler sebebiyle bunu yapamıyor. Jarlaxle'a benim adıma teşekkür et."</p>

  <p class="calibre1">"Sana emredileni yaparak Jarlaxle'a kendin teşekkür et," diye yanıtladı adam ve Morik tedirginlikle kıpırdandı. "Sana kendi kesesini doldurmak için yardım ediyor, kalbini hoş hislerle doldurmak için değil."</p>

  <p class="calibre1">Morik başıyla onayladı. "Jharkheld'in peşine düşmeye korkuyorum," diye açıkladı. "Luskan'ın daha büyük güçlerini uyandırıp, sonuç olarak Jarlaxle'm cüzdanına zarar vermeden ne kadar ileri gidebilirim ki?"</p>

  <p class="calibre1">"Jharkheld önemli değil," diye öyle bir tonda yanıtladı ki,</p>

  <p class="calibre1">Morik onun söylediği her söze inandığından emin oldu. "Teslimatı tamamla."</p>

  <p class="calibre1">"Ama..." diye yanıtlamaya başladı Morik.</p>

  <p class="calibre1">"Bu gece," diye geldi cevap ve adam arkasını dönüp kapıya yöneldi.</p>

  <p class="calibre1">Adamın elleri, Morik'in gözlerinin önünde hayret verici bir şekilde hareket etmeye ve tuzak üstüne tuzak, kilit üstüne kilit açmaya başladı. Morik'in o kapıyı açması birkaç dakikasını almıştı ve her tuzağı en ince detayına kadar biliyordu.zira hepsini kendi kurmuştu ve zor olması gereken üç kilit için gerekli anahtarlar elindeydi. Fakat yine de, sadece iki dakika içinde, kapı ardında kadar açılmış duruyordu.</p>

  <p class="calibre1">Adam arkasına baktı ve Morik'in ayaklarının dibine bir şey fırlattı.</p>

  <p class="calibre1">Bir tel.</p>

  <p class="calibre1">"En alttaki tuzağının teli fazlasıyla gerilip kullanılmaz hale gelmiş," diye açıkladı adam. "Onu senin için onardım."</p>

  <p class="calibre1">Bundan sonra dışarı çıkıp kapıyı kapattı ve Morik, tüm tuzaklarla kilitler başarılı bir şekilde yeniden kurulurken çıkan klik seslerini ve kayan panelleri işitti.</p>

  <p class="calibre1">Morik ihtiyatla yatağının başına gitti ve çarşafı çekerek açtı.</p>

  <p class="calibre1">Şiltenin içine, davetsiz misafirin sığabileceği kadar mükemmel bir şekilde kesilmiş bir yarık vardı. Morik çaresizce kahkahayı bastı, zira Jarlaxle'ın çetesine duyduğu saygı git gide artıyordu. İçindeki kürenin sahte olduğunu ve gerçeğinin az önce kapıdan dışarı çıktığını anlaması için tuzaklı vazosunun başına gitmesi gerekmiyordu.</p>

  <p class="calibre1">Entreri, ikindi vakti Luskan güneşine çıktığında gözlerini kırpıştırdı. Bir elini cebine attı ve az önce Morik'ten almış olduğu tılsımlı nesneye dokundu. Bu küçük küre Rai-guy'ı hüsrana uğratmıştı. Büyücü, Morik'i bizzat ziyaret etmek istediğinde onun büyüsünü bozmuştu ve muhtemelen şu anda da bunu yapıyordu.</p>

  <p class="calibre1">Sadece bu düşünce bile Entreri'yi büyük ölçüde mutlu ediyordu.</p>

  <p class="calibre1">Bregan D'aerthe'nin, Morik'in aniden koyduğu bu mesafenin kaynağını ve adamın kendini büyücülerin uzgörülerinden nasıl sakladığını öğrenmesi bir ongun* almıştı. İşte bu yüzden Entreri gönderilmişti. Bu gezintisinin hırsızlık becerisiyle alakası olduğu yanılgısına kapılmıyordu, bunun sebebi daha ziyade, kara elflerin, Morik'in ne kadar direnç göstereceğinden emin olamayışı ve bunu anlamak için kendi ırklarından birini tehlikeye atmak istememeleriydi. Jarlaxle, Rai-guy ile Kjrnmuriel'in Entreri'yi zorla yolladığını öğrenince kesinlikle memnun olmazdı, ama ikili Entreri'nin bu bilgiyle Jarlaxle'a gitmeyeceğini biliyordu.</p>

  <p class="calibre1">Böylece Entreri, nefret ettiği o iki çetin kara elf için haberci çocuk rolü oynamıştı.</p>

  <p class="calibre1">Küreyi alıp Morik ile işini bitirmesi konusunda kendisine verilen emirler açık ve netti. Küreyi oradan uzaklaştırması ve uzakta, Calimport'ta olan kara elfleri çağırma sinyalini göndermesi için Rai-guy'm kendisine verdiği düdüğü öttürmesi gerekiyordu, ama Entreri'nin acelesi yoktu.</p>

  <p class="calibre1">Hem kendini korumaya çalışmaya cüret etmesi, hem de istenilen mücevherleri elde etmekteki başarısızlığı yüzünden Morik'i öldürmesi gerektiğini biliyordu. Elbette ki, Rai-guy ile Kimmuriel böyle bir cezayı talep edecekti. Entreri'nin artık yaptığı hareketleri mantığa dayandırması ve Morik'i koruması gerekliydi.</p>

  <p class="calibre1">* Ç.N. Unutulmuş Diyarlar'da ongun bir haftadır ve bir ay üç haftadan oluşur</p>

  <p class="calibre1">Şehirden birkaç kez geçmiş olduğu için ki buna, sadece bir iki gün önce yanında birkaç drowla birlikte yaptığı ve Morik'in büyü engelleyen nesnesini öğrendiği detaylı araştırma gezisi de dahildi Luskan'ı nispeten iyi biliyordu. Sokaklarda dolaşırken kısa süre sonra gaddar Esir Karnavalı'ndan yükselen haykırış ve tezahüratlan işitti. Açık bulvara arka taraftan girdiğinde, zavallı bir ahmağın bağırsakları, sanki uzun bir halatmış gibi çekilmekteydi. Entreri bu hadiseye hiç dikkat etmedi, bunun yerine işkenceye liderlik eden, keskin yüz hatlarına sahip, ufak tefek, cübbeli siluete odaklandı.</p>

  <p class="calibre1">Adam, kıvranan kurbana haykırdı, ona, çok geç olmadan, orada ve o anda suç ortaklarını ele vermesini söyledi. "Daha huzurlu bir öte yaşam şansını güvenceye al!" diye cıyakladı sulh yargıcı, ses tonu en az hiddetli, sert köşeli yüz hatları kadar keskin bir şekilde. "Şimdi! Ölmeden önce!"</p>

  <p class="calibre1">Adam sadece feryat etti. Entreri'ye öyle geliyordu ki, adam sulh yargıcının sözlerini anlamanın çok ötesinde bir noktadaydı.</p>

  <p class="calibre1">Adam kısa sürede öldü ve gösteri bitti. İnsanlar dağılıp bulvarı boşaltmaya başladılar, çoğu başlarını sallayıp gülümsüyor, Jharkheld'in bugünkü başarılı gösterisi hakkında heyecanlı yorumlar yapıyordu.</p>

  <p class="calibre1">Entreri'nin duyması gereken tek şey buydu.</p>

  <p class="calibre1">Gölgeden gölgeye geçerek, bulvarın arka tarafından, Esir Karnavalı sorumlularının karargahına ve kısa süre içinde kamu önünde işkenceyle yüzleşecek olan esirleri barındıran kuleye kadar sulh yargıcını takip etti.</p>

  <p class="calibre1">Morik'in küresini taşımaktaki bahtını düşündü, zira o küre kuleyi daha da iyi korumak için kiralanmış tüm büyücülere karşı ona koruma sağlıyordu. Bu da, yolunun üzerinde sadece nöbetçi askerler ve mekanik tuzaklar bırakıyordu.</p>

  <p class="calibre1">Ve Artemis Entreri ikisinden de korkmazdı.</p>

  <p class="calibre1">Güneş batı ufkunda kaybolurken Entreri kuleye girdi.</p>

  <p class="calibre1">"Çok fazla müttefikleri var," diye ısrar etti Rai-guy.</p>

  <p class="calibre1">"Hiç iz bırakmadan yok olacaklar," diye yanıtladı Jarlaxle, yüzünde kocaman bir gülümsemeyle. "Öylece yok olacaklar."</p>

  <p class="calibre1">Rai-guy inledi ve kafasını sağa sola salladı. Odanın öbür tarafındaki peluşlu koltuğunda, bir bacağını koltuğun minderh koluna atmış bir şekilde rahatça oturan Kimmuriel tavana bakıp gözlerini devirdi.</p>

  <p class="calibre1">"Benden şüphe duymaya devam mı ediyorsunuz?" diye sordu Jarlaxle. Ses tonu hafif ve masumaneydi, tehditkâr değildi. "Burada, Calimport'ta ve tüm yüzeyde şimdiye kadar başardığımız her şeyi bir düşünün. Derinsu da dahil olmak üzere, birçok büyük şehirde ajanlarımız var."</p>

  <p class="calibre1">"Başka şehirlerde kendimize ajan araştırıyoruz" diye düzeltti Rai-guy. "Şu anda faaliyet gösteren tek bir ajanımız var, o da şu Luskan'daki küçük haydut." Duraksayıp siyonisist ortağına baktı ve gülümsedi. "Muhtemelen."</p>

  <p class="calibre1">Kimmuriel, o anda Luskan'da faaliyet gösteren ikinci ajanlarını, yani Calimport'tan ayrıldığı hakkında Jarlaxle'ın hiçbir fikri olmadığı kişiyi düşününce kıkırdadı.</p>

  <p class="calibre1">"Diğerleri ise ön hazırlık aşamasında," diye devam etti Rai-guy. "Bazıları gelecek vaat ediyor, bazıları ise etmiyor, ama hiçbiri şu anda ajan unvanına layık değil."</p>

  <p class="calibre1">"Kısa süre içinde olacaklar, öyleyse," dedi Jarlaxle, rahat koltuğunda öne çıkarak. "Kısa süre içinde! Kısa süre içinde kâr getirecek ortaklar olacaklar ya da kendimize başkalarını bulacağız ki, açgözlü insanlar arasında bunu yapmak hiç de zor değildir. Calimport'taki duruma gelince... etrafınıza bir bakın Buraya gelmekle ne kadar akıllıca bir iş yaptığımızdan şüphe duyabilir misiniz? Mücevherler ve değerli taşlar su gibi akıyor, servetlerini Menzoberranzan'ın sınırlı zenginliğinin ötesine taşımak isteyen drow halkı için sağlam bir kapı bu."</p>

  <p class="calibre1">"Eğer Ched Nasad'taki evler, ekonomilerine karşı haksız kazanç sağladığımızı öğrenirse şanslıyız demektir," diye iğneleyici bir şekilde belirtti, öbür drow şehrinden oaln Rai-guy.</p>

  <p class="calibre1">Jarlaxle bu düşünceyle alay etti.</p>

  <p class="calibre1">"Calimport'un kârlı bir yer olduğunu inkâr edemem," diye devam etti büyücü teğmen, "yine de yüzeye yolculuğumuzu ilk planladığımızda hepimiz ani ve büyük kârlar getireceğim tasarlamıştık. Hepimiz bunun muhtemelen kısa bir iş gezisi olacağında hemfikir kalmış ve ilk kârlarımızı elde ettikten sonra, durumumuzu gözden geçirip sadece en iyi ticaret bağlantılarını ve ajanları geride bırakarak kendi yurdumuza geri dönmekle akıllık edeceğimizde uzlaşmıştık."</p>

  <p class="calibre1">"Öyleyse durumuzu gözden geçirmeliyiz ve ben de öyle yaptım," dedi Jarlaxle. "Yüzey faaliyetlerindeki potansiyeli hafife almış olduğumuz bana bariz gibi görünüyor. Büyüyelim! Büyüyelim, derim ben."</p>

  <p class="calibre1">Tekrar isteksiz ifadeler geldi. Kimmuriel, sanki Jarlaxle'ın önerdiği şeyi külliyen reddediyormuş gibi hâlâ tavana bakıyordu.</p>

  <p class="calibre1">"Tırmıkçılar ticaretimizi sadece bu yöreyle sınırlamamızı istiyor," diye hatırlattı Jarlaxle, "yine de egzotik malların yani Menzoberranzan'da çok rağbet görmesi muhtemel olan malların zanaatkârlarının birçoğu bu yörenin dışında."</p>

  <p class="calibre1">"O zaman Tırmıkçılar'la bir anlaşma yapalım, hiçbir ulaşımlarının olmadığı bu yeni ve kârlı pazara onları da dahil edelim," dedi Rai-guy. İş konusundaki prensipleri için her zaman "karşılıklı kâr" sözlerini kullanmaya çalışan fırsatçı paralı asker grubu Bregan D'aerthe'nin tarihi göz önünde tutulduğunda, bu mükemmel bir şekilde mantıklı bir öneriydi.</p>

  <p class="calibre1">"Onlar sivilcelerden ibaret," diye yanıtladı Jarlaxle, baş ve işaret parmağını havaya uzatıp sanki istenmeyen bir sivilceyi sıkıyormuş gibi yaptı. "Öylece ortadan kaybolacaklar."</p>

  <p class="calibre1">"Sandığın kadar kolay bir iş değil," diye dişi bir ses geldi kapı eşiğinden ve üç drow dönüp baktıklarında, güzel bacağını gözler önüne serecek bir yırtmaca sahip uzun bir gece elbisesi giymiş olan Sharlotta Vespers'm odaya süzüldüğünü gördüler. "Tırmıkçılar, örgüt bağlantılarını uzaklara ve geniş bir alana yaymış olmalarıyla övünür. Tüm evlerini ve bilinen tüm ajanlarını, hatta o ajanlarla iş yapan tüm insanları yok edebilirsiniz, ama yine de geriye görgü tanıkları kalır."</p>

  <p class="calibre1">"Kim ne yapabilir?" diye sordu Jarlaxle, ama hâlâ gülümsüyor, hatta kadının yanına gelip onunla birlikte oturması için koltuğuna hafifçe vuruyordu. Kadın drowun yanma gitti ve samimi bir şekilde ona sokuldu.</p>

  <p class="calibre1">Bu görüntü Rai-guy'ın tekrar Kimmuriel'e bakmasına neden oldu. İkisi de Jarlaxle'ın bu insan kadınla, yani eski Basadoni Loncası'nın Entreri'den sonra en güçlü kahntısıyla yatağa girdiğini biliyor ve ikisi de bu düşünceden hiç hoşlanmıyordu. Sharlotta, bir insana göre oldukça kurnaz biriydi, hatta neredeyse drow toplumunda kabul görebilecek kadar kurnazdı. Hatta drow lisanına hakim olmuştu ve şimdi de kara elflerin sessiz lisanının karmaşık el işaretleri üzerine çalışıyordu. Rai-guy ondan tiksiniyordu ve Kimmuriel de onu ilginç biri olarak görse bile, o tehlikeli tavsiyelerini Jarlaxle'ın kulağına fısıldaması fikrinden hiç hoşlanmıyordu.</p>

  <p class="calibre1">Fakat bu mesele konusunda, ikisine de Sharlotta kendi taraflarındaymış gibi geldi ve bu sefer çoğunlukla yaptıklarını yapmayıp kadının sözünü kesmediler.</p>

  <p class="calibre1">"Diğer tüm loncalara haberi yayacak olan tanıklar," diye açıkladı Sharlotta, "onlar da Calimshan'm daha büyük güçlerini haberdar eder. Tırmıkçı Loncası'nın yok edilmesi, Calimport'a gerçekten büyük bir gücün gizlice gelmiş olduğunu ima eder."</p>

  <p class="calibre1">"Ki geldi de," dedi Jarlaxle sırıtarak.</p>

  <p class="calibre1">"Ki onun en büyük gücü gizli kalmasında yatıyor," diye yanıtladı Sharlotta.</p>

  <p class="calibre1">Jarlaxle onu kucağından itip düşürdü ve kadın kaba bir şekilde kıç üstü oturmamak için güzel bacaklarını vücudunun altına yerleştirmekte hızlı davranmak zorunda kaldı.</p>

  <p class="calibre1">Derken paralı asker lideri de ayağa kalkıp sanki kadının düşüncesi hiç önemli değilmiş gibi Sharlotta'mn yanından hışımla geçti ve daha önemli olan teğmenlerine yaklaştı. "Bregan D'aerthe'nin yüzeydeki rolünün ihracat ve ithalattan ibaret olacağını düşünmüştüm," diye açıkladı. "Bunu kolayca başardık. Artık insanların hakim olduğu toplumların aslını ve onların zayıflıklarını görebiliyorum. Daha ileri gidebiliriz daha ileri gitmeliyiz."</p>

  <p class="calibre1">"Fetih mi?" diye tatsızca, iğneleyici bir sesle sordu Rai-guy.</p>

  <p class="calibre1">"Baenre'nin Mithril Salonu'na yapmaya kalktığı gibi değil," diye hevesle açıkladı Jarlaxle. "Daha çok bir sömürü durumu." Yüzünde yine o gaddar gülümseme belirdi. "Oynayacak olanlar için."</p>

  <p class="calibre1">"Ya öylece ortadan kaybolmayacak olanlar?" Rai-guy'in iğnelemesi, gülümsemesi daha da büyüyen Jarlaxle'a etki etmemiş gibiydi.</p>

  <p class="calibre1">"Evvelsi gün bir Tırmıkçı casusunu katletmediniz mi?" diye sordu Jarlaxle.</p>

  <p class="calibre1">"Gizliliğimizi korumak ile sınırlarımızı genişletmek arasında derin bir fark var," diye yanıtladı büyücü.</p>

  <p class="calibre1">"Kelime oyunu," dedi Jarlaxle kahkaha atarak. "Sadece kelime oyunu."</p>

  <p class="calibre1">Onun arkasında duran Sharlotta Vespers dudağını ısırıp kafasını sağa sola salladı, yeni bulduğu kazanç kapısının büyük ve tehlikeli bir hata yapmak üzere olduğundan korkuyordu.</p>

  <p class="calibre1">«&gt;§*•&lt;*?&gt;</p>

  <p class="calibre1">Entreri, pek uzakta olmayan bir ara sokakta durmuş, kuleden gelen haykırışları ve velveleyi dinlemekteydi. İçeri girdiğinde ilk olarak, son derece nahoş bir esiri serbest bırakmak için alt katlara indi. Adamı, zindanların arkasındaki açık tünellere götürüp nispeten güvence altına aldığında, yukarı çıkıp ilk kata geldi. Meşaleyle aydınlanmış, gölgeli koridorlar arasında sessiz ve temkinli bir şekilde ilerleyerek tekrar yukarı çıktı.</p>

  <p class="calibre1">Jharkheld'in odasını bulmak gayet kolay olmuştu.</p>

  <p class="calibre1">Kapı kilitli bile değildi.</p>

  <p class="calibre1">Artemis Entreri, sulh yargıcının Esir Karnavalı ndaki marifetlerini görmemiş olsaydı, Morik konusunda onunla uzlaşmaya çalışabilirdi. Artık Morik'in görevini bitirip mücevherleri temin etmesi için yol açıktı.</p>

  <p class="calibre1">Entreri, kaçan esirin, yani zavallı Jharkheld'i katlettiği bariz olacak olan kişinin, tünellerden oluşan labirentte yakalanıp yakalanmadığını merak etti. Adam ne büyük bir azaba düşecekti. Entreri'nin yüzünde çarpık bir sırıtış belirdi, zira o sefil herifi kendi çıkarı için kullanmak konusunda hiç suçluluk duymuyordu. Ne de olsa, ahmak herifin daha akıllıca hareket etmesi gerekirdi. Bir kişi, hiç istenmeden onu kurtarmak için kendini bariz bir tehlikeye atarak neden hapishaneye gelsindi ki? Entreri onu zincirlerinden azat ederken neden ona tek bir soru dahi sormamıştı? Eğer hayatta kalmayı hak edecek kadar zekiyse, neden Entreri'yi yakalamaya, hiç istemediği ve hiç tanımadığı kurtarıcısını zincire vurarak cellatla yüzleşmek üzere kendi yerine geçirmeye çalışmamıştı? Bu zindanlara o kadar çok esir geliyordu ki, gardiyanlar muhtemelen bu değişimin farkına bile varmazdı.</p>

  <p class="calibre1">Öyleyse, serseri kendi kaderini kabul etmeliydi ve Entreri'ye sorulacak olursa, adam bunu kendi elleriyle hazırlamıştı. Elbette ki, serseri başka birinin onun kaçışına yardım ettiğini, bütün bunları sanki onun marifetiymiş gibi göstermek için komplo kurduğunu iddia edecekti.</p>

  <p class="calibre1">Esir Karnavalı böyle mazeretleri hiç umursamazdı.</p>

  <p class="calibre1">Artemis Entreri de öyle.</p>

  <p class="calibre1">Bu düşünceleri aklından uzaklaştırdı, yalnız olduğundan emin olmak için etrafına bakındı ve büyüyü bozan küreyi arka sokağın bir köşesine yerleştirdi. Biraz ilerledi ve düdüğü çaldı. Derken bu işin nasıl yürüyeceğini merak etti. Her şeye rağmen onu Calimport'a geri götürmek için büyüye ihtiyaç duyulacaktı, fakat : eğer yanına küreyi de alırsa bu nasıl mümkün olabilirdi? Kürenin tılsımı, nakil büyüsü girişimini bozmaz mıydı?</p>

  <p class="calibre1">Yanında mavi ışıktan bir perde belirdi. Bunun büyülü bir kapı ve Rai-guy'ın değil, daha ziyade Kimmuriel Oblodra'nın işi olduğunu biliyordu. 'Demek buymuş,' diye düşündü. 'Galiba küre siyonisistlere karşı işe yaramıyor.'</p>

  <p class="calibre1">Ya da belki de yarardı. Bu düşünce, normalde soğukkanlı olan ve nesneyi yerden almak için ilerleyen Entreri'yi derin bir telaşa sürükledi. Eğer küre Kimmuriel'in boyut çarpıtmasını bir şekilde etkilerse ne olurdu? Kendini yanlış bir mekanda hatta, belki de başka bir varlık düzleminde bulabilir miydi?</p>

  <p class="calibre1">Entreri bu düşünceyi de aklından uzaklaştırdı. Büyülü küreler olsun olmasın, drowlarla iş yaparken hayat zaten tehlikeliydi. İzleyen gözlerin karanlık sokakta hareketini algılamakta güçlük çekeceği şekilde küreyi kurnazca cebine indirmeye dikkat etti, sonra hızla boyut kapısına ilerleyip derin bir nefes aldı ve kapıdan geçti.</p>

  <p class="calibre1">Başı dönmüş bir halde, dengesini korumak için büyük bir çaba sarfederek, yüzlerce ve yüzlerce mil ötede, Calimport'ta bulunan loncanın özel büyü dairelerine çıkıverdi.</p>

  <p class="calibre1">Karşısında Rai-guy ile Kimmuriel durmuş, ona dik dik i bakıyorlardı.</p>

  <p class="calibre1">"Mücevherler?" diye sordu Rai-guy, Entreri'nin çok iyi olmamakla beraber anladığı drow lisanında.</p>

  <p class="calibre1">"Az kaldı," diye yanıtladı kiralık katil, Derin Drow Dili'ne olan zayıf hakimiyetiyle. "Bir sorun vardı."</p>

  <p class="calibre1">İki kara elf de beyaz kaşlarını şaşkınlıkla kaldırdı.</p>

  <p class="calibre1">" Vardı" diye vurgu yaptı Entreri. "Morik pek yakında mücevherleri alacak."</p>

  <p class="calibre1">"Öyleyse Morik yaşıyor," diye kasıtlı bir şekilde belirtti Kimmuriel. "Bizden saklanma, girişimlerine ne oldu peki?"</p>

  <p class="calibre1">"Daha ziyade buna, onu dışarıdan gelecek tüm etkilerden tecrit etmek için yerel sulh yargıçlarının yaptığı girişimler, diyebiliriz," diye yalan söyledi Entreri. "Yerel sulh yargıçlarından birinin," diye derhal düzeltti, drowların yüzünün buruştuğunu görünce. "Sorun çözüldü."</p>

  <p class="calibre1">İki drow da memnun görünmüyordu, ama ikisi de açıktan açığa şikayet etmedi.</p>

  <p class="calibre1">"Yani bu yerel sulh yargıcı Morik'in odasını dışarıdan gelecek girişimlere karşı mühürlemiş mi diyorsun?" diye sordu Rai-guy.</p>

  <p class="calibre1">"Ayrıca diğer tüm büyülere karşı," diye yanıtladı Entreri.</p>

  <p class="calibre1">"Sorun halledildi."</p>

  <p class="calibre1">"Küreyle mi?" diye ekledi Kimmuriel.</p>

  <p class="calibre1">"Küreyi Morik satın aldı," diye belirtti Rai-guy, gözlerini kısarak.</p>

  <p class="calibre1">"Görünüşe bakılırsa, ne satın aldığını bilmiyordu," dedi Entreri sakince, hiç endişelenmeden, zira numarasının işe yaradığını fark etmişti.</p>

  <p class="calibre1">Rai-guy ile Kimmuriel elbette ki, bunun herhangi bir düşük seviyeli memurun değil de Morik'in başının altından çıktığından şüphelenmeye devam edeceklerdi. Entreri'nin gerçekleri kendi ihtiyaçlarına göre çarpıttığından da kuşkulanacaklardı, ama kiralık katil onlara en azından Jarlaxle'ın gazabını uyandırmadan harekete geçebilecekleri kadar açık bir bilgi vermemişti.</p>

  <p class="calibre1">Yine, güvenliğinin neredeyse tamamen paralı asker liderine bağlı olduğunu fark etmek Entreri'nin hiç hoşuna gitmemişti.</p>

  <p class="calibre1">Bağımlı olmayı sevmiyor, bu sözü zayıflıkla eş değer tutuyordu.</p>

  <p class="calibre1">Durumu tersine çevirmeliydi.</p>

  <p class="calibre1">"Küre sende," diye belirtti Rai-guy, narin ve aldatıcı derecede zarif olan elini uzatarak.</p>

  <p class="calibre1">"Sizden çok benim işime yarar," diye yanıtlamaya cüret etti kiralık katil ve bu sözleri iki kara elfi şaşkına çevirdi.</p>

  <p class="calibre1">Fakat Entreri, daha cümlesini tamamlayamadan cebinin içinde bir karıncalanma hissetti. Bir elini kürenin üzerine koydu ve hassas parmaklarıyla tılsımlı nesnenin derinlerinden gelen titreşimleri hissetti. Entreri'nin bakışları Kimmuriel üzerinde odaklandı.</p>

  <p class="calibre1">Drow, derin bir yoğunlaşma içinde, gözleri kapalı duruyordu.</p>

  <p class="calibre1">Entreri işte o zaman anladı. Kürenin tılsımı, Kimmuriel'in çetin zihin güçlerine karşı hiçbir etki doğurmayacaktı ve Entreri daha evvel bu siyonik numarayı görmüştü. Kimmuriel, kürenin içindeki gizli enerjiye uzanıyor ve onu infilak seviyesine doğru itiyordu.</p>

  <p class="calibre1">Entreri en son ana kadar bekleyip küreyi Kimmuriel'in suratına fırlatma fikriyle neşelendi. O rezil drowun kendi kazdığı kuyuya düşmesinden ne büyük bir zevk alırdı!</p>

  <p class="calibre1">Kimmuriel elini şöyle bir savurdu ve odadan, neredeyse terk edilmiş olan toz toprak içindeki sokağa açılan bir boyut geçidi oluşturdu. Bu geçit, kürenin geçebileceği genişlikteydi, ama Entreri'nin öteki tarafa erişimine izin vermeyecek kadar küçüktü.</p>

  <p class="calibre1">Entreri enerjinin gittikçe arttığını hissetti... titreşimler artık hiç de hafif değildi. Yine de yerini koruyup Kimmuriel'e baktı sadece dik dik bakıp bekledi ve drowa hiç korkmadığını gösterdi.</p>

  <p class="calibre1">Aslında bu bir irade çatışması değildi. Entreri'nin cebinde git gide büyüyen, infilak etmeye hazır bir enerji vardı ve Kimmuriel, Entreri'nin etrafa saçılan kanlarının üzerine bulaşmasından gayrı, bu olaydan etkilenmeyecek kadar uzaktaydı. Kiralık katil, küreyi Kimmuriel'in suratına fırlatmayı tekrar düşündü, ama bunun ne kadar beyhude olduğunu anladı.</p>

  <p class="calibre1">Kimmuriel, kürenin içindeki gizli enerjiyi uyarmayı bırakır ve tıpkı bir meşaleyi suya sokup alevini söndürmek kadar kesin bir şekilde patlamayı engellerdi. Entreri, Rai-guy ile Kimmuriel'e, kendisini tamamen ortadan kaldırmaları için ihtiyaç duydukları mazereti sunmuş olurdu. Jarlaxle buna kızabilirdi, ama onların kendilerini savunma hakkına karşı çıkamaz, çıkmazdı.</p>

  <p class="calibre1">Artemis Entreri böyle bir savaş için hazır değildi.</p>

  <p class="calibre1">Henüz değil.</p>

  <p class="calibre1">Küreyi açık boyut geçidinden dışarı fırlattı ve yarım saniye sonra patlayıp toza dönüştüğünü gördü.</p>

  <p class="calibre1">Büyülü geçit ortadan kayboldu.</p>

  <p class="calibre1">"Tehlikeli oyunlar oynuyorsun," diye belirtti Rai-guy.</p>

  <p class="calibre1">"Patlamayı hazırlayan kişi senin drow dostundu," diye kayıtsızca belirtti Entreri</p>

  <p class="calibre1">"Bundan söz etmiyorum," diye çıkıştı büyücü. "Sizin halkınız arasında yaygın bir söz vardır: 'Bir adamın işini yapmak için bir çocuğu yollamak ahmaklıktır.' Bizde de buna benzer bir tabir vardır: 'Bir drowun işini yapmak için bir insanı yollamak <span class="calibre2">ahm</span>aklıktır.' "</p>

  <p class="calibre1">Hiçbir cevabı olmayan Entreri ona dik dik baktı. İçinde bulunduğu bu durum, tıpkı Menzoberranzan'da kapana kısılıp kaldığı, yirmi bin kara elfin arasındayken, her ne kadar iyi olursa olsun, sanatını her ne kadar mükemmel sergilerse sergilesin, toplumun gözünde yirmi binden sonraki birinci kişi olarak görüleceğini bildiği zamana benzemeye başlamıştı.</p>

  <p class="calibre1">Rai-guy ile Kimmuriel kendi aralarında birkaç cümle sarfettiler. Bunların bazıları kaba, bazıları inceydi, ama hepsi de Entreri'ye</p>

  <p class="calibre1">atılan laflardı.</p>

  <p class="calibre1">Kiralık katil bütün bunları yuttu ve hiçbir şey söylemedi, çünkü hiçbir şey söyleyemezdi. Dallabad Vahası'nı ve özel bir kılıç-kolçak terkibini düşünmeye devam etti.</p>

  <p class="calibre1">Onların aşağılayıcı sözlerini kabul etti, çünkü bunu yapmak zorundaydı.</p>

  <p class="calibre1">Şimdilik.</p>

  <p class="calibre1">BÖLÜM 4 BİRÇOK YERE GİDEN BİRÇOK YOL</p>

  <p class="calibre1"></p>

  <p>Entreri kapı eşiğinde durmuş, odanın içinde gerçekleşen monologu büyük bir ilgiyle dinliyordu. Bu söylevi bölük pörçük anlayabiliyordu. Jarlaxle drow lisanında hızlı ve heyecanlı bir şekilde konuşuyordu, Entreri ise Derin Drow kelime dağarcığının sınırlı olmasının yanı sıra, bu mesafeden her kelimeyi işitemiyordu.</p>

  <p class="calibre1"></p>

  <p class="calibre1">"Önümüzde kalmayacaklar, çünkü çok hızlı hareket ediyoruz, diye belirtti paralı asker lideri. Entreri bu cümlenin her kelimesini duyup telaffuz edebildi, zira sanki Jarlaxle birini yüreklendiriyormuş gibiydi. "Evet, sokak sokak düşecekler. İkimizin birleşimine karşı kim ayakta durabilir?'</p>

  <p class="calibre1">"İkimizin birleşimi mi?" diye sessizce tekrarladı kiralık katıl, doğru telaffuz ettiğinden emin olmak için drowca kelimeyi ust üste tekrarlayarak. Biz mi? Jarlaxle, Entreri'yle, hatta Basadonı Loncası'ndan arta kalanlarla olan ittifakından söz ediyor olamazdı. Bregan D'aerthe'nin gücüyle <sup class="calibre3">A</sup>yaslandığında, bunlar sadece ufak ilavelerden ibaretti. Öyleyse Jarlaxle, Entreri'nin haberi olmadan yeni bir anlaşma mı yapmıştı? Bir paşayla veya belki de daha büyük bir güçle bir işbirliği mi kurmuştu?</p>

  <p class="calibre1">Kiralık katil daha da sokularak, özellikle herhangi bir iblisin veya şeytanın ya da belki de illithidin ismini duyabilmek için kulağını dört açtı. Üçünden herhangi birinin düşüncesiyle tüyleri ürpenyordu. İblisler, herhangi bir ittifaka faydalı olamayacak kadar sağı solu belirsiz ve vahşi yaratıklardı. Her zaman, ittifakın kazancını düşünmeksizin, kendi özel ihtiyaçlarına hizmet eden şeyleri yaparlardı. Şeytanlar daha kolay tahmin edilebilir nitelikteydi fazlasıyla tahmin edilebilir nitelikte. Dünyaya hiyerarşik bir açıdan bakarlardı ve kendilerini kaçınılmaz bir şekilde bu yığının en tepesinde görürlerdi.</p>

  <p class="calibre1">Yine de, aklına gelen üçüncü düşünceden, yani işin içinde bir illithidin olması ihtimalindense, Entreri neredeyse Jarlaxle'ın kudretli bir iblisin adını söylemesini umut edecekti. Entreri, Menzoberranzan'da geçirdiği zaman zarfında illithidlerle iş yapmak zorunda kalmıştı ne de olsa, zihin yüzücüler drow şehrindeki hayatın kaçınılmaz bir parçasıydı ve bir daha o şişkin kafalı, rezil yaratıklardan birini görmeyi hiç mi hiç istemiyordu.</p>

  <p class="calibre1">Biraz daha dinledi ve ona sanki Jarlaxle sakinleşip koltuğunda daha rahat oturur olmuş gibi geldi. Paralı asker lideri hâlâ konuşuyor, Tırmıkçılar'ın yaklaşan yıkımı hakkında kendi kendine mırıldanıyordu ki, Entreri odaya daldı.</p>

  <p class="calibre1">"Yalnız mısın?" diye sordu kiralık katil masumane bir tavırla. "Sesler duyduğumu sandım."</p>

  <p class="calibre1">Jarlaxle'ın bugün büyülü göz yamasını takmamış olduğunu görünce rahatladı, zira bu durumda, drowun az önce bir illithidle karşılaşmış olması veya daha sonra karşılaşacak olması pek muhtemel değildi. Göz yaması zihin büyüsüne karşı korunma sağlıyordu ve bütün dünyada bu konuda korkunç zihin yüzücülerden daha başarılı bir ırk yoktu.</p>

  <p class="calibre1">"Bazı meseleleri hale yola koyuyordum," diye açıkladı Jarlaxle ve yüzeyin Ortak Lisanı'nı da tıpkı kendi ana dilini konuştuğu kadar akıcı bir şekilde konuşuyordu. "Olup biten o kadar çok şey var ki."</p>

  <p class="calibre1">"Çoğunlukla tehlike," diye yanıtladı Entreri.</p>

  <p class="calibre1">"Bazıları için," dedi Jarlaxle kıs kıs gülerek.</p>

  <p class="calibre1">Entreri ona şüpheyle baktı.</p>

  <p class="calibre1">"Tırmıkçılar'ın bizim gücümüzle boy ölçüşebileceğine inanmıyorsun herhalde?" diye sordu paralı asker lideri, gördüklerine inanamamış bir halde.</p>

  <p class="calibre1">"Açıktan açığa savaşta değil," diye yanıtladı Entreri, "ama yıllardır onların durumu böyledir zaten. Kılıç kılıca çarpışmada birçoğuyla boy ölçüşemedikleri halde hayatta kalmanın bir yolunu buldular."</p>

  <p class="calibre1">"Çünkü talihlilerdi."</p>

  <p class="calibre1">"Çünkü daha büyük güçlerle karmaşık bağları var," diye düzeltti Entreri. "Eğer bir dev tarafından korunuyorsa, bir adamın fiziksel olarak güçlü olması gerekmez."</p>

  <p class="calibre1">"Tabii dev onun rakibiyle daha sıkı bir dostluk kurmadıysa, diye ekledi Jarlaxle. "Devler de güvenilmez olmalarıyla tanınır</p>

  <p class="calibre1">"Bu işi Calimport'un yüksek lordlanyla mı planladın?" diye sordu Entreri, hiç de ikna olmamış bir halde. "Kiminle ve neden o görüşmeye ben de dahil edilmedim?"</p>

  <p class="calibre1">Jarlaxle hiçbir ipucu vermeden omuz silkti.</p>

  <p class="calibre1">"İmkânsız" diye karar verdi Entreri. "Birini ya da birden fazlasını tehdit etmiş olsan bile, Tırmıkçılar, onların aleyhine böyle bir hilenin başarılı olamayacağı kadar uzun bir suredir Calimshan'ın güç ağında mevcut ve fazlasıyla köklü. Onları dıger müttefiklere karşı koruyacak müttefikleri var. Jarlaxle ile Bregan D'aerthe'nin dahi, Tırmıkçılar'in imhası gibi, yörenin güç yapısını aniden değiştirip dengesiz bir hale getirecek olan bir hadiseye karşı çıkacak muhalefeti bertaraf etmiş olması mümkün değil."</p>

  <p>"Belki de, şimdiye kadar Calimport'a gelmiş en güçlü varlıkla ittifak kurmuşumdur," dedi Jarlaxle dramatik ve alışıldığı üzere, muammalı bir şekilde.</p>

  <p class="calibre1"></p>

  <p class="calibre1">Entreri karanlık gözlerini kısıp hayrete şayan drowa baktı ve bu alışılmadık tavrın ne gibi bir sonucun habercisi olabileceği hakkında bir ipucu, herhangi bir ipucu aradı. Jarlaxle sık sık ustu kapalı konuşur, her zaman gizemli davranırdı ve kendisine daha büyük güç veya kâr getirebilecek fırsatlara sıkı sıkıya sarılmaya her zaman hazırdı. Fakat yine de, yanlış giden bir şeyler var gibiydi Entreri'ye göre, pek yakında Tırmıkçılar'a yapacakları saldırı büyük bir hataydı, ki bu da efsanevi Jarlaxle'ın asla yapmadığı bir şeydi. Hal böyleyken, kurnaz drowun hakikaten de güçlü bir bağlandı veya müttefik bulduğu, ya da mevcut durum hakkında daha derin bir bilgiye sahip olduğu barız gibi görünüyordu. Entreri işte bundan şüpheliydi, zira Calımport sokaklarında en iyi bağlantılara sahip olan kişi Jarlaxle değil, kendisiydi.</p>

  <p class="calibre1">Fakat ihtimallerden biri geçerli dahi olsa, Entreri ye pek doğru değilmiş gibi gelen bir şeyler vardı. Jarlaxle kibirli ve kendini beğenmişti elbette ki öyleydi! ama bundan önce hiç bu kadar kendinden emin görünmemişti, özellikle de bunun kadar tehlikeli olabilecek bir durum içindeyken.</p>

  <p class="calibre1">Entreri, Tırmıkçılar'ın kaçınılmaz çöküşünün ötesine baktığında ise, durum çok daha tehlikeli görünüyordu. Kara elflerin ölümcül gücünü gayet iyi biliyordu ve Bregan D'aerthe'nin rakip loncanın tüm fertlerini katledeceğini biliyordu, ama bu zaferin birçok kesinlikle, Jarlaxle'ın bu kadar rahat olmasına imkan vermeyecek kadar çok sonucu vardı.</p>

  <p class="calibre1">"Bu konuda oynayacağın rol belirlendi mi?" diye sordu Jarlaxle.</p>

  <p class="calibre1">"Rolüm yok," diye yanıtladı Entreri ve ses tonu, buna gerçekten memnun olduğu konusunda hiçbir şüphe bırakmadı. "Rai-guy ile Kimmuriel beni neredeyse bir kenara attılar."</p>

  <p class="calibre1">Jarlaxle yüksek sesle güldü, zira bu açıklamanın ardındaki geçek yani Entreri'nin kendi isteğiyle bir kenara atıldığı barizdi.</p>

  <p class="calibre1">Entreri ona dik dik baktı ve hiç gülümsemedi. Jarlaxle içine daldığı tehlikenin, onu ve tüm Bregan D'aerthe'yi Menzoberranzan adındaki karanlık deliklerine kaçmak zorunda bırakması muhtemel olan felaket olasılığına gebe durumun farkında olmalıydı. 'Belki de sebebi budur,' diye düşündü kiralık katil. 'Belki Jarlaxle yurdunu özlemiştir ve bu hareketi kurnazca tasarlamıştır.' Bunun düşüncesi bile Entreri'nin yüzünü buruşturmasına yetti. Jarlaxle, onu oraya geri sürüklemektense, hemen oracıkta öldürseydi daha iyiydi.</p>

  <p class="calibre1">Belki de Entreri, tıpkı Morik'in Luskan'da olduğu gibi, bir casus olarak atanacaktı. 'Hayır,' diye karar verdi kiralık katil, 'bu yeterli olmaz.' Calimport, Luskan'dan çok daha tehlikeli bir yerdi ve eğer Bregan D'aerthe'nin gücü bertaraf edilirse, böyle bir riske girmezdi. Geride çok sayıda kudretli düşman bırakmış olurdu.</p>

  <p class="calibre1">"Yakında başlayacak, tabii eğer çoktan başlamadıysa," diye belirtti Jarlaxle. "Dolayısıyla da yakında sona erecek."</p>

  <p class="calibre1">'İnandığından daha da yakında,' diye düşündü Entreri, ama sessizliğini korudu. O, dikkatle hesap yaparak, her adımın ve her sözün ardındaki sonuçları titizlikle tartarak hayatta kalan bir adamdı. Jarlaxle'ın kendisiyle eş bir ruha sahip olduğunu biliyordu, ama bu gerçekle, hemen o gece yapılacak olan hareketi bağdaştıramıyordu, ki o hareket, her ne açıdan bakılırsa bakılsın, büyük ve gereksiz bir kumarmış gibi görünüyordu.</p>

  <p class="calibre1">Jarlaxle onun bilmediği ne biliyordu?</p>

  <p class="calibre1">Hiç kimse, el merdiveninden Calimport'un lağımlarına inen Sharlotta Vespers kadar olduğu mekana aykırı görünemezdi. Alamet-i farikası olan uzun gece elbisesini giymişti, saçlan her zamanki gibi muntazaman yapılmıştı, egzotik çehresinde, kahverengi badem gözlerini belirginleştirecek bir makyaj vardı. Yine de oradayken yuvasındaymış gibi görünüyordu ve onu tanıyanlar kadını orada bulduklarına hiç şaşırmazlardı.</p>

  <p class="calibre1">Özellikle de savaşlordu refakatçilerini hesaba katacak olurlarsa. "Yukarıdan ne haber var?" diye sordu Rai-guy, drow lisanında ve hızlı konuşarak. Büyücü, Sharlotta konusundaki şüphelerine rağmen, kadının bu lisana bu kadar çabuk hakimiyet sağlamasından etkilenmişti.</p>

  <p class="calibre1">"Gerginlik var," diye yanıtladı Sharlotta. "Bu gece birçok loncanın kapısı sıkı sıkıya kapanmış. Bakır Ante bile içeri müşteri kabul etmiyor ki bu da, emsali görülmemiş bir hadise. Sokaklar bir şeyler döndüğünün farkında."</p>

  <p class="calibre1">Rai-guy, Kimmuriel'e rahatsız bir bakış attı. Daha az evvel ikisi, planlarının çoğunlukla gizlilik ve gafil avlamaya dayandığı, geride pek az şahit bırakmak için Basadoni Loncası ve Bregan D'aerthe birliklerinin neredeyse aynı anda hedeflerine ulaşmaları gerektiği konusunda hemfikir olmuşlardı.</p>

  <p class="calibre1">Burası Menzoberranzan'a ne kadar da çok benziyordu! Drow şehrinde, başka bir evi yok etmeye çıkan bir ev ki bu da hiç alışılmadık bir hadise değildi başarıyı sadece yapılan savaşın sonucuyla değil, aynı zamanda ihanete kanıt teşkil edecek olan güvenilir şahitlerin ortada kalıp kalmamasıyla ölçerdi. Savaşı hangi evin başlattığını drow şehrindeki herkes şüphesiz bir şekilde bilse bile, harekete geçmeyi gerektiren deliller yadsınamaz nitelikte olmadıkça hiçbir şey yapılmazdı.</p>

  <p class="calibre1">'Ama burası Menzoberranzan değil,' diye kendine hatırlattı Rai-guy. Burada, şüphe soruşturmaya davetiye çıkarırdı. Drow şehrinde ise şüphe, eğer reddedilemez bir delil yoksa sadece sessiz övgülere yol verirdi.</p>

  <p class="calibre1">"Savaşçılarımız yerlerini aldı," diye belirtti Kimmuriel.</p>

  <p class="calibre1">"Drowlar lonca binalarının altında, savunmayı yarıp geçecek güçteki birlikler halinde bekliyor. Basadoni askerleri ise üç ana binayı kuşatmış durumda. İş hızlı bitecek, zira aşağıdan gelecek saldırıyı beklemiyorlar."</p>

  <p class="calibre1">Ortağı durumu detaylı bir şekilde anlatırken, Rai-guy bakışlarını Sharlotta'nın üzerinde tuttu ve kadının kaşlarının hafifçe kalktığını gözden kaçırmadı. Yoksa Bregan D'aerthe ihanete mi uğramıştı? Yoksa Tırmıkçılar, aşağıdan gelecek saldırıya karşı savunmalarını hazırlıyor muydu?</p>

  <p class="calibre1">"Ajanlar tecrit edildi mi?" diye Sharlotta'yı sıkıştırdı drow büyücü, saldırının ilk etabından, yani sokaklardaki Tırmıkçı casuslarıyla yapılan savaşlardan daha doğrusu, onların katlinden söz ederek.</p>

  <p class="calibre1">"Ajanlar ortalıklarda yok," diye gerçekçi bir şekilde yanıtladı Sharlotta, ki ses tonu, bu sözlerin mânâsı düşünüldüğünde epey şaşırtıcı kaçmıştı.</p>

  <p class="calibre1">Rai-guy tekrar Kimmuriel'e baktı.</p>

  <p class="calibre1">"Her şey hazır," diye ona hatırlattı siyonisist.</p>

  <p class="calibre1">"Tüneller Keego'nun güruhuyla dolu," diye yanıtladı Rai-guy, eski bir drow atasözünü kullanarak. Bu atasözü, çok uzun zaman önce, kurnaz ve isyankâr bir köle olan Keego tarafından yönetilen ezici bir goblin güruhunun, küçük ve seyrek nüfuslu bir kara elf şehri tarafından katıksız bir şekilde yok edilişine gönderme niteliğindeydi. Drowlar, nispeten daha açık olan şehirde savaşmaktansa, goblinleri dar tünellerde gafil avlamak için yurtlarını terk etmişlerdi. O anki durum göz önünde bulundurularak basit bir şekilde tercüme edilecek olursa, Rai-guy'ın sözleri Kjmmuriel'in cümlesine cevap niteliğindeydi. Her şey hazırdı, ama yanlış savaşa girmek için.</p>

  <p class="calibre1">Sharlotta, büyücüye merakla baktı ve Rai-guy kadının kafasının karıştığını anladı, zira Tırmıkçılar'in binalarının altında bekleyen Bregan D'aerthe askerleri pek de "güruh" sayılmazdı.</p>

  <p class="calibre1">Elbette ki Rai-guy, Sharlotta'nın anlayıp anlayamamasını zerre kadar umursamıyordu.</p>

  <p class="calibre1">"Kayıp ajanların izini takip ettik mi?" diye sordu Rai-guy Sharlotta'ya. "Nereye kaçtıklarını biliyor muyuz?"</p>

  <p class="calibre1">"Muhtemelen lonca binalarına," diye yanıtladı kadın. "Bu gece sokakta pek az casus var."</p>

  <p class="calibre1">Bu durum da, çok fazla şeyin açık edildiğine dair hiç de hafif olmayan bir işaret niteliğindeydi. Onlara bizzat Sharlotta mı ihanet etmişti? Rai-guy onu hemen oracıkta sorguya çekme, her türlü insanın iradesini çabucak ve başarılı bir şekilde kıracak olan drow işkence tekniklerini kullanma dürtüsüne karşı mücadele verdi. Bunu yaparsa, Jarlaxle'a hesap vermek zorunda kalacağını biliyordu ve Rai-guy böyle bir savaş için hazır değildi... henüz değildi.</p>

  <p class="calibre1">Eğer o kritik anda saldırıyı iptal ederse Basadoni ve kara elf olmak üzere tüm savaşçılar kılıçlarında Tırmıkçı kanı olmadan geri dönerse Jarlaxle bundan hiç memnun kalmazdı. Drow lider, tüm teğmenlerinin itirazlarına rağmen bu fethi tamamlamaya kararlıydı.</p>

  <p class="calibre1">Rai-guy gözlerini kapatıp durumu mantık çerçevesinde gözden geçirdi ve daha güvenli bir uzlaşma noktası bulmaya çalıştı. Diğerlerinden çok uzakta olan bir Tırmıkçı binası vardı ve onun hafif donanımlı olması muhtemeldi. O binayı yok etmek, rakip loncanın yapısına ve etkinliğini zayıflatmaya pek yaramayacak olsa bile, belki de böyle bir fetih Jarlaxle'ın katliam açlığını yatıştırabilirdi.</p>

  <p class="calibre1">"Basadoni askerlerini geri çağır," diye emretti büyücü. "Geri çekilişlerinin görülmesine dikkat et bazılarına Bakır Ante ve diğer binalara girmelerini emret.</p>

  <p class="calibre1">"Bakır Ante'nin kapıları kapalı," diye ona hatırlattı Sharlotta. "Öyleyse açsınlar," diye talimat verdi Rai-guy. "Dwahvel Tiggerwillies'e, onun ve ufak tefek klanının bu gece ürküp saklanmasına gerek olmadığını söyle. Askerlerimiz sokaklarda aörünsün birleşmiş bir savaş kuvveti olarak değil, küçük gruplar halinde."</p>

  <p class="calibre1">"Bregan D'aerthe ne yapacak?" diye sordu Kimmuriel biraz tedirginlikle. Rai-guy, Jarlaxle'ın açık ve net emirlerini değiştirmiş olduğu gerçeği düşünülürse, onun gerektiği kadar tedirgin olmadığını fark etti.</p>

  <p class="calibre1">"Berg'inyon'u ve tüm büyü kullanıcılarımızı sekizinci mevziide konuşlandır," diye yanıtladı Rai-guy, saldırıya açık Tırmıkçı binasının altındaki lağımlardan söz ederek.</p>

  <p class="calibre1">Kimmuriel bu sözler üzerine beyaz kaşlarını kaldırdı. Yalnız başına duran o dış garnizondan bekleyebilecekleri en yüksek direnişi biliyorlardı ve orada zafer kazanmak için Berg'inyon ve daha fazla büyü kullanıcısına ihtiyaç varmış gibi görünmüyordu.</p>

  <p class="calibre1">"Sanki Baenre Evi'ne saldırıyormuşuz gibi eksiksiz ve dikkatli bir şekilde hareket etmeliyiz," diye emretti Rai-guy ve Kimmuriel'in kaşları daha da yükseldi. "Yeni planlan anlat ve gerekli olan tüm drow birliklerini saldırıyı gerçekleştirmeleri için yeniden konuşlandır."</p>

  <p class="calibre1">"Bu işi bitirmek için sadece kobold kölelerimizi çağırsak da olur," diye yanıtladı Kimmuriel alaycı bir şekilde.</p>

  <p class="calibre1">"Kobold ve insan yok," diye açıkladı Rai-guy, her sözünü üzerine basa basa söyleyerek. "Bu sadece drowlara düşen bir iş."</p>

  <p class="calibre1">Kimmuriel işte o zaman Rai-guy'ın ne düşündüğünü anlamış gibiydi, zira yüzünde çarpık bir gülümseme belirdi. Sharlotta'ya baktı, Rai-guy'a dönüp başıyla onayladı ve gözlerini kapadı.</p>

  <p class="calibre1">Zihinsel enerjisini kullanarak Berg'inyon'a ve diğer Bregan D'aerthe saha kumandanlarına erişti.</p>

  <p class="calibre1">Rai-guy bakışlarım tamamen Sharlotta'ya çevirdi. Kadının hakkını teslim etmek lazımdı; yüz ifadesi ve duruşu düşüncelerini açık etmiyordu. Yine de Rai-guy, kadının onun kendisinden veya başka bir Tırmıkçı muhbirinden şüphelenip şüphelenmediğini merak ettiğinden emindi.</p>

  <p class="calibre1">"Gücümüzün ezici olacağını söylemiştin," diye belirtti Sharlotta.</p>

  <p class="calibre1">"Bugünkü savaş için, belki," diye yanıtladı Rai-guy. "Akıllı bir hırsız, eğer ejderhayı uyandıracaksa yumurtayı çalmaz."</p>

  <p class="calibre1">Sharlotta ona bakmaya devam etti, Rai-guy aynı zamanda kadının merak etmeye de devam ettiğini biliyordu. Fazlasıyla zeki olan bu insan kadının suçlu olsun, olmasın aniden endişelenmiş olmasından zevk alıyordu. Merdivene döndü ve yukarı doğru bir adım attı.</p>

  <p class="calibre1">"Nereye gidiyorsun?" diye sordu Rai-guy.</p>

  <p class="calibre1">"Basadoni askerlerini geri çağırmaya," diye yanıtladı kadın, sanki bunun cevabının bariz olması gerekliymiş gibi.</p>

  <p class="calibre1">Rai-guy kafasını sağa sola salladı ve kadına aşağı inmesini işaret etti. "Emirleri Kimmuriel iletecek," dedi.</p>

  <p class="calibre1">Sharlotta bir an tereddüt etti Rai-guy bu şaşkınlık ve endişe anının tadını çıkarttı ama aşağı adımını atıp tekrar tünel zeminine indi.</p>

  <p class="calibre1">Berg'inyon planların değişimine inanamıyordu eğer Tırmıkçılar Loncası'nın büyük bir kısmı saldırıdan sağ kurtulacaksa, bu hücum hamlesinin ne mânâsı vardı ki? Menzoberranzan'da büyümüştü ve o anaerkil toplumda erkekler emirleri sorgusuz sualsiz kabul etmeyi öğrenirdi. İşte şimdi de Berg'inyon için durum böyleydi.</p>

  <p class="calibre1">Menzoberranzan'ın en büyük evinde, en iyi savaş taktikleriyle eğitim görmüştü ve şu anda emrinde görevleri için görünüş itibarıyla ezici nitelikte bir birlik vardı; görevleri ise küçük, saldırıya açık bir Tırmıkçı evini düşman sokaklardaki bir dış garnizonu yok etmekti. Planların değişiminden duyduğu kaygıya ve bu görevin amacını içten içe sorgulamasına rağmen, Berg'inyon Baenre'nin yüzünde hevesli bir gülümseme vardı.</p>

  <p class="calibre1">Sinsiler sinsisi olan drow gözcüler geri döndü. Sadece dakikalar önce, büyücüler tarafından açılan tünellerden geçip yukarıdaki eve sızmışlardı.</p>

  <p class="calibre1">Drow parmakları, sessiz el lisanında hızla hareket etti.</p>

  <p class="calibre1">Berg'inyon'un özgüveni güçlenirken, yalnızca bu hedefin seçilmesi konusundaki kafa karışıklığı da arttı. Yukandaki küçük evde sadece yirmi insan vardı ve içlerinden hiçbiri büyü kullanıcısı gibi görünmüyordu. Drow gözcülerin yargısına bakılırsa hepsi de sokak serserileri, yani elverişli gölgelerde gizlenerek hayatta kalan adamlardı.</p>

  <p class="calibre1">Bir kara elfin keskin gözleri karşısında saklanacak elverişli bir gölge olamazdı.</p>

  <p class="calibre1">Berg'inyon ile ordusunun, yukarıdaki evde neyle karşılaşacakları konusunda fazlasıyla bilgisi varken, evdeki insanlar altlarında gizlenen muazzam felaketten haberdar değildi.</p>

  <p class="calibre1">' Grup kumandanlarına tüm geri çekilme yollarını anlattınız mı?' diye sordu Berg'inyon, parmaklarıyla ve yüz ifadeleriyle. Geri çekilme sözünü sol eliyle şekillendirerek, düşmanlarının kaçması muhtemel olan bulvarları kastettiğini net bir şekilde belirtti.</p>

  <p class="calibre1">'Büyücüler ona göre yerlerini aldılar,' diye sessizce yanıtladı bir gözcü.</p>

  <p class="calibre1">'Öncü avcıların yönleri tayin edildi? diye ekledi diğeri.</p>

  <p class="calibre1">Berg'inyon başıyla onayladı, operasyona başlama işaretini verdi ve saldırı grubuna katılmak için ilerledi. Onun birliği, binaya en son giren grup olacaktı, ama üst kata giden en hızlı yolu yararak açacak olan da onlardı.</p>

  <p class="calibre1">Berg'inyon'un grubunda iki büyücü vardı. Bir tanesi gözlerini kapatmış, işareti nakletmeye hazır bir şekilde duruyordu. Diğeri ona göre yerini almış, gözlerini ve ellerini tavana doğru kaldırmıştı ve bir elinde bir tutam Karanlıkaltı selussi mantarı tohumu tutuyordu.</p>

  <p class="calibre1">' Vakit geldi,'' diye sihirli bir fısıltı duyuldu. Bu fısıltı, duvarlar arasından sızıp tüm drowların kulağına erişti.</p>

  <p class="calibre1">Tavana bakan büyü kullanıcısı büyüsüne başladı. Önce baş parmaklannı, sonra serçe parmaklarını birbirine değdirerek ve ellerini ileri geri, ileri geri hareket ettirerek, birleşen yarım daireler çizdi ve bir yandan sessizce büyü sözlerini mırıldandı.</p>

  <p class="calibre1">Büyüsünü daha çok bir tıslama gibi çıkan bir sözle bitirdi ve parmaklarıyla tavana doğru uzandı.</p>

  <p class="calibre1">Taştan tavanın o kısmı, sanki büyücü parmaklannı berrak suya batırmış gibi dalgalanmaya başladı. Büyücü saniyeler boyunca aynı şekilde durdu. Taş belli belirsiz bir karaltıya dönüşene kadar dalgalanma git gide arttı.</p>

  <p class="calibre1">Büyücünün üzerindeki taş kayboldu öylece yok oluverdi.</p>

  <p class="calibre1">Onun yerinde, yukarı doğru uzanıp birkaç metre boyunca taşın içinden geçen ve Tırmıkçı evinin zemin katına açılan bir koridor belirdi. Bahtsız tırmıkçılardan biri, topuğunu aniden ayağının</p>

  <p class="calibre1">altında beliren deliğin kenarına atmış ve şaşkınlığa uğramıştı. Dengesini korumaya çalışırken kollanyla büyük daireler çizdi. Drow savaşçılar deliğin altında yerlerini alıp yukarı sıçradılar. Doğuştan gelen drow levitasyon becerilerini kullanarak tek tek yukarı çıkmaya başladılar.</p>

  <p class="calibre1">Düşmek üzere olan Tırmıkçı'mn yanından yukan yükselen ilk kara elf, onu tuttu ve geriye doğru çekerek deliğin içine yuvarlandı. İnsan, kontrollü bir şekilde ayaklarının üzerine düşmeyi başardı, sonra dizlerini büktü ve sarsıntının etkisini azaltmak için yana doğru yuvarlandı. Aynı şekilde zarafetle hareket edip bir hançer çekerek ayağa kalktı.</p>

  <p class="calibre1">Etrafında olup biten şeyin aslını görünce beti benzi attı: lonca binasına kara elfler drowlar! yükseliyordu. Tırmıkçı'nın hayal bile edemeyeceği kadar keskin bir kılıç taşıyan, yakışıklı ve güçlü bir drow onunla yüzleşmişti.</p>

  <p class="calibre1">Adam belki de kara elfle uzlaşmaya çalışmış, ona teslim olmuştu, ama ağzı postunu kurtarmak için mantıklı bir şekilde çalışırken, katıksız bir dehşetle felç olan vücudu bunu başaramamıştı.</p>

  <p class="calibre1">Konuşurken hâlâ hançeri önünde tutuyordu ve Berg'inyon yüzey sakinlerinin dilini pek iyi anlamadığından, Tırmıkçı'nın niyetinin ne olduğunu kestirmesinin hiçbir yolu yoktu.</p>

  <p class="calibre1">Drowun durup bunu kestirmeye çalışmaya niyeti de yoktu.</p>

  <p class="calibre1">Kaliteli kılıcı ileri savrulup aşağı doğru kesme yaptı ve hançeri, onu tutan elle birlikte kopardı. Silahını hızla geri çekerek dengesini ve gücünü topladıktan sonra kılıcı tekrar savurdu. Kılıç dosdoğru ve net bir şekilde deriyi kesti, kaburgaları yardı ve ahmak adamm kalbine sertçe gömüldü.</p>

  <p class="calibre1">Adam ölerek yere yığıldığında yüzünde hâlâ o şaşkın, afallamış ifade vardı.</p>

  <p class="calibre1">Berg'inyon kılıcını silmek için duraksamadı. Yerden destek alıp yukarı sıçradı ve hızla evin içine yükseldi. Adamla karşılaşması onu birkaç kalp atışından uzun bir süre oyalamamıştı, ama yine de odanın zemini ve açık kapının ötesindeki koridor daha şimdiden insan cesetleriyle dolmuştu.</p>

  <p class="calibre1">Berg'inyon'un ekibi çok geçmeden, daha büyücünün açtığı duvar geçidinin süresi bitmeden önce odadan ayrıldı. Tek bir drow bile hafifin üzerinde yaralanmamış ve tek bir insan bile sağ kalmamıştı. Drowlar işini bitirdiğinde, Tırmıkçı evindeki tüm hazineler hatta lonca üyelerinden bazılarının gevşek zemin parkelerine gizlediği az sayıda sikkeler ve hatta mobilyalar bile ortadan kaybolmuştu. Büyülü alevler zeminin ve iç duvarların her bir metrekaresini yakıp kül etmişti. Dışarıdan bakıldığında ev gayet sessiz ve güvende görünüyordu. İçeride ise, kararmış ve bomboş bir kabuktan fazlası yoktu.</p>

  <p class="calibre1">Bregan D'aerthe sözünü söylemişti.</p>

  <p class="calibre1">"Övgü kabul etmiyorum," diye belirtti Berg'inyon Baenre, Rai-guy, Kimmuriel ve Sharlotta'ya katıldığında. Bu yaygın bir drow deyimiydi ve ortadan kaldırılan rakibin, onu mağlup eden tarafın bu işten gurur duymasına değmeyeceğini net bir şekilde belirtmek için kullanılırdı.</p>

  <p class="calibre1">Kimmuriel çarpıkça gülümsedi. "Ev etkili bir şekilde tasfiye edildi," dedi. "Hiç kimse kaçamadı. Gerektiği gibi bir iş çıkardınız. Bu gurur duyulacak bir şey değil, sadece uygun bulunacak bir şey."</p>

  <p class="calibre1">Rai-guy bütün gün boyunca yaptığı gibi, Sharlotta Vespers'ı dikkatle incelemeye devam etti. İnsan kadın, Kimmuriel'in sözlerinde ne kadar samimi olduğunu kavrayabiliyor muydu ve eğer bunu yapabiliyorsa, bu anlayışı ona Calımport'a gelen gerçek güç konusunda bir fikir veriyor muydu? Herhangi bir lonca için, başka loncaların evlerinden birini tamamen ortadan kaldırmak hiç de küçük bir başarı sayılmazdı tabii saldıran lonca, evler arası savaşın inceliklerini dünyadaki bütün ırklardan daha iyi bilen drowlardan oluşmuyorsa. Sharlotta bunu idrak edebilmiş miydi ve eğer edebildiyse, bunu kendi çıkarma kullanmayı deneyecek kadar ahmak mıydı?</p>

  <p class="calibre1">Kadının o andaki ifadesi büyük ölçüde taştan bir maskeydi, ama sadece küçük bir entrika izi vardı ve bu da Rai-guy'ı, iki sorunun cevabının da evet olduğunu anlamaya iten bir ipucuydu. Drow büyücü, Sharlotta Vespers'ın çok tehlikeli bir zeminde yürüdüğünün kanıtını görünce gülümsedi. Menzoberranzan'da ve diğer tüm drow diyarlarında eski bir kara elf deyimi vardı:</p>

  <p class="calibre1">' Çuiensin ful biezz coppon quangolth cree, a drow.' drowların tasarılarını anladıklarına inananların sonu gelmiş- demektir.</p>

  <p class="calibre1">"Jarlaxle ne öğrendi de planı değiştirdi?" diye sordu Berg'inyon.</p>

  <p class="calibre1">"Jarlaxle henüz hiçbir şey öğrenmedi," diye yanıtladı Rai-guy.</p>

  <p class="calibre1">"O geride kalmayı seçti. Operasyonu yürütmek benim sorumluluğumdaydı."</p>

  <p class="calibre1">Berg'inyon, sorusunu muhatabını değiştirerek tekrar</p>

  <p class="calibre1">şekillendirmek üzereydi, fakat cümlesini yarıda kesti ve kendisine lider olarak atanmış kişiye reverans yapmakla yetindi.</p>

  <p class="calibre1">"Belki daha sonra, düşmanlarımızı daha iyi anlayabilmem için kararının kaynağını bana açıklarsın," dedi saygıyla.</p>

  <p class="calibre1">Rai-guy hafifçe başını eğdi.</p>

  <p class="calibre1">"Bir de bunu Jarlaxle'a açıklama meselesi var tabii," diye belirtti Sharlotta, drow lisanına olan şaşırtıcı hakimiyetiyle. "O, seçtiğin yolu öylece reverans yaparak kabul etmeyecektir."</p>

  <p class="calibre1">Kadın sözlerini bitirirken Rai-guy'ın bakışları derhal, drowun kıpkırmızı parlayan gözlerinde çakan hiddetli şimşeği görecek kadar çabuk bir şekilde Berg'inyon'a çevrildi. Sharlotta'nın gözlemi elbette ki doğruydu, ama bu yorum drow olmayan birinden, yani bir MitUsn ki bu da drow lisanında dışkı demekti geldiği için, sunulan açıklamayı öylece kabul etmiş olan Berg'inyon'a yapılmış bir hakaret niteliği taşıyordu. Bu küçük bir hataydı, ama Rai-guy biliyordu ki, eğer genç Baenre'ye bunun gibi birkaç nükteli gönderme daha yaparsa, Sharlotta Vespers'tan geriye sadece, herhangi birinin doğru düzgün teşhis dahi edemeyeceği kadar küçük parçalar kalırdı.</p>

  <p class="calibre1">"Jarlaxle'a söylemeliyiz," diye söze karıştı drow büyücü, sohbetin ilerlemesini sağlamak için. "Biz olay sahasmdayken, yöntemi değiştirmemiz bariz bir şekilde gerekliydi, ama Jarlaxle kendini işlere bu açıdan bakamayacağı kadar tecrit etti, belki de gereğinden fazla."</p>

  <p class="calibre1">Kimmuriel ile Berg'inyon ona merakla baktılar neden Sharlotta'nın önünde bu kadar açık konuşuyordu ki? ama Rai-guy onlara, oyununu bozmamaları için hafif ve sessizce bir işaret verdi.</p>

  <p class="calibre1">"Domo ile sıçanadamları mazeret gösterebiliriz," diye söze karıştı Kimmuriel. Oyunu anladığı barizdi. "Fakat korkarım ki, o takdirde onları katletmek için zamanımızı harcamamız gerekir." Sharlotta'ya baktı. "Bu işin büyük bir kısmı sana düşecek."</p>

  <p class="calibre1">"Savaşı ilk terk eden Basadoni askerleri oldu," diye ekledi Rai-guy. "Kılıçlan kanla lekelenmemiş olarak dönecek olanlar da onlar olacak." İşte o zaman üçünün bakışlan da Sharlotta'ya çevrildi.</p>

  <p class="calibre1">Kadm soğukkanlılığını gayet iyi korudu. "Domo ile sıçanadamlar olsun, öyleyse," diye hemfikir oldu. Bir yandan konuşurken, diğer yandan düşünüp tarttığı barizdi. "Onlan mazeret göstereceğiz ama suçlamayacağız. Evet, yöntemimiz bu olacak. Belki de planlarımızı bilmiyorlardı ve tesadüf eseri Paşa</p>

  <p class="calibre1">Da'Daclan tarafından lağımları korumaları için kiralanmışlardı. Kendimizi korkak Domo'ya tamamen açık etmek istemediğimiz için sadece korunmayan yörelere saldırmak durumunda kaldık, ki bu da çoğunlukla sekizinci mevzii civarı oluyor."</p>

  <p class="calibre1">Üç drow bakıştılar ve devam etmesi için kadına işaret ettiler.</p>

  <p class="calibre1">"Evet," diye devam etti Sharlotta, hız ve özgüven kazanarak. "Bunu Paşa Da'Daclan'a karşı bir avantaja da çevirebilirim. Hiç şüphesiz, yaklaşan felaketin baskısını hissetmişti ve katıksız bir şekilde yok edilen dış garnizonun haberi kulağına geldiği zaman korkusu daha da artacak. Belki de, Domo'nun aramızdan herhangi birinin sandığından çok daha güçlendiği, Basadoniler'le işbirliğinde bulunduğu ve saldırının yanda kesilme nedeninin sadece Basadoni Loncası'yla Tırmıkçılar'ın önceden yaptığı anlaşmalar olduğu sonucuna varacak."</p>

  <p class="calibre1">"Peki bu, yapılan o tek saldırının sorumlusu olarak Basadoni Loncası'nı işaret etmez mi?" diye sordu Kimmuriel, Rai-guy ile ağız birliği edip Sharlotta'yı entrikanın daha da derinlerine çekerek.</p>

  <p class="calibre1">"Bir rol oynadığımıza değil, sadece saldırının gerçekleşmesine izin verdiğimize işaret eder," diye mantık yürüttü Sharlotta. "Loncamıza karşı yaptıkları casusluk faaliyetlerinin giderek artması karşılığında sadece bu olaya gözlerimizi yummuş olacağız. Evet, eğer bu iş muntazam bir şekilde nakledilirse, Domo'nun çok daha güçlü görünmesine yarar. Eğer Tırmıkçılar'ı eksiksiz bir felaketin eşiğinde olduklarına inandırabilirsek, daha mantıklı davranırlar ve Jarlaxle da zaferini elde etmiş olur." Sözünü bitirdiğinde gülümsedi ve üç kara elf de onun bu bakışlarına aynen karşılık verdi.</p>

  <p class="calibre1">"Başlayın," diye önerdi Rai-guy, lağım karargahlarından yukarı çıkan merdivene doğru elini sallayarak.</p>

  <p class="calibre1">Sharlotta, cahil ahmak, yine gülümsedi ve yanlarından ayrıldı.</p>

  <p class="calibre1">"Paşa Da'Daclan'a yaptığı hile mutlaka,' belli bir dereceye kadar, Jarlaxle'ı da içine alacaktır," diye belirtti Kimmuriel, Sharlotta'nın ahmakça kendi etrafına ördüğü ağı zekice aklında canlandırarak.</p>

  <p class="calibre1">"Jarlaxle'a tuhaf bir haller olmasından korkmaya başladınız," diye dobra dobra fikrini söyledi Berg'inyon, zira bu ikisinin normalde liderlerinden bağımsız olarak hareket etmeyeceği barizdi.</p>
</body>
</html>
