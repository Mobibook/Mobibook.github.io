<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1">"Görüşleri değişti," diye yanıtladı Kimmuriel.</p>

  <p class="calibre1">"Yüzeye gelmek istemiyordunuz," dedi Berg'inyon, arkadaşlarının mantığının ardındaki sebepleri sorgular gibi gözüken çarpık bir gülümsemeyle.</p>

  <p class="calibre1">"Hayır ve eğer Narbondel'in sıcağını tekrar görürsek bundan çok memnun olacağız," diye he<span class="calibre2">mf</span>ikir oldu Rai-guy, Menzoberranzan'ın büyük parlak saatinden, zaman ölçüsünü Karanlıkaltı dünyasını enfrarujlu ışık tayfında algılayan kara elfler için ısı birimi olarak yansıtan sütundan bahsederek. "Sen, buranın gülünçlüğünü takdir edecek kadar uzun bir süredir yüzeyde değilsin. Yüreğin pek yakında seni yurduna çağırır."</p>

  <p class="calibre1">"Daha şimdiden çağırıyor," diye yanıtladı Berg'inyon. "Bu dünyadan hiç haz etmiyorum, burada gördüğüm veya kokusunu duyduğum şeyleri de hiç beğenmiyorum, özellikle de Sharlotta Vespers'ı."</p>

  <p class="calibre1">"O ve ahmak Entreri," dedi Rai-guy. "Fakat Jarlaxle ikisinin de yanında."</p>

  <p class="calibre1">"Bregan D'aerthe'deki memuriyetinin sonuna yaklaşıyor olabilir," dedi Kimmuriel ve hem Berg'inyon, hem de Kimmuriel böylesine cesur bir bildiri karşısında gözlerini genişçe açtılar.</p>

  <p class="calibre1">Aslında ikisi de, büyücüyle tam olarak aynı hissiyatı paylaşıyordu. Jarlaxle, onları sadece yüzeye getirmekle bile haddini aşmıştı. Belki de, haydut çetesinin eski bağlantılarının — ki bunlara Menzoberranzan'ın en büyük evleri de dahildi— gözdesi olmaya devam edemeyeceği kadar uzaklara uzanmıştı. Bu bir kumardı ve hakikaten de işe yarayabilecek cinstendi, özellikle de şehre giren egzotik ve rağbet gören malların sayısı artarsa.</p>

  <p class="calibre1">Fakat yaptıkları ilk plan şehirde kısa bir süre, sadece ticaret akışını muntazam bir şekilde düzenleyecek birkaç ajan yerleştirmeye yetecek kadar kalmaktı. Bundan sonra Jarlaxle şehre daha köklü bir şekilde yerleşmiş, Basadoni Loncası'nı fethetmiş ve tehlikeli Entreri ile arasındaki bağları yenilemişti. Onun da ardından Jarlaxle, görünüşe bakılırsa sadece kendi eğlencesi için, en çok nefret edilen kaçak drow Drizzt Do'Urden'in peşine düşmüştü. Sürgün drowla işini bitirip kudretli ziynet Crenshinibon'u ondan çaldıktan sonra Drizzt'in sağ salim kendi yoluna gitmesine izin vermiş, hatta sefil kaçağın hayatını kurtarmak için, Rai-guy'ı Lloth'un bahşettiği iyileştirme gücünü kullanmaya zorlamıştı.</p>

  <p class="calibre1">Şimdi de başlarına bu çıkmıştı: kâr için değil güç için yapılan fazlasıyla aleni bir hamle, ki bu hamlenin yapıldığı yer, Bregan D'aerthe içinde Jarlaxle'dan başka kimsenin kalmak istemediği bir şehirdi.</p>

  <p class="calibre1">Jarlaxle bu yolda küçük adımlar atmış, ama ardında uzun ve dolambaçlı bir yol bırakmıştı. Tüm Bregan D'aerthe'yi esas amacından ve üyelerin çoğunu —ki bunlara Rai-guy, Kimmuriel ve Berg'inyon da dahildi— bu örgüte girmekteki başlıca sebeplerinden git gide uzaklaştırmıştı.</p>

  <p class="calibre1">"Sharlotta Vespers'a ne olacak?" diye sordu Kimmuriel.</p>

  <p class="calibre1">"Jarlaxle o sorunu bizim için ortadan kaldıracak," diye yanıtladı Rai-guy.</p>

  <p class="calibre1">"Jarlaxle ona iltimas geçiyor," diye hatırlattı Berg'inyon.</p>

  <p class="calibre1">"Kadın az önce ona karşı çevrilen bir entrikaya dahil oldu," diye yanıtladı Rai-guy, sonsuz bir kendine güvenle. "Bunu biliyoruz ve o da bizim bildiğimizi biliyor, fakat henüz bunun yıkıcı sonuçlarını enine boyuna düşünmüş değil. Bu noktadan itibaren bizim emirlerimize riayet edecek."</p>

  <p class="calibre1">Drow büyücü kendi sözlerini enine boyuna düşünürken gülümsedi. Bir ibiklin drow toplumunun ağına düşüşünü, yapışkan iplerin derin katmanlar halinde olduğunu tek tek öğrenişini görmekten her zaman zevk alırdı.</p>

  <p class="calibre1">"Açlığını anlıyorum, zira ben de onu hissediyorum," diye belirtti Jarlaxle. "Bu aklımda canlandırdığım gibi olmadı, ama belki de henüz zamanı gelmemişti."</p>

  <p class="calibre1">'Belki de teğmenlerine fazla bel bağlıyorsundur,' diye yanıtladı zihnindeki ses.</p>

  <p class="calibre1">"Hayır, bizim açgözlülüğümüz yüzünden göremediğimiz bir şeyi onlar gördü," diye mantık yürüttü Jarlaxle. "Can sıkıcı, çoğunlukla bezdiriciler ve kendi çıkarlan görevleriyle çeliştiği zaman kesinlikle güvenilmezler, ama bu hadisedeki durum böyle değildi. Bu işi daha dikkatle incelemeliyim. Belki de amaçladığımız hedefe ulaşmamız için daha iyi yollar vardır."</p>

  <p class="calibre1">Ses cevap vermeye davrandı, ama drow paralı asker o sesi zihninden atarak iletişimi kesti.</p>

  <p class="calibre1">Aniden susturuluşu, Crenshinibon'a bu kara elfe duyduğu saygının yerinde olduğunu hatırlattı. Jarlaxle denilen bu drowun iradesi güçlüydü ve kandırılma konusunda kadim, bilinçli ziynetin şimdiye kadar tanıdığı sahiplerin hepsinden daha zordu, ki buna asırlar içinde sık sık Crenshinibon ile birleşmiş olan büyük iblis lordlan da dahildi.</p>

  <p class="calibre1">Aslında, ziynetin çağrısını bundan önce bu kadar kolay ve büsbütün bir şekilde aklından kesip atmayı başarmış tek taşıyıcı, Jariaxle'dan hemen önce kendisine sahip olmuş olan bir başka drow, yani Drizzt Do'Urden idi. O drowun zihinsel duvan ahlaki prensiplerle inşa edilmişti. Crenshinibon, iyi bir rahip veya Lladinin elinde olsaydı da aynıydı, zira hepsi de daha büyük güç seviyelerine erişme ihtiyacına karşı kör olan ahmaklardı.</p>

  <p class="calibre1">" Bu da, Jarlaxle'ın devam eden direnişini daha da etkileyici kılıyordu, zira ziynet bu drowun vicdana dayalı bir ahlaki yapıya sanip olmadığını anlayabiliyordu. Jarlaxle'ın içinde, Crenshinibon'un şeytani bir yaratı olduğuna ve ondan kesinlikle sakınılması gerektiğine dair bir idrak mevcut değildi. Hayır, Crenshinibon'un anladığı kadarıyla Jarlaxle, karşılaştığı herkesi ve her şeyi, kendisini arzuladığı yolda götürecek olan aletler ve tasitlar olarak görüyordu.</p>

  <p class="calibre1">Ziynet o yolun üzerinde hafif çatallar oluşturabilir, hatta Jarlaxle ana yoldan git gide uzaklaştıkça karşısına keskin sapaklar çıkartabilirdi, fakat şu sırada ani bir yön değişimi olmayacaktı.</p>

  <p class="calibre1">Crenshinibon, yani Kristal Parçası, geçmişte engellerle karşılaştığında sık sık yaptığı gibi kendisine yeni bir taşıyıcı aramayı düşünmüyordu bile. Jarlaxle'da bir direniş sezmesine rağmen, bu direniş onun için bir tehlike, hatta bir atalet arz etmiyordu. Bilinçli ziynete göre Jarlaxle güçlüydü, cazipti ve Crenshinibon'un şimdiye kadar hiç görmediği kadar büyük güç seviyelerine erişme konusunda gelecek vaat ediyordu.</p>

  <p class="calibre1">Bu drowun, geçmişteki iblis lordları ve kolayca kandırılan insanlar gibi —ki belki de ziynetin dikkate aldığı en fuzuli düşünce buydu— katıksız bir kaos ve yıkım aracı olmaması sadece onu daha da ilginç kılıyordu.</p>

  <p class="calibre1">Crenshinibon, ikisinin daha gidilecek çok yolları olduğuna inanıyordu.</p>

  <p class="calibre1">Ziynet en muazzam güç seviyesine erişecekti. Dünya büyük bir azaba duçar olacaktı.</p>

  <p class="calibre1">BÖLÜM 5 DEV BİR GOBLENİN İLK İPLİKLERİ</p>

  <p class="calibre1"></p>

  <p class="calibre1">"Başkaları da denedi, hatta bazıları çok yaklaştı," dedi Dwahvel Tiggerwillies. Dişi buçukluk, şehirdeki tek gerçek buçukluk loncasının kurucusu ve lideriydi; bu lonca, Dwahvel'in işlettiği Bakır Ante'de düzenli olarak bir araya gelen yankesicilerden ve muhbirlerden oluşuyordu. "Hatta bazılarının o lânetli nesneye elini sürdüğü bile söyleniyor."</p>

  <p class="calibre1">"Lânetli mi?" diye sordu Entreri, sandalyesinde rahatça arkasına yaslanarak —ki bu, Artemis Entreri'nin nadiren takındığı bir pozdu.</p>

  <p class="calibre1">Bu duruşu o kadar alışılmadık bir şeydi ki, Entreri'nin bu mekan hakkındaki kendi düşüncelerini harekete geçiri vermişti. Koca şehirde Artemis Entreri'nin içki içtiği —ki bunu da sadece makul ölçülerde yapıyordu— tek odanın burası olması bir tesadüf değildi. Son zamanlarda, yani hemen bitişik odada eski ortağı olan sefil Dondon Tiggerwillies'i öldürdüğünden beri buraya sık sık geliyordu. Dwahvel, Dondon'un kuzeniydi ve cinayeti kimin işlediğinden haberi vardı, ama aynı zamanda Entreri'nin o sefil yaratığa bir bakıma iyilik yapmış olduğunu da biliyordu. O hadise için Dwahvel'in beslediği kin uzun süre dayanmamıştı, zaten faydacı yapısı yüzeye çıktığında uzun süre dayanamazdı.</p>

  <p class="calibre1">Entreri bunu biliyordu ve burada Dwahvel ile tüm ortaklan tarafından hoş karşılandığının farkındaydı. Aynı zamanda, Bakır Ante'nin muhtemelen tüm şehirdeki en güvenli bina olduğunu da biliyordu. Hayır binanın savunmaları o kadar çetin değildi, mesela Jarlaxle, Calimport'a getirdiği kuvvetin cüzi bir bölümüyle bile burayı yerle bir edebilirdi, ama mekanın istenmeyen gözlere karşı, koruması, en az bir büyücü loncasmınki kadar sağlamdı. Fiziksel savunmalar yerine, Dwahvel'in kaynaklarının büyük bir kısmını harcadığı saha buydu. Aynı zamanda Bakır Ante, bilgi satın alınacak bir yer olarak nam salmıştı ve bu yüzden diğerlerinin onu güvende tutmak için bir sebebi vardı. Dwahvel ile yoldaşları birçok açıdan, tıpkı Sha'lazzi Ozoule gibi hayatta kalıyordu, yani tüm muhtemel düşmanlara fayda sağlayarak.</p>

  <p class="calibre1">Entreri bu mukayeseden hiç hoşlanmadı. Sha'lazzi bir sokak vurguncusuydu ve kendinden başka kimseye sadık değildi. Aklıyla değil, kesesiyle bilgi toplayan ve onu açık arttırmayla en fazla fiyat sunana satan bir aracıdan ibaretti. Bir satıcıdan daha fazla iş yapmıyordu ve bu konuda gayet iyiydi. Katkıda bulunan biri değil, sadece bir sülüktü ve Entreri onun günün birinde bir arka sokakta cinayete kurban gitmiş bulunacağını ve bunu kimsenin umursamayacağını düşünüyordu.</p>

  <p class="calibre1">Entreri, Dwahvel Tiggerwillies'in de buna benzer bir kaderi olabileceğini fark etti, fakat eğer böyle olursa, onun katlinin intikamını alacak birçok kişi çıkardı.</p>

  <p class="calibre1">Belki de o kişiler arasında Artemis Entreri de olurdu.</p>

  <p class="calibre1">"Lânetli," diye karar verdi Dwahvel biraz düşündükten sonra. "Isırığını hissedenler için,"</p>

  <p class="calibre1">"Onu hisseden herkes için," diye ısrar etti Dwahvel.</p>

  <p class="calibre1">Entreri oturduğu yerde kaykıldı ve kafasını yana yatırıp hayrete şayan küçük dostunu inceledi.</p>

  <p class="calibre1">"Kohrin Soulez ona sahip olduğu için tuzağa düşmüş durumda," diye açıkladı Dwahvel. "Kılıcın değerini bildiği için etrafına bir kale kuruyor."</p>

  <p class="calibre1">"Birçok hazinesi var," diye mantığa dayandırdı Entreri, ama Dwahvel'in bu konuda, en azından Kohrin Soulez konusunda haklı olduğunu biliyordu.</p>

  <p class="calibre1">"Sadece o tek hazine büyücülerin gazabını uyandırıyor," diye tahmin edilebilir bir cevap verdi Dwahvel, "ve tabii güvenlikleri için büyücülere bel bağlayanların gazabını."</p>

  <p class="calibre1">Entreri başıyla onayladı ve ona itiraz etmedi, ama Dwahvel'in sunduğu kanıtlarla ikna olduğu da söylenemezdi. Charon'un Pençesi, Kohrin Soulez için hakikaten de bir lanet olabilirdi, ama eğer durum böyleyse, bunun tek sebebi Soulez'in kendini silahın sürekli bir cazibe ve tehdit olarak görüneceği bir yere kapatıp etrafını çevrelemiş olmasıydı. Artemis Entreri, güçlü kılıcı eline geçirdiği andan itibaren Calimport civarında kalmaya niyetli değildi. Soulez'in zincirleri, Entreri'nin kaçış yolu olacaktı.</p>

  <p class="calibre1">"Kılıç eski bir ziynet," diye belirtti Dwahvel, Entreri'nin ilgisini daha bütün bir şekilde üzerine çekerek. "Şimdiye kadar ona sahip çıkan herkes, ellerinde o varken öldü."</p>

  <p class="calibre1">Şüphesiz, bu uyarısının dramatik olduğunu düşünüyordu, ama bu sözler Entreri üzerinde pek etki yaratmamıştı. "Herkes ölür, Dwahvel," diye yanıtladı kiralık katil hiç tereddüt etmeden, cevabı Calimport'ta onu bulmuş olan cehennem hayatıyla hararet kazanarak. "Asıl önemli olan kişinin nasıl yaşadığıdır."</p>

  <p class="calibre1">Dwahvel ona ilgiyle baktı ve Entreri çok fazla şeyi açık edip etmediğim veya Dwahvel'i, kendisiyle Basadoni Loncası'na kol kanat geren gücün aslını araştırmaya gereğinden fazla teşvik edip etmediğini merak etti. Eğer kurnaz buçukluk gerçeği haddinden fazla öğrenirse ve Jarlaxle ile teğmenleri onun bu bilgisinden haberdar olursa, buçukluğun hiçbir büyülü koruması, hiçbir iş ortağı —hatta Artemis Entreri bile— ve sağladığı hiçbir fayda, onu Jarlaxle'ın acımasız askerlerinden kurtaramazdı. O zaman Bakır Ante yerle bir edilir ve Entreri'nin rahatlayacak bir yeri kalmazdı.</p>

  <p class="calibre1">Dwahvel ona bakmaya devam etti, yüz ifadesinde profesyonel bir ilgi ve kişisel bir —neydi bu? Şefkat mi?— duygu vardı.</p>

  <p class="calibre1">"Artemis Entreri'nin aklını bu derece oynatmasına sebep olan şey nedir?" diye soracak oldu, ama bu sözler ağzından çıkarken, kiralık katil de harekete geçti. Sandalyesinden ayağa sıçrarken mücevherli hançeri kemerinden çıkıp ışıldadı ve Entreri,</p>

  <p class="calibre1">Dwahvel'in muhafızlarının bu hareketi algılayamayacağı kadar hızlı bir şekilde, Dwahvel'in neler olduğunu dahi anlayamayacağı kadar süratli bir hareketle aradaki mesafeyi kapadı.</p>

  <p class="calibre1">Öylece tepesinde dikilmiş duruyordu, buçukluğun gür saçlı kafasını geriye yatırmış ve hançeriyle boğazını hafifçe çentmişti.</p>

  <p class="calibre1">Ama buçukluk onu, o gaddar, hayat emen hançerin ısırığını nasıl da hissetti. Entreri minicik bir yara açmıştı, yine de Dwahvel, tüm hayat enerjisinin vücudundan emilerek o yaradan dışarı aktığını hissedebiliyordu.</p>

  <p class="calibre1">"Eğer buna benzer bir soru bu duvarların dışında yankılanırsa," diye tehdit etti kiralık katil. Buçukluk, adamın sıcak nefesini yüzünde hissedebiliyordu, "bu hamleyi tamamlamadığıma pişman olursun."</p>

  <p class="calibre1">Bundan sonra geri çekildi ve Dwahvel, arbaletçilerine atışlarını tutmalarını işaret etmek için hızla bir elini havaya kaldırıp parmaklarını ileri geri hareket ettirdi. Diğer eliyle ise boğazını ovuşturuyor, o küçük yarayı sıkıyordu.</p>

  <p class="calibre1">"Kohrin Soulez'in onu hâlâ elinde tuttuğundan emin misin?" diye sordu Entreri, gerçek bir bilgi almaktan çok, konuyu değiştirmek ve işleri tekrar profesyonel seviyeye geri çekmek için.</p>

  <p class="calibre1">"Elinde tutuyordu ve hâlâ hayatta," diye yanıtladı, bariz bir şekilde sarsılmış olan Dwahvel. "Bu yeterli bir kanıt gibi görünüyor."</p>

  <p class="calibre1">Entreri başıyla onayladı ve tekrar eski pozunu takındı, fakat bu rahat oturuşu, artık gözlerinde belirmiş olan tehlikeli ışıltıya hiç uymuyordu.</p>

  <p class="calibre1">"Hâlâ şehri güvenli yollarla terk etmeyi istiyor musun?" diye sordu Dwahvel.</p>

  <p class="calibre1">Entreri hafifçe başım sallayıp onayladı.</p>

  <p class="calibre1">"Domo ile sıçanadamlarını devreye sokmamız—" diye önerecek oldu buçukluk loncabaşkanı, fakat Entreri sözünü kesti.</p>

  <p class="calibre1">"Hayır."</p>

  <p class="calibre1">"Ama en hızlı—"</p>

  <p class="calibre1">"Hayır."</p>

  <p class="calibre1">Dwahvel tekrar karşı çıktı. Entreri'nin Dwahvel'den istediği şeyin, yani kendisini kimsenin haberi olmadan Calimport'un dışına çıkarmanın, Domo'nun yardımıyla dahi kolay bir iş olmayacağını belirtti. Entreri, Basadoni Loncası'na alenen ve köklü bir şekilde bağlıydı ve o lonca Calimport'taki tüm güç odaklarının dikkatli nazarlarını üzerine çekmişti. Dişi buçukluk durdu, fakat bu sefer Entreri onu sözlerle susturmamış, bunu bir bakışla, onyıllar önce mükemmelleştirmiş olduğu o tehlikeli bakışıyla yapmıştı. Bu, muhatabına son duasını etme zamanının hızla yaklaştığını belirten bir bakıştı.</p>

  <p class="calibre1">"Öyleyse daha fazla zaman alacak demektir," diye belirtti Dwahvel. "Seni temin ederim, uzun sürmez. Belki de bir saat."</p>

  <p class="calibre1">"Bunu Dwahvel'den başkası bilmemeli," diye sessizce, odanın köşelerindeki gölgelerde duran arbaletçilerin duyamayacağı kadar hafif bir şekilde talimat verdi Entreri. "En güvenilir teğmenlerin bile."</p>

  <p class="calibre1">Buçukluk, pes etmiş bir tavırla derinden iç çekti ve, "Bu takdirde, iki saat," dedi.</p>

  <p class="calibre1">Entreri buçukluğun odadan ayrılışını izledi. Dwahvel'in onu, bu yolculuktan kimseyi haberdar etmeden Calimport'tan dışarı çıkarmaya razı olamayacağını biliyordu —ne de olsa sokaklar çok sıkı denetim altındaydı— ama bu hareketi, eğer herhangi biri bu konuda açıktan açığa konuşmaya başlarsa, Entreri'nin bundan onu mesul tutacağını buçukluk loncabaşkamna kesin bir şekilde hatırlatacaktı.</p>

  <p class="calibre1">Kiralık katil bu düşünceyle kıs kıs güldü, zira kendini Dwahvel'i öldürürken tasavvur edemiyordu. Hem cesareti hem de yetenekleri sebebiyle buçukluktan hoşlanıyor ve ona saygı duyuyordu.</p>

  <p class="calibre1">Fakat şehirden ayrılışının gizli kalması gerekliydi. Eğer başkalan, özellikle de Rai-guy veya Kimmuriel onun şehirden ayrıldığım öğrenirse, bu işi soruşturmaya başlar ve hiç şüphesiz, Entreri'nin nereye gittiğini kısa sürede öğrenirlerdi. O iki tehlikeli drowun Kohrin Soulez'i inceleme altına almasını istemiyordu.</p>

  <p class="calibre1">Dwahvel kısa süre sonra, iyimser bir tahminle belirttiği iki saat içinde geri döndü ve Entreri'ye şehrin bu yöresinin kabaca çizilmiş bir haritasını uzattı. Haritanın üzerine bir rota çizilmişti.</p>

  <p class="calibre1">"Hilâl Bulvarı'nın sonunda seni bekleyen biri olacak," diye açıkladı. "Tam fırının önünde."</p>

  <p class="calibre1">"Buçukluklarının yolculuğum için seçtiği ikinci açık yolu belirten haritayla birlikte," diye mantık yürüttü kiralık katil.</p>

  <p class="calibre1">Dwahvel başıyla onayladı. "Benim halkım ve diğer ortakların."</p>

  <p class="calibre1">"Elbette, tüm haritaların buluşma noktalarından almışını izleyeceklerdir," diye belirtti Entreri.</p>

  <p class="calibre1">Dwahvel omuz silkti. "Sen bir tebdil-i kıyafet üstadısın, öyle değil mi?"</p>

  <p class="calibre1">Entreri cevap vermedi. Derhal yola çıktı, Bakır Ante'yi terk edip karanlık bir arka sokağa daldı; yirmi beş kilo almış gibi görünerek ve abartılı bir şekilde topallayarak öbür taraftan dışarı çıktı.</p>

  <p class="calibre1">Bir saat içinde Calimport'tan dışarı çıkmış, kuzeybatı yolunda hızla ilerliyordu. Şafak vaktinde, Dallabad Vahası'na yukarıdan bakan bir kum tepesinin üzerindeydi. Kohrin Soulez'i uzun uzun, detaylı bir şekilde düşündü ve yaşlı adam hakkında bildiği her şeyi tekrarladı.</p>

  <p class="calibre1">"Yaşlı," dedi yüksek sesle, iç geçirerek, zira aslında Soulez ellili yaşlarının başındaydı ve Artemis Entreri'den on beş yaş dahi büyük sayılmazdı.</p>

  <p class="calibre1">Kiralık katil düşüncelerini saray-kaleye çevirdi ve mekan hakkındaki detayları net olarak hatırlamaya çalıştı. Baktığı açıdan Entreri'nin görebildiği tek şey birkaç palmiye ağacı, küçük bir gölcük, tek bir dev kaya ve hepsinin ardında, çöl kumlarına karışmış gibi görünen kahverengi, dörtgen surlu bir kaleydi. Kale surlarının etrafında cübbeli nöbetçi askerler dolaşıyor ve son derece sıkılmış görünüyorlardı. Dallabad kalesi hiç de çetin görünmüyordu —kesinlikle, Artemis Entreri gibi biri için hiçbir şeydi— ama kiralık katil işin aslını biliyordu.</p>

  <p class="calibre1">Paşa Basadoni için çalışırken Soulez'i ve Dallabad'ı birkaç kez ziyaret etmişti; daha sonraları Pook Paşa'nın hizmetindeyken de bu mekanda bulunmuştu. O dörtgen surların ardında, Kohrin Soulez'in merkezdeki hazine odasına doğru git gide daha da daralarak daireler çizen ve vahanın efendisinin özel odalarında birleşen çember şeklindeki koridorları olan bir bina olduğunu biliyordu.</p>

  <p class="calibre1">Entreri, Dwahvel'in o adam ile sahip olduğu bu mekan hakkında yaptığı son tanımlamayı, kendi anılarının ışığında düşünüp tarttı ve dişi buçukluğun gözlemlerinde doğru olduğunu fark edince kıs kıs güldü. Kohrin Soulez hakikaten de bir esirdi.</p>

  <p class="calibre1">Yine de o hapishane her iki yönde de iyi iş görüyordu ve Entreri'nin kolayca içeri sızıp istediği şeyi almasının bir yolu yoktu. Bu saray bir kaleydi; bölgede yaygın olan hırsızların her türlü girişimini engellemek için özel olarak eğitilmiş askerlerle dolu bir kale.</p>

  <p class="calibre1">Fakat kiralık katil, Dwahvel'in tek bir konuda yanıldığını düşündü. Bu hapsin sebebi Charon'un Pençesi değil, Kohrin'in ta kendisiydi. Adam, kıymetli silahını kaybetmekten o kadar çok korkuyordu ki, kılıcın kendisine hükmetmesine ve onu yiyip bitirmesine izin vermişti. Kılıcı kaybetmekten duyduğu korku, onu felç ediyor ve silahla birlikte şansını denemekten alıkoyuyordu. 'Soulez Dallabad'ı en son ne zaman terk etti acaba?' diye düşündü Entreri. 'Bir açık hava pazarını en son ne zaman ziyaret etti veya Calimport'taki eski ortaklarıyla en son ne zaman sohbet etti?'</p>

  <p class="calibre1">Hayır, Entreri insanların kendi hapishanelerini kendilerinin yarattığını gayet iyi biliyordu, zira kendisi de Drizzt Do'Urden'e olan saplantısıyla aynı şeyi yapmamış mıydı? Esasında kendisiyle hiçbir alakası olmayan önemsiz bir kara elfle savaşmaya duyduğu ahmakça ihtiyacın kendisini yiyip bitirmesine izin vermemiş miydi?</p>

  <p class="calibre1">Bir daha böyle bir hataya asla düşmeyeceğinden emin olan Artemis Entreri, Dallabad'a baktı ve yüzünde kocaman bir gülümseme belirdi. Evet, Kohrin Soulez, büyük kalesini, gecenin örtüsü altında gölgeden gölgeye gizlenen hırsız adaylarına karşı tasarlamakla iyi etmişti, peki bir kara elf ordusu üzerlerine kapandığında, bol sayıdaki o nöbetçi askerleri ne yapacaktı?</p>

  <p class="calibre1">Ertesi gece, kiralık katil gizlice Calimport'a geri döndükten kısa süre sonra, Sharlotta Vespers ona, "Geri çekilişin haberini aldığında onunla beraber miydin?" diye sordu. "Jarlaxle haberleri nasıl karşıladı?"</p>

  <p class="calibre1">"Tipik kayıtsızlığıyla," diye dürüstçe yanıtladı Entreri.</p>

  <p class="calibre1">"Jarlaxle Bregan D'aerthe'ye asırlardır liderlik ediyor. Yüreğinden geçenleri açığa vuracak biri değil o."</p>

  <p class="calibre1">"Artemis Entreri'ye, yani bir adamın evvelsi gece ne yediğini dahi sadece onun gözlerine bakıp görebilen birine karşı bile mi?" diye sordu Sharlotta sırıtarak.</p>

  <p class="calibre1">Bu sırıtış, Entreri'nin yüzünde hasıl olan ölümcül sükunete karşı fazla dayanamadı. "Bizimle birleşen bu yeni müttefikleri henüz anlayamıyorsun," dedi adam tüm ciddiyetiyle.</p>

  <p class="calibre1">"Bizi fetheden, demek istiyorsun herhalde," diye yanıtladı Sharlotta. Bu Entreri'nin kara elf darbesinden bu yana, kadının drowlar hakkında kötü bir imada bulunduğunu ilk duyuşuydu. Buna hiç şaşırmamıştı —kim rezil drowlardan kısa zamanda nefret etmezdi ki? Öte yandan Entreri, Sharlotta'yı her zaman bulabildiği tüm müttefikleri kabul eden biri olarak tanırdı, tabii gözü dönmüş bir şekilde arzuladığı gücü ona sağlayabildikleri sürece.</p>

  <p class="calibre1">"Eğer dilerlerse," diye yanıtladı Entreri biraz olsun tereddüt etmeden ve son derece ciddi bir ses tonuyla. "Dövüş kabiliyetlerinden tut, yüz ifadeleriyle düşüncelerini açık etmemelerine kadar herhangi bir konuda kara elfleri hafife alırsan, kısa sürede ölüp gidersin, Sharlotta."</p>

  <p class="calibre1">Kadın cevap verecek oldu, ama bunu yapmadı. Kendisinden hiç beklenmeyen umutsuzluk işaretlerini yüz ifadesinden uzak tutmak için mücadele veriyordu. Entreri, kadının onun Menzoberranzan'a yaptığı ilk yolculuk sırasında ve şimdi —özellikle de Rai-guy ile Kimrnuriel yamndayken— tekrar hissettiği şeyleri hissetmeye başladığını biliyordu. Keskin hatlara sahip olan bu yakışıklı yaratıkların yanında bulunmakta bile insanı küçük düşüren bir şeyler vardı. Drowlar her zaman bilmeleri gerekenden fazlasını bilir ve bildiklerinden azını açığa vururlardı. Gizemleri, çoğunlukla üstü kapalı olan tehditlerinin ardındaki yadsınamaz CTüçle birlikte daha da artardı. Ayrıca her zaman, drow olmayan herkese karşı hor görü dolu bir tavır takınırlardı. Bu durumda, yani Bregan D'aerthe, Artemis Entreri de dahil olmak üzere Basadoni Loncası'ndan arta kalanları çok bariz ve kolay bir şekilde bastırabilecekken, o hor görü dolu tavır çok daha çirkin boyutlara varıyordu. Kimin efendi, kimin köle olduğuna dair yapılan sürekli ve acı bir hatırlatmaydı bu.</p>

  <p class="calibre1">Sharlotta'nın da aynı şeyleri hissettiğini, bunun her geçen saniye daha da büyüdüğünü fark etti ve az kalsın Dallabad ve büyük hazinesi konusundaki gizli entrikasında onun yardımını isteyecekti.</p>

  <p class="calibre1">Neredeyse —derken Entreri bunu düşündü ve Rai-guy ile Kimmuriel'e duyduğu hislerin az kalsın bu kadar büyük bir ha yapmasına sebep olmuş olacağını fark edince şok geçirdi. Artemis Entreri tüm hayatı boyunca, sadece birkaç istisna dışında, müttefiklerini, kasıtsız ve bilmeden işine yarayacak kimseleri tuzağa düşürmek için zekasını kullanarak elde etmişti. Basit bir gereksinimden dolayı şimdi yaptığı tek istisna ise Dwahvel Tiggerwillies içindi ve Entreri, dişi buçukluğun kendisine, kara elflerin sorgusuna tabi tutulsa bile asla ihanet etmeyeceğinden emindi. Dwahvel'in ve onun buçukluk arkadaşlarının güzelliği her zanıan bu olmuştu.</p>

  <p class="calibre1">Fakat Entreri, Sharlotta'nın tamamen farklı bir tip olduğunu kendisine vurgulu bir şekilde hatırlattı. Eğer Kohrin Soulez'in peşine düşme planına onu da dahil etmeye çalışırsa, ondan sonra badını sürekli olarak sıkı denetim altında tutmak zorunda kalırdı. Muhtemelen bilgiyi ondan aldığı gibi dosdoğru Jarlaxle'a, hatta Rai-guy ile Kimmuriel'e yetiştirir ve kendisini yükseltmek için Entreri'yi kısa süre içinde ölecek, cansız bir merdiven olarak kullanırdı.</p>

  <p class="calibre1">Ayrıca Entreri'nin Dallabad meselesini Sharlotta'ya açmasına gerek yoktu, zira o konudaki düzenlemeleri çoktan yapmıştı. Dwahvel, ustaca söylediği birkaç yalanla Sharlotta'yı Dallabad konusunda ayartacaktı. Ne zaman kişisel kazanç dürtüsü tahrik edilse gerçekten de tahmin edilebilir tepkiler veren Sharlotta ise bu bilgiyi Jarlaxle'a taşıyacak, böylece Entreri'nin Dallabad'ı fethetmenin anlamlı ve kârlı bir iş olduğu konusundaki kişisel önerilerini desteklemiş olacaktı.</p>

  <p class="calibre1">"Paşa Basadoni'yi özleyeceğimi hiç sanmazdım," diye belirtti Sharlotta düşüncesizce. Bu, kadının şimdiye kadar kara elfler hakkında yaptığı en açık yorumdu.</p>

  <p class="calibre1">"Basadoni'den nefret ediyordun," diye hatırlattı Entreri.</p>

  <p class="calibre1">Sharlotta bunu inkâr etmedi, ama fikrini de değiştirmemişti.</p>

  <p class="calibre1">"Ondan, drowlardan korktuğun kadar korkmuyordun, ki bu konuda haklısın," diye belirtti Entreri. "Basadoni sadıktı, bu yüzden de tahmin edilebilir nitelikteydi. Ama bu kara elfler ikisi de değil. Çok tehlikeliler."</p>

  <p class="calibre1">"Kimmuriel, senin Menzoberranzan'da onların arasında yaşadığını söyledi," dedi Sharlotta. "Nasıl hayatta kaldın?"</p>

  <p class="calibre1">"Hayatta kaldım, çünkü beni öldürme zahmetine girmeyecek kadar meşgullerdi," diye dürüstçe cevap verdi Entreri. "Onlar için bir dobluth, yani drow olmayan bir toplum dışıydım ve dert etmeye değmezdim. Aynı zamanda, şimdi anladığım kadarıyla, Jarlaxle beni Calimport'un insanlarını daha iyi tanımak için kullanıyordu."</p>

  <p class="calibre1">Bu sözler Sharlotta'nın kalın dudaklarına bir gülümseme getirdi. "Artemis Entreri'yi Calimport'un sıradan bir insanı olarak pek düşünmem," dedi. "Eğer Jarlaxle tüm insanların senin yeteneklerine sahip olduğunu sanmış olsaydı, tüm Menzoberranzan'ı arkasına alsa dahi bu şehre gelmeye cüret edebilmiş olacağından şüpheliyim."</p>

  <p class="calibre1">Entreri hafifçe başını eğip bu iltifatı kibarca kabul etti, fakat dalkavukluğa hiç tahammülü yoktu. Entreri'nin fikir yapısına göre, kişi ya yeterince iyi olurdu, ya da olmazdı ve benlik yüceltici gevezelikler bunu değiştiremezdi.</p>

  <p class="calibre1">"Şimdi bizim amacımız da bu olmalı, ikimizin de iyiliği için," diye devam etti Entreri. "drowlan meşgul tutmalıyız, ki Jarlaxle'ın yüzey imparatorluğunu genişletmeye duyduğu ani istek göz önünde bulundurulunca bu pek zor bir iş gibi görünmüyor.</p>

  <p class="calibre1">Eğer Basadoni Loncası savaşta olursa, biz daha güvende oluruz. Ama şehrin içinde olmaz," diye yanıtladı Sharlotta. Yetkililer faaliyetlerimize dikkat etmeye başlıyor ve uzun süre hareketsiz durmazlar. Eğer drowlar savaşa tutuşursa daha güvende oluruz, ama eğer o savaş loncalar arasına uzanırsa değil."</p>

  <p class="calibre1">Entreri başıyla onayladı, Dwahvel'in Sharlotta ya, başka gözlerin de onlara doğru çevrildiğine dair yaptığı birkaç imanın, zeki kadını bu kadar hızlı bir şekilde bu sonuçlara götürmüş olmasından memnundu. Hakikaten de eğer Basadoni Loncası çok hızlı bir şekilde çok uzaklara uzanırsa, loncanın arkasındaki gerçek güç muhtemelen açığa çıkardı. Calimshan krallığı bu bilgiye erişirse, Jarlaxle'ın çetesine karşı verecekleri tepki eksiksiz ve ezici olurdu. Daha evvel olsa, Entreri bu senaryodan hoşlanabilirdi, ama artık bunu ıskartaya çıkartıyordu. Kendisinin veya Basadoni Loncası'ndan başka bir ibhthn, bir Bregan D'aerthe tehdidinden sağ kurtulacağından şüpheliydi.</p>

  <p class="calibre1">Öyleyse, bu katıksız kaos hali, bir ikincil plan konumuna indirilmeliydi.</p>

  <p class="calibre1">"Ama haklısın," diye devam etti Sharlotta. Onları meşgul tutmalıyız —en azından askeri kollarını."</p>

  <p class="calibre1">Entreri gülümsedi ve hemen oracıkta Kohrın Souleze karşı onun yardımım isteme dürtüsüne karşı direndi. Bu işle Dwahvel ilgilenecekti ve bunu kısa süre içinde yapacaktı. Sharlotta ise Artemis Entreri'nin çıkarları için kullanıldığını asla fark etmeyecekti.</p>

  <p class="calibre1">Ya da belki de zeki kadın gerçeği anlardı.</p>

  <p class="calibre1">Belki de o zaman Entreri onu öldürmek zorunda kalırdı</p>

  <p class="calibre1">Sharlotta Vespers'ın ikiyüzlü oyunlarına yıllar boyu katlanmış olun Artemis Entreri için, bu hiç de nahoş bir düşünce değildi.</p>

  <p class="calibre1">BÖLÜM 6 KARŞILIKLI KAZANÇ</p>

  <p class="calibre1"></p>

  <p>Artemis Entreri bu sesi kesinlikle tanımasına rağmen, sesin tonuna yabancıydı. Hem burada hem de Karanlıkaltı'nda Jarlaxle ile birlikte geçirdiği tüm aylar zarfında, paralı askerin sesini öfkeyle yükselttiğine hiç şahit olmamıştı.</p>

  <p class="calibre1"></p>

  <p class="calibre1">Jarlaxle o anda haykırıyordu ve Entreri'yi meraklandırdığı kadar memnun edecek şekilde, Rai-guy ile Kimmuriel'e çıkışmaktaydı.</p>

  <p class="calibre1">"Bizim yükselişimizin sembolü olacak," diye kükredi Jarlaxle.</p>

  <p class="calibre1">"Düşmanlarımıza bir ilgi odağı sağlayacak," diye karşılık verdi Kimmuriel.</p>

  <p class="calibre1">"Bunu sadece yeni bir lonca binası olarak görecekler," diye cevabı yapıştırdı Jarlaxle.</p>

  <p class="calibre1">"Bunun gibi binalar alışılmadık değil," diye geldi Rai-guy'ın cevabı, daha sakin ve kontrollü bir tonda.</p>

  <p class="calibre1">Derken Entreri odaya girdi ve üçünün ayakta durmuş birbirileriyle yüzleşmekte olduklarını gördü. Dördüncü bir drow, yani Berg'inyon Baenre ise bir duvara rahatça sırtını yaslamış duruyordu.</p>

  <p class="calibre1">"Kulenin inşasının ardında drowların olduğunu bilmeyecekler," diye devam etti Rai-guy, içeri giren insana hızlı ve ilgisiz bir bakış attıktan sonra, "ama Basadoni Loncası'na yeni bir gücün geldiğini anlayacaklar."</p>

  <p class="calibre1">"Bunu zaten biliyorlar," dedi Jarlaxle.</p>

  <p class="calibre1">"Tıpkı yaşlı Basadoni'nin ölmüş olduğundan şüphelendikleri gibi bundan da şüpheleniyorlar," diye karşılık verdi Rai-guy. "Onların şüphelerini doğrulamayalım. Keşfedecekleri şeyi onlara görünen tek gözünü kıstı -büyülü göz yamasını bugün sol gözüne takmıştı- ve bakışlarını sertçe Entreri'ye çevirdi. "Şehri hepimizden daha iyi tanıyorsun dedi. Sen ne ? dersin? Kristal bir kule inşa etmeyi planlıyorum; Crenshinibon'un kristal bir sureti, tıpkı senin içindeyken Dnzzt Do'Urden'ı yok ettiğine benzer bir kule olacak. Ortaklarım bunun diğer loncalardan, hatta belk, de Calimshan'ın daha büyük yetkililerinden tehlikeli tepkiler çekeceğinden korkuyor.</p>

  <p class="calibre1">"En azından büyücüler loncasından," diye sakince belirtti Entreri. "Tehlikeli bir gruptur." Jarlaxle, görünüşe bakılırsa Entreri'nin peşinen onunla hemfikir olmamasına şaşırarak bir adım geriledi. Loncalar hep yeni binalar inşa eder," diye karşı çıktı paralı asker. Hatta bazıları Crenshinibon ile yaratmayı planladığım şeyden çok daha. "Ama bunu münasip bir şekilde ustalar ve eğer büyü gerekliyse büyücüler kiralayarak yapıyorlar," diye açıkladı Entreri.</p>

  <p class="calibre1">O anda, Jarlaxl'ın tehlikeli tasarılarıyla tamamen şaşkına dönmüş olmasına rağmen hızlı düşünüyordu. Fakat Rai-guy ve Kimmuriel'e büsbütün destek olmak istemiyordu zira bu tip bir ittifakın asla işine yaramayacağını biliyordu Yine de Calimport'un tam ortasında Crenshinibon'un bir suretini inşa etme fikri, en iyi ihtimalle pervasızlık gibi görünüyordu 'işte, cevabını aldın," diye söze kanştı Rai-guy kahkaha atarak "Dalkavuğun bile bunun akıllıca, hatta makul bir seçenek olduğuna inanmıyor."</p>

  <p class="calibre1">"Kendi sözlerini kendi ağzından sarfet, Rai-guy diye derhal laf soktu Entreri. Rai-guy'ın kendisine attığı nefret dolu bakıştan yola çıkarak, celalli büyücünün hemen oracıkta ona karşı bir hamlede bulunacağını düşündü. "Calimport'ta dikilen bir kule sorun çıkarabilir dedi Entreri Jarlaxl'a "fakat bu imkansız bir şey değil. Sanırım esas binamızın inşasını yapmış gibi görünmesi için seçkin loncadan bir büyücüyü yalayabiliriz. Bu şekilde bile, eğer gözlerimizi şehrin dış çeperine, kulenin parlak güneş ışığının tadım daha çıkarabileceği bir yere yöneltirsek işi daha kolay hallederiz.</p>

  <p class="calibre1">"Amaç, gücümüzün bir sembolünü şehre dikmek," diye belirtti Jarlaxle. "Amacım, kulemize boş çölün ortasında bakacak olan küçük kertenkeleleri ve engerekleri etkilemek değil."</p>

  <p class="calibre1">"Gücünü saklaması, her zaman Bregan D'aerthe'nin işine daha çok yaramıştır," diye söze karışmaya cüret etti Kimmuriel. "Bu kadar başarılı bir politikayı burada, muhtemel düşmanlarla dolu bir dünyada değiştirecek miyiz yani? Bazen bizim kim olduğumuzu ve nerede olduğumuzu unutuyor gibisin, Jarlaxle."</p>

  <p class="calibre1">"Kulenin inşasının gerçek doğasını büyük bir meblağ karşılığında gizleyebiliriz," diye mantık yürüttü Entreri. "Belki de amacımıza uygun bir konum tespit edebilirim," dedi Jarlaxle'a, bundan sonra Kimmuriel ve Rai-guy'a döndü, "ve ikinizin haklı</p>

  <p class="calibre1">olarak hissettiği korkuyu dindirebilirim."</p>

  <p class="calibre1">"Bunu yap," diye belirtti Rai-guy. "Biraz işe yara da beni haksız çıkart bakalım."</p>

  <p class="calibre1">Entreri bu üstü kapalı iltifatı hafifçe kıkırdayarak kabul etti. Aklında zaten mükemmel bir yer vardı, Jarlaxle ile Bregan D'aerthe'yi Kohrin Soulez ve Dallabad Vahası'na karşı harekete teşvik etmek için bir sebep daha çıkmıştı.</p>

  <p class="calibre1">"Tırmıkçılar'dan bir cevap aldık mı?" diye sordu Jarlaxle, odanın kenarına gidip koltuğuna kurularak.</p>

  <p class="calibre1">"Sharlotta Vespers, tam şu anda Paşa Da'Daclan ile bir görüşme yapıyor," diye yanıtladı Entreri.</p>

  <p class="calibre1">"Kadını ceza olsun diye öldürmesi muhtemel değil mi?" diye sordu Kimmuriel.</p>

  <p class="calibre1">"Bizim için bir kayıp olmaz," diye iğneleyici bir sesle nükte yaptı Rai-guy.</p>

  <p class="calibre1">"Paşa Da'Daclan bunu yapmayacak kadar meraklandı—" diye söze başladı Entreri .</p>

  <p class="calibre1">"Etkilendi, demek istiyorsun," diye düzeltti Rai-guy.</p>

  <p class="calibre1">"Meraklandı" dedi Entreri sertçe, "o kadar düşüncesiz bir harekette bulunmayacak kadar. Hiç şüphesiz, önemsiz bir dış garnizon yitirdiği için öfke duymuyordur ve bizim gerçek gücümüzle niyetimizi ölçüp tartmakla daha fazla ilgileniyordur. Belki de kadını öldürür, tabii böyle bir harekete herhangi bir cevap alıp almayacağını görmek için."</p>

  <p class="calibre1">"Eğer bunu yaparsa, belki de onu ve tüm loncasını kesin bir şekilde yok edebiliriz," dedi Jarlaxle ve bu sözler odadaki kaşların havaya kalkmasına sebep oldu.</p>

  <p class="calibre1">Entreri o kadar şaşırmamıştı. Kiralık katil, Jarlaxle'ın görünüşteki çılgınlığının ardında bir yöntem olmadığından şüphelenmeye başlıyordu. Normalde Jarlaxle, şehrin güç yapısı içinde Tırmıkçılar'ın başındaki Paşa Da'Daclan kadar köklü bir adamla arasındaki ilişkiyi karşılıklı kazanç üzerine kurmanın bir yolunu bulurdu. Kara elf paralı asker, yıkım için zaman, enerji ve değerli askerlerini pek harcamazdı —ve bastığı yeri sağlama almak için gerekli olandan fazla yıkıma baş vurmazdı. O anda Calimport'ta ayağını bastığı yer son derece sağlamdı, fakat yine de Jarlaxle'ın açlığı git gide artıyor gibiydi.</p>

  <p class="calibre1">Entreri bunu anlayamıyordu, ama bunu da kendi lehine kullanmanın bir yolunu bulabileceğini düşündüğü için endişeli değildi.</p>

  <p class="calibre1">"Da'Daclan'a karşı herhangi bir harekette bulunmadan önce, onun dış desteklerini zayıflatmalıyız," diye belirtti kiralık katil.</p>

  <p class="calibre1">"Dış destekler mi?" Bu soru hem Jarlaxle'dan hem de Rai-guy'dan gelmişti.</p>

  <p class="calibre1">"Paşa Da'Daclan'ın kolları uzaklara uzanıyor," diye açıkladı Entreri. "Bir dış korunma hattı oluşturduğundan şüpheleniyorum, hatta belki de Calimport sınırlarının dışında."</p>

  <p class="calibre1">Entreri, kara elflerin yüzlerindeki bakışlardan, planının temellerini başarılı bir şekilde attığını ve o anda daha fazlasını söylemeye gerek olmadığını anladı. Aslında Paşa Da'Daclan'ı, yaşlı adamın Sharlotta Vespers'a zarar vermeyeceğini bilecek kadar iyi tanıyordu. Böylesine aleni bir intikam Da'Daclan'ın usulü değildi. Hayır, Sharlotta ile yapacağı sohbet içinde teşvik edecekti, zira onun bakış açısına göre, Basadoniler ona karşı dış evlerinden birini yok edecek kadar küstahça hareket ettiğine göre, ya yeni ve güçlü silahlar, ya da müttefikler edinmiş olmalıydı. Paşa Da'Daclan, bu saldırının sadece loncanın yeni liderlerinin kibrinden mi —yani hakikaten de yerel söylentiler doğruysa ve Basadoni gerçekten öldüyse— yoksa sağlam bir özgüvenle mi yapıldığını öğrenmek isterdi. Onunla bizzat konuşmaya gelen kişinin, Basadoni öldüğü takdirde örgüt içindeki en yüksek seviyeye yükselecek olan Sharlotta olması, en azından, saldırı için ikinci açıklamanın geçerli olduğuna işaret etmekteydi. Bu durumda, Paşa Da'Daclan büsbütün bir felakete davetiye çıkartacak değildi.</p>

  <p class="calibre1">Öyleyse Sharlotta, Da'Daclan'ın evinden sağ salim çıkacak ve Dwahvel'in kendisine Önceden yapmış olduğu çağrıya icabet edecekti. Kadın o gece Jarlaxle'ın yanına döndüğünde ise, paralı asker Da'Daclan'ın şehrin dışında bir müttefiki olduğunu öğrenecek ve Entreri daha sonra bu müttefikin konumunun yeni ve etkileyici bir kule dikmek için mükemmel bir yerde olduğunu açıklayacaktı.</p>

  <p class="calibre1">Evet, kiralık katilin görebildiği kadarıyla her şey gayet iyi ilerliyordu.</p>

  <p class="calibre1">"Kohrin Soulez'in sesini keserseniz, Paşa Da'Daclan'ın Calimport dışında bir sözcüsü kalmaz," diye Jarlaxle'a açıklama yaptı Sharlotta Vespers aynı akşam.</p>

  <p class="calibre1">"Şehrin dışında bir sözcüye ihtiyacı yok," diye karşılık verdi Jarlaxle. "Senin ve diğer teğmenlerimin edindiği bilgilere bakılırsa, o insan Calimport'un içinden, gerçek, bir fetih planını mantıklı bir şekilde tasarlayamayacağımız kadar çok fazla destek görüyor."</p>

  <p class="calibre1">"Fakat Paşa Da'Daclan bunu bilmiyor," diye hiç tereddütsüz yanıtladı Sharlotta.</p>

  <p class="calibre1">Jarlaxle, kadının bu konuyu enine boyuna düşünmüş olduğunu net bir şekilde anladı. Da'Daclan ve daha sonrasında sokak muhbirleriyle yaptığı görüşmelerden, son derece heyecanlı ve hevesli bir şekilde geri dönmüştü. Da'Daclan ile kesin bir sonuca varmamış, ama adamın savunmaya çekildiğini sezmişti. Küçük, dış evinin başına gelen eksiksiz yıkımın boyutları sebebiyle hakikaten de endişeliydi. Da'Daclan, Basadoni Loncası'nın yeni güç seviyesini ve lonca içindeki hakimiyet dengesini anlayamıyordu ve bu da onu tedirgin ediyordu.</p>

  <p class="calibre1">Jarlaxle köşeli çenesini zarif, kara avucuna dayadı. "Paşa Basadoni'nin öldüğüne mi inanıyor?" diye sordu üçüncü defa ve Sharlotta üçüncü defa, "Evet," diye yanıtladı.</p>

  <p class="calibre1">"Öyleyse bu, lonca içinde bir zayıflığa delalet etmez mi?" diye mantık yürüttü paralı asker lideri.</p>

  <p class="calibre1">"Sizin dünyanızda, belki," diye yanıtladı Sharlotta, "zira orada drow evleri doğrudan Lloth'a hizmet eden Matron Analar tarafından yönetiliyor. Burada bir liderin kaybı, dengesizlikten başka hiçbir şeye delalet etmez ve bu da, rakipleri her şeyden çok korkutur. Loncalar normalde birbirilerine savaş açmaz, çünkü bunu yapmak, tüm taraflara zarar verir. Bu, eski paşalann yıllar, hatta on yıllar boyu edindiği tecrübelerle öğrendiği bir şeydir. Çocuklarına veya diğer seçilmiş haleflerine öğretip nesilden nesle aktardıkları bir bilgidir."</p>

  <p class="calibre1">Elbette bütün bunlar Jarlaxle'a gayet mantıklı geliyordu, ama kafası karışık ifadesini korudu ve kadını devam etmeye teşvik etti. Aslında Jarlaxle o sırada, Calimport'un yeraltı loncalarının sosyal ilişkilerinden ziyade Sharlotta hakkında daha fazla şey öğrenmekteydi.</p>

  <p class="calibre1">"Saldırımızın sonucunda Paşa Da'Daclan, yaşlı Basadoni'nin ölümü hakkındaki söylentilere inanmaya başlamış," diye devam etti kadın. "Da'Daclan'ın fikir yapısına göre, eğer Basadoni ölmüşse —ya da en azından loncanın kontrolünü elinden kaçırdıysa— biz çok daha tehlikeliyiz." Sharlotta gaddar ve alaycı gülümsemesini takındı.</p>

  <p class="calibre1">"Öyleyse kestiğimiz her dış hatla birlikte —ilk önce küçük bina ve şimdi de Dallabad Vahası— Da'Daclan'ın güvenlik hissini zayıflatmış oluruz," diye mantık yürüttü Jarlaxle.</p>

  <p class="calibre1">"Tırmıkçılar'la da daha güçlü bir antlaşma imzalamamı kolaylaştırırız," diye açıkladı Sharlotta. "Belki de Da'Daclan, yok edilen küçük binanın etrafındaki tüm sokağı bizi memnun etmek için hibe eder. Zaten o civardaki faaliyet merkezi ortadan kal<span class="calibre2">kmı</span>ş durumda."</p>

  <p class="calibre1">"Büyük bir hazine değil," diye belirtti Jarlaxle.</p>

  <p class="calibre1">"Ah, evet, ama ona karşı hatalı bir harekette bulunduktan sonra Paşa Da'Daclan'ın bize toprak verdiğini duyunca diğer loncalar Basadoniler'e nasıl da büyük bir saygı duyar?" diyerek kedi gibi mırıldandı Sharlotta. Kadının entrikaya devam etmesi, kendi kazancı için dolap üzerine dolap çevirmesi, Jarlaxle'ın ona duyduğu saygıyı arttırdı.</p>

  <p class="calibre1">"Dallabad Vahası mı?" diye sordu drow.</p>

  <p class="calibre1">"Başlı başına bir hazine sayılır," diye çabucak cevapladı Sharlotta, "Paşa Da'Daclan ile oynadığımız oyunda bize getireceği kazançlar olmasa bile."</p>

  <p class="calibre1">Jarlaxle bir süre bunu düşündükten sonra başıyla onayladı ve Sharlotta'ya müstehcen bir bakış atıp başıyla yatağı işaret etti. Büyük kazançlann düşüncesi, Jarlaxle'da her zaman afrodizyak etkisi yaratırdı.</p>

  <p class="calibre1">Jarlaxle o gecenin ilerleyen saatlerinde, ona getirdiği bilgiyi kendi başına düşünebilmek için Sharlotta'yı yanından göndermiş, odasında volta atıyordu. Kadının dediğine bakılırsa —ki bilgiyi Dwahvel'den almıştı— Dallabad Vahası Paşa Da'Daclan için bir dış garnizon noktası, Da'Daclan'ın Calimport'tan uzaktaki daha güçlü müttefiklerine bilgi taşıma noktası olarak iş görüyordu. Soulez adındaki önemsiz bir memur tarafından yönetilen Dallabad bağımsız bir kaleydi. Tırmıkçılar'ın veya şehirdeki diğer herhangi bir loncanın resmi bir kolu değildi. Görünüşe bakılırsa Soulez bilgi taşıma işi için ücret almayı kabul etmişti ve aynı zamanda Sharlotta'nın açıkladığı üzere, bazen kuzeybatı yollarında haraç kesiyordu.</p>

  <p class="calibre1">Jarlaxle bu bilgiyi sindirerek, Artemis Entreri'nin daha evvelden yaptığı tavsiyelerle bağdaştırarak odada volta atmaya</p>

  <p class="calibre1">devam etti. Derken en yeni müttefikinin telepatik bir yolla zihnine sızdığını hissetti, fakat bu çağrıdan korunmak için sadece büyülü göz yamasını düzeltti.</p>

  <p class="calibre1">İkisi arasında bir bağlantı, gerçek içinde başka bir gerçek, Dallabad'ın zayıf durumu ve bütün bunların son derece elverişli gözükmesinin arasında önceden planlanmış bir ilişki mevcut olmalıydı. Entreri daha önce, Jarlaxle'ın kristal küreyi daha güvenli bir şekilde dikebilmek için Calimport'un dışında bir yer fethetmesini tavsiye etmemiş miydi?</p>

  <p class="calibre1">Ve şimdi de bu çıkmıştı: fethetmesi için kelimenin tam anlamıyla önüne sunulan mükemmel bir konum, Bregan D'aerthe'nin çifte kazanç elde etmesi için son derece elverişli bir yer.</p>

  <p class="calibre1">Zihinsel çağrılar devam etti. Güçlü bir çağrıydı, Jarlaxle'ın bu göz yamasının ardından hissettiği en güçlü seslenişti.</p>

  <p class="calibre1">"Sizin dünyanızda, belki," diye yanıtladı Sharlotta, "zira orada drow evleri doğrudan Lloth'a hizmet eden Matron Analar tarafından yönetiliyor. Burada bir liderin kaybı, dengesizlikten başka hiçbir şeye delalet etmez ve bu da, rakipleri her şeyden çok korkutur. Loncalar normalde birbirilerine savaş açmaz, çünkü bunu yapmak, tüm taraflara zarar verir. Bu, eski paşaların yıllar, hatta on yıllar boyu edindiği tecrübelerle öğrendiği bir şeydir. Çocuklarına veya diğer seçilmiş haleflerine öğretip nesilden nesle aktardıkları bir bilgidir."</p>

  <p class="calibre1">Elbette bütün bunlar Jarlaxle'a gayet mantıklı geliyordu, ama kafası karışık ifadesini korudu ve kadını devam etmeye teşvik etti. Aslında Jarlaxle o sırada, Calimport'un yeraltı loncalarının sosyal ilişkilerinden ziyade Sharlotta hakkında daha fazla şey öğrenmekteydi.</p>

  <p class="calibre1">"Saldırımızın sonucunda Paşa Da'Daclan, yaşlı Basadoni'nin ölümü hakkındaki söylentilere inanmaya başlamış," diye devam etti kadın. "Da'Daclan'ın fikir yapısına göre, eğer Basadoni ölmüşse —ya da en azından loncanın kontrolünü elinden kaçırdıysa— biz çok daha tehlikeliyiz." Sharlotta gaddar ve alaycı gülümsemesini takındı.</p>

  <p class="calibre1">"Öyleyse kestiğimiz her dış hatla birlikte —ilk önce küçük bina ve şimdi de Dallabad Vahası— Da'Daclan'ın güvenlik hissini zayıflatmış oluruz," diye mantık yürüttü Jarlaxle.</p>

  <p class="calibre1">"Tırmıkçılar'la da daha güçlü bir antlaşma imzalamamı kolaylaştırırız," diye açıkladı Sharlotta. "Belki de Da'Daclan, yok edilen küçük binanın etrafındaki tüm sokağı bizi memnun etmek için hibe eder. Zaten o civardaki faaliyet merkezi ortadan kalkmış durumda."</p>

  <p class="calibre1">"Büyük bir hazine değil," diye belirtti Jarlaxle.</p>

  <p class="calibre1">"Ah, evet, ama ona karşı hatalı bir harekette bulunduktan sonra Paşa Da'Daclan'ın bize toprak verdiğini duyunca diğer loncalar Basadoniler'e nasıl da büyük bir saygı duyar?" diyerek kedi gibi mırıldandı Sharlotta. Kadının entrikaya devam etmesi, kendi kazancı için dolap üzerine dolap çevirmesi, Jarlaxle'ın ona duyduğu saygıyı arttırdı.</p>

  <p class="calibre1">"Dallabad Vahası mı?" diye sordu drow.</p>

  <p class="calibre1">"Başlı başına bir hazine sayılır," diye çabucak cevapladı Sharlotta, "Paşa Da'Daclan ile oynadığımız oyunda bize getireceği kazançlar olmasa bile."</p>

  <p class="calibre1">Jarlaxle bir süre bunu düşündükten sonra başıyla onayladı ve Sharlotta'ya müstehcen bir bakış atıp başıyla yatağı işaret etti. Büyük kazançların düşüncesi, Jarlaxle'da her zaman afrodizyak etkisi yaratırdı.</p>

  <p class="calibre1">Jarlaxle o gecenin ilerleyen saatlerinde, ona getirdiği bilgiyi kendi başına düşünebilmek için Sharlotta'yı yanından göndermiş, odasında volta atıyordu. Kadının dediğine bakılırsa —ki bilgiyi Dwahvel'den almıştı— Dallabad Vahası Paşa Da'Daclan için bir dış garnizon noktası, Da'DacIan'ın Calimport'tan uzaktaki daha güçlü müttefiklerine bilgi taşıma noktası olarak iş görüyordu. Soulez adındaki önemsiz bir memur tarafından yönetilen Dallabad bağımsız bir kaleydi. Tırmıkçılar'ın veya şehirdeki diğer herhangi bir loncanın resmi bir kolu değildi. Görünüşe bakılırsa Soulez bilgi taşıma işi için ücret almayı kabul etmişti Ve aynı zamanda Sharlotta'nın açıkladığı üzere, bazen kuzeybatı yollarında haraç kesiyordu.</p>

  <p class="calibre1">Jarlaxle bu bilgiyi sindirerek, Artemis Entreri'nin daha evvelden yaptığı tavsiyelerle bağdaştırarak odada volta atmaya devam etti. Derken en yeni müttefikinin telepatik bir yolla zihnine sızdığını hissetti, fakat bu çağrıdan korunmak için sadece büyülü göz yamasını düzeltti.</p>

  <p class="calibre1">İkisi arasında bir bağlantı, gerçek içinde başka bir gerçek, Dallabad'ın zayıf durumu ve bütün bunların son derece elverişli gözükmesinin arasında önceden planlanmış bir ilişki mevcut olmalıydı. Entreri daha önce, Jarlaxle'ın kristal küreyi daha güvenli bir şekilde dikebilmek için Calimport'un dışında bir yer fethetmesini tavsiye etmemiş miydi?</p>

  <p class="calibre1">Ve şimdi de bu çıkmıştı: fethetmesi için kelimenin tam anlamıyla önüne sunulan mükemmel bir konum, Bregan D'aerthe'nin çifte kazanç elde etmesi için son derece elverişli bir yer.</p>

  <p class="calibre1">Zihinsel çağrılar devam etti. Güçlü bir çağrıydı, Jarlaxle'ın bu göz yamasının ardından hissettiği en güçlü seslenişti.</p>

  <p class="calibre1">'Bir şeyler istiyor,' dedi Crenshinibon, paralı asker liderinin kafasının içinde.</p>

  <p class="calibre1">Jarlaxle bu durumu kendi mantığıyla da net bir şekilde çözümleyebileceğini düşünerek kristali aklından kovmaya davrandı ama Crenshinibon'un bir sonraki açıklaması, drowun vavas Yavaş erişmekte olduğu sonucunun da ötesine geçti.</p>

  <p class="calibre1">'Artemis Entreri'nin daha derin tasarıları var,' diye ısrar etti kristal. 'Belki de eski bir kin, veya bariz ganimetin içindeki bir Kin değil," dedi Jarlaxle yüksek sesle, Kristal Parçası ile daha ivi iletişim° kurabilmek için koruyucu göz yamasını çıkartarak. "Efier Entreri bunun gibi hislere sahip olsaydı, Soulez denen o yaratığın icabına özel olarak bakardı. Her zaman yalnız çalışmasıyla övünür."</p>

  <p class="calibre1">'Daha önce ismi bile anılmamış olan Dallabad Vahası 'nm, hem Tırmıkçılar'la olan denklemi çözmeye, hem de kule yükseltme ihtiyacımızı karşüamaya elverişli olmasını sadece talihli bir rastlantıdan ibaret olduğuna mı inanıyorsun yanı?' diye sordu Kristal Parçası ve daha Jarlaxle cevap veremeden önce Crenshinibon fikrine açıklık getirdi. 'Artemis Entreri'nin, Dallabad Vahası'na yapılacak saldırı için gizli bir nedeni var Buna hiç şüphe yok. Muhtemelen, muhbirlerimizin bize Dallabadı fethetmenin Paşa Da'Dadan'ı korkutacağını ve onunla pazarlık etme gücümüzü arttıracağını söyleyeceklerini biliyordu.' "Daha ziyade, muhbirlerimizin o sonuca varmasını sağlayan kişi Artemis Entreri idi," diye mantık yürüttü Jarlaxle, sozunu küçük bir kahkahayla bitirerek. 'Belki de bunu bizim yok edilmemiz tçm bir yol olarak görüyordur,' dedi Kristal Parçası. 'Bizden kurtulup kendi başına %üküm sürebilmek için.'</p>

  <p class="calibre1">Jarlaxle daha bu düşünce zihninde tamamıyla yankılanmadan önce kafasını sağa sola sallamaya başlamıştı. "Eğer Artemis Entreri bizden kurtulmak isteseydi, şehirden ayrılmak için bir mazeret bulurdu."</p>

  <p class="calibre1">'Ve belki de Haydut Morik kadar uzaklara kaçardı, öyle mı/ diye geldi alaycı düşünce.</p>

  <p class="calibre1">Jarlaxle bunun doğru olduğunu itiraf etmek zorundaydı. Bregan D'aerthe yüzey dünyasındaki eriminin uzun, belki de bir kaçağı yakalayabilecek kadar uzun olduğunu çoktan kanıtlamıştı. Yine de Jarlaxle, Kristal Parçası'nın son fikrinden büyük bir şüphe duyuyordu. Her şeyden önce, Artemis Entreri, Bregan D'aerthe'nin Dallabad'a veya herhangi bir düşmana körlemesine saldırmayacağını bilecek kadar akıllı olmalıydı. Aynı zamanda, Jarlaxle'a göre, Bregan D'aerthe'nin yüzey dünyasındaki yıkımını getirecek bir tuzak son derece riskli olurdu —ayrıca bu iş, Calimshan'ın yüksek otoritelerine Calimport'a bir kara elf çetesinin geldiğini haber vermek suretiyle çok daha kolay bir şekilde halledilemez miydi?</p>

  <p class="calibre1">Bütün bu mantıklı açıklamaları Crenshinibon'a sundu ve mevcut durumun büyük bir ihtimalle Kristal Parçası'nın ikinci tahmini —yani vahadaki gizli bir hazine— yönünde olduğunu belirtip ziynetle ortak bir noktada uzlaştı.</p>

  <p class="calibre1">Drow paralı asker gözlerini kapayıp Kristal Parçası'nın son derece yerinde olan ve git gide büyüyen şüpheleri hakkındaki hislerini özümsedi. Kendisinin de ziynetin de aynı sonuca varmış olduğunu ve bu konuda aynı fikir yapısında olduğunu anlayınca yüksek sesle kahkaha attı. İkisi de, kızmaktan ziyade, gayet eğlenmiş ve etkilenmişti. Entreri'nin kişisel güdüleri her ne olursa olsun ve Dallabad ile Paşa Da'Daclan arasındaki ilişkinin haberi doğru olsun veya olmasın, vaha değerli ve görünüşe bakılırsa güvenli bir kazanç olacaktı.</p>

  <p class="calibre1">Bu, kara elften çok ziynet için kazanç olacaktı, zira Crenshinibon, parlak güneş ışığını içine çekmek için bir kule, yani kendisinin bir suretini inşa etmesi gerektiğini Jarlaxle'a son derece net bir şekilde belirtmişti.</p>

  <p class="calibre1">Daimi ve nihai amacına bir adım daha yaklaşmak için.</p>

  <p class="calibre1">BÖLÜM 7 AVANTAJI FELÂKETE ÇEVİRMEK</p>

  <p class="calibre1"></p>

  <p>Kohrin Soulez kolunu havaya kaldırdı ve düşüncelerini sağ eline takmış olduğu kızıl bağcıklı, kara kolçağa yoğunlaştırdı. Bağcıklar o anda nabız gibi atmaktaydı, ki bu da, ketum ve münzevi adamın gayet iyi tanıdığı bir histi.</p>

  <p class="calibre1"></p>

  <p class="calibre1">Birileri onu ve Dallabad Vahası'ndaki kalesini gözetlemeye çalışıyordu.</p>

  <p class="calibre1">Soulez, büyülü eldivene daha da derin yoğunlaştı. Bundan kısa süre önce, Calimport'tan bir aracı kendisini ziyaret etmiş ve kıymetli kılıcı Charon'un Pençesi'ni satma ihtimali hakkında onunla konuşmuştu. Soulez ise, elbette ki bu abes düşünceye hayret etmişti. Bu nesneyi, çok sayıdaki zevcesinden, hatta epey kalabalık olan çocuklarından bile daha kıymetli sayıyordu. Kendisine sunulan teklif ciddiydi, tek bir nesne için hayal dahi edilemeyecek bir servet vaat edilmişti.</p>

  <p class="calibre1">Soulez, net bir şekilde, pazarlığa hiç mahal vermeden reddedilen bir teklifin neler doğurabileceğine fark edecek kadar Calimport'un lonca insanlan konusunda bilgiliydi ve Charon'un Pençesi'ne bunu bilecek kadar uzun süredir sahipti. İşte bu yüzden şimdi onu gözetleyen gizü gözler olmasına hiç şaşırmamıştı. Yaptığı daha derin soruşturmalar, nesneyi satın almak isteyen kişinin Artemis Entreri ve Basadoni Loncası olduğuna işaret ettiği için, Soulez özellikle onların büyülü gözlerini kolluyordu.</p>

  <p class="calibre1">Bir zayıflık arayacak ama bulamayacaklardı ve Soulez bu yüzden çekip gideceklerine inanıyordu.</p>

  <p class="calibre1">Soulez, kolçağın enerjisine daha derin yoğunlaşmca yeni bir unsur fark etti. Bu unsur, bu seferki hırsız adayının kolayca caydınlamayacağma işaret ettiği için epey tehlikeliydi. Hissettiği şey, ne bir sihirbazın büyülü enerjisi, ne de uzgörüde bulunan bir rahibin dualanydı. Hayır, bu enerji beklediğinden farklıydı, ama kesinlikle Soulez ile kolçağın anlayışının ötesinde değildi.</p>

  <p class="calibre1">"Siyonisistler," dedi yüksek sesle, kolçaktan gözlerini ayırıp taht odasında hazırol durumunda bekleyen teğmenlerine bakarak.</p>

  <p class="calibre1">Teğmenlerden üçü kendi evladıydı. Dördüncüsü Memnon'dan gelmiş büyük bir kumandandı ve beşincisi ise Calimport'tan gelen, son derece ünlü, ama artık emekli olmuş bir hırsızdı. Soulez, o hırsızın Basadoni Loncası'nın eski bir üyesi olmasını son derece elverişli buluyordu.</p>

  <p class="calibre1">"Artemis Entreri ve Basadoniler," dedi Soulez onlara, "eğer gerçekten onlarsa, görünüşe bakılırsa bir siyonisistleri var."</p>

  <p class="calibre1">Beş teğmen bu haberin nelere işaret edebileceği hakkında aralarında mırıldanmaya başladılar.</p>

  <p class="calibre1">"Belki de bütün bu yıllar boyunca Artemis Entreri'nin başarılı olmasının sebebi budur," diye belirtti içlerinden en genç olanı, Kohrin Soulez'in kızı Ahdahnia.</p>

  <p class="calibre1">"Entreri mi?" diyerek kahkahayı bastı eski hırsız Preelio.</p>

  <p class="calibre1">"Zihni kuvvetli mi? Kesinlikle. Siyonisizm mi? Pöh! Silahıyla o kadar iyiydi ki, ona asla ihtiyacı olmadı."</p>

  <p class="calibre1">"Ama hazinemin peşinde olan kişinin zihinsel güçlere erişimi var," dedi Soulez. "Benim ve hazinemin bir açığını, bir zaafını bulduklarını ve bunu kendi çıkarlarına kullanabileceklerini sanıyorlar. Bu da, elbette ki onları daha da tehlikeli kılıyor."</p>

  <p class="calibre1">Beş teğmen de bu bildiri karşısında ciddileşti, ama hiçbiri pek fazla endişelenmiş görünmüyordu. Calimport loncalan arasında Dallabad'a karşı büyük bir komplo yoktu. Kohrin Soulez bilgiyi kesin bir şekilde ve hemen edinmek için büyük bir meblağ ödemişti. Beşi, herhangi bir loncanın veya iki ya da üç loncanın bir araya gelmiş halinin, Dallabad'ı devirecek gücü toplayamayacağını biliyordu —Soulez kılıç ile kolçağı taşırken ve her türlü büyücüyü etkisiz kılabiliyorken bunu yapamazlardı.</p>

  <p class="calibre1">"Surlarımızı hiçbir asker aşamayacak," diye belirtti Ahdahnia kendinden emin bir sıntışla. "Hiçbir hırsız gölgelerde gezinip iç binalara giremeyecek.</p>

  <p class="calibre1">"Tabii şeytani bir zihin gücü kullanmazsa," diye belirtti Preelio, yaşlı Soulez'e bakarak.</p>

  <p class="calibre1">Kohrin Soulez sadece kahkaha attı. "Bir zayıflık bulduklarını sanıyorlar," diye tekrarladı. "Onları bununla durdurabilirim,"— eldiveni havaya kaldırdı—"ve elbette başka yollarım da var." Bu düşünceyi havada asılı bıraktı ve gülümsemesi odada bulunan herkesin sırıtmasını sağladı. Ne de olsa altıncı bir teğmen vardı; pek az ortalıkta görünen ve başkalarını rahatsız etmeyen, her şeyden önce bir sorgulama ve işkence aracı olarak kullanılan, insanlarla mümkün olduğunca az zaman geçirmeyi tercih eden bir teğmen.</p>

  <p class="calibre1">"Siz fiziksel savunmalan sağlamlaştırın," diye onlara talimat verdi Soulez. "Zihin güçleriyle ben ilgileneceğim."</p>

  <p class="calibre1">Elini şöyle bir sallayarak onlara huzurundan çekilme izni verdi ve arkasına yaslanıp tekrar kudretli siyah kolçağına, üzerinde kan damarları gibi uzanan kırmızı dikişlere yoğunlaştı. Evet, zayıf uzgörüyü hissedebiliyordu ve o kıskanç kişilerin kendisini huzur içinde kendi işine bırakmalarını dilemesine rağmen, bu küçük heyecandan hoşlanacağını düşünüyordu.</p>

  <p class="calibre1">Yharaskrik'in kesinlikle hoşlanacağından emindi.</p>

  <p class="calibre1">Kohrin Soulez'in taht odasının çok altında, Soulez'in askerlerinin pek azmin varlığından ancak haberdar olduğu derin tünellerde bulunan Yharaskrik, zihinsel enerji kullanan birinin veya bir şeyin vahaya sızdığından çoktan haberdar olmuştu. Yharaskrik bir zihin yüzücü, bir illithid, yani iri bir beyni andıran şişkin bir kafaya; ağzının, burnunun ve çenesinin olması gerektiği yerden uzanan birkaç dokungaca sahip, insansı bir yaratıktı. İllithidlerin görüntüsü feciydi ve fiziksel açıdan da son derece çetin olabilirlerdi, ama esas güçleri zihin sahasında, sanatın insan ve hatta drow tatbikçilerinin güçlerini yanında cüce bırakan siyonisist enerjide yatıyordu. İllithidler rakiplerini, afallatan zihinsel enerji patlamalarıyla basitçe yenilgiye uğratabilir, ya bahtsız kurbanın zihnini felç edip onu kendilerine köle eder, ya da korkunç dokungaçlarını çaresiz kurbanın kafasından içeri sokup beyinlerini emerek kendilerine ziyafet çekerlerdi.</p>

  <p class="calibre1">Ancak Yharaskrik, yıllardır Kohrin Soulez ile çalışıyordu.</p>

  <p class="calibre1">Soulez bu yaratığı bir peykten çok sözleşmeli bir hizmetli olarak görüyordu. Soulez, görünüş itibarıyla, kısa bir savaşın ardından illithidin zihin saldırısını kolçağının büyülü ağında yakalayıp onu ölümcül kılıçla indireceği ölümcül darbe karşısında çaresiz bıraktığında, zihin yüzücüyle adil bir anlaşma yapmış olduğuna inanıyordu. Aslında, eğer Soulez o darbeyi indirmeye kalksaydı, Yharaskrik, enerjisini Soulez'in üzerine yönlendirmeyecek, yani kolçağın erişiminin ötesinde kalarak eriyip taşa karışacaktı.</p>

  <p class="calibre1">Yharaskrik'in merkezi beyninin hesapladığı üzere, Soulez saldırıya devam etmemişti. Fırsatçı adam, bunun yerine bir anlaşma yapıp illithide, ihtiyaç duyulduğunda belli başlı hizmetleri vermesi —ki bu hizmetler öncelikli olarak Dallabad Vahası'nın savunmasına yönelik olacaktı— karşılığında hayatını bağışlamış, ona meditasyon, veya illithidler her ne yapıyorsa onu yapması için rahat bir mekan teklif etmişti.</p>

  <p class="calibre1">Bütün bu yıllar zarfında Kohrin Soulez, Yharaskrik'in Dallabad'a böyle bir sıfatla gelmesinin ta başından beri görevi olduğundan, zihin yüzücülerin ölümcül enerjilerini bu şekilde durdurabilen her türlü nesneye yaptığı üzere, illithidin garip ırkı tarafından kara ve kırmızı renkli kolçağı bulup incelemek için seçilmiş olduğundan bir kez olsun şüphelenmemişti. Aslında, Yharaskrik yıllar içinde kolçak hakkında pek fazla faydalı bilgi edinememişti, ama yaratık bu konuda hiç endişeli değildi. Dahi illithidler tüm çoklu evrendeki en sabırlı yaratıklar arasındaydı ve amaca ulaşmaktan çok izlenilen yolun tadım çıkarırlardı. Yharaskrik tüneldeki yuvasında hayatından gayet memnundu.</p>

  <p class="calibre1">Siyonik bir güç illithidin hassasiyetini uyandırmıştı ve Yharaskrik bu enerji akışını, Dallabad Vahası'na sızanın başka bir illithid olmadığını anlayabilecek kadar hissedebilmişti.</p>

  <p class="calibre1">Kendi üstünlüğüne türünün tüm örnekleri kadar güvenen zihin yüzücü, endişelenmekten çok meraklanmıştı. Aslında ahmak Soulez'in psişik çağrıyı kolçağıyla yakalamış olmasına biraz sıkılmıştı, fakat sonra çağrı geri dönmüş ve yeniden yönlendirilmişti. Yharaskrik çağrıya cevap vermiş, gezinti halindeki zihin gözünü aşağılara, çok derinlerdeki mağaralara yöneltmişti.</p>

  <p class="calibre1">İllithid, o enerjinin kaynağını tespit ettiğinde duyduğu şaşkınlığı gizleyemedi, iletişimin öbür ucunda bulunan yaratık da —bir drowdu— kendi şaşkınlık tepkisini gizlemeye dahi çalışmadı.</p>

  <p class="calibre1">' Haszakkin!' diye içgüdüsel bir şekilde haykırdı drowun zihni, kendi lisanındaki illithid ismini kullanarak —ki bu isim, drowlann kendi ırklarından olmayan yaratıklara pek nadiren teslim ettiği bir saygı içeriyordu.</p>

  <p class="calibre1">'Dyon G'ennivalz?'diye sordu Yharaskrik, gençlik yıllarından iyi bildiği bir drow şehrinin ismini vererek.</p>

  <p class="calibre1">'Menzoberranzan,' diye geldi siyonik cevap.</p>

  <p class="calibre1">'Oblodra Evi, 'diye bildirdi akıllı yaratık, zira o sıradışı drow evi, Faerûn'un Karanlıkaltı'ndaki tüm zihin yüzücü topluluklarınca gayet iyi bilinirdi.</p>

  <p class="calibre1">'Artık yok, 'diye geldi Kimmuriel'in cevabı.</p>

  <p class="calibre1">Yharaskrik bir hiddet sezinledi ve Kimmuriel kibirli ailesinin çöküş hatırasını anlatırken bunun sebebini iyi anladı. Sıkıntılar Zamanı'nda, siyonik kudretin değil de büyülü gücün etkisini yitirdiği bir süreç yaşanmıştı. O kısacık zaman içinde, Oblodra Evi'nin liderleri, Menzoberranzan'in daha büyük evlerine meydan okumuştu ve buna kudretli Matron Baenre de dahildi. Enerjiler de tanrıların değişimiyle değişmiş ve yaygın büyü güçleri geri dönerken siyonik beceriler geçici olarak güçsüzleşmişti. Matron Baenre'nin, Oblodra Evi'nin tehditlerine verdiği cevap —akıllıca davranarak Jarlaxle ve Bregan D'aerthe ile olan bağlantısını kullanıp hızla evden kaçan Kimmuriel dışında— tüm binayı ve evi şehirden silmiş, hepsini Pençe Yarığı adlı uçurumun dibine gömmüştü.</p>

  <p class="calibre1">'Dallabad Vahası'nı fethetmeyi mi amaçlıyorsunuz?' diye sordu Yharaskrik. Karşısındakinden bir cevap gelmesini bekliyordu, zira siyonik yollarla iletişim kuran yaratıklar, çoğunlukla kendi türlerine karşı olduklarından bile daha fazla birbirine sadık olurlardı.</p>

  <p class="calibre1">'Dallabad bu gece geçmeden bizim olacak,' diye dürüstçe cevap verdi Kimmuriel.</p>

  <p class="calibre1">İletişim beklenmedik bir şekilde kesildi ve Kohrin Soulez, siyonik enerjisini engelleyen o lanet kolçakla birlikte onun karanlık odasına girdiğinde, Yharaskrik bu aceleci geri çekilişin sebebini anladı.</p>

  <p class="calibre1">İllithid sözde efendisinin önünde eğildi.</p>

  <p class="calibre1">"Gözetleniyorduk," dedi Soulez, dosdoğru konuya gelerek.</p>

  <p class="calibre1">Zihin yüzücünün önünde dururken yaşadığı gerginlik barizdi.</p>

  <p class="calibre1">"Zihin gözüyle," diye hemfikir oldu illithid, fiziksel ve ıslaklı çıkan sesiyle. "Bunu sezdim."</p>

  <p class="calibre1">"Güçlü mü?" diye sordu Soulez.</p>

  <p class="calibre1">Yharaskrik sessizce guruldadı, bu bir illithid için omuz silkmeye karşılık geliyordu ve böylece, bir illithid olmayan hiçbir siyonisiste saygı duymadığını göstermiş oldu. Bu dürüstçe biçilmiş bir değerdi, hatta söz konusu siyonisist bir insan değil de Yharaskrik'in halkı arasında gayet iyi tanına bir kara elf evine bağlı olan bir drow olsa bile. Yine de, zihin yüzücü, drow siyonisistle tutuşabileceği herhangi bir savaş konusunda endişeli olmadığı halde, kara elfleri o kadar iyi tanıyordu ki, Oblodrah siyonisistin Kohrin Soulez'in sorunlarının en azını teşkil edeceğini biliyordu.</p>

  <p class="calibre1">"Güç her zaman göreceli bir kavramdır," diye gizemli bir cevap verdi illithid.</p>

  <p class="calibre1">Kohrin Soulez, Dallabad'daki sarayının zemin seviyesine çıkan, uzun sarmal merdiveni tırmanırken büyülü enerjinin titreşimlerini hissetti. Lonca başkanı, hızla tırmanırken kaslarının sınırlarını zorlayarak ve yaşlı kemiklerinde hiçbir acı hissetmeyerek koşmaya başladı. Saldırının çoktan başlamış olduğunu düşünüyordu.</p>

  <p class="calibre1">Yavaşladı, oflayıp puflayarak nefes almaya çalışırken biraz sakinleşti. Lonca binasına girdiğinde birçok askerinin etrafta gezindiğini, heyecanla konuştuğunu, ama dehşet içinde olmaktan çok ihtiyat içinde göründüklerini fark etti.</p>

  <p class="calibre1">"O senin mi, baba?" diye sordu Ahdahnia, kara gözleri parıldayarak.</p>

  <p class="calibre1">Kohrin Soulez kızına merakla baktı ve işareti alan Ahdahnia onu odanın doğuya bakan penceresinin yanına götürdü.</p>

  <p class="calibre1">İşte orada, Dallabad Vahası'nın tam ortasında ve Kohrin Soulez'in kalesinin dış surlarının içinde duruyordu.</p>

  <p class="calibre1">Parlak güneş ışığında ışıldayan kristal bir kule, Crenshinibon'un bir sureti, çekilen felaket kartı.</p>

  <p class="calibre1">Büyülü yapıya bakarken, Kohrin Soulez'in sağ eli içini gıdıklayan bir enerjiyle zonkluyordu. Kolçağı büyülü enerjiyi yakalayabilir, hatta onu kaynağına geri yönlendirebilirdi. Onu asla hayal kırıklığına uğratmamıştı, fakat lonca başkanı, sadece bu muhteşem kuleye bakmasıyla bile, kendisinin ve oyuncaklarının hakikaten de sefil şeyler olduğunu bir anda fark etti. Dışarı çıkıp bunu yapmayı denemeden dahi, o kulenin büyülü enerjilerini çalmayı umut edemeyeceğini, eğer bunu denerse kulenin onu ve kolçağını yok edeceğini biliyordu. O emilmenin fiziksel bir tezahürünü, yani muhteşem kulenin en üstteki ucunda bir gargoyl gibi donakalmış Kohrin Soulez heykelini aklında canlandırdığında ürperdi.</p>

  <p class="calibre1">"O senin mi, baba?" diye sordu Ahdahnia tekrar.</p>

  <p class="calibre1">Kohrin, yüzünden kan çekilmiş bir halde ona doğru döndüğünde, kızın sesindeki heves ve gözlerindeki parıltı kayboluverdi.</p>

  <p class="calibre1">Dallabad'ın kale surlarının dışında, palmiye ağacı kümelerinin örtüsü altında ve etrafı büyülü karanlık küreleriyle çevrelenmiş olan Jarlaxle kuleye seslendi. Binanın dış duvan uzadı ve ileri bir uzuv, karanlık kürelerinin arasından geçen ve paralı askerin ayaklarının dibine uzanan bir merdiven-tünel gönderdi. Tüm askerlerinin yerini almış olduğundan emin olan Jarlaxle, merdiveni tırmanıp kuleye girdi. Kristal Parçası'na gönderdiği tek bir düşünceyle tüneli geri çekti ve kendini başarılı bir şekilde içeri kilitledi.</p>

  <p class="calibre1">Kale avlusunun tam ortasındaki yüksek yerinden dışarı bakan Jarlaxle, etrafında yaşanmaya başlayan dramı seyretmeye başladı.</p>

  <p class="calibre1">'Işığı biraz azaltabilir misin?' â\ye telepatik bir şekilde kuleye sordu drow.</p>

  <p class="calibre1">'Işıkgüçtür, 'diye yanıtladı Crenshinibon.</p>

  <p class="calibre1">'Senin için, belki,' diye yanıtladı paralı asker. 'Benim için, rahatsızlık verici.'</p>

  <p class="calibre1">Jarlaxle, Kristal Parçası'ndan gelen, kıs kıs gülmeye benzer bir his aldı, ama ziynet doğu duvarını kalınlaştırdı ve odadaki ışığı hatırı sayılır derecede loşlaştırmış oldu. Aynı zamanda Crenshinibon, odanın içinde istediği gibi gezinip kısa süre sonra başlayacak olan savaşı inceleyebilmesi için Jarlaxle'a havada süzülen bir koltuk verdi.</p>

  <p class="calibre1">'Dikkat edersen, Artemis Entreri de saldırıya katılacak,' diye belirtti Kristal Parçası ve uçan koltuğu odanın kuzey kısmına gönderdi. Jarlaxle işareti aldı ve aşağı odaklandı; kale surlarının dışına, çadırlara, ağaçlara ve kayalara bakındı. En sonunda drow, ziynetten gelen yardımsever bir yönlendirmeyle, gölgeler arasında gizlenen silueti tespit etti.</p>

  <p class="calibre1">'Paşa Da'Daclan'a saldırmayı planladığımızda bunu yapmamıştı, 'diye ekledi Crenshinibon. Kristal Parçası, Jarlaxle'ın da aynı şeyi düşünmekte olduğunu elbette ki biliyordu. İşaretler, Entreri'nin burada gizli bir amaç güttüğü, ya Bregan D'aerthe'nin sınırlarının dışındaki kişisel bir kazancı olduğu, ya da çete hiyerarşisinin ikinci seviyesinde yaşanacak bir sonucu amaçladığı yönünde belirmeye devam ediyordu.</p>

  <p class="calibre1">Her iki seçenekte de, hem Jarlaxle hem de Crenshinibon, bunu herhangi bir tehditten çok eğlence olarak görüyorlardı.</p>

  <p class="calibre1">Uçan koltuk küçük, dairesel odanın öbür tarafına geri döndü ve Jarlaxle'ı ilk oyalama saldırısının, yani dış surun üzerinde sıra halinde beliren karanlık kürelerinin karşısına getirdi. Orada bulunan askerler paniğe kapıldı, koşturmaya ve büyünün dışında bir savunma hattı oluşturmak için bağırıp çağırmaya başladı, ama geri çekilirlerken —ki Jarlaxle bu işlemi gayet düzenli bir şekilde yaptıklarına dikkat etti— esas saldırı başladı ve drowlar kale avlusunun içinde zeminden çıkmaya başladı.</p>

  <p class="calibre1">Rai-guy, zorlukla gittiği iki metrede bir, değneğiyle duvargeçişi büyüleri yaparak tüm avluyu baştan başa dolaşmıştı. En sonunda ise drow büyücü, şansına kulenin hemen altında bulunan doğal bir tünelin içinden en son duvargeçişi büyüsünü salıverdi ve taşın bir kısmını eritip toprağa çevirdi.</p>

  <p class="calibre1">Düşmanlarının aklını karıştırmak ve nefret ettikleri güneşin kör edici etkisini azaltmak için üzerlerine karanlık küreleri yerleştiren Bregan D'aerthe askerleri, drow levitasyon güçleriyle derhal yükselip avluya girdi.</p>

  <p class="calibre1">"Gece saldırmalıydık,' dedi Jarlaxle yüksek sesle.</p>

  <p class="calibre1">'Gücümün dorukta olduğu zaman gündüzdür," diye derhal yanıt verdi Crenshinibon ve Jarlaxle bu düşüncenin geri kalanını keskin bir şekilde hissetti. Crenshinibon, kendisinin tüm Bregan D'aerthe'nin birleşiminden daha güçlü olduğunu hiç de üstü kapalı olmayan bir şekilde hatırlatıyordu.</p>

  <p class="calibre1">Bu özgüven ifadesi, henüz çözmeye başlayamadığı bazı sebeplerden dolayı paralı askeri epey kaygılandırıyordu.</p>

  <p class="calibre1">Rai-guy oyuğun içinde durmuş, koşup levitasyonla yükselen ve hevesle savaşa giden askerlere emirler yağdırıyordu. Büyücü bugün ziyadesiyle hareketliydi. Fetih sırasında her zaman olduğu gibi kanı kaynamıştı, fakat Jarlaxle'ın saldırıyı şafak vaktinde gerçekleştirmeye karar vermesinden hiç memnun değildi. Sadece kristal bir kule yükseltip savaşı oradan izlemek adına, karanlıkların dünyasına alışmış askerlerini dezavantaja sokan bu seçim görünüş itibarıyla ahmakçaydı. Hiç şüphesiz, kulenin görüntüsü muhteşem bir şeydi, içerideki savunuculara istilacıların gücünü net bir şekilde gösteren bir manzaraydı. Rai-guy düşmanda böyle bir korku uyandırmanın değerini hiçe saymıyordu, ama ne zaman askerlerinden birinin gün ışığıyla dolu bir açık alana yükselirken gözlerini acıyla kıstığını görse, liderinin git gide artan şaşırtıcı tavırlarım düşünüyor ve sinirle dişlerini sıkıyordu.</p>

  <p class="calibre1">Aynı şekilde, sadece kaleye karşı açıkça kara elfleri kullanıyor olmaları gerçeği bile, hiç de ufak olmayan bir kumarmış gibi görünüyordu. Bu fethi de —Paşa Da'Daclan'a yapmayı planladıkları şekilde— kara elfler daha sessiz bir şekilde içeri sızarken, açıktan açığa insan ve belki de kobold askerlerle saldırarak başaramazlar mıydı? Zaten şu saatten sonra, fethin ardından Dallabad'dan geriye ne kalabilirdi ki? İçeride hayatta kalanların hemen hepsi —ki pek çok kişi hayatta kalacaktı, zira kara elfler tüm saldırılarını alamet-i farikaları olan uyku zehirli arbalet dartlarıyla gerçekleştirirdi— kendilerini fethedenlerin ne olduğu konusunda konuşmasınlar diye eninde sonunda katledilmek zorunda kalacaktı.</p>

  <p class="calibre1">Rai-guy kendisine lonca içindeki yerini hatırlattı. Jarlaxle'ı tahttan indirmeye yetecek desteği etrafında toplayabilmesi için Jarlaxle'ın büyük bir hata, Bregan D'aerthe'den birçok kişinin ölümüne yol açacak bir hata yapması gerektiğini biliyordu. Belki de bu, o hata olacaktı.</p>

  <p class="calibre1">Büyücü, yukarıdan gelen haykırışların tonunun değiştiğini işitti. Yukarı bakınca güneş ışığının daha parlak göründüğünü, büyülü karanlık kürelerinin kaybolduğunu fark etti. Büyüyle inşa edilen araç beklenmedik ve ani bir şekilde ortadan kayboldu ve taşla toprak yeniden maddeleşirken levitasyona yükselen birkaç askeri içine hapsetti. Bu sadece bir an sürdü, sanki aniden bir şey ileri uzanmış ve Rai-guy'ın dikey duvargeçişi tılsımını bozmaya çalışan büyüyü kapıp götürmüştü. O bir an, iki bahtsız drow askerini kesin bir şekilde yok etmeye yetmişti.</p>

  <p class="calibre1">Büyücü, Jarlaxle'a sövdü, ama sessizce.</p>

  <p class="calibre1">Güvende kalıp izlemesi ve bu saldırının —tastamam bir başarısızlıkla bitse bile— sonuçta onun için kişisel kazanç getirip getirmeyeceğini görmesi gerektiğini kendine hatırlattı.</p>

  <p class="calibre1">Kohrin Soulez geriye doğru tökezledi. Duygulan incinmişti, bunun sebebi, hem münzevi Dallabad'a gelenlerin kara elfler olduğunu anlaması, hem de kolçağına üstün gelen büyülü karşı saldınydı. Askerlerini bir araya toplamak için ana binayı terk etmişti. Charon'un Pençesi'nin kan kırmızısı olan keskin yeri açıktaydı ve havada savrulurken ardında küle benzeyen karaltıdan bir perde bırakıyordu. Soulez istilanın bariz olduğu, karanlık kürelerinin, acı ve dehşet feryatlarının savaşın haberini verdiği alana koşturmuştu.</p>

  <p class="calibre1">O kürelerin büyüsünü bozmak kolçağı için hiç de büyük bir hadise değildi, düşmanın içeri girmeyi sürdürdüğü zemindeki deliği kapatmak da öyle, fakat Soulez karşı koymak için kullandığı kendi enerjisini alt eden bir dalganın gücü altında neredeyse ezilecekti. Büyülü bir kudret patlamasıydı bu, o kadar ham ve katıksızdı ki, onu zaptetmeyi umut dahi edemezdi. Onun kuleden geldiğini biliyordu.</p>

  <p class="calibre1">Kule!</p>

  <p class="calibre1">Kara elfler!</p>

  <p class="calibre1">Kapısına dayanan ölüm!</p>

  <p class="calibre1">Askerlerine en sonuna kadar savaşmalarını emrederek ana binaya geri çekildi. Arkasında biricik kızı Ahdahnia ile birlikte özel dairelere açılan koridorlarda koşarken, gelip onu buradan kurtarması için Yharaskrik'e çağrı yaptı.</p>

  <p class="calibre1">Cevap yoktu.</p>

  <p class="calibre1">"Beni duydu," diye kızım yine de temin etti Soulez. "Sadece Yharaskrik'in yardımımıza koşmasına yetecek bir süreliğine kaçmahyız. Ondan sonra, gidip Calimport lordlarmı kara elflerin geldiğinden haberdar etmek için dışarı kaçarız."</p>

  <p class="calibre1">"Koridorlardaki tuzaklar ve kilitler düşmanlarımızı oyalayacaktır," diye yanıtladı Ahdahnia.</p>

  <p class="calibre1">Düşmanlarının şaşırtıcı doğasına rağmen, kadın bu iddiasına gerçekten de inanıyordu. Dallabad'ın dairesel ana binası içinde örgü gibi dolanan uzun koridorlar, büyülü olsun fiziksel olsun her türlü izinsiz girişi engelleyecek cinsten ağır, metal destekli taş ve ahşap kapılarla donatılmıştı. Aynı zamanda, dış surlarla Kohrin Soulez'in merkez odası araşma döşenmiş olan sayısız tuzak, en. deneyimli hırsızı bile engeller ve yıldırırdı.</p>

  <p class="calibre1">Ama en zeki olanı değil.</p>

  <p class="calibre1">Artemis Entreri, hiç göze çarpmadan iç kalenin kuzey surunun dibine kadar sokulmuştu. Bu hiç de küçük bir başarı sayılmazdı. Hatta normal şartlar altında imkansızdı, zira kalenin etrafını çevreleyen, ağaçlar, çadırlar, kayalar ve mekanı süsleyen birkaç gölcükle arasında yaklaşık otuz metrelik mesafe olan açık bir alan mevcuttu, ama o anda normal şartlar altında değillerdi. Kalenin içinde aniden cisimleşen bir kule varken, muhafızların çoğu kaçışıp bunun istilacı bir düşman mı yoksa Kohrin Soulez'in gizli bir projesi mi olduğunu kestirmeye çalışırken hiç de normal şartlar altında sayılmazlardı. Surlardaki muhafızlar bile bu muhteşem manzaraya huşuyla bakmadan edemiyordu.</p>

  <p class="calibre1">Entreri yavaşça sokuldu. Ödünç aldığı kara pelerini —güneş ışığı altında uzun süre dayanmayacak olan kamuflajlı bir drow piwafwiliydi— muhafızlardan biri yedi metrelik surdan aşağı sarkıp bakacak olursa bile ona korunma sağlayacaktı.</p>

  <p class="calibre1">Kiralık katil içeriden dövüş seslerinin yükselmesini bekledi.</p>

  <p class="calibre1">Eğitimsiz gözlere, Kohrin Soulez'in kale suru gerçekten de heybetli görünürdü; cilalı mermer bloklar, kahverengiye çalan kumtaşları ve gri granitle çekici bir tezat oluşturuyordu. Fakat Entreri için bir duvardan çok, üzerinde parmaklarını ve ayaklarını koyabileceği birçok oyuk olan bir merdivene benziyordu.</p>

  <p class="calibre1">Birkaç saniye içinde surun tepesine yaklaştı. Kiralık katil kendini biraz yükseltti ve surun üzerinden bakarak heyecanla arbaletlerini kurmaya çalışan iki muhafız gördü. Savaşın patlak vermiş olduğu avlu tarafına bakıyorlardı.</p>

  <p class="calibre1">Piwafwi pelerini kuşanmış olan kiralık katil, hiç ses çıkartmadan surun üzerinden aştı. Sadece birkaç saniye sonra, Kohrin Soulez'in muhafızlarından birinin kıyafetine bürünmüş bir şekilde öbür taraftan aşağı indi.</p>

  <p class="calibre1">Entreri, çılgınlar gibi avlunun içinde koşturmakta olan diğer muhafızlara katıldı, ama çatışmanın yapıldığı yeri görür görmez onlardan ayrıldı. Tekrar surun dibine sokuldu ve açık ana kapıya doğru ilerledi. İşte orada Kohrin Soulez'i gördü. Loncabaşkanı, drow büyüsüne karşı savaşıyor ve o muhteşem kılıcı havada savuruyordu. Kohrin geri çekilmek zorunda kalırken, Entreri adamın birkaç adım ötesinde ilerleyerek mesafesini korudu.</p>

  <p class="calibre1">Kiralık katil, Soulez ve kızından önce ana binaya girdi.</p>

  <p class="calibre1">Entreri, kaçmakta olan iki asilzadenin ve liderlerinin geçtiği koridorları güvence altına almak için onların ardından gelen askerlerin önünden giderek sessizce ve göze çarpmadan koridorlar arasında koşturdu, açık kapılardan ve kurulmamış tuzakların yanından geçti. Soulez'in özel odasının ana kapısına vardığında, bu geçitteki tuzakların ve alarmların hakikaten de kurulmuş olduğunu fark etmeye ve onlarla ilgilenmeye yetecek zamanı buldu.</p>

  <p class="calibre1">Böylece, Ahdahnia Soulez o muhteşem, altın tabakalı kapıyı açıp görünüş itibarıyla güvende olan odaya babasından önce girdiğinde, Artemis Entreri çoktan içeri sızmış, tabandan tavana uzanan bir duvar halısının arkasında sessiz ve hazır bir şekilde yerini almıştı.</p>

  <p class="calibre1">Üç Dallabad askeri —iyi eğitimli, iyi silahlı ve iyi zırhlıydılar, parlak zincirler ve küçük kalkanlarla donanmışlardı— kalenin batı surunun kenarında üç kara elfle yüzleşmekteydi. Adamlar her ne kadar korkmuş olsalar da, üçgen şeklinde bir savunma oluşturmayı ve sırtlarını sağlama almak için arkalarındaki duvarı kullanmayı akıl edebilmişlerdi.</p>

  <p class="calibre1">Kara elfler etrafa yayılıp aynı anda üzerlerine çullandı. Muhteşem drow kılıçlan —ki her savaşçıda iki tane vardı— dairesel saldırı hamlelerini o kadar hızlı gerçekleştiriyordu ki, çift silahlar, bir kılıcın durup diğerinin harekete geçtiği çizgiyi bulamklaştırıyor gibiydi.</p>

  <p class="calibre1">İnsan muhafızlar takdire şayan bir şekilde yerlerini korudular, gerektikçe hem savuşturma, hem de önleme hamleleri sergilediler ve —etraflarındaki bazı arkadaşlarının felaketle sonlanacak şekilde yaptığının aksine— dehşetle haykırıp körlemesine saldırma dürtülerini bastırdılar. Düşmanlarının hareketlerini çözümlemek için aralannda hızlı bir şekilde konuşan askerler, drowlann hile dolu muhteşem kılıç dansını yavaş yavaş, en azından birkaç karşı saldın yapabilecek kadar deşifre etmeye başladılar.</p>

  <p class="calibre1">Dövüş ileri geri devam etti; insanlar akıllıca davranıp yerlerini koruyor, tek tek geri çekilen kara elfleri takip edip de kendi savunmalannı zayıflatmıyordu. Metal metale çarpıp çınlıyor ve Kohrin Soulez'in en iyi eğitimli savaşçılanna verdiği büyülü kılıçlar, drow silahlanyla boy ölçüşüyordu.</p>

  <p class="calibre1">Kara elfler insanların anlamadığı bazı sözler sarf etti. Derken üç drow aynı anda saldırdı; altı kılıç birden göz kamaştıran bir dans halinde havaya yükseldi. İnsanların kılıçları ve kalkanları bu meydan okumayla yüzleşmek için havaya kalktı ve sonucunda çıkan metalin metale vurma sesi tek bir nota gibi çınladı.</p>

  <p class="calibre1">Bu ses kısa süre içinde değişip azaldı ve üç insan asker de, saldırganların hepsinin bir kılıcını elinden bırakmış olduğunu fark etti —fakat nedenini tam olarak anlayamadılar.</p>

  <p class="calibre1">Devam eden saldırıyı karşılamak için kılıçlarını ve kalkanlarını havaya kaldırmış olan insanlar, alt kısımlarının savunmasız kalmış olduğunu ancak üç küçük arbaletin klik sesini duyduklarında ve karınlarına saplanan ufak dartların ısırığını hissettiklerinde anlayabildiler.</p>

  <p class="calibre1">Kara elfler bir adım geri çekildi. Grubun merkezindeki insan asker Tonakin Ta'salz, yoldaşlarına vurulduğunu ama iyi olduğunu söyledi. Tonakin'in solundaki asker aynı şeyi söylemek üzereydi, ama sesi sarhoş gibi ve bitkin çıktı. Tonakin dönüp ona baktığında arkadaşının yüzükoyun toprağa yığıldığını gördü. Sağından da hiçbir cevap çıkmamıştı.</p>

  <p class="calibre1">Tonakin tek başına kaldı. Kara elfler yere attıkları kılıçlarını geri alırken, adam derin bir nefes aldı ve geri çekilip sırtını duvara yasladı. İçlerinden biri ona anlamadığı bir şeyler söyledi, ama sözleri anlamasa bile drowun yüzündeki ifade gayet açıktı.</p>

  <p class="calibre1">Drow ona uyuyup yere yığılmış olması gerektiğini söylüyordu. Üçü aniden üzerine çullandığında, altı kılıç birden şiddetli ve mükemmel eşgüdümlü bir saldın hamlesi halinde savrulduğunda, Tonakin tüm kalbiyle drowa katıldı.</p>

  <p class="calibre1">Takdire şayan bir şekilde, Tonakin Ta'salz, o hamlelerden iki tanesini savuşturmayı başardı.</p>

  <p class="calibre1">Dövüş, tüm avluda ve kale surlannın dibinde bu şekilde devam etti. Jarlaxle'ın, çoğunlukla fiziksel silahlar kullanan ama üzerlerinde epey büyülü tılsım bulunan paralı askerleri, Dallabad askerlerine üstün geliyordu. Paralı asker lideri, katliamcılarına mümkün olduğu kadar fazla kişiyi hayatta bırakmalarını, uyku dartlan kullanıp teslim olanları kabul etmelerini emretmişti. Fakat pek çoğunun, uyku zehrine direnen herhangi bir rakibin teslim olup olmayacağını görmek için fazla beklemediğine dikkat etti.</p>

  <p class="calibre1">Kara elf lideri buna sadece omuz silkti, hiç umurunda değildi.</p>

  <p class="calibre1">Bu bir meydan savaşıydı, yani kendisinin ve paralı askerlerinin pek görmediği türdendi. Eğer, vahanın muntazaman iş görmeyeceği kadar fazla Kohrin Soulez askeri telef olursa, Jarlaxle ve Crenshinibon yerlerine yenilerini buluverirdi. Her halükârda, Soulez Kristal Parçası'nın katıksız gücüyle evine geri çekilmek zorunda kaldığına göre, saldırı çoktan ikinci aşamasına varmıştı.</p>

  <p class="calibre1">Her şey çok güzel gidiyordu. Avlu ile sur çoktan ele geçirilmiş ve binaya da birkaç noktadan giriş yapılmıştı. İşte şimdi, en sonunda, Kimmuriel ile Rai-guy sahneye çıkmışlardı.</p>

  <p class="calibre1">Kimmuriel, hâlâ uyanık olan esirlerden birkaçını önünde sürüklüyor, onları kendisinden önce binaya girmeye zorluyordu. Üstün irade gücünü kullanarak esirlerin düşüncelerini okuyacak ve onunla diğer drowların önünden giden esirler, içinde Soulez'i barındıran hedefe giden tuzaklı labirentte onlara yol gösterecekti. Kristal kulenin içinde duran Jarlaxle rahatça arkasına yaslandı.</p>

  <p class="calibre1">Bir yanı aşağı inip eğlenceye katılmak istiyordu, ama burada kalıp bu anı en güçlü yoldaşıyla, Kristal Parçası'yla paylaşmaya karar kıldı. Hatta ziynete doğu duvarını biraz daha inceltip odaya daha fazla ışık alması için izin verdi.</p>

  <p class="calibre1">"Nerede bu?" diye öfkeden köpürdü Kohrin Soulez, odanın içinde sertçe volta atarken. "Yharaskrik?"</p>

  <p class="calibre1">"Belki de bize ulaşamıyordur," diye mantık yürüttü Ahdahnia. Konuşurken duvar halısına yaklaştı.</p>

  <p class="calibre1">Entreri dışarı çıkıp kadını haklayabileceğim, sonra da esas hedefine saldırabileceğini biliyordu. Neler döndüğünü merak ettiğinden ve ihtiyatı elden bırakmadığından dolayı bu dürtüsünü bastırdı.</p>

  <p class="calibre1">"Belki de kuleden gelen güç—" diye devam etti Ahdahnia.</p>

  <p class="calibre1">"Hayır!" diye sözünü kesti Kohrin Soulez. "Yharaskrik böyle şeylerin ötesindedir. Onun halkı dünyayı —her şeyi— farklı bir gözle görür."</p>

  <p class="calibre1">Daha Kohrin sözlerini yeni bitirmişti ki, Ahdahnia nefesini tuttu ve Entreri'nin görüş sahası içinde geriledi. Entreri'nin son derece sınırlı olan görüş çizgisinden çıkmış olan babasının olduğu yöne doğru bakarken gözleri fal taşı gibi açılmıştı.</p>

  <p class="calibre1">Entreri, kadının izlediği şey her neyse ona fazlasıyla dalıp gitmiş olduğundan emin bir şekilde bir dizinin üzerine çöktü ve duvar halısının kenarından gizlice bakmaya cesaret etti.</p>

  <p class="calibre1">Siyonik bir boyut kapısından odanın içine çıkan ve Kohrin'in yanına gelen bir illithid gördü.</p>

  <p class="calibre1">Bir zihin yüzücü!</p>

  <p class="calibre1">Kiralık katil, duvar halısının arkasına geri çekildi, aklında binlerce düşünce dönüp duruyordu. Koca dünyada, genç yaşından beri sokaklarda hayatta kalmış ve uzmanlık alanında en yükseğe çıkmış olan, Menzoberranzan'dan ve kara elflerle yaşadığı birçok karşılaşmadan sağ kurtulmuş Artemis Entreri'yi pek az şey ürkütürdü. O pek az şeyden biri de bir zihin yüzücüydü. Entreri, kara elf şehrinde onlardan birkaç tane görmüştü ve onlardan, şimdiye kadar karşılaştığı her yaratıktan daha fazla tiksiniyordu. Fakat illithidler dışında herkese feci derecede çirkin görünseler de kiralık katilin sinirlerini bu denli bozan şey yaratıkların görünüşü değildi. Hayır onun sinirini bozan bu tavırları ve Kohrin'in az önce ima ettiği üzere; dünyaya farklı bakış açılarıydı.</p>

  <p class="calibre1">Tüm hayatı boyunca, Artemis Entreri, düşmanlarını onların kendisini anladığından daha iyi anlayabildiği için avantajı ele geçirmişti. Kara elflerin biraz daha zorlu olduğunu öğrenmişti, zira drowlar çok deneyimliydi —komplo ve entrika konusunda, Entreri'nin gerçek bir kavrayış... yani en azından kesin şekilde emin olacağı bir kavrayış elde edemeyeceği kadar iyilerdi.</p>

  <p class="calibre1">Fakat illithidlerle sadece kısa süre muhatap olmuş olmasına rağmen, içine düştüğü dezavantajlı durum çok daha kesindi ve aşılması imkansızdı. Artemis Entreri'nin bu özel düşmanı anlaması olanaksızdı, çünkü ne yaparsa yapsın dünyaya bir illithidin baktığı açıyla bakmayı başarmasının bir yolu yoktu.</p>

  <p class="calibre1">Hem de hiçbir yolu.</p>

  <p class="calibre1">Entreri olabildiğince göze batmamaya çalıştı. Her sözü, her cümle çekimini, her nefesi pür dikkat dinledi.</p>

  <p class="calibre1">"Neden çağrıma daha erken yanıt vermedin?" diye hesap sordu Kohrin.</p>

  <p class="calibre1">"Bunlar kara elfler," diye yanıtladı Yharaskrik, Entreri'nin kulağına gırtlağında bol miktarda balgam bulunan çok yaşlı bir adammki gibi gelen o gurultu dolu, ıslak sesiyle. "Binanın içindeler."</p>

  <p class="calibre1">"Daha erken gelmeliydin!" diye haykırdı Ahdahnia. "Onları mağlup edebilirdik—" Nefesi ve sesi kesildi. Geri tökezledi ve yere yığılacak gibi göründü. Entreri, zihin yüzücünün az önce onu akıl karıştıran bir zihinsel enerji ışınıyla vurmuş olduğunu anladı. "Ne yapacağım?" diye feryat etti Kohrin Soulez.</p>

  <p class="calibre1">"Yapabileceğin hiçbir şey yok," diye yanıtladı Yharaskrik. "Hayatta kalmayı umut dahi edemezsin."</p>

  <p class="calibre1">"O-onlarla anlaşma yap, B-Baba!" diye haykırdı kendine gelmekte olan Ahdahnia. "Ne istiyorlarsa ver onlara —yoksa hayatta kalmayı umut edemezsin."</p>

  <p class="calibre1">"İstedikleri şeyi zaten alacaklar," diye onu temin etti Yharaskrik ve Kohrin Soulez'e döndü. "Sunabileceğin hiçbir şeyin yok. Hiç umut kalmadı."</p>

  <p class="calibre1">"Baba?" diye sordu Ahdahnia, sesi aniden zayıf, neredeyse acınacak gibi çıkarak.</p>

  <p class="calibre1">"Onlara sen saldır!" diye talep etti Kohrin Soulez, ölümcül kılıcını illithide doğru kaldırarak. "Yen onları!"</p>

  <p class="calibre1">Yharaskrik, duvar halısının kenarından tekrar dikizlemeye yetecek irade gücünü toplamış olan Entreri'nin eğlence ifadesi olduğunu anladığı bir ses çıkarttı. Aslında bir kahkaha değildi, daha çok nefesi kesilmiş birinin öksürüğe benziyordu.</p>

  <p class="calibre1">Görünüşe bakılırsa Kohrin Soulez bu cevabın mânâsını kavramıştı, zira yüzü kıpkırmızı kesildi.</p>

  <p class="calibre1">"Onlar drow. Bunu şimdi anlıyor musun?" diye sordu illithid.</p>

  <p class="calibre1">"Hiç ü<span class="calibre2">mi</span>t yok."</p>

  <p class="calibre1">Kohrin Soulez cevap vermeye, Yharaskrik'ten drowlara saldırmasını tekrar talep etmeye davrandı, ama aniden her şeyin sırrını çözmüş gibi duraksadı ve ahtapot kafalı yoldaşına baktı. "Biliyordun," diye suçladı. "Siyonisist Dallabad'a girdiğinde sana bilgi vermişti... "</p>

  <p class="calibre1">"Siyonisist bir drowdu," diye doğruladı illithid.</p>

  <p class="calibre1">"Haini" diye haykırdı Kohrin Soulez.</p>

  <p class="calibre1">"Burada ihanet yok. Aramızda hiçbir zaman bir dostluk, hatta bir ittifak bile olmamıştı," diye mantıklı bir açıklama yaptı illithid. "Ama biliyordun.</p>

  <p class="calibre1">Yharaskrik cevap verme zahmetine dahi girmedi.</p>

  <p class="calibre1">"Baba?" diye tekrar sordu Ahdahnia, bariz bir şekilde titreyerek.</p>

  <p class="calibre1">Kohrin Soulez'in nefesi acı dolu hırıltılar halinde çıkıyordu.</p>

  <p class="calibre1">Sol elini yüzüne kaldırdı ve terlerle yaşları sildi. "Ne yapacağım şimdi?" diye sordu, kendi kendine konuşarak. "Ne yap..."</p>

  <p class="calibre1">Yharaskrik tekrar o öksürüğe benzer kahkahayı çıkarttı ve bu sefer Entreri, yaratığın sefil Soulez ile dalga geçtiğini net bir şekilde anladı.</p>

  <p class="calibre1">Kohrin Soulez aniden kendini topladı ve yaratığa dik dik baktı. "Bu seni eğlendiriyor mu?" diye sordu.</p>

  <p class="calibre1">"Düşük ırkların yaşadığı ironilerden zevk duyarım," diye yanıtladı Yharaskrik. "Sızlanmaların, öldürdüğ ün onca kişinin serzenişlerine o kadar çok benziyor ki. Kaç kişi Kohrin Soulez'in önünde beyhude yere hayatı için yalvarmıştır, tıpkı onun şimdi, hiç anlayamadığı büyük rakibinin ayaklarına kapanıp beyhude yere yalvaracağı gibi?"</p>

  <p class="calibre1">"Ama senin iyi bildiğin bir rakip!" diye haykırdı Kohrin.</p>

  <p class="calibre1">"Drowları sizin sefil ırkınıza tercih ederim," diye açık açık itiraf etti Yharaskrik. "Onlar asla, gelmeyeceğini bildikleri yerden merhamet dilemez. İnsanların aksine, bireysel zekası olan yaratıkların başarısızlıklarını kabul ederler. Onların arasında büyük bir birlik beraberlik yoktur, tıpkı sizde de olmadığı gibi, ama onlar bunun doğurabileceği hataları anlar ve kabul ederler." İllithid hafifçe eğilip reverans yaptı. "Şu anda, ölüm saatinde sana sunup sunacağım tek saygı budur," dedi Yharaskrik. "Sana enerji yollayabilirim, sen de onu yakalayıp kara elflere yöneltebilirsin — ve seni temin ederim şu anda çok yakındalar— ama bunu yapmamayı seçiyorum."</p>

  <p class="calibre1">Artemis Entreri, Kohrin Soulez'in tavrında o anda yaşanan değişikliği, sokaklarda geçirdiği on yıllar zarfında birçok kez görmüş olduğu üzere, umutsuzluktan kaybedecek hiçbir şeyi kalmamış bir insanın hiddetine dönüşen ifadeyi fark etti.</p>

  <p class="calibre1">"Ama kolçak benim elimde!" dedi Kohrin Soulez güçlü bir şekilde ve muhteşem kılıcını Yharaskrik'e doğru savurdu. "En azından ilk olarak senin sonunu görme zevkini tadacağım!"</p>

  <p class="calibre1">Ama o daha bunu ilan ederken, Yharaskrik sanki eriyip taşa karışmış gibi ortadan kayboldu.</p>

  <p class="calibre1">"Lanet olsun ona!" diye haykırdı Kohrin Soulez. "Lanet olsun sana—" Kapıda bir gümbürtü duyulduğunda tiradı yarıda kesildi.</p>

  <p class="calibre1">"Değneğin!" diye kızına haykırdı loncabaşkanı, dönüp kadına bakarak. Kızı, özel odasını süsleyen, yerden tavana kadar uzanan duvar halısının olduğu taraftaydı.</p>

  <p class="calibre1">Ahdahnia öylece kalakalmıştı, gözleri fal taşı gibi açıktı, kemerindeki asaya doğru hiçbir harekette bulunmuyordu. Yüz ifadesi hiç değişmeden yere yığılıp kaldı.</p>

  <p class="calibre1">Arkasında Artemis Entreri duruyordu.</p>

  <p class="calibre1">Kızının yere yığılışını izleyen Kohrin Soulez'in gözleri genişledi, fakat Ahdahnia'nın ölümünü, bunun kendisi için doğuracağı sonuçlardan gayri hiç umursamıyordu. Bakışları net bir şekilde Entreri'ye odaklandı.</p>

  <p class="calibre1">"Kılıcı bana satmış olsaydın her şey daha kolay olurdu," diye belirtti kiralık katil.</p>

  <p class="calibre1">"Bunun senin işin olduğunu biliyordum, Entreri," diye ona hırladı Soulez. Kan kırmızısı kılıcı hazır bir şekilde parlayarak bir adım attı.</p>

  <p class="calibre1">"Onu satman için sana son bir şans daha sunuyorum," dedi Entreri ve Soulez durdu, yüzünde duyduklarına inanamamış bir ifade vardı. "Onun hayatı karşılığında," diye ekledi, mücevherli hançeriyle yerde yatan Ahdahnia'yi işaret ederek. "Kendi hayatının pazarlığını kendin yapacaksın, ama o pazarlığı başkalarıyla yapman gerekli."</p>

  <p class="calibre1">Koridorda bir gümbürtü daha duyuldu ve bunu bazı dövüş sesleri takip etti.</p>

  <p class="calibre1">"Yakındalar, Kohrin Soulez," diye belirtti Entreri, "yakındalar ve ezici üstünlükteler."</p>

  <p class="calibre1">"Calimport'a kara elfleri getirmişsin," diye hırladı Soulez.</p>

  <p class="calibre1">"Onlar kendiliklerinden geldiler," diye yanıtladı Entreri.</p>

  <p class="calibre1">"Sadece onlara karşı çıkmaya çalışmayacak kadar akıllıydım, o kadar. Öyleyse teklifimi son bir defa daha sunuyorum.</p>

  <p class="calibre1">Ahdahnia'yı kurtarabilirim —o ölmedi, sadece uyuyor." Sözlerini vurgulamak için alışılmadık bir tasarıma sahip olan küçük bir arbalet dartı çıkarttı, bu, ucunda drowların uyku zehrinden bulunan bir darttı. "Bana kılıcı ve kolçağı —derhal— ver, o da hayatta kalsın. Ondan sonra kendi hayatın için pazarlık edebilirsin. Kılıcın kara elfler karşısında pek işine yaramaz, zira seni yok etmek için büyüye ihtiyaçları yok.</p>

  <p class="calibre1">"Ama eğer hayatım için pazarlık edeceksem, bunu neden elimde kılıcım varken yapmayayım?" diye sordu Kohrin Soulez. Entreri, cevap olarak, uyuyan Ahdahnia'ya baktı.</p>

  <p class="calibre1">"Sözünde duracağın konusunda sana güvenmeli miyim?" diye karşılık verdi Soulez.</p>

  <p class="calibre1">Entreri, adama soğuk bir bakış atmaktan gayrı cevap vermedi.</p>

  <p class="calibre1">Ağır kapıya inen keskin bir darbe duyuldu. Kohrin Soulez, sanki bu acil tehlike sesiyle kışkırtılmış gibi ileri sıçrayıp kılıcını serçe savurdu.</p>

  <p class="calibre1">Entreri hem Ahdahnia'yı öldürüp hem de darbeden kaçabilirdi, ama bunu yapmadı. Duvar halısının arkasına geri kaçtı ve yere çömelip ilerledi. Soulez saplayıp keserken halının yırtıldığını işitti. Charon'un Pençesi ağır kumaşı kolayca kesiyor, hatta arkasındaki duvardan parçalar dahi koparıyordu.</p>

  <p class="calibre1">Entreri halının öbür tarafından çıkınca Soulez'in çoktan ona doğru harekete geçmiş olduğunu gördü. Adamın yüzünde yarı yarıya gözü dönmüş, hatta hevesli bir bakış vardı.</p>

  <p class="calibre1">"Artemis Entreri'yi ölü bulduklarında drow elfleri beni ne kadar değerli görecektir!" diye cıyakladı ve ileri atılıp bir sahte hamleden sonra kiralık katilin omzuna doğru saplama yaptı.</p>

  <p class="calibre1">O sırada Entreri kendi kılıcını çekmiş sağ elinde tutuyordu, hançeri ise sol elindeydi ve onu havaya kaldırıp kesme hamlesini savuşturdu. Soulez iyi, gayet iyiydi ve amansız silahım, daha kiralık katil hançeriyle yaklaşamadan önce savunmaya çekmişti.</p>

  <p class="calibre1">Artemis Entreri'yi adamdan ve daha önemlisi o yok edici silahtan uzak tutan şey saygısıydı. Charon'un Pençesi hakkında, ondan gelecek basit bir çentikle bile, başarısız bir savuşturmada eli çizilse dahi yaranın mikrop kapıp büyüyeceğini ve muhtemelen kendisini öldüreceğini bilecek kadar çok şey öğrenmişti.</p>

  <p class="calibre1">Doğru açığı bulacağından emin olan ölüm taciri adamın etrafında yavaş, çok yavaş bir şekilde döndü.</p>

  <p class="calibre1">Soulez alçaktan saplama darbesiyle tekrar saldırdı ve Entreri onHan sıçrayarak kurtuldu. Bunun üzerine Soulez yukarıdan bir saplama yaptı ve bu sefer kiralık katil eğilerek kaçtı. Entreri, rakibinin göğsüne doğru savurduğu saplama hareketine karşılık kızıl kılıca kendi kılıcıyla vurdu. Bu, neredeyse her rakibin en azından hafif bir kesik almasıyla sonuçlanacak cinsten, mükemmel derecede hızlı bir hamleydi.</p>

  <p class="calibre1">Entreri'ye yaklaşamadı bile. Sonra Soulez'in, her nasılsa sağa doğru hızla bir adım atıp üçüncü saplamayı da sertçe vurarak savuşturmayı başarmış olan kiralık katili zaptedebilmek için debelenip hızlı bir kesiş yapması gerekti.</p>

  <p class="calibre1">Tekrar eşit konuna gelip aralarında üç adım farkla birbirilerine bakarlarken Kohrin Soulez hüsran içinde hırladı, Entreri ise sakin bir şekilde düşmanını yoklamaya devam ediyordu. Derken Soulez de harekete geçti ve kılıcını onu önlemek için doğrulttu.</p>

  <p class="calibre1">Entreri, adamın arkadaki ayağını yere sürttüğüne ve her an yön değiştirip odadan kaçmaya, mümkün olan herhangi bir kaçış yolunu denemeye hazır olduğuna dikkat etti.</p>

  <p class="calibre1">"Charon'un Pençesi'ni bu kadar çaresiz bir şekilde istiyorsun demek," dedi Soulez kıs kıs gülerek, "ama silahın esas güzelliğini anlayabiliyor musun? Onun gücünü ve hilelerini tahmin edebilir misin, kiralık katil?"</p>

  <p class="calibre1">Entreri geri çekilerek adım atmaya devam etti —sola doğru geri, sağa doğru geri— ve Soulez'e savaş alanını küçültmesi için izin verdi. Kiralık katil sabnnı yitirmeye başlamıştı ve aynı zamanda, kapıdaki sesler koridordaki direnişin sona erdiğine işaret ediyordu. Kapı muazzam ve sağlamdı, ama uzun süre dayanmayacaktı ve Entreri bu işi Rai-guy ile kara elfler içeri girmeden önce halletmek istiyordu.</p>

  <p class="calibre1">"Benim yaşlı bir adam olduğumu düşünüyorsun," diye belirtti Soulez ve kısa bir hücuma kalkıp kılıcıyla saplama yaptı.</p>

  <p class="calibre1">Entreri hamleyi savuşturdu ve bu sefer bir karşı darbe indirerek | ileri çıktı. Kılıcını Soulez'in silahının altına soktu ve dışan doğru kaydırdı. Kiralık katil döndü ve hançerini savurarak ileri doğru adım attı, ama kısa süre içinde güçlü kılıcı salıvermek zorunda kaldı. Savuşturma açısı, tılsımlı kılıcın tehlikeli bir şekilde Entreri'nin açıktaki eline yaklaşmasına sebep oluyordu ve Soulez tekrar hamle yaptığında kiralık katilin, silaha engel olmadan geri çekilmesi gerekti.</p>

  <p class="calibre1">"Ben yaşlı bir adamım," diye devam etti Soulez, gözüpek bir ifadeyle, "ama kılıçtan güç alıyorum. Dövüşte sana dengim, Artemis Entreri ve elimde bu kılıç varken kesinlikle sonun geldi."</p>

  <p class="calibre1">Tekrar ileri atıldı, ama Entreri kapının karşısındaki duvara doğru kayarak kolayca geri çekildi. Hareket alanının daraldığını biliyordu, ama bu onun için sadece Kohrin Soulez'in de yerinin ve zamanının daraldığı anlamına geliyordu.</p>

  <p class="calibre1">"Ah, evet, kaç bakalım, küçük tavşan," diye alay etti Soulez. "Seni tanıyorum, Artemis Entreri. Seni tanıyorum. Savul!" Sözünü bitirdiğinde kılıcı önünde savurmaya başladı ve Entreri gözlerini kırpıştırdı, zira kılıç havada kara bulutlar bırakıyordu.</p>

  <p class="calibre1">'Hayır bulut bırakmıyor,' diye şaşkınlıkla fark etti kiralık katil, 'daha ziyade karanlık yayıyor.' Bunlar, geniş saydamsız yelpazeler halinde havada asılı kalan kesif kül katmanlarıydı ve savaş alanını Kohrin Soulez'in tasarladığı şekle dönüştürüyordu.</p>

  <p class="calibre1">"Seni tanıyorum!" diye haykırdı Soulez ve ileri atılıp kılıcını savurdu, havada daha fazla kül perdesi bıraktı.</p>

  <p class="calibre1">"Evet, beni tanıyorsun," diye sükunetle yanıtladı Entreri ve Soulez yavaşladı. Entreri'nin ses tonu, ona bu rakibinin gücünü hatırlatmıştı. "Beni geceleri rüyanda görüyorsun, Kohrin Soulez.</p>

  <p class="calibre1">O kâbusların en karanlık gölgelerine göz attığında o gözlerin sana dik dik baktığını görüyor musun?"</p>

  <p class="calibre1">Sözünü bitirirken ileri bir adım attı, kılıcını hafifçe havaya fırlattı ve bunu tamı tamına doğru bir açıyla yaptı, böylece yaklaşan kılıç Kohrin Soulez'in görebildiği tek şey oldu.</p>

  <p class="calibre1">Odanın kapısı infilak edip binlerce küçük parçaya ayrıldı.</p>

  <p class="calibre1">Soulez bunu pek fark etmedi. Saldırıyı karşılamak için ileri çıkmış ve yukandan iniyormuş gibi görünen kılıcı savuşturmak için önce yukarı, sonra aşağı ve yana doğru hamle yapmıştı.</p>

  <p class="calibre1">Entreri kılıcı o kadar iyi bir açıyla fırlatmıştı ki, adamın hızlı savuşturma darbeleri biri diğerinin yönünü değiştirecek şekilde gelmiş ve bu da, Soulez için sanki Entreri kılıcın öbür ucunu tutuyormuş gibi bir gözbağı oluşturmuştu.</p>

  <p class="calibre1">Soulez, kılıcın yarattığı külden oluşan saydamsız perdenin arasından sıçradı ve kiralık katilin bulunduğunu sandığı yere sert bir darbe indirdi.</p>

  <p class="calibre1">Soulez sırtındaki acıyı hissedip kaskatı kesildi. Entreri'nin hançeri etine saplanmıştı.</p>

  <p class="calibre1">"Kâbuslarının gölgelerinden sana bakan o gözleri görüyor musun, Kohrin Soulez?" diye tekrar sordu Entreri. "İşte o gözler benim gözlerim."</p>

  <p class="calibre1">Soulez, hançerin yaşam enerjisini çektiğini hissetti. Entreri henüz hançeri tam olarak saplamamıştı, ama bunu yapmasına gerek yoktu. Adam mağlup olmuştu ve bunu biliyordu. Soulez Charon'un Pençesi'ni yere bıraktı ve kolu sarkıp yanma düştü.</p>

  <p class="calibre1">"Sen bir şeytansın," diye hırladı kiralık katile.</p>

  <p class="calibre1">"Ben mi?" diye sordu Entreri masumane bir tavırla. "Kızını sadece bir silah uğruna feda edecek olan kişi Kohrin Soulez değil miydi?"</p>

  <p class="calibre1">Sözlerini bitirdiğinde, serbest eliyle hızla aşağı uzanıp kara kolçağı Kohrin'in sağ elinden çekti. Soulez, eldivenin hemen kılıcın yanına düştüğünü şaşırarak fark etti.</p>

  <p class="calibre1">Odanın öbür tarafındaki açık kapı eşiğinden bir ses duyuldu, melodik ama yine de keskin bir sesti ve akıcı, ama sık sık kaba ve sert ünsüz harflerle kesilen bir dilde konuşuyordu.</p>

  <p class="calibre1">Entreri geri çekilip adamdan uzaklaştı. Soulez arkasını dönüp baktığında kül perdelerinin zemine çöktüğünü ve odada duran birkaç kara elfi gözler önüne serdiğini gördü.</p>

  <p class="calibre1">Kohrin Soulez kendini toparlamak için derin bir nefes aldı. drowlardan daha beterleriyle de karşılaşmış olduğunu kendisine sessizce hatırlattı. Bir illithidle pazarlık yapmış ve Calimport'un en kötü şöhretli lonca başkanlarıyla yaptığı toplantılardan sağ kurtulmuştu. Derken Soulez Entreri'ye odaklandı, adamın görünüş itibarıyla drowların lideri olan kişiyle konuşmakta olduğunu, kendisinden git gide uzaklaştığını gördü.</p>

  <p class="calibre1">Orada, hemen yanında kıymetli kılıcı, en büyük serveti duruyordu —hakikaten de kızının hayatı pahasına koruyacağı bir ziynetti onun için.</p>

  <p class="calibre1">Entreri adamdan daha da uzaklaştı. drowlardan hiçbiri yaklaşmıyordu ve Soulez'e aldırış ediyor gibi de görünmüyorlardı.</p>

  <p class="calibre1">Böylesine yakın ve elinin altında duran Charon'un Pençesi onu çağırıyor gibiydi.</p>

  <p class="calibre1">Tüm enerjisini toplayan, kaslarını geren ve mümkün olan en akıcı hareketi hesaplayan Kohrin Soulez, yere doğru dalışa geçti, kızıl dikişli kara kolçağı aldı ve eskisi gibi eline oturmadığını fark edemeden önce, tılsımlı ve güçlü kılıcı da yerden aldı.</p>

  <p class="calibre1">Hırlayarak Entreri'ye doğru döndü. "Onlara liderleriyle konuşmak istediğimi söyle..." diyecek oldu, ama sanki bir şeyler ses tellerine asılıyormuş gibi sözleri hızla birbirine karıştı, sesi kısıldı ve konuşma hızı yavaşladı.</p>

  <p class="calibre1">Kohrin Soulez'in yüzü garip bir şekilde buruştu, yüz hatları kılıca doğru uzamaya başladı.</p>

  <p class="calibre1">Odadaki tüm konuşmalar durdu. Tüm gözler şaşkınlık içinde Soulez'e doğru çevrildi.</p>

  <p class="calibre1">"D-Dokuz Cehennem'e k-kadar yolun var, Entreri!" diye kekeledi adam, her sözünü vıraklamaya benzer bir inilti takip ederek.</p>

  <p class="calibre1">"Ne yapıyor bu böyle?" diye Entreri'den cevap istedi Rai-guy.</p>

  <p class="calibre1">Kiralık katil cevap vermedi, sadece Kohrin Soulez'in Charon'un Pençesi'nin gücüne karşı mücadele edişini eğlenerek izledi. Adamın yüzü tekrar uzadı ve vücudundan duman tütmeye başladı. Haykırmaya çalıştı, ama ağzından sadece belirsiz bir gurultu çıktı. Duman arttı ve Soulez bir yandan çığlık atmaya çalışırken, diğer yandan şiddetle sarsılmaya başladı.</p>

  <p class="calibre1">Ağzından dumandan başka hiçbir şey çıkmıyordu.</p>

  <p class="calibre1">Derken her şey bir anda donmuş gibi göründü, Soulez öylece durmuş Entreri'ye bakıyor ve boğuluyordu.</p>

  <p class="calibre1">Adam, Artemis Entreri'nin hayatı boyunca gördüğü en dehşet dolu ve afallamış bakışı takınmaya yetecek bir süreliğine hayatta kalabildi. Bu, Entreri'yi son derece memnun eden bir ifade oldu. Soulez'in kızını ölüme terk edişinde fazlasıyla tanıdık bir şeyler vardı.</p>

  <p class="calibre1">Kohrin Soulez aniden cızırdayarak yanmaya başladı.</p>

  <p class="calibre1">Kafasındaki derisi yanıp kavruldu ve geriye beyazlaşmış bir kafatasıyla, fal taşı gibi açılmış, dehşet dolu gözlerden gayrı hiçbir şey kalmadı.</p>

  <p class="calibre1">Charon'un Pençesi tekrar sertçe zemine düştü ve metalik bir çınlama yerine boğuk bir ses çıkarttı. Kohrin Soulez'in kafatası görünen cesedi de olduğu yerde yığılıp kaldı.</p>

  <p class="calibre1">"Açıkla," diye cevap istedi Rai-guy.</p>

  <p class="calibre1">Entreri, elinde Kohrin Soulez'inkine benzeyen, ama öbür el için şekillendirilmiş olduğu için tıpatıp aynısı olmayan bir kolçakla ilerledi ve yere eğilip en yeni hazinesini sakince aldı.</p>

  <p class="calibre1">"Dua et de, senin kesinlikle gideceğin yere, yani Dokuz Cehennem'e gitmeyeyim Kohrin Soulez," dedi ölüm taciri yerde yatan cesede, "zira eğer seni orada görürsem, sana sonsuza dek işkence etmeye devam ederim."</p>

  <p class="calibre1">"Açıkla!" diye cevap istedi Rai-guy daha güçlü bir şekilde.</p>

  <p class="calibre1">"Açıklamak mı?" diye tekrarladı Entreri, hiddetli drow büyücüyle yüzleşmek için dönerek. Sanki cevabı barizmiş gibi omuz silkti. "Ben hazırlıklıydım ve o bir ahmaktı."</p>

  <p class="calibre1">Rai-guy ona meşum bir şekilde baktı ve Entreri, eğlenmiş ifadesinin büyücüyü harekete geçmeye tahrik etmesini umarak cevap olarak sadece gülümsedi.</p>

  <p class="calibre1">Artık Charon'un Pençesi elindeydi ve büyüyü yakalayıp geri yansıtan kolçağı da takmıştı.</p>

  <p class="calibre1">Az önce dünya, sefil Rai-guy'in anlayamayacağı birçok açıdan değişmişti.</p>

  <p class="calibre1">BÖLÜM 8 BASİT SEBEP</p>

  <p class="calibre1">"Kule kalacak. Jarlaxle böyle söyledi," dedi Kimmuriel. "Kale, Dallabad'ın uygun bir şekilde faaliyete devam etmesine yetecek şekilde saldırımıza dayandı ve vahanın dışında hiç kimse bir saldırının yapıldığının farkında bile değil."</p>

  <p class="calibre1">"Faaliyet," diye tekrarladı Rai-guy, bu tatsız sözü adeta tükürerek. Onun yanında yürüyüp kristal kuleye giren Entreri'ye baktı. Rai-guy'ın bakışı, bugün yaşanan olayların ardında Entreri'nin parmağı olduğunu ve herhangi bir şey ters giderse bundan Entreri'yi sorumlu tutmayı düşündüğünü net bir şekilde belirtiyordu. "Öyleyse, Bregan D'aerthe devasa bir haraç dairesinin müfettişi mi olacak?"</p>

  <p class="calibre1">"Dallabad, Bregan D'aerthe için sandığınızdan daha değerli olacak," diye yanıtladı Entreri drow lisanını yapmacıklı bir biçimde kullanarak. "Diğerleri söz konusu olduğunda bu mekanı Basadoni Loncası'ndan ayrı tutabiliriz. Buraya yerleştireceğimiz müttefikler yolları gözleyecek ve Calimport'takiler haberdar olmadan çok önce bizim için bilgi toplayacak. Birçok girişimimizi buradan, yani Paşa Da'Daclan ile dalkavuklarının meraklı gözlerinden uzakta yürütebiliriz."</p>

  <p class="calibre1">"Peki Bregan D'aerthe'ye paravan olup Dallabad'ı işletecek olan şu güvenilir müttefikler kimmiş?" diye sordu Rai-guy. "Domo'yu yollamayı düşündüm."</p>

  <p class="calibre1">"Domo ile leş kokulu ırkı, lağımların pisliğini terk etmez," diye söze karıştı Sharlotta Vespers.</p>

  <p class="calibre1">"Onlar için fazlasıyla iyi bir delik," diye mırıldandı Entreri.</p>

  <p class="calibre1">"Jarlaxle, belki de Dallabad'da sağ kurtulanların yeterli olacağına işaret etti," diye açıkladı Kimmuriel. "Pek azı öldürüldü."</p>

  <p class="calibre1">"Fethedilen bir loncayla ittifak kurmak," diye belirtti Rai-guy iç çekerek ve kafasını sağa sola sallayarak. "Çöküşünü kendi elimizle getirdiğimiz bir loncayla hem de."</p>

  <p class="calibre1">"Menzoberranzan'da yıkılmış bir evle ittifak kurmaktan çok farklı bir durum bu," diye belirtti Entreri, kara elfin görünüş itibarıyla içinden yaptığı bu benzetmedeki hatayı görerek. Rai-guy meselelere Menzoberranzan'ın karanlık gözlüğünden bakıyor, nesiller arası kan davalarını ve çeşitli evlerdeki bireylerle çeşitli evlerin birbirine duyduğu kini hesaba katıyordu.</p>

  <p class="calibre1">"Göreceğiz bakalım," diye yanıtladı drow büyücü ve Kimmuriel, Berg'inyon ve Sharlotta kristal kulenin ikinci katma çıkan merdivenleri tırmanmaya başladığında Entreri'ye biraz kendisiyle kalmasını işaret etti.</p>

  <p class="calibre1">"Dallabad'ı kişisel sebeplerin için arzuladığını biliyorum," dedi Rai-guy ikisi yalnız kaldıklarında. "Belki de bu bir intikam hareketiydi, ya da eline taktığın kolçağı ve beline kuşandığın kılıcı elde etmek içindi. Her neyse, burada benim anlayamadığım bir şeyler başarmış olduğunu sanayım deme, insan."</p>

  <p class="calibre1">"Dallabad değerli bir kazanç," diye yanıtladı Entreri, bir adım olsun verilemeden. "Jarlaxle'ın güvenle kristal kuleyi yükseltip koruyabileceği bir yeri var artık. Burada herkes için kazanç vardı." "Artemis Entreri için bile," diye belirtti Rai-guy.</p>

  <p class="calibre1">Kiralık katil cevap olarak Charon'un Pençesi'ni çekip onu dikey bir şekilde tutarak Rai-guy'a gösterdi ve drow büyücünün nesnenin güzelliğini görmesine izin verdi. Kılıcın keskin yeri ince, ustura kenarlı, parlak kırmızıydı; üzerinde boylu boyunca cübbeli siluetler ve uzun tırpanlar vardı ve tam merkezinden akan kara renkli kan motifiyle vurgusu arttırılmıştı. Entreri, büyücünün beyazlaşmış bir omur gibi duran sapın dibindeki kafatası şeklindeki kabza süsünü görebileceği kadar elini açtı. Kılıcın sapı kabzaya doğru bir omurgayı ve göğüs kafesini andıracak şekilde tasarlanmıştı ve kılıcı kullanan kişinin eli kemikli sapa iyice otursun diye iki yana açılıp kafaya doğru bükülmüş bacaklardan oluşan kabza haçı bir leğen kemiğini andıracak şekilde tasarlanmıştı. Kabzanın tamamı, sapı ve siperliği, ağartılmış kemik gibi beyazdı —tabii kafatası şeklindeki süsün bir an simsiyah çukurlar gibi görünüp bir an kıpkırmızı alevler saçan göz yuvaları dışında.</p>

  <p class="calibre1">"Elde ettiğim hazineden memnunum," diye itiraf etti Entreri.</p>

  <p class="calibre1">Rai-guy kılıca dik dik baktı, ama bakışlan kaçınılmaz bir şekilde, daha az göze çarpan diğer hazineye kaydı: Entreri'nin elindeki kırmızı dikişli kara kolçağa.</p>

  <p class="calibre1">"Böyle silahlar bir lütuftan çok bir lanet olabilir, insan," diye belirtti büyücü. "Kibirle doludurlar ve çok sıklıkla o ahmak gururları onları kullananların zihnine sızar, felaket niteliğindeki sonuçlarla tabii."</p>

  <p class="calibre1">İkisi bakışlarını birbirine kenetledi ve Entreri'nin yüz ifadesi çarpık bir sırıtışa dönüştü. "Hangi tarafını hissetmeyi daha çok istersin?" diye sordu, ölümcül kılıcı Rai-guy'a yaklaştırıp büyücünün bariz tehdidine tehditle karşılık vererek.</p>

  <p class="calibre1">Rai-guy karanlık gözlerini kıstı ve dönüp uzaklaştı.</p>

  <p class="calibre1">Entreri, büyücünün merdivenleri çıkışını izlerken sırıtışını korudu, fakat aslında, Rai-guy'in uyarısı kulağına gayet doğru gelmişti. Charon'un Pençesi hakikaten de irade bakımından güçlüydü —Entreri bunu net bir şekilde hissedebiliyordu— ve kılıç konusunda dikkatini sürekli olarak korumazsa, onu kesinlikle felakete sürükler veya Kohrin Soulez'i katıksız bir şekilde katlettiği gibi onu da yok ederdi.</p>

  <p class="calibre1">Entreri başını eğip duruşuna baktı ve kılıcın hiçbir tarafına korunaksız eliyle dokunmaması gerektiğini kendisine hatırlattı — tevazuuyla kendisini uyardı.</p>

  <p class="calibre1">Artemis Entreri bile, Charon'un Pençesi'nin Kohrin Soulez'in kafasındaki deriyi yaktığı zaman şahit olduğu feci ölüme karşı biraz tedbir alması gerektiğini reddedemezdi.</p>

  <p class="calibre1">Kısa bir süre sonra, büyülü kulenin ikinci katında yaratmış olduğu makam odasında duran Jarlaxle, baş danışmanlarına, "Crenshinibon hayatta kalanların çoğunluğuna kolayca hakim oluyor," diye bildirdi. "Dallabad Vahası'nın dışındakiler içinse bugün olan hadiseler Soulez ailesi içinde yaşanan ve beraberinde Basadoni Loncası'nın güçlü ittifakını getiren bir darbeden başka bir şey olmayacak."</p>

  <p class="calibre1">"Ahdahnia Soulez kalmaya razı oldu mu?" diye sordu Rai-guy.</p>

  <p class="calibre1">"Crenshinibon düşüncelerini istila etmeden önce bile Dallabad'in hakimiyetini ele geçirmeye hevesliydi," diye açıkladı Jarlaxle.</p>

  <p class="calibre1">"Sadakat," diye mırıldandı Entreri.</p>

  <p class="calibre1">Kiralık katil bu iğneleyici sözü söylerken Rai-guy itirafta bulundu, "Genç kadından daha şimdiden hoşlanmaya başladım." "Ama ona güvenebilir miyiz?" diye sordu Kimmuriel.</p>

  <p class="calibre1">"Bana güveniyor musunuz?" diye söze karıştı Sharlotta Vespers. "Benzer bir durum gibi görünüyor."</p>

  <p class="calibre1">"Onun lonca başkanının aynı zamanda babası olması dışında," diye hatırlattı Kimmuriel.</p>

  <p class="calibre1">Jarlaxle, "Ahdahnia Soulez'den veya Dallabad'da kalacak olan diğer herhangi birinden korkmaya gerek yok," diye kuvvetli bir şekilde belirterek felsefi tartışmayı sonlandırdı. "Hayatta kalanlar ve kalmaya devam edecek olanlar artık Crenshinibon'a, Crenshinibon da bana ait."</p>

  <p class="calibre1">Entreri, Jarlaxle'ın son iddiası üzerine Rai-guy'ın yüzünden geçen anlık şüpheyi gözden kaçırmadı ve aslında kendisi de paralı askerin kimin kime sahip olduğu konusunda biraz şaşırıp şaşırmadığını merak etmekteydi.</p>

  <p class="calibre1">"Kohrin Soulez'in askerleri bize ihanet etmeyecek," diye devam etti Jarlaxle kendinden son derece emin bir şekilde. "Bugün yaşanan hadiseleri dahi hatırlamayacaklar, bunun yerine, eğer dilersek, onlara anlattığımız hikâyeyi gerçek olarak kabul edecekler. Dallabad Vahası artık, faaliyetleri yürütmek için buraya bir kara elf ordusu getirmişiz gibi Bregan D'aerthe'ye ait."</p>

  <p class="calibre1">"Az önce babasını öldürdüğümüz halde, burayı yönetmesi için şu Ahdahnia denilen kadına güveneceksin demek?" diyen Kimmuriel, soru sormaktan çok yorum yapmış gibiydi.</p>

  <p class="calibre1">"Babası o kılıca olan saplantısı yüzünden öldü: bunu bana kadın kendi ağzıyla söyledi," diye yanıtladı Jarlaxle ve konuşurken tüm bakışlar Entreri'nin kemerinde rahatça asılı duran silaha doğru çevrildi. Özellikle Rai-guy tehlikeli bakışlarını, sanki aralarında geçen son konuşmada yaptığı tehdidi tekrarlıyormuşçasına Entreri'nin üzerinde tuttu.</p>

  <p class="calibre1">Büyücü o uyarıları, Entreri için bir tehdit olması, kendisinin bundan sonra Entreri'nin her hareketini dikkatle izleyeceğini, kiralık katilin kendi kişisel kazancı için Bregan D'aerthe'yi kullandığını —ki bu son derece tehlikeli bir şeydi— düşündüğünü hatırlatması için yapmıştı.</p>

  <p class="calibre1">"Bu işten hoşlanmıyorsun," diye Rai-guy'a belirtti Kimmuriel, ikisi Calimport'a geri döndüklerinde.</p>

  <p class="calibre1">Jarlaxle Dallabad Vahası'nda kalmış, Kohrin Soulez'in birliklerinden arta kalanları ele geçiriyor ve Ahdahnia Soulez'in o andan itibaren yapması gereken hafif yön değişimini açıklıyordu.</p>

  <p class="calibre1">"Nasıl hoşlanabilirim ki?" diye cevapladı Rai-guy. "Her geçen gün, yüzeye geliş amacımız daha da büyüyormuş gibi görünüyor. Şimdiye kadar Menzoberranzan'a geri dönmüş olacağımızı sanıyordum, fakat bu taşlar üzerinde ayaklarımız nasır bağladı."</p>

  <p class="calibre1">"Kumun üzerinde," diye düzeltti Kimmuriel, Bregan D'aerthe'nin yüzeydeki faaliyetlerinin sürekli gelişmesinden kendisinin de pek memnun olmadığını belirten bir ses tonuyla.</p>

  <p class="calibre1">İlk başta Jarlaxle'ın planı, yüzeye gelip bir irtibat merkezi oluşturmak ve paralı asker drow çetesinin ticaret muamelelerinden kâr elde eden paravanlar olarak işe yarayacak bağlantılar bulmaktı. Hiçbir zaman detay vermemiş olduğu halde, Jarlaxle'ın ilk baştaki açıklaması, iki drowun yüzeyde geçirecekleri zamanın son derece kısıtlı olduğunu sanmasını sağlamıştı.</p>

  <p class="calibre1">Ama şimdi büyümüş, hatta görünüş itibarıyla daha planlı bir şekilde fiziksel bir bina inşa etmiş ve ele geçirdikleri Basadoni Loncası'na ikinci bir karargah eklemişlerdi. Bundan da beteri, iki kara elfin düşündüğü ama dile getirmediği üzere, Jarlaxle'ın sürekli değişen bu tavrının ardında belki de daha büyük bir şeyler vardı. Belki de paralı asker lideri, ismi lazım olmayan bir ziyneti hain Do'Urden'den almakla hata etmişti.</p>

  <p class="calibre1">"Jarlaxle yüzeyden hoşlanmış gibi görünüyor," diye devam etti Kimmuriel. "Anayurdumuzda devam eden mücadelelerden epey sıkılmış olduğunu hepimiz biliyorduk, ama galiba o sıkıntının boyutlarını hafife almışız."</p>

  <p class="calibre1">"Belki de," diye yanıtladı Rai-guy. "Veya belki de dostumuza sadece buranın onun çöplüğü olmadığının hatırlatılması 8eifömmuriel ona dikkatle baktı, yüz ifadesi birinin nasıl olup da büyük Jarlaxle-a bir şey "hatırlatabileceğim" sorar gibiydi <sup class="calibre3">A</sup> "Hafiften başlayacağız," diye yanıtladı Rai-guy, Jarlaxle in en sevdi&amp;i deyişlerinden ve Bregan D'aerthe'nm en gözde taktiklerinden birini dile getirerek. Paralı asker çetesi her ne zaman bir yere sızma veya bir yeri fethetme tavrına girse, düşmanım hatıl hafif kemirmeye başlardı -etrafında dönüp kfmınükçe kemirirdi— ve oluşturduğu çemberi git gide daraltırdı. Morık henüz mücevherleri teslim etmedi mi?"</p>

  <p class="calibre1">İşte tüm gaddar ihtişamıyla karşısında duruyordu.</p>

  <p class="calibre1">Artemıs Entreri, Charon'un Pençesi'ne uzun uzun ve dikkatle baktı Korunmasız olan iki elinin parmaklarıyla terlemiş aya arım ovuşturdu. Bir kısmı uzanıp kılıcı kavramak, kısa süre içinde kendi irade gücü ve bilinçli silah arasında yaşanacak olan savaşı o anda başlatmak istiyordu. Eğer o savaşı kazanırsa, kılıç gerçekten onun olacaktı, ama eğer kaybederse....</p>

  <p class="calibre1">Kohrin Soulez'in sefil yaşamının dehşet dolu son anlarını net bir şekilde hatırladı. . j!</p>

  <p class="calibre1">Fakat Entreri'yı görünüş itibarıyla intihar niteliğinde olan bu yola iten şey de tam olarak o yaşam biçimiydi. Soulez m olduğu gibi olmayacaktı. Kılıcın kendisim esir etmesine izin vermeyeceK, kendi yaptığı kutuya kapanıp kalan bir adam olmayacaktı. Hayır, ya efendi olacaktı, ya da ölecekti.</p>

  <p class="calibre1">Ama yine de o feci ölüm...</p>

  <p class="calibre1">Entreri, beklediği katliama karşı iradesini çelik gibi sert tutaraK kılıca doğru uzanacak oldu. . .</p>

  <p class="calibre1">Odasının dışındaki koridordan gelen hareket seslen ısıttı.</p>

  <p class="calibre1">Bir saniyede eldiveni taktı ve kılıcı sağ eliyle kavrayıp tek bir akıcı hareketle belindeki kınına soktu. Bu sırada özel odasının — tabii Bregan D'aerthe bünyesinde herhangi bir insanın odasına özel denilebilirse— kapısı açıldı.</p>

  <p class="calibre1">"Gel," diye emir verdi Kimmuriel Oblodra ve arkasını dönüp yürümeye başladı.</p>

  <p class="calibre1">Entreri hareket etmedi ve drow bunu fark eder etmez geri döndü. Kimmuriel'in yakışıklı ve keskin hatlara sahip yüzünde şaşkın bir bakış vardı. Fakat, ayakta duran ama hiç kıpırdamayan kiralık katile attığı bu meraklı bakış kısa sürede bir tehdide dönüştü.</p>

  <p class="calibre1">"Artık elinde muhteşem bir silah var," diye belirtti Kimmuriel.</p>

  <p class="calibre1">"O ölümcül hançerinle çok iyi uyuşacak cinsten. Kor<span class="calibre2">km</span>a. Ne Rai-guy, ne de ben, görünüşe bakılırsa her zaman sağ elinden hiç ayırmadığın o kolçağın değerini hafife almıyoruz. Onun güçlerini biliyoruz, Artemis Entreri ve onu nasıl alt edeceğimizi de."</p>

  <p class="calibre1">Entreri gözünü dahi kırpmadan drow siyonisiste bakmaya devam etti. Bu bir blöf müydü? Yoksa becerikli Kimmuriel ve Rai-guy hakikaten de büyüyü etkisiz kılan kolçağı alt etmenin bir yolunu bulmuşlar mıydı? Entreri'nin yüzünde çarpık bir gülümseme belirdi. Bu bakış, Kimmuriel her ne sırra işaret ediyorsa, şu andaki mesele konusunda drowlara pek bir faydası dokunmayacağına duyduğu eksiksiz güvenle daha da güçlendi. Entreri orada ve o anda odayı aşıp KimmuriePin zihinsel yolla yarattığı savunmaları kolçağıyla yarabileceğini ve onu kudretli kılıçla şişleyebileceğim biliyordu —ve bakışıyla bunu Kimmuriel'e de belli etti.</p>
</body>
</html>
