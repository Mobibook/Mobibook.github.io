<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1">Jarlaxle'a yaklaşmakta olan sıçanadamların da görünüşe göre bu stile pek saygı duydukları söylenemezdi. Hızla drowun etrafını çevirerek onu bir kutu içine aldılar ve karışık bir sırayla saldırarak onu devamlı dönmeye zorladılar.</p>

  <p class="calibre1">Jarlaxle durumdan şimdilik memnundu, mükemmel bir uyumla dönen kılıçlan her der.eme saldınsını başarıyla savuşturuyordu.</p>

  <p class="calibre1">"Onu yormaya çalışıyorlar," diye mınldandı Entreri, yeni rakibiyle dövüşürken yavaşça uzaklaşıyordu. Kendisini drow dostunun yanına getirecek bir yol bulmaya çalışıyordu, böylece onun düştüğü durumdan kurtulmasına yardımcı olabilecekti. Oraya zamanında yetişeceğini umarak başını çevirirken kendisini hayal kırıklığına uğratmış Jarlaxle'ın bu zahmete değip değmeyeceğini merak etti.</p>

  <p class="calibre1">Ve soluğunu tuttu, önce şaşkınlıktan, sonra da hayranlıktan.</p>

  <p class="calibre1">Jarlaxle ani bir takla atarak arkasındaki rakibiyle yüz yüze geldi. İki kısa saplamayla —kısa, çünkü Jarlaxle'ın aklında başka hedefler de vardı— hazırlıksız yakalanan sıçanadam tökezleyerek devrildi.</p>

  <p class="calibre1">Drow geri yuvarlanıp çömeldi ve tam karşısındaki sıçanadamm üstüne iki kılıcı önde, patlarcasına fırladı. Yaratık geriye sıçradı ve kılıcını Drowu perdelemek için umutsuzca aşağıya doğru savurdu.</p>

  <p class="calibre1">Entreri, ne yaptığını düşünmeden sonunun geldiğini sandığı dostuna haykırdı, çünkü kılıç kullanan sıçanadam bir Jarlaxle'ın solundan, diğer biri de sağ arkasından yaklaşıyor, drowa kaçacak yer bırakmıyordu.</p>

  <p class="calibre1">"Kendilerini açık ediyorlar," dedi Kimmurie! gülerek. O, Rai-guy ve Berg'inyon dövüşü bir boyut kapısından izliyorlardı, bu da onları aslında dövüşün en hareketli yerine koyuyordu.</p>

  <p class="calibre1">Berg'inyon saldıran sıçanadamlan izlemeyi oldukça eğlendirici bulmuştu. Derken ileri atıldı, yanlışlıkla geçide düşmek üzere olan bir çiftçiyi yakaladı ve kılıcını adamın böğrüne sapladıktan sonra hana geri fırlattı.</p>

  <p class="calibre1">Onlar izlerken bir sürü şekil önlerinden geçip gitti. Kimmuriel ve Berg'inyon tüm dikkatini savaşa vermişti, arkalarındaki Rai-guy ise gözlerini kapatmış, büyülerini hazırlıyordu —bu işlem tutsak Kristal Parçası'nm devamlı çağrısı yüzünden gerekenden fazla zaman alıyordu.</p>

  <p class="calibre1">Gord Abrix boyut kapısının önünden şimşek gibi geçti.</p>

  <p class="calibre1">"Yakala onu!" diye haykırdı Kimmuriel ve çevik Berg'inyon geçitten dışarı sıçradı, Gord Abrix'i zayıflatan bir kabana aldı ve yanında sıçanadamla boyut kapısına geri gitti. Savaşçı Gord Abrix'i sıkıca geçitten uzakta tutarken Kimmuriel'e bağıra çağıra karşı çıkıyordu.</p>

  <p class="calibre1">Ama drow siyonisist onu dinlemiyordu, tüm dikkatini drow yoldaşına vermişti. Geçidi kapatma zamanlaması kusursuz olmalıydı.</p>

  <p class="calibre1">Jarlaxle bulunduğu durumdan kaçmayı denemedi bile ve Entreri drowun bu saldırılan başından beri bekleyip sıçanadamlara yem attığını fark etti.</p>

  <p class="calibre1">Sol bacağı sağdakinden oldukça önde, çömelmiş vaziyette iki kılıcını öne doğru uzatmış duran Jarlaxle bir şekilde silah tutuşunu</p>

  <p class="calibre1">ters çevirmeyi başarmıştı ve ani ve mükemmel bir devinimle sıçrayarak doğruldu. Sol kolu ve kılıcını sola doğru savurduktan sonra sağ bileğini bükünce sağ elinde çevirmiş olduğu kılıcın ucu tam istediği gibi havaya kalkmış oldu.</p>

  <p class="calibre1">Hücuma kalkmış iki sıçanadam da göğüslerinde aniden açılan yarıklar yüzünden durmak zorunda kaldı.</p>

  <p class="calibre1">Jarlaxle kılıçları kurtardıktan "sonra dönüşüne devam etti ve sola dönerek oradaki yaralı sıçanadamın üstünde bir çift parlak kan izi bıraktıktan sonra dönüşünü arkasındaki sıçanadamı üst üste kesip kuvvetli bir çapraz ters savuruşla yaratığın kellesini uçurarak bitirdi.</p>

  <p class="calibre1">Böylece Entreri'nin kafasındaki zayıf külhanbeyliği imajını silip atmış oldu.</p>

  <p class="calibre1">Drow vurmuş olduğu ilk sıçanadama doğru koştu ve dönen kılıçları rakibininkine karışıp onunla birlikte dönmesine neden oldu. Bir anda üç kılıç birden havada dönüyordu, ama sadece iki tanesinin ucunda onu tutan bir kol vardı. Üçüncü kılıç Jarlaxle'ın kılıçlarının hamleleriyle havada duruyordu.</p>

  <p class="calibre1">Jarlaxle kılıçlarından birini uçan kılıcın kabzasına geçirdi ve istediği açıyı yakaladıktan sonra başka bir düşmanının üstüne fırlatarak bir sıçanadamı daha yere devirdi.</p>

  <p class="calibre1">Drow aniden ve vahşice atağa kalkıp kılıç fırtınasını muhteşem bir şaşmazlıkla kullanarak önce sıçanadamın bir kolunu gövdesinden ayırdı, sonra diğer taraftaki köprücük kemiğine yaptığı vuruşla o kolu kullanılmaz hale getirdi ve son kez önce yüzünü sonra gırtlağını kesti.</p>

  <p class="calibre1">Jarlaxle sendeleyen sıçanadamın göğsüne tekmeyi indirip yaratığı yere yıkıktan sonra üstüne basıp geçti gitti.,</p>

  <p class="calibre1">Entreri Jarlaxle'ın yanına gelmeye niyetliydi, ama bunun yerine Jarlaxle ona doğru koşturuyordu. Bir şeyler mırıldandı ve kılıçlardan birisi eski hançer boyutlarına geri döndü. Silahı anmda kınına geri koyan drow, serbest eliyle Entreri'yi omzundan tuttu ve koşturmaya devam etti.</p>

  <p class="calibre1">Ne olduğunu anlayamayan kiralık katil dostuna baktı. Daha fazla sıçanadam kapıdan ve pencerelerden içeri akın ediyordu ve kalan az sayıda çiftçi de tamamen savunmaya çekilmişti. Bir düzineden fazla sıçanadam kalmış olmasına rağmen inanılmaz derecede yetenekli drow savaşçısıyla birlikte onları kılıçtan geçirmekte zorlanacaklarını sanmıyordu.</p>

  <p class="calibre1">Daha da şaşırtıcı olan şey ise, Jarlaxle'ın en yakın duvara doğru koşuyor olmasıydı. Sırtını sağlam bir engele dayamak bu kadar çok sayıda düşmana karşı aslında etkili bir taktik olsa da, Entreri Drowun gösterişli ve geniş alan gerektiren tarzını göz önünde bulundurarak bu fikri son derece saçma buldu.</p>

  <p class="calibre1">Jarlaxle elini Entreri'nin üstünden çekti ve devasa şapkasının tepesine uzandı.</p>

  <p class="calibre1">Garip şapkanın görünmeyen bir yerinden Entreri'nin bilmediği bir kumaş türünden yapılmış kara bir disk çıkarttı ve karşısındaki duvara doğru fırlattı. Disk, havada süzülürken genişleyerek duvara paralel şekilde döndü ve ahşap duvara çarptı... ve oraya yapıştı.</p>

  <p class="calibre1">Artık kumaştan bir disk değil, duvarda duran bir delikti — gerçek bir delik.</p>

  <p class="calibre1">Jarlaxle Entreri'yi itti ve hemen arkasından içeri daldıktan sonra sadece geri dönüp büyülü deliği duvardan çekip alacak kadar duraksadı.</p>

  <p class="calibre1">"Koş!" diye haykırdı kara elf, tam arkasında Entreri'yle tabana kuvvet koştururken.</p>

  <p class="calibre1">Entreri drowa, onun bilmediği neyi bildiğini sormaya fırsat bulamadan devasa bir ateş topu hanı, hâlâ giriş ve çıkışlar civarında itişip kakışmakta olan bütün sıçanadamları ve han yakınlarındaki Jarlaxle ve Entreri'ninkiler dahil tüm atları yakıp yok etti.</p>

  <p class="calibre1">Drowla kiralık katil tünelin sonundan uçarak yere kapaklandı, ama anında ayaklanarak kasabanın dışına, civar orman ve tepelerin güvenli gölgelerine doğru yola koyuldular.</p>

  <p class="calibre1">Uzun süre tek kelime etmeden koştular, derken sonunda Jarlaxle bir kayalığın arkasında çimenlerin üstüne çöktü ve uflaya puflaya nefesini düzene sokmaya çalıştı.</p>

  <p class="calibre1">"Bineğime epey ısınmıştım," dedi drow. "Yazık oldu."</p>

  <p class="calibre1">"Büyüyü yapanı göremedim," diye konuyu değiştirdi Entreri.</p>

  <p class="calibre1">"Çünkü odada değildi," diye açıkladı Jarlaxle, "en azından fiziksel olarak."</p>

  <p class="calibre1">"O zaman onu nasıl hissettin?" diye sormaya başlıyordu ki durup Jarlaxle'ın hayatlarını kurtaran mantığım kavradı. "Çünkü Kimmuriel ve Rai-guy Gord Abrix ve ayaktakımının Kristal Parçası'na yaklaşmalarına bile izin vermezdi," diye mantık yürüttü. "Aşağılık sıçanadamlann ziyneti bizden alabileceklerini de zaten düşünmüyorlardı."</p>

  <p class="calibre1">"Sana ikisinin her zamanki taktiğinin bu olduğunu anlatmıştım," diye hatırlattı Jarlaxle. "Yemlerini düşmanın üstüne salarlar, sonra Kimmuriel bir pencere açar ve Rai-guy canı hangi büyüyü istiyorsa onu yollar."</p>

  <p class="calibre1">Entreri köye doğru döndü ve havaya yükselen kara dumanları gördü. "İyi düşünmüşsün," diye tebrik etti. "İkimizin de hayatım kurtardın."</p>

  <p class="calibre1">"Şey, en azından senin hayatını kurtardım," diye yanıtladı Jarlaxle ve Entreri merak içinde drowa döndüğünde yanağına yasladığı elinde daha önce görmemiş olduğu, kızılımsı altından bir yüzük olduğunu fark etti.</p>

  <p class="calibre1">"Ne de olsa sadece bir ateş topuydu," dedi Jarlaxle sırıtarak.</p>

  <p class="calibre1">Entreri başını eğip sırıtışa tebessümle karşılık verdi. Dünyada Jarlaxle'ın hazırlıklı olmadığı bir şey —herhangi bir şey— olup olmadığını merak ediyordu.</p>

  <p class="calibre1">BÖLÜM 20 DENGELEYİCİ İHTİYAT VE ARZU</p>

  <p class="calibre1">Ufak ateş topu üstünden uçarak boyut kapısından hana geçtiğinde Gord Abrix kendini yere atıp nefesini tuttu. Kürenin geçidi terk etmesiyle Kimmunel'in boyut kapısını sonlandırması bir oldu. Gord Abrix daha önce de pek çok kez ateş topu atıldığını görmüştü ve handa meydana gelecek yıkımın boyutlarını yaklaşık olarak tahmin edebiliyordu. Aynı zamanda, birkaç saniye önce yaklaşık yirmi sadık sıçanadam askerini kaybettiğinin de farkındaydı.</p>

  <p class="calibre1">Dengesizce ayağa kalktı ve —her zamanki gibi— ne yapacakları konusunda en ufak fikre sahip olmadığı kara elf yoldaşlarına baktı.</p>

  <p class="calibre1">"Sen ve askerlerin takdire şayan bir iş çıkarttınız," diye belirtti Rai-guy.</p>

  <p class="calibre1">"Onları katlettin," demeye cüret etti Gord Abrix, yine de sesine suçlayıcı bir ton vermekten kaçınmıştı.</p>

  <p class="calibre1">"Gerekli bir fedakarlık," diye karşılık verdi Rai-guy. "Artemis Entreri'yle Jarlaxle'ı yenebileceklerine inanmıyordun, değil mi?"</p>

  <p class="calibre1">"O zaman onları neden gönderdiniz?" diye sormaya başladı sinirlenen sıçanadam lideri, ama sorusu ağzını terk eder etmez sesi kesildi. Karşısındaki yaratıkların ne olduklarını kendisine hatırlatınca yürüttüğü mantığın sonuçsuz olduğunu idrak etti. Gord Abrix ve uşakları sadece Rai-guy ve Kimmuriel küçük sürprizlerini hazırlaymcaya kadar Entreri'yle Jarlaxle'ı oyalamak üzere gönderilmişlerdi.</p>

  <p class="calibre1">Derken Kimmuriel yeni bir boyut kapısı açtı ve yerle bir olmuş ham gözler önüne serdi. Kavrulmuş cesetler her yere saçılmıştı ve tek bir canlı bile kalmamıştı. Dehşet verici manzarayı izlerken Drowun yüzüne habis bir tebessüm oturdu ve az önce kaçtığı sonu fark eden Gord Abrix'in vücudu temellerinden sarsıldı.</p>

  <p class="calibre1">Berg'inyon Baenre geçitten geçerek handan geriye kalan harabeye indi ve çok kısa bir süre sonra geri geldi.</p>

  <p class="calibre1">"Birkaç sıçanadam şöyle böyle kıpırdıyor, başka canlı yok," diye yoldaşlarını bilgilendirdi Drow savaşçı.</p>

  <p class="calibre1">"Dostlarımızdan haber yok mu?" diye sordu Rai-guy.</p>

  <p class="calibre1">Berg'inyon omuz silkti. "Jarlaxle'ı daEntreri'yi de görmedim," diye açıkladı. "Ya enkazın altmdalar, ya da yanarak hemen tanınmayacak hale geldiler."</p>

  <p class="calibre1">Rai-guy bunu biraz düşündükten sonra Berg'inyon'la Gord Abrix'e hana tekrar inip etrafı iyice aramalarını işaret etti.</p>

  <p class="calibre1">"Peki ya askerlerim ne olacak?" diye sordu sıçanadam.</p>

  <p class="calibre1">"Eğer kurtulabilecek durumdaysalar, onları buraya getir," diye yanıtladı Rai-guy. "Leydi Lolth bana onları iyileştirecek gücü verecektir... tabii istersem."</p>

  <p class="calibre1">Gord Abrix büyülü geçide doğru harekete geçmişti ki durdu ve büyücü-rahibin sözlerini nasıl değerlendirmesi gerektiğini bilemeyerek meraklı gözlerle anlaşılmaz ve tehlikeli drowa baktı.</p>

  <p class="calibre1">"Avlarımızın hâlâ orada olduklarına inanıyor musun?" diye Rai-guy'a sordu Kimmuriel, sıçanadam liderini konunun dışında bırakmak için Drow lisanı kullanarak.</p>

  <p class="calibre1">Cevap geçidin diğer tarafındaki Berg'inyon'dan geldi. "Burada değiller," dedi kendinden emin bir sesle, yine de bütün enkazı araştırmaya fırsat bulamadığı açıktı. "O ikiliyi indirmek için bir sahte taarruz ve basit bir büyüden fazlası gerekir."</p>

  <p class="calibre1">Büyüsüne hakaret edilen Rai-guy'ın gözleri kısıldı, ama aslında bu yargıya karşı gelecek bir fikri kendisi de üretemiyordu. Bu avın kolay ve zahmetsiz olmasını ummuştu, ama Jarlaxle'ın zorlu ve kurnaz bir av olacağım zaten çok iyi biliyordu.</p>

  <p class="calibre1">"Daha hızlı ara," diye buyurdu Kimmuriel.</p>

  <p class="calibre1">Berg'inyon ve Gord Abrix tekrar dönerek için için yanan harabeyi karıştırmaya devam ettiler.</p>

  <p class="calibre1">"Berg'inyon'a katılıyor musun?" diye sordu Kimmuriel.</p>

  <p class="calibre1">"Kristal Parçası'ınn çağrısını duyuyorum," diye hırlayarak açıkladı Rai-guy, çünkü gerçekten de inatçı Artemis Entreri'nin tutsağı olan ziynetin çağrısını yeniden duymaya başlamıştı. "Çağrı handan gelmiyor."</p>

  <p class="calibre1">"O zaman nereden?" diye sordu Kimmuriel.</p>

  <p class="calibre1">Rai-guy hiddetle başını sallamaktan başka bir şey yapamadı. Gerçekten nerede. Yakarışları duyuyordu, ama bunların yanında bir yer hissi yoktu, sadece sonsuz, ısrarlı çağrılardı.</p>

  <p class="calibre1">"Adamları geri getir," diye talimat verdi büyücü ve Kimmuriel geçitten geçip Berg'inyon, Gord Abrix ve bir çift dehşet verici biçimde yanmış, ama hâlâ kurtulma şansı olan sıçanadamla geri döndü.</p>

  <p class="calibre1">"Onlara yardım et," diye yalvardı Gord Abrix, alazlanmış soydaşlarını Rai-guy'a yaklaştırdı. "Bu Povveeno, danışmanım ve yakın dostum."</p>

  <p class="calibre1">Rai-guy gözlerini kapayıp şakımaya başladı ve gözlerini açtığında elini hareketsiz yatan Povveeno'ya uzattı. Büyüsünü parmaklarını sallayarak ve bir dizi mistik kelime daha söyleyerek bitirdiğinde açık seçik bir kıvılcım bahtsız sıçanadamı sarstı. Yaratık feryat etti ve ardı ardına kasılmaya başladı. Korkunç yaralarından dumanı tüten pıhtılaşmış kan sızarken ıstırap içinde uludu.</p>

  <p class="calibre1">Birkaç saniye içinde Povveeno hareketsiz yatıyordu, bu sefer gerçekten ölmüştü.</p>

  <p class="calibre1">"Ne... ne yaptın sen?" diye Rai-guy'a hesap sordu Gord Abrix, ama büyücü cevap vermedi, çoktan yeni bir büyü yapmaya başlamıştı.</p>

  <p class="calibre1">Rai-guy'dan cevap alamayan Gord Abrix Drowun üstüne yürüdü -en azından yürümeye niyetlendi. Sıçanadam kuvvetli bir tutkalın içinde kalmış gibi yürüyemiyordu, zemine tutulup kalmıştı. Etrafa bakındığında gözleri Kimmuriel'e takıldı. Drowun halinden memnun yüz ifadesinden bunun siyonisistin işi olduğunu anladı.</p>

  <p class="calibre1">"Başarısızlığa uğradın," diye açıkladı Rai-guy, gözlerini açtı ve bir elini diğer yaralı sıçanadama doğru uzattı.</p>

  <p class="calibre1">"Biraz önce takdire şayan bir iş çıkarttınız, demiştin," diye karşı çıktı Gord Abrix.</p>

  <p class="calibre1">"O Jarlaxle'la Entreri'nin kaçtığını öğrenmeden önceydi," diye açıkladı Rai-guy.</p>

  <p class="calibre1">Büyüsünü tamamladığında yeni bir yıldırım büyücünün parmak uçlarından diğer yaralı sıçanadama sıçradı. Yaratığın bedeni garip bir şekilde bükülerek kısa sürede ölü soydaşına refakat etti.</p>

  <p class="calibre1">Gord Abrix gürleyerek kılıcını çekti, ama Berg'inyon hazırdı ve kendi Drow kılıcıyla sıçanadamm silahını kolaylıkla saf dışı etti. Drow başım iki yoldaşına çevirdi. Rai-guy'dan gelen onayla Gord Abrix'in gırtlağım kesti.</p>

  <p class="calibre1">Ayakları hâlâ yere sabitlenmiş duran sıçanadam Rai-guy'a umutsuz ve yalvaran bakışlar atarak yere yığıldı.</p>

  <p class="calibre1">"Başarısızlığı asla kabul etmem," dedi drow büyücü soğuk bir sesle.</p>

  <p class="calibre1">"Kral Elbereth durumu en uçtaki gözcülerimize kadar iletti," diye Ivan'la Pikel'i temin etti elf Shayleigh, iki cüce temsilci Kartanesi Dağlan'nm batısındaki Shilmista Ormanları'na ulaştıklarında. Bölgeye yaklaşan herkesin Kral Elbereth'in geniş gözcü ağına takılacağından emin olan Cadderly cüceleri doğrudan elf dostlarına göndermişti.</p>

  <p class="calibre1">Derken Pikel, Ivan'ın umuttan çok bir kaygı ifadesine benzettiği bir ses çıkarttı, savaşçı cüce Shayleigh'in buraya almaya geldikleri teminatı az önce vermiş olduğunu düşününce buna bir anlam veremedi.</p>

  <p class="calibre1">Yoksa vermemiş miydi?</p>

  <p class="calibre1">Ivan Bouldershoulder dişi elfi dikkatlice süzdü. Menekşe rengi gözleri ve omzundan çok daha aşağılara kadar uzanan altın şansı saçlarıyla elf, güzel kadın anlayışı daha kısa, daha kalın ve daha sakallı olan bir cücenin bile inkâr edemeyeceği kadar güzeldi. Yine de Shayleigh'in duruşunda ve davranışlarında, melodik sesinin ardındaki sözlerinde saklı bir şeyler vardı.</p>

  <p class="calibre1">"Onları öldürmeyeceksiniz, biliyorsun değil mi?" diye açıkça hatırlattı Ivan.</p>

  <p class="calibre1">Elfin duruşu pek değişmedi. "Onların son derece tehlikeli olduklar<span class="calibre2">ım</span> bizzat kendiniz söylemediniz mi?" diye karşılık verdi. "Bir kiralık katil ve bir Drow."</p>

  <p class="calibre1">Ivan, Shayleigh kara elften bahsederken yaratığın ırkını yoldaşının mesleğinden çok daha aşağılık bulduğunu sesindeki meşum tınının yükselmesinden fark etti.</p>

  <p class="calibre1">"Cadderly'nin onlarla konuşması gerekiyor," diye gümbürdedi Ivan.</p>

  <p class="calibre1">"Ölülerle konuşamıyor mu?"</p>

  <p class="calibre1">"Ooo," dedi Pikel, aniden çalıların arasına daldı ve kısa bir süre sonra tekrar ortaya çıktığında bir kolu arkasına saklanmıştı. En masumane tebessümüyle ileri atılarak Shayleigh'in karşısına dikildi. "Drizzit," diye hatırlattıktan sonra kolunu kıvırarak elf için az önce toplamış olduğu çiçeği takdim etti.</p>

  <p class="calibre1">Shayleigh bu duygusal hücum karşısında sert tavrını korumayı başaramazdı. Gülümsedi ve güzel aramasını hissetmek için yabani çiçeği burnuna götürdü. "Çalılıkların içinde ara sıra çiçekler de büyür," dedi elf, Pikel'in varmak istediği noktayı kavrayarak. "Aynı bir cüce klanından druid çıkması gibi. Ama bu başkalarının da olacağını göstermez."</p>

  <p class="calibre1">"Umut," dedi Pikel.</p>

  <p class="calibre1">Shayleigh kahkahasını tutamadı.</p>

  <p class="calibre1">"Kalbin doğru yolda olsun," diye uyardı Ivan, "en azından Cadderly öyle diyor, aksi takdirde Kristal Parçası kalbini bulacak ve onu kendi isteklerine göre ezip büzecek. Cadderly senden çok şey bekliyor, elf."</p>

  <p class="calibre1">Shayleigh'in içten tebessümü istedikleri her şeyin teminatıydı.</p>

  <p class="calibre1">"Chaunticleer Birader çocukları meşgul tutmak için muhteşem şeyler hazırladı," dedi Danica Cadderly'ye. "Ziynet buraya varır varmaz yola çıkabiliriz."</p>

  <p class="calibre1">Cadderly'nin yüz ifadesi hiç de bu fikri destekler gibi görünmüyordu.</p>

  <p class="calibre1">"Kadim bir ejderhayı bensiz ziyaret etmene izin vereceğimi sanmıyordun, öyle değil mi?" diye sordu Danica, içten bir gücenmişlikle.</p>

  <p class="calibre1">Cadderly içini çekti. "Daha önce de bir tanesiyle karşılaştık ve onunla dağlardan geçiyor olmasaydık yine hiçbir sorun yaşamayacaktık," diye hatırlattı kadın.</p>

  <p class="calibre1">"Bu seferki daha zorlu olabilir," diye açıklamaya başladı</p>

  <p class="calibre1">Cadderly. "Bir yandan yaratıkla uğraşırken diğer yandan Kristal Parçası'ın kontrol altında tutmak için güç harcayacağım. Daha da kötüsü ziynet de muhtemelen ejderhayla konuşmaya çalışacak. Kaos ve yıkım âşığı bir alet için kudretli bir kırmızı ejderhadan daha iyi bir taşıyıcı olabilir mi?"</p>

  <p class="calibre1">"Büyün ne kadar güçlü?" diye sordu Danica.</p>

  <p class="calibre1">"Korkarım o kadar da güçlü değil," diye yanıtladı Cadderly.</p>

  <p class="calibre1">"İşte benim, Ivan'ın ve Pikel'in de seninle gelmemiz için bir sebep daha," diye belirtti Danica.</p>

  <p class="calibre1">"Deneir'in yardımı olmadan böyle bir ejdere karşı galip gelebileceğimize inanıyor musun?" diye samimiyetle sordu rahip.</p>

  <p class="calibre1">"Eğer Deneir seninle değilse, seni oradan hızla kaçırabilecek birilerine ihtiyacın olacak," dedi kadın geniş bir gülümsemeyle. "Dostlar bunun için değil <span class="calibre2">mi</span>dir?"</p>

  <p class="calibre1">Cadderly cevap vermeye başlıyordu ki, Danica' nın güzel yüzüne oturmuş kararlılık ve huzur ifadesine karşı söyleyecek pek bir şeyinin olmadığını fark etti. Danica tabii ki onunla gelmek istiyordu ve Cadderly büyü yoluyla ve büyük kılık değiştirmelere kalkışmadan bunu önleyemeyeceğinin farkındaydı. Ve tabii ki Ivan ve Pikel de onunla gelecekti. Rahip sözde druidi düşününce irkilmekten kendisini alamadı. Pikel kırmızı ejderhaya karşı. Cüceler bir ejderhanın ateşli nefesini tek bir ateş patlaması için ödünç almayı ne kadar isterse, koca hayvanı rahatsız etmeyi de ancak o kadar isterdi. Yalnız kendisini doğaya son derece adamış olan Pikel belki bir ejderhadan uzak durmaya o kadar gönüllü olmayabilirdi, sonuçta ejderhalar tüm dünyadaki en büyük doğa sapkınlığıydılar.</p>

  <p class="calibre1">Danica elini Cadderly'nin çenesinin altına koydu ve ona yaklaşırken göz göze gelmek için rahibin başını hafifçe kaldırdı.</p>

  <p class="calibre1">"Bu işin de üstesinden başarıyla geleceğiz," dedi ve Cadderly'yi dudaklarından nazikçe öptü. "Bundan çok daha zorluları da olmuştu, aşkım."</p>

  <p class="calibre1">Cadderly eşinin sözlerine, varlığına ya da bu önemli, ama tehlikeli yolculuğa onunla birlikte çıkmaktaki kararlılığına karşı çıkmaya yeltenmedi. Sadece Danica'yı kendisine daha da yaklaştırdı ve tekrar tekrar öptü.</p>

  <p class="calibre1">"Başka yerlerde fazlasıyla meşguldük," diye Kimmuriel'le Rai-guy'a açıklamaya çalıştı Sharlotta Vespers. İkili, Dallabad'ın bir şekilde Memnon'un büyük savaş lordlannın casuslanyla dolup taştığını öğrenmekten hiç memnun kalmamıştı.</p>

  <p class="calibre1">Kara elfler birbirine kaygılı bakışlar attı. Sharlotta her bir casusun yakalanıp öldürüldüğünde ısrar ediyordu, ama ya yanıhyorduysa? Ya bir tane casus bile kaçmayı başarmış ve Memnon'un savaş lordlarma Dallabad'daki değişimi anlatmışsa?</p>

  <p class="calibre1">Ya başka bir casus da Basadoni Loncası'nm düşürülmesinin arkasındaki gerçek gücü öğrendiyse?</p>

  <p class="calibre1">"Jarlaxle'ın ektiği tüm tehlikeleri hasat etme zamanı çok yakın olabilir," dedi Kimmuriel dostuna Drow lisanında.</p>

  <p class="calibre1">Sharlotta kelimeleri pekala da anlamıştı, ama kelimelerin ardındaki Drow deyişinin, bir Drow evinin başka bir drow evine karşı işlediği suçlardan dolayı alınan intikamdan bahsettiğini anlamasına imkan yoktu. Kimmuriel'in sözleri amansız bir uyarıydı, Jarlaxle'ın Crenshinibon'la münasebetinin onları hangi önlemleri alırlarsa alsınlar savunmasız bıraktığını hatırlatıyordu.</p>

  <p class="calibre1">Rai-guy başıyla onayladı ve çenesini eğdikten sonra diğerlerinin duyamadığı bir şeyler mırıldanmaya başladı. Aniden ileri çıkarak Sharlotta' nın önüne dikildi ve baş parmaklan birleşmiş ellerini önünde kaldırdı. Bir kelime daha söyledi ve alevler parmaklarının arasından püskürerek hazırlıksız yakalanan kadının başını adeta yuttu. Sharlotta alevleri tokatladı, odada haykırarak koşuşturdu ve sonunda yere yığılıp zeminde yuvarlanmaya başladı.</p>

  <p class="calibre1">"Çok şey bilen diğerlerinin de bu yükten azat edildiğinden emin olmalıyız," dedi Rai-guy soğuk bir sesle, Sharlotta ayaklarının dibinde can verirken.</p>

  <p class="calibre1">Kimmuriel meşum bir ifadeyle başını salladı, yine de hevesli bir sırıtış ince dudaklarının kenarlarını kıvır<span class="calibre2">mı</span>ştı.</p>

  <p class="calibre1">"Menzoberranzan'a geri giden geçidi açacağım," diye açıkladı büyücü. "Buraya karşı hiçbir sevgi beslemiyorum ve senin de bildiğin gibi artık buradan gelecek kazanç Bregan D'aerthe'nin aldığı riskleri karşılamıyor. Jarlaxle'ın mantıklı ihtiyat sınırlannı aşmasını ahmakça bulduğumdan bu geri çekilmeyi bir kayıp olarak görmüyorum."</p>

  <p class="calibre1">"İyi söyledin," diye katıldı Kimmuriel. "Artık ait olduğumuz mağaralara dönebiliriz." Aşağı, Sharlotta'ya baktı ve kadının hâlâ dumanı tüten kararmış kafasını görünce bir kez daha gülümsedi.</p>

  <p class="calibre1">Yoldaşına, benzer kafa yapısına sahip dostuna başını eğdi ve diğerlerini sorguya çekmeye hevesli bir şekilde odadan çıktı.</p>

  <p class="calibre1">Rai-guy da odayı Basadoni Loncası'nm bodrum katma inen merdivenlere açılan, farklı bir kapıdan terk etti. Oradaki güvenli dairelerde tek başına dinlenebilirdi. Her adımında Kimmuriel'e söylediği geri çekilme sözleri zihninde tekrarlanıyordu.</p>

  <p class="calibre1">Mantıklı sözler. Fazlasıyla tehlikeli olmaya başlamış bir yerde hayatta kalma sözleri.</p>

  <p class="calibre1">Ama yine de... zihninin bir yerini bir çağrı, ısrarlı bir sokulma, bir yardım çağnsı işgal ediyordu.</p>

  <p class="calibre1">Anlayışının ötesinde bir büyüklük vaadeden çağrı.</p>

  <p class="calibre1">Rai-guy özel odasındaki rahat bir koltuğa kurulduğunda kendisine devamlı olarak Menzoberranzan'a dönmenin Bregan D'aerthe için en doğru adım olacağını, güçlü ziyneti aramak için bile olsa yüzeyde kalmanın getirdiği riskin elde edecekleri kazançtan çok daha büyük olduğunu telkin edip durdu.</p>

  <p class="calibre1">Kısa süre sonra bitkin drow bir kara elfin yaşamayı umabileceği gerçek uykuya çok yakın bir hayale daldı.</p>

  <p class="calibre1">Ve bu 'uykuda' Crenshinibon'un çağrısı, yardım yakarışı ve karşılığı olan muazzam güç vaadi tekrar geldi.</p>

  <p class="calibre1">O beklenilen çağrı kısa zamanda yüzlerce çağnyla katlandığında daha büyük kudret ve ihtişam vaatleri Rai-guy'in zihninde yüzmeye başladı. Yalnız büyücü-rahip bu kez Calimshan çöllerinde muhteşem kristalden kuleler görmüyordu. Bu kez Menzoberranzan'daydı.</p>

  <p class="calibre1">Şehrin ortasında, içten enerji ve ısıyla parıldayan, en saf opalden oluşmuş bir kuledeydi.</p>

  <p class="calibre1">Rai-guy'ın ihtiyat pusulaları bu görüntüye, içinde lanet olası Triel Baenre'nin de bulunduğu, kendisine biat etmeye gelen Matron Analar geçidi görüntüsüne karşı duramadı.</p>

  <p class="calibre1">Kara elfin gözleri fal taşı gibi açılmıştı. Düşüncelerini toplayıp sandalyesinden fırladıktan sonra hızlı hareket edip Kimmuriel'i bulmaya, siyonisistin talimatlarını değiştirmeye gitti. Evet, Menzoberranzan'a giden geçidi açacaktı ve evet, Bregan D'aerthe'nin büyük bir kısmı eve geri dönecekti.</p>

  <p class="calibre1">Ama Rai-guy'la Kimmunel'in buradaki işleri henüz bitmemişti. Kristal Parçası uygun taşıyıcıyı —ziyneti gücünün zirvesine çıkartacak ve ondan aynı oranda faydalanacak kara elf büyücü-rahibi— bulana kadar son darbeyi vuracak bir kuvvetle burada kalacaklardı.</p>

  <p class="calibre1">Dallabad Vahası'nın çok altındaki karanlık bir odada Yharaskrik, Kristal Parçası'nın vaatlerini Rai-guy'ı ayartacak şekilde değiştirmedeki başarısından dolayı kendisini sessizce tebrik etti. Kimmuriel Yharaskrik'i Bregan D'aerthe'nin planlarındaki değişliklerden haberdar etmişti, ama bu değişikliği kabul ettiğini söylemiş olmasına rağmen, illithid ziynetin peşinin bırakı<span class="calibre2">lm</span>asına, şimdilik razı değildi. Muazzam bir konsantrasyon ve zihin hakimiyeti sonucunda Yharaskrik ziynetin sessiz çağrısındaki gizli noktaları yakalamıştı, ama yine de çağrının kaynağını takip etmeyi başaramamıştı.</p>

  <p class="calibre1">Yharaskrik'in Bregan D'aerthe'ye bir süre daha ihtiyacı vardı. İllithid, drowlar Kristal Parçası'ın tespit etme görevlerini tamamladıktan sonra Rai-guy'la kaçınılmaz bir savaşta muhtemelen karşı tarafta olacaklarının farkındaydı.</p>

  <p class="calibre1">'Nasıl gerekiyorsa, öyle olsun,' diye düşündü Yharaskrik. Crenshinibon'un kusurları hakkındaki derin gerçekleri anlayabilen siyonisist Kimmuriel Oblodra, dostu bu savaşta kesinlikle yanında yer alacaktı.</p>

  <p class="calibre1">BÖLÜM 21 BİR TANRININ MASKESİ</p>

  <p>"Hemen yakında böyle bir güzellik varken neden bir çölde yaşayasın ki?" diye Entreri'ye sordu Jarlaxle.</p>

  <p class="calibre1"></p>

  <p class="calibre1">İkili, Beyfendi Briar'ın hanmdaki felaketten sonraki günlerde hızla ilerlemiş, hatta yol üstünde buldukları büyücü kulesinin sahibinin yardımıyla hedefleri olan Yükselen Ruh'a ve rahip Cadderly've daha yakın bir yere büyü yoluyla naklolarak yollarını kilometrelerce kısaltmışlardı.</p>

  <p class="calibre1">Elbette Jarlaxle'ın sonsuz gibi görünen bir altın sikke hazinesine sahip olması işlerini epey kolaylaştırmıştı.</p>

  <p class="calibre1">Artık önlerinde yükselen Kartanesi Dağları'nı açıkça görebiliyorlardı. Yaz sona ermek üzereydi ve rüzgâr iyice soğumaya başlamıştı. Entreri Jarlaxle'ın manzara hakkında yaptığı yoruma katılmadan edemiyordu. Gerçi kiralık katil bir drowun böyle bir yeryüzü ortamını güzel bulmasına oldukça şaşırmıştı. Kartanesi Dağları'nm batı eteklerinde, uzun ve geniş bir vadiyi dolduran devasa ve kadim ağaçların oluşturduğu kubbeye bakıyorlardı. Hayatının çoğunu güzelliği inkâr ederek geçiren Entreri bile tepelerindeki karların gün ışığı altında muhteşem bir parıltı saçtığı yüksek ve dişli dağların görkemini inkâr edemiyordu.</p>

  <p class="calibre1">"Calimport hayatımı kazandığım şehir," diye yanıtladı Entreri bir süre sonra.</p>

  <p class="calibre1">Jarlaxle bu düşünceye alayla homurdanarak cevap verdi. "Bu yetenekle dünyanın her yerinde yaşayabilirsin," dedi. "Derinsu'da ya da Luskan'da, Buzyeli Vadisi'nde ve hatta burada. Kâh büyük şehirlerde, kâh küçük köylerde senin gibi güçlü bir savaşçının değerini inkâr edecek çok az kişi çıkacaktır. Kimse Artemis Entreri'yi —benim tanıdığım gibi tanımıyorlarsa— geri çevirmeyecektir."</p>

  <p class="calibre1">Bu son cümle kiralık katilin kısık gözlerle bakmasına neden oldu, ama ikisi de bunun bir şaka olduğunu biliyordu —yoksa değil miydi? Öyle bile olsa Jarlaxle'ın sözlerinde Entreri'nin hakaret saymasını engelleyecek kadar çok doğruluk ve mantık payı vardı.</p>

  <p class="calibre1">"Caradoon'a ve bizi Yükselen Ruh'a götürecek patikalara ulaşmak için dağın güneyinden dolaşmalıyız," diye açıkladı Entreri. "Eğer çabuk olursak birkaç gün içinde Cadderly'nin yanına varmış oluruz."</p>

  <p class="calibre1">"Çabuk olalım o zaman," dedi Jarlaxle. "Ziynetten kurtulalım ve ..." Durdu ve meraklı gözlerle Entreri'ye baktı.</p>

  <p class="calibre1">Ve ne?</p>

  <p class="calibre1">Bu soru sorulmamış olmasına rağmen ikisinin arasında havada asılı kaldı. Dallabad'daki kristal kuleden kaçışlarından bu yana ikilinin bir hedefi ve amacı vardı —tehlikeli ziynetten kurtulmak için Yükselen Ruh'a geleceklerdi— peki ondan sonra onları ne bekliyordu? Jarlaxle Bregan D'aerthe'nin başına geçmek için tekrar Calimport'a mı dönecekti? Entreri bu söz konusu olursa kara elf yoldaşının peşinden gitmeyeceğine karar verdi. Jarlaxle, Rai-guy ve Kimmuriel tarafından ekilmiş değişim tohu<span class="calibre2">ml</span>arını bir şekilde ortadan kaldırmayı basarsa bile Entreri tekrar Drowlarm arasında olmak istemiyordu. Her adımını sözde müttefiklerinin çoğunun aslında onun ölümünü yeğleyeceği bilgisiyle atmak istemiyordu.</p>

  <p class="calibre1">Nereye giderlerdi? Birlikte mi, ayrı ayrı mı? İkisi de bu soru üstünde kafa yormakla meşguldü ki, güçle yankılanan, kuvvetli, ama melodik bir ses otlağı aşıp ikiliye geldi.</p>

  <p class="calibre1">"Durun ve teslim olun!" dedi ses.</p>

  <p class="calibre1">Entreri'yle Jarlaxle birlikte başlarını kaldırdığında tek bir siluet, güzel ve zarif bir elf dişisi gördüler. Yanında iyi dövülmüş bir kılıçla onlara doğru açıkça yaklaşıyordu.</p>

  <p class="calibre1">"Teslim olmak mı?" diye mırıldandı Jarlaxle. "Herkes bizden teslim olmamızı istemek zorunda mı? Durun da ne demek oluyor? Zaten hareket etmiyorduk ki!"</p>

  <p class="calibre1">Entreri onu pek dinlemiyor, etrafındaki ağaçlara odaklanmaya çalışıyordu. Elf kızının yürüyüşü ona çok şey anlatıyordu ve kiralık katil ağaç dalları arasında kendilerine nişan almış elf okçuları tespit edince şüpheleri onaylanmış oldu.</p>

  <p class="calibre1">"Yalnız değil," diye Jarlaxle'a fısıldadı kiralık katil, yine de konuşurken yaklaşan savaşçıyı karşılamak için yüzüne yerleştirdiği tebessümü korumaya çalıştı.</p>

  <p class="calibre1">"Elfler hiç yalnız gezmezler," diye sessizce karşılık verdi Jarlaxle. "Özellikle drow karşılamaya giderken."</p>

  <p class="calibre1">Bu basit gerçekle yüzleşen Entreri gülümsemesini daha fazla koruyamadı. Her an üstlerine ok yağmaya başlayabilirdi.</p>

  <p class="calibre1">"Selamlar!" diye bağırdı Jarlaxle ve şapkasını çıkartıp ırkını iyice ortaya koymak için eğildi.</p>

  <p class="calibre1">Entreri elf kızının bu mesafeden bile —hâlâ aralarında yaklaşık otuz metre vardı— Jarlaxle'ın devasa şapkayı çıkartmasından sonra drow olduğunu anlayıp çekindiğini ve yavaşladığını görebiliyordu.</p>

  <p class="calibre1">Elf yüzündeki kusursuz dinginlik ve kararlılık ifadesini koruyarak biraz daha ilerledi. O an Entreri bunun tesadüfi bir karşılaşma olmadığını anladı. Bir an düşüncelerini uzaklaştırıp Crenshinibon'un sessiz çağrısını dinlemeye, Kristal Parçası'nm Entreri'den kurtu<span class="calibre2">lm</span>ak için yeni rakipler getirip getirmediğini tespit etmeye çalıştı.</p>

  <p class="calibre1">Olağandışı hiçbir şey hissetmedi, ziynetle bu elf arasında hiçbir bağlantı yoktu.</p>

  <p class="calibre1">"Etrafınızda tam yüz savaşçı bulunuyor," dedi elf kızı, ikiliden yaklaşık yirmi metre ötede durduğunda. "Hiçbir şeyi senin o küçücük drow kalbini oklarıyla paramparça etmekten çok isteyemezler, ama buraya onun için gelmedik —tabii bunu siz istemezseniz."</p>

  <p class="calibre1">"Bu çok saçma!" dedi Jarlaxle, hayli heyecanlı bir şekilde. "Neden böyle bir şey arzu edeyim ki, elf dostum? Ben Buzyeli Vadisi'nden Drizzt Do'Urden, bir kolcuyum ve kalbim seninkinden o kadar da faklı değil inan ki."</p>

  <p class="calibre1">Elfin dudakları bir tebessümle kıvrıldı.</p>

  <p class="calibre1">"Sanırım seni tanımıyor, dostum," dedi Entreri.</p>

  <p class="calibre1">"Shilmista Ormanı'ndan Shayleigh Drizzt Do'Urden'i tanıyor," diye ikisini de temin etti Shayleigh. "Aynı zamanda Bregan D'aerthe'den Jarlaxle'ı ve kiralık katillerin en aşağılıklarından</p>

  <p class="calibre1">Artemis Entreri'yi de tanıyor."</p>

  <p class="calibre1">Bu son cümle ikilinin birkaç kez göz kırpıştırmasına neden oldu. "Ona Kristal Parçası söylemiş olmalı," diye dostuna fısıldadı Jarlaxle.</p>

  <p class="calibre1">Entreri bunu inkâr etmemesine karşın inanmıyordu. Gözlerini kapatıp ziynetle elf arasında bir bağlantı bulmayı tekrar tekrar denedi, ama bir şey bulamadı. Bağlantı yoktu.</p>

  <p class="calibre1">Ama bunu başka nasıl bilebilirdi ki?</p>

  <p class="calibre1">"Peki şu Shilmista Ormanı'ndan Shayleigh siz mi oluyorsunuz?" diye nazikçe sordu Jarlaxle. "Yoksa başkası adma mı konuşuyorsunuz?" "Shayleigh benim," diye ilan etti elf. "Ben ve etrafınızdaki ağaçlarda toplanmış dostlarım sizi bulmak için gönderildik, Bregan D'aerthe'den Jarlaxle. Bizim için çok önemli olan bir şey taşıyorsunuz."</p>

  <p class="calibre1">"Aradığınız şey bende yok," dedi drow, aklı karışmış gibi görünmeye çalışıyordu ve gerçeklerin bu maskeyle örtüşmesine memnundu.</p>

  <p class="calibre1">"Kristal Parçası Jarlaxle ve Arte<span class="calibre2">mi</span>s Entreri'nin himayesi altında," diye kuşkusuzca belirtti Shayleigh. "Hanginizin taşıdığının bir önemi yok."</p>

  <p class="calibre1">"Hızla hücuma geçecekler," diye Entreri'ye fısıldadı drow. "Ziynet onların aklım çeliyor. Korkarım bu kez barış görüşmesi olmayacak."</p>

  <p class="calibre1">Entreri hiç de bu düşüncede değildi. Kristal Parçası Shayleigh'ye ya da herhangi bir elfe seslenmiyordu. Öyle olsaydı bile, çağrı kesinlikle geri çevrilirdi.</p>

  <p class="calibre1">Derken kiralık katil Jarlaxle'ın belli belirsiz hareketler yapmaya başladığını fark etti —bir büyüyü oluşturacak hareketler— ve bir elini kara elf dostunun omzuna koyarak onu durdurdu.</p>

  <p class="calibre1">"Bahsettiğiniz şey gerçekten bizde," dedi Entreri, Jarlaxle'ın bir adım önüne çıkarak. Sadece önsezileriyle hareket ediyordu. "Onu Yükselen Ruh'a, Cadderly'ye götürüyoruz."</p>

  <p class="calibre1">"Ne amaçla?" diye sordu Shayleigh.</p>

  <p class="calibre1">"Dünyayı ziynetten kurtarsın diye," diye açıkça cevapladı Entreri. "Drizzt Do'Urden'i tanıdığınızı söylediniz. Eğer bu doğruysa ve eğer Yükselen Ruh'tan Cadderly'yi tanıyorsanız —ki tanıdığınıza eminim— o zaman muhtemelen Drizzt'in de bu ziyneti Cadderly'ye getirmekte olduğunu biliyorsunuzdur."</p>

  <p class="calibre1">"Ziynet Cadderly kılığmdaki bir kara elf tarafından ondan çalmana kadar getirmeye çalışıyordu," dedi Shayleigh kararlı bir ses tonuyla. Aslında bu, Cadderly'nin ikilinin ziyneti ele geçirme öyküsünün nerdeyse tamamıydı.</p>

  <p class="calibre1">"Bazı şeylerin sıradan bir gözlemcinin anlayamayacağı nedenleri vardır," diye araya girdi Jarlaxle. "Kristal Parçası'nın bizde olduğundan ve ziyneti, dünyayı Crenshinibon adlı illetten kurtarması için Yükselen Ruh'taki Cadderly'ye götürdüğümüzden emin olabilirsiniz."</p>

  <p class="calibre1">Shayleigh ağaçlara doğru elini salladı ve yoldaşları saklandıkları gölgeleri birer birer terk etti. Etrafları hünerli ellerden çıkmış yaylar, muhteşem kılıçlar ve parıldayan esnek zırhlarla donatılmış düzinelerce sert suratlı elf savaşçıyla sarılmıştı.</p>

  <p class="calibre1">"Sizi Yükselen Ruh'a götürme talimatı aldım," diye açıkladı Shayleigh. "Sizi ölü mü diri istedikleri pek açık değildi. Hızlı ve sessizce yürüyün, saldırganlık belirtecek herhangi bir hareketten sakının, belki katedralin büyük kapılarını görecek kadar uzun yaşarsınız, ki sizi temin ederim bu yapmanızı umduğum şey değil."</p>

  <p class="calibre1">Konuştuktan sonra döndü ve yürümeye başladı. Geri kalan elfler yaylan elinde, okları öldürmek için doğrultulmuş bir şekilde kara elfin ve kiralık katil dostunun etrafını çevirdi.</p>

  <p class="calibre1">"Şimdiye kadar beklediğimden iyi gitti," dedi Jarlaxle alaylı bir sesle.</p>

  <p class="calibre1">"Sen ebedi bir iyimsersin o zaman," diye aynı ses tonuyla karşılık verdi Entreri. Etraflarındaki elf halkasında bir zayıflık bulabilmek için çevresine göz gezdirdi, ama baktığı her elf yüzünde çabuk, kaçınılmaz bir ölümden başka bir şey göremedi.</p>

  <p class="calibre1">Jarlaxle da bunu dostundan çok daha açık bir biçimde görmüştü. "Yakalandık," diye belirtti.</p>

  <p class="calibre1">"Eğer Drizzt Do'Urden'le karşılaşmamızın tüm detaylarını biliyor olsalardı..." dedi Entreri uğursuzca ve cümlenin havada ka<span class="calibre2">lm</span>asına, izin verdi.</p>

  <p class="calibre1">Jarlaxle çarpık gülümsemesini Entreri başını çevirinceye kadar tuttu, o karşılaşmanın arkasındaki gerçeği asla açıklamak zorunda kalmamayı diliyordu. Entreri'ye Drizzt'in hâlâ hayatta olduğunu söylemek istemiyordu. Jarlaxle, Entreri'nin yıkıcı Drizzt takıntısını aşmış olduğuna inanmasına karşın, eğer bir şekilde gerçeği öğrenirse tekrar hünerli drowun peşine düşeceğinden neredeyse emindi.</p>

  <p class="calibre1">Jarlaxle etrafındaki çok sayıda amansız yüze göz gezdirince şu anda zaten yeteri kadar sorunu olduğuna kanaat getirdi.</p>

  <p class="calibre1">Yükselen Ruh'taki toplantı devam ederken, Jarlaxle kendisinin ve yoldaşının kendilerini yüz kızgın elf muhafızı eşliğinde getiren birine asla güvenemeyeceklerini söyledikten sonra, Cadderly buna drowlar ve yüzey elfleri arasındaki duygu çatışmasına hırçınca işaret ederek karşılık verdi.</p>

  <p class="calibre1">"Ama bunun bizimle ilgili olmadığını kendin söyledin," diye mantık yürüttü Jarlaxle. Başını Entreri'ye çevirdi, ama kiralık katil hiç yardımcı olmuyordu, hatta hiçbir şey yapmıyordu.</p>

  <p class="calibre1">Buraya vardıklarından beri Entreri tek kelime etmemişti, toplantıda Cadderly'nin ardından gelen kişi —Danica adında, kendinden emin görünen kadın— de öyle. Aslında kadın da Entreri de aynı kumaştan yapılmış ve bu durumdan nefret ediyor gibi görünüyorlardı. Bütün zaman boyunca aralarında kişisel bir kan davası varmış gibi birbirlerine öfkeyle bakmışlardı.</p>

  <p class="calibre1">"Son derece doğru," diye sonunda kabul etti Cadderly. "Başka bir durumda sana sorulacak bir sürü sorum olurdu, Menzoberranzan'dan Jarlaxle ve inan bu soruların çoğu şu anki hareketlerini övmekten çok uzak olurdu."</p>

  <p class="calibre1">"Beni yargılayacak mısın?" diye sordu kara elf homurdanarak. "Şimdiki mevkiin de bu mu, Yargıç Cadderly?"</p>

  <p class="calibre1">Rahibin arkasındaki cücelerden bariz bir biçimde daha ciddi olan sarı sakallı cüce homurdandı ve rahatsızca yerinde kıpırdandı. Yeşil sakallı kardeşi ise saf ve aptal sırıtışına devam etti.</p>

  <p class="calibre1">Jarlaxle'ın her zaman yalanların altındaki doğruluk kademelerini arayan düşünce tarzına göre bu sırıtış, yeşil sakallıyı daha tehlikeli olan cüce yapıyordu.</p>

  <p class="calibre1">Cadderly gözünü kırpmadan Jarlaxle'a bakıyordu. "Hepimiz yaptıklarımızın hesabını vermeliyiz," dedi rahip.</p>

  <p class="calibre1">"Ama kime?" diye karşı çıktı drow. "Benim yaşamış olduğum hayatı anladığına inanmaya başladığını mı sanıyorsun, yargıç rahip? Menzoberranzan'ın karanlığında sen nasıl yaşardın, merak ediyorum."</p>

  <p class="calibre1">Daha devam etmeye niyetliydi, ama Entreri'yle Danica önceden kararlaştırmış gibi bağırarak sessizliklerini bozdular, "Yeter!"</p>

  <p class="calibre1">"Ooo," diye mırıldandı yeşil sakallı cüce, oda mutlak sessizliğe büründüğünde. Entreri'yle Danica da sözlerindeki uyum karşısında diğerleri kadar şaşkındı. Birbirlerine sert bakışlar atarken savaşın eşiğinde gibiydiler.</p>

  <p class="calibre1">"Şu işi sonuca bağlayalım," dedi Cadderly. "Kristal Parçası'nı verin ve yolunuza gidin. Geçmişiniz sadece size musallat olsun, ben de sadece gelecekte yapacaklarınızla ilgileneyim. Yükselen Ruh'un yakınlarında kaldığınız süre boyunca, bilin ki benim sınırlanmdasımz ve her hareketinizden sorumlusunuz. Gözüm üstünüzde olacak"</p>

  <p class="calibre1">"Bu bilgi karşısında iliklerime kadar ürperiyorum," dedi Entreri, Jarlaxle benzer, ama daha nazik bir cevap veremeden. "Ne yazık ki, birlikte geçireceğimiz zaman daha yeni başladı. Sefil ziyneti yok etmeniz için size ihtiyacım var ve ziyneti taşıdığım için de sizin bana ihtiyacınız var."</p>

  <p class="calibre1">"Onu bize ver," dedi Danica, soğuk gözlerini adama dikmişti. Entreri zorla gülümsedi, "Hayır."</p>

  <p class="calibre1">"Onu yok etmeye yemin ettim," diye münakaşa etti Cadderly.</p>

  <p class="calibre1">"Bunu diyen çok kişi duydum," diye yanıtladı Entreri.</p>

  <p class="calibre1">"Şimdiye kadar ziynetin çağrısını göz ardı etmeyi başaran tek kişi benim ve bu yüzden yok edilene kadar ziynet benimle kalacak." Bununla birlikte tutsak Kristal Parçası'ndan daha önce hiç duymadığı güçte bir yakarış, tehdit ve katıksız hiddet karışımı yayıldı.</p>

  <p class="calibre1">Danica adamın iddiasını son derece mantıksız bularak dudak büktü, ama Cadderly onu dizginledi.</p>

  <p class="calibre1">"Böyle bir kahramanlık yapmana ihtiyaç yok," diye Entreri'yi temin etti rahip. "Bunu yapmana gerek yok."</p>

  <p class="calibre1">"Var," diye yanıtladı Entreri, lakin Jarlaxle'a baktığında sanki Drow yoldaşı Cadderly'nin tarafını tutuyormuş gibi geldi.</p>

  <p class="calibre1">Entreri onun bakış açısını çok iyi anlıyordu. Peşlerinde kudretli düşmanlar vardı ve Kristal Parçası kendisi de korkunç bir savaş olmadan yok edilemeyecekti. Yine de Entreri'nin içinden bir ses bunu sonuna kadar takip etmesi gerektiğini söylüyordu. Ziynete karşı nefreti çok derindi. Bu akıl çelen, kahrolası şeyin tamamen yok olduğunu görmeliydi. Duygularının neden bu kadar kuvvetli olduğunu bilmiyordu, ama nefes aldığı sürece ziyneti Cadderly'ye, Danica'ya, Rai-guy'a, Kimmuriel'e, yani kimseye vermeyecekti. "Bu işi bitireceğim," diye belirtti Cadderly.</p>

  <p class="calibre1">"Öyle diyorsun," diye alayla cevapladı kiralık katil bir an bile tereddüt etmeden.</p>

  <p class="calibre1">"Ben bir Deneir rahibiyim," diye itiraz edecek oldu Cadderly.</p>

  <p class="calibre1">"Ben sözde iyilik meleği rahipleri en güvenilmez yaratıklardan sayarım," diye duygusuzca sözünü kesti Entreri. "Dünyadaki en büyük iki yüzlü ve yalancılar olarak benim sıralamamda troglodyte ve yeşil balçıktan hemen sonra geliyorlar."</p>

  <p class="calibre1">"Dostum, lütfen duygularını yumuşatmaya çalışma," dedi Jarlaxle alayla.</p>

  <p class="calibre1">"Ben hep o şerefin kiralık katillere, canilere ve hırsızlara ait olduğunu sanırdım," diye belirtti Danica, ses tonu ve yüz ifadesi Artemis Entreri'ye karşı duyduğu nefreti açıkça ortaya koyuyordu. "Sevgili kızım, Arte<span class="calibre2">mi</span>s Entreri bir hırsız değil ki," diye gülümsedi Jarlaxle, tırmanmaya başlayan gerginliği patlamadan — ve yoldaşıyla birlikte kendilerini bu odanın içindekilerin ve dışındaki, az önce katedrale varan olağandışı tipleri hafif bir kaygıyla tartışan bir yığın rahip ve elfin karşısında bulmadan— önce biraz dağıtabilmeyi umarak.</p>

  <p class="calibre1">Cadderly bir elini Danica'ınn koluna koyarak onu yatıştırdıktan sonra derin bir nefes aldı ve yeniden konuşmaya başladı.</p>

  <p class="calibre1">Entreri yeniden sözünü kesti. "Ne derseniz deyin gerçek şu ki, Kristal Parçası bende ve ben bunu deneyen herkesin aksine ziynetin çağrısını kontrolüm altında tutacak iradeyi gösterdim.</p>

  <p class="calibre1">"Eğer onu benden almak istiyorsanız," diye devam etti Entreri, "denemekte serbestsiniz, ama bilin ki bu hiç kolay olmayacak — ve gerekirse ziynetin gücünü bile size karşı kullanabilirim. Ben ziynetin yok olmasını istiyorum ve —söylediğinize göre— siz de bunu istiyorsunuz. Bu yüzden bunu birlikte yapacağız."</p>

  <p class="calibre1">Cadderly uzun süre düşündü, birkaç kez Danica'ya, bir kez de Jarlaxle'a göz gezdirdi. îkisi de ona hiçbir cevap sunmamışlı.</p>

  <p class="calibre1">Sonunda omuz silken rahip gözünü tekrar Entreri'ye dikti.</p>

  <p class="calibre1">"Nasıl istersen öyle olsun," diye kabul ettiğini bildirdi. "Ziynet büyülü karanlıkla sarıldıktan sonra kadim ve muazzam bir kırmızı ejderhanın nefesine maruz bırakılmalı.''</p>

  <p class="calibre1">Jarlaxle başıyla onaylıyordu ki kara gözleri genişleyerek durdu. "Ziyneti ona ver," dedi yoldaşına.</p>

  <p class="calibre1">Artemis Entreri, herhangi bir boyda ya da yaşta bir ejderhayla karşılaşmaya gönüllü olmamasına rağmen Crenshinibon'un tüm gücüyle bir kez daha serbest kalması fikri onu korkutuyordu. Artık onu nasıl yok edeceğini biliyordu —hepsi biliyordu— ve Kristal Parçası, hizmetkârı olmadıkları sürece yaşamalarına asla izin vermezdi.</p>

  <p class="calibre1">Artemis Entreri'nin en nefret ettiği ihtimal de buydu.</p>

  <p class="calibre1">Jarlaxle, Drizzt Do'Urden'in de ziyneti kullanmayacak iradeyi göstermiş olduğundan bahsetmeyi düşündü, ama sözü drow kolcuya getirmeyi istemeyerek bu düşünceyi aklından uzaklaştırdı. Cadderly'nin duruma hakimiyetini göz önünde bulundurunca Jarlaxle rahibin, Drizzt'le yapılan karşılaşmanın ardındaki gerçeği bildiğini fark etti. Jarlaxle Entreri'nin güçlü düşmanının hayatta olduğunu öğrenmesini istemiyordu —en azından önünde bir yığın işin olduğu şu anda.</p>

  <p class="calibre1">Jarlaxle her şeyi, tüm gerçeği bir anda ağzından kaçırmayı, bunun Entreri'nin bu işten vazgeçmesini ve ziyneti verip</p>

  <p class="calibre1">Jarlaxle'la birlikte daha önemli bir işe —bir drow kolcuyu arama işine— atılmalarını kolaylaştıracağını düşündü.</p>

  <p class="calibre1">Jarlaxle bu fikri de geri attı ve ilham kaynağının gizli telepatik dalavereler çeviren tutsak ziynet olduğunu fark edince gülümsedi.</p>

  <p class="calibre1">"Akıllıca," diye mırıldandı ve tüm gözler ona dönünce sadece gülümsedi.</p>

  <p class="calibre1">Kısa zaman sonra, Cadderly ile dostları rahibin bildiği bir ejderhanın inine doğru yapılacak yolculuk için hazırlanmaya koyulduklarında Jarlaxle ile Entreri de muhteşem Yükselen Ruh'un etrafında, her hareketlerini izleyen birilerinin olduğu bilinciyle dolaşıyorlardı.</p>

  <p class="calibre1">"Yadsınamaz bir güzellik, öyle değil mi?" diye sordu Jarlaxle, geriye dönüp yüksek minareleri, uçan payandaları ve muazzam, renkli pencereleriyle yükselen katedrale bakarken.</p>

  <p class="calibre1">"Bir tanrının maskesi," diye karşılık verdi Entreri huysuzca.</p>

  <p class="calibre1">"Maskesi mi, yüzü mü?" diye sordu her zaman şaşırtıcı olmayı başaran Jarlaxle.</p>

  <p class="calibre1">Entreri yoldaşına sert bir bakış attıktan sonra dönüp katedrale baktı. "Maskesi," dedi, "hatta belki de diğerlerinin üstüne yükselmek isteyip de bunu başaracak yeteneğe sahip olmayanların yarattığı illüzyonu."</p>

  <p class="calibre1">Jarlaxle ona meraklı gözlerle baktı.</p>

  <p class="calibre1">"Kılıcının veya düşüncelerinin altında olan bir adam bile kendisini yüceltebilir," diye kısaca açıkladı Entreri, "tabii eğer bir tanrının ya da başka bir şeyin kendi adına konuştuğu inancını bir yayabilirse. Bu dünyadaki en büyük aldatmacadır ve krallarla lordlar bağış isteyip duran bu yalancıları bağrına basarken Calimport sokaklanndaki önemsiz hırsızlar başkasının kesesini almak için tatlı dilli yalanlar söylediğinde dilini kaybeder."</p>

  <p class="calibre1">Bu cümle, Jarlaxle'ın anlaşılmaz Artemis Entreri'nin ağzından söküp almayı başarabildiği en dokunaklı, bu adamın gerçekte kim olduğunu en iyi açık eden sözler topluluğuydu.</p>

  <p class="calibre1">O ana kadar Jarlaxle, Entreri, Cadderly ve Cadderly kimi yanında getirecekse onlar ejderhayla karşılaşıp ziyneti yok etmeye çalışırken arkada beklemenin bir yolunu aramaktaydı.</p>

  <p class="calibre1">Şimdi, önündeki konuyla alakasız bile olsa, Arte<span class="calibre2">mi</span>s Entreri'nin kalbindekini gördükten sonra Jarlaxle kiralık katilin yanında olması gerektiğini anladı.</p>

  <p class="calibre1">BÖLÜM 22 GÖRMESİNİ BİLENE</p>

  <p class="calibre1">Muazzam yaratık dinlenmeye çekilmişti, ama ejderha pineklerken bile korkunç ve hiddetli görünümünden bir şey kaybetmiyordu. Kedi gibi kıvrılmış yatarken uzun kuyruğu başının olduğu yere kadar uzanıyor, devasa, pullu gövdesini büyük bir dalga gibi yükselip alçaltan nefesi burun deliklerinden gri dumanlar halinde çıkarken gümbürtülü horultusu taştan mağarayı titretiyordu. Taşlı odada ejderhanın, sanki içi her an patlayabilecek enerji ve vahşi ateşle doluymuş gibi görünen, altınımsı kırmızı parıltısından başka ışık yoktu.</p>

  <p class="calibre1">Uzgörü aynasının diğer tarafında, altı aykırı yoldaş —Cadderly, Danica, Ivan, Pikel, Entreri ve Jarlaxle— ejderhayı hayranlık ve dehşet arası bir duyguyla izliyordu.</p>

  <p class="calibre1">"Shayleigh ve okçularından da faydalanabiliriz," diye önerdi Danica, ama doğal olarak bu mümkün değildi, çünkü elfler amacı ne olursa olsun bir kara elfle işbirliği yapmayı reddetmiş ve ormandaki yurtları Shilmista'ya geri dönmüşlerdi.</p>

  <p class="calibre1">"Kral Elbereth'in bütün ordusundan da faydalanabiliriz," diye ekledi Cadderly.</p>

  <p class="calibre1">"Ooo," dedi gözlerini, en azından yaşlı Fyrentennimar kadar heybetli ve korkunç görünen kadim ejderhaya büyülenmişçesine dikmiş olan Pikel.</p>

  <p class="calibre1">"İşte ejderha," dedi Cadderly, Entreri'ye dönerek. "Hâlâ bana eşlik etmeye kararlı mısın?" Nite<span class="calibre2">kim</span> sorusu Artemis Entreri'nin gözlerindeki hevesli parıltıyı gördükten sonra hafif sönerek sonlanmıştı.</p>

  <p class="calibre1">Kiralık katil elini cebine attı ve Kristal Parçası'ın ortaya çıkarttı.</p>

  <p class="calibre1">"Kıyametine şahit ol," diye ziynete fısıldadı. Kristalin umutsuzca ve son gücüyle çağrı yaptığını hissetti —bu titreşimleri Cadderly de hissetmişti. Ziynet kollarını önce Jarlaxle'a uzattı ve fırsatçı drow gerçekten ona doğru hamle yapmaya başlıyordu ki, kendisine hakim olmayı başardı.</p>

  <p class="calibre1">"Onu yerine geri koy," sertçe fısıldadı Danica, gözlerini parlayan yeşil ziynetten kımıldanmaya başlayan yaratığa çevirirken. "Ejderhayı uyandıracaksın!"</p>

  <p class="calibre1">"Tatlım, kızgın nefesi uyuyan bir ejderhadan mı almiyı umuyorsun?" diye ona hatırlattı Jarlaxle ve Danica hışımla dönerek öfkeli gözlerini drowa dikti.</p>

  <p class="calibre1">Kristal Parçası 'nın çağrısını açıkça duyan ve ne yapmak istediğini anlayan Entreri kadının görüşünü mantıklı buldu, sonuçta ejderhayı tabii ki uyandıracaklardı, ama yaratık bunun nedenini bilmese çok daha iyi olurdu. Entreri ziynete son bir bakış atıp kendini beğenmişçe sırıttıktan sonra cebine geri koydu ve Cadderly'ye uzgörü aynasını kaldırmasını söyledi.</p>

  <p class="calibre1">"Ne zaman yola çıkıyoruz?" diye Cadderly'ye sordu kiralık katil ve ses tonu, muazzam ejderhanın görüntüsü karşısında en ufak bir sarsıntı yaşamadığı ve habis ziyneti yok etmek için gerçekten sabırsızlandığı konusunda şüpheye yer bırakmayacak kadar berraktı.</p>

  <p class="calibre1">"Uygun büyüleri hazırlamam gerekiyor," diye yanıtladı Cadderly. "Fazla uzun sürmez."</p>

  <p class="calibre1">Rahip, Danica ve dostlarına diğer iki istenmeyen misafire eşlik etmelerini işaret ettikten sonra yalnız kaldığında, sadece geçici olarak kaldırdığı görüntüyü uzgörü aynasına geri çağırdı. Ejderhanın mağarası tekrar göz önüne geldiğinde Cadderly kendisine karanlıkta görmesini sağlayan bir büyü daha yaptı ve uzgörü aynasının dolaşan gözünü büyük, karışık mağarada gezdirmeye başladı.</p>

  <p class="calibre1">Zeminde birçok geniş çaplı çatlak olduğunu fark etti ve bunlardan bir tanesini takip ettiğinde uyuyan ejderhanın altında bir odalar ve tüneller labirenti bulunduğunu öğrendi. Üstelik Cadderly'nin ejderha ininin sağlamlığı ve güvenliği konusunda derin şüpheleri vardı.</p>

  <p class="calibre1">Hephaestus diye bilinen bu muazzam yaratığın evine ziyarette yanında götüreceği büyülerini seçerken bu konuyu da göz önünde bulundurmayı unutmasa iyi ederdi.</p>

  <p class="calibre1">Gözleri kapalı, derin konsantrasyonda olan Rai-guy, Crenshinibon'un çağnlannm tüm benliğini doldurmasına izin verdi. Çağrılarda hiddet ve keder parlamaları, yardım yakanşlan ve nihai kudret vaatleri vardı.</p>

  <p class="calibre1">Farklı şeyler de görüyordu, özellikle kıvnlıp uyuyan heybetli bir kırmızı bir ejderha vardı ve bir kelime, bir isim duyuyordu: Hephaestus.</p>

  <p class="calibre1">Rai-guy hızla harekete geçmesi gerektiğini biliyordu. Basadoni Loncası'nm aşağılanndaki özel odasında arkasına yaslandı ve tüm kalbiyle Leydi Lolth'a dua etti —dualarında Kristal Parçası'ndan ve ziynetin ona dünyayı görkemli bir kaosa boğma imkanı sunacağından bahsediyordu.</p>

  <p class="calibre1">Rai-guy saatlerce yalnız başına oturup dua etti ve kapısını çalan herkesi —Berg'inyon ve Kimmuriel dahil— sert ve kati bir yanıtla geri çevirdi.</p>

  <p class="calibre1">Derken, Örümcek Kraliçe'nin, ya da en azından onun hizmetkârlarından birinin dikkatini çektiğine inandığı bir anda, büyücü bir dış boyut kapısı açacak kudretli bir büyü yapmaya başladı.</p>

  <p class="calibre1">Bu tarz büyülerde âdet olduğu üzere Rai-guy, istenmeyen ya da fazla güçlü dış düzlem sakinlerini geçidinden uzak tutmak için önlemler almak zoruna kaldı. Şüpheleri doğru çıkmıştı, boyut kapısından geçerek özel dairesine gelen yaratık bir yochloldu. Lolth'un hizmetkân olan bu yaratıklar daha çok yan erimiş muma benziyordu ve Örümcek Kraliçe'ninkilerden bile uzun uzantılan vardı.</p>

  <p class="calibre1">Aniden ziynetten bahsederek hata yapmış olmaktan korkmaya başlayan Rai-guy nefesini tuttu. Acaba Lolth ziyneti kendisine isteyebilir ve onu temin etmesi için Rai-guy'ı görevlendirebilir miydi?</p>

  <p class="calibre1">"Hanım'a yardım çağrısında bulundun," dedi yochlol. Hem sulu, hem de gırtlaktan çıkan çift tonlu sesi tüyler ürperticiydi.</p>

  <p class="calibre1">"Menzoberranzan'a dönmek istiyorum," diye itiraf etti Rai-guy, "ama bunu şu anda yapamam. Bir kaos aygıtı yok edilmek üzere... "</p>

  <p class="calibre1">"Leydi Lolth Crenshinibon adlı ziyneti biliyor, Teyachumet Evi'nden Rai-guy," diye yanıtladı yochlol ve yaratığın ona bahşettiği unvan drow büyücü-rahibi şaşırttı.</p>

  <p class="calibre1">Gerçekten Teyachumet Evi'nin oğlu sayılırdı —ama Ched Nasad'ın bu evi yüz yıldan uzun zaman önce yok edilmişti. Drow bunu Lolth ve hizmetkârlarının belleklerinin ne kadar engin olduğunun bir göstergesi saydı.</p>

  <p class="calibre1">Belki de ziyneti Lolth'un kudretli rahibelerinin şehrinde nasıl kullanacağı konusunda bir uyarı.</p>

  <p class="calibre1">Rai-guy'ın Menzoberranzan'da hakimiyet hayalleri o anda orada eriyip gitti.</p>

  <p class="calibre1">"Bu nesneyi nerede ele geçireceksin?" diye sordu hizmetkâr.</p>

  <p class="calibre1">Düşünceleri o an için başka yerde olan Rai-guy bir anlığına kekeledi. "Hephaestus'un ininden... bir kırmızı ejderha," diyebildi. "Nerede olduğunu bilmiyorum..."</p>

  <p class="calibre1">"Sorunun cevabı verilecek," diye taahhüt etti hizmetkâr.</p>

  <p class="calibre1">Yochlol arkasını dönüp Rai-guy'ın geçidinden geçti ve ardından boyut kapısı drow büyücü bir şey yapmadığı halde anında kapandı.</p>

  <p class="calibre1">Rai-guy korkuyla Lolth'un bizzat bu mübadeleyi seyredip seyretmemiş olduğunu merak etti. Menzoberranzan'la ilgili planlarının abesle iştigalini bir kez daha anladı. Kristal Parçası gerçekten, belki de Matron Analar'ın arasındaki güç merdivenlerinde Rai-guy'a yer açabilecek kadar kudretliydi, ama yochlol tam adını söylerken sesindeki bir şey Rai-guy'a aynı oranda dikkatli olması gerektiğini hatırlatmıştı. Leydi Lolth Menzoberranzan'ın güç dengelerinde böyle bir değişikliğe izin vermezdi.</p>

  <p class="calibre1">Kısacık bir an için Rai-guy Kristal Parçası'ın geri alma planlarından vazgeçmeyi, kalan müttefikler ve ganimetlerle, dostu Kimmunel'le birlikte Bregan D'aerthe'nin iki lideri olarak Menzoberranzan'a dönmeyi düşündü.</p>

  <p class="calibre1">Bu sadece kısacık bir an olarak kaldı, çünkü Kristal Parçası'ınn çağrısı hızla düşüncelerine akıp zihnini güç ve görkem vaatleriyle ve Rai-guy'a yüzey dünyasının düşündüğü kadar nahoş bir yer olmadığı telkinleriyle doldurdu. Emrinde Crenshinibon'la kara elf, Jarlaxle'ın planlarını uygun diyarlarda —meselâ goblinlerle dolu, dağlık bir bölgede— devam ettirebilir ve hizmetkarlarıyla kölelerinden oluşan muhteşem ve ebediyete kadar sadık olan bir ordu kurabilirdi.</p>

  <p class="calibre1">Drow büyücü zarif, kara parmaklarını birbirlerine sürterek tedirgin bir şekilde yochlolun vaat ettiği cevabı beklemeye başladı.</p>

  <p class="calibre1">"Bu güzelliği inkâr edemezsin," dedi Jarlaxle, Entreri'yle bir kez daha katedralin dışında oturmuş, yolculuk öncesi son dinlenmelerini yaparken. İkisi de birçok gözleme noktasından birçok tedirgin gözün üstlerine odaklanmış olduğundan haberdardı.</p>

  <p class="calibre1">"Kuruluş amacının ta kendisi bu güzelliğe ters düşüyor," diye yanıt verdi Entreri, ses tonundan bu konuşmayı bir kez daha tekrarlamak istemediği anlaşılıyordu.</p>

  <p class="calibre1">Jarlaxle, dış görünüşüne dikkatle bakmanın Artemis Entreri'nin oldukça karanlık olduğu anlaşılan geçmişini ortaya koyacağını umarcasma adamı yakından incelemeye koyuldu. Entreri'nin "ikiyüzlü" rahiplerden hoşlanmaması drowu şaşırtmamıştı. Hatta çoğu noktada ona katılıyordu. Kara elf dünyaya geleli çok uzun zaman olmuştu, sık sık Menzoberranzan dışına yolculuk etmişti — ayrıca neredeyse kara şehre giren çıkan herkesin hareketlerinden haberdardı— ve Toril'in birçok dini tarikatını sözde rahiplerinin ikiyüzlülüğünü anlayabilecek kadar iyi tanıyordu. Artemis Entreri'de bundan çok daha derin, çok daha kişisel bir şey vardı. Durum muhtemelen Entreri'nin geçmişinde derin bir iz bırakan, rahiplerin de bir şekilde dahil olduğu bir olaydan ileri geliyordu. Belki bir suçtan yanlış yere yargılanmış ve yeryüzünün ufak toplumlarında gardiyan görevi gören bir rahip tarafından işkenceye uğramıştı. Belki bir kez aşkı tatmıştı, ama o kadın kiralık katilden bir rahip tarafından çalınmış ya da öldürülmüştü.</p>

  <p class="calibre1">Ne olursa olsun Jarlaxle, kiralık katil muhteşem —her şeye rağmen muhteşem— Yükselen Ruh'a bakarken Entreri'nin kara gözlerindeki nefreti açıkça görebiliyordu. Karanlıkaltı'nın bir sakini olan Jarlaxle için bile bu yer adını hak ediyordu, drow ne zaman başını kaldırıp yüksek kulelere baksa, ruhunun yükseldiğini, benliğinin aydınlanıp hafiflediğini hissediyordu.</p>

  <p class="calibre1">Görünüşe bakılırsa durum yoldaşı için pek de öyle değildi ve Jarlaxle'a çözmesi için bir Artemis Entreri gizemi daha çıkmıştı.</p>

  <p class="calibre1">Bu adamı gerçekten ilgi çekici bulmaya başlamıştı.</p>

  <p class="calibre1">"Ziynet yok edildikten sonra nereye gideceksin?" diye beklenmedik bir şekilde sordu Entreri.</p>

  <p class="calibre1">Jarlaxle hem soruyu hazmetmek, hem de cevabını düşünmek için durmak zorunda kaldı —ve aslında verecek bir cevabı yoktu. "Eğer ziyneti yok edebilirsek," diye düzeltti. "Daha önce hiç kırmızı bir ejderhayla münasebetin olmuş muydu, dostum?"</p>

  <p class="calibre1">"Cadderly'nin olmuş ve eminim senin de olmuştur," diye yanıtladı Entreri.</p>

  <p class="calibre1">"Sadece bir kere ve gerçekten öyle bir yaratıkla bir kez daha karşılaşmak istemezdim," dedi Jarlaxle. "Bir kırmızı ejderhayla belli bir seviyenin ötesinde tartışamazsın, çünkü onların kişisel kazanç için belli hedefleri yoktur. Görürler, yok ederler ve geriye kalanları alırlar. Gerçekten basit bir yaşam tarzı, ama onları tehlikeli yapan da bu zaten."</p>

  <p class="calibre1">"O zaman onun Kristal Parçası'ın görmesine ve yok etmesine izin verelim," dedi Entreri ve sözleri duyan Crenshinibon'un ıstırap içinde haykırdığım hissetti.</p>

  <p class="calibre1">"Neden?" diye aniden sordu Jarlaxle ve Entreri her zaman fırsatçı olan dostunun sessiz çağrıyı duyduğunu fark etmekte gecikmedi.</p>

  <p class="calibre1">"Neden mi?" diye tekrarladı kiralık katil, Jarlaxle'la yüz yüze gelmek için dönerek.</p>

  <p class="calibre1">"Belki de planlama yaparken aceleci davrandık," diye açıkladı Jarlaxle. "Artık Kristal Parçası'ın nasıl yok edebileceğimizi biliyoruz —bunu ziyneti sürekli olarak isteğimize göre hareket etmek zorunda bırakmak için kullanabiliriz."</p>

  <p class="calibre1">Entreri gülmeye başladı.</p>

  <p class="calibre1">"Sözlerimde doğruluk ve kurduğum mantıkta bizim için kazanç var," diye üsteledi Jarlaxle. "Crenshinibon şüphesiz beni idare etmeye başladı, ama sen ziynetle ilişkinizde gerçek üstün taraf olduğunu kanıtladığına göre neden onu yok etmek için bu kadar acele ediyoruz? Neden senin ziyneti kendi çıkarların için belli bir raddeye kadar kullanıp kullanamayacağını görmüyoruz?"</p>

  <p class="calibre1">"Çünkü eğer ziyneti yok edebileceğine tüm kalbinle inanıyorsan ve Kristal Parçası da bunu biliyorsa, belki de onu yok etmeye gerek kalmaz," diye dostuyla oynamaya başladı Entreri. "Kesinlikle!" dedi son derece heyecanlanmış olan kara elf.</p>

  <p class="calibre1">"Çünkü eğer kristal kuleyi yok edebileceğini biliyorsan, sonunda kendini iki kuleyle karşı karşıya bulmanın hiçbir yolu yoktur," diye alaycı bir sesle yanıtladı Entreri ve Jarlaxle'ın kara yüzündeki hevesli sırıtış göz açıp kapayıncaya kadar kayboldu. "Ziynet yine yapacağını yaptı," dedi Drow tatsızca.</p>

  <p class="calibre1">"Oltaya yine aynı yemi koydu ve Jarlaxle balığı yemi bu kez daha da hevesle yuttu," diye karşılık verdi kiralık katil.</p>

  <p class="calibre1">"Diyorum ki, katedral çok güzelmiş," diye başını kaldırıp konuyu değiştirmeye çalıştı Jarlaxle.</p>

  <p class="calibre1">Entreri kahkaha atmaya başladı.</p>

  <p class="calibre1">'O zaman onu oyala, dedi Yharaskrik Kimmuriel'e. Drow siyonisist, Jarlaxle, Entreri ve rahip Cadderly'yi kırmızı ejderha Hephaestus'un ininde durdurma planını illithide anlatmıştı.</p>

  <p class="calibre1">'Rai-guy açık savaştan aşağı hiçbir şey için niyetinden vazgeçmeyecektir,' diye açıkladı Kimmuriel. ' Kristal Parçası 'nı ne pahasına olursa olsun alacaktır'</p>

  <p class="calibre1">' Çünkü Kristal Parçası ona öyle emrediyor? diye cevap verdi Yharaskrik.</p>

  <p class="calibre1">' Yine de kendisini, en azından kısmen, ziynetin kıskacından kurtarmış görünüyor,' diye münakaşa etti Kimmuriel. "Drow askerlerimizin büyük bir bölümünü Menzoberranzan'a gönderdi ve burada, yüzeydeki yatırımlarımızı sistemli olarak elden çıkarttı.'</p>

  <p class="calibre1">'Haklı olabilirsin,' diye kabul etti illithid, 'ama Kristal Parçası'nm Rai-guy'ın onu Karanhkaltı'nm ışıksız derinliklerine götürmesine izin vereceğini sanıyorsan, aldanıyorsun. Crenshinibon gücünü güneş ışığından alan bir ziynet'</p>

  <p class="calibre1">'Rai-guy yüzeyde kuracağı birkaç kristal kulenin ziynetin günışığını Menzoberranzan'a aktarmasına imkan sağlayacağım düşünüyor,'' diye açıkladı Kimmuriel, drow büyücü ona— Crenshinibon'un kendisinin gösterdiği— bu ihtimalden gerçekten bahsetmişti.</p>

  <p class="calibre1">'Rai-guy bu aralar fazla ihtimal görmeye başlamış,' dedi Yharaskrik. İllithidin cevabında hafif alaya kaçan bir şüphecilik vardı. 'Ama bu çeşitli ve olağanüstü fikirler nedense hep aynı kaynaktan geliyor.'</p>

  <p class="calibre1">Kendisini beş tehlikeli rakibin —Rai-guy, Yharaskrik, Jarlaxle, Artemis Entreri ve Kristal Parçası'nın ta kendisi— ortasında bulan Kimmuriel Oblodra'nın üzerinde durmak istemediği bir fikirdi bu. Siyonisistin yaklaşan olaylar karşısında yapabilecek çok az şeyi vardı. Hem büyücü-rahibin cesaret ve zekası, hem de drowla arasındaki derin bağlantı yüzünden Rai-guy'a zıt gitmeyecekti. Muhtemel düşmanları arasında Kimmuriel'i en az tedirgin edeni Yharaskrik'ti. Yanında Rai-guy varken illithid kazanamazdı. Kimmuriel rahatlıkla illithidin zihinsel güçlerini Rai-guy'ın onu yok etmesine yetecek kadar uzun sure ortadan kaldırabilirdi.</p>

  <p class="calibre1">Kristal Parçası'nın diğerlerini idare etme gücüne saygı duyan ve kudretli ziynetin bir siyonisistin varlığından hoşlanmayacağını bilen Kimmuriel ciddi ciddi ziynetin Rai-guy'la muhteşem bir uyum içinde olacağını düşünmeye başladı. Jarlaxle ziyneti idare etmeyi becerememişti, ama drow kristalin etki gücü hakkında önceden uyarılmamıştı. Kimmuriel Rai-guy'ın aynı hataları yapacağını sanmıyordu.</p>

  <p class="calibre1">Siyonisist yine de Kristal Parçası yok edilirse her şeyin daha basit ve daha düzgün olacağına inanıyordu, ama bunu kolaylaştırmak için Rai-guy'a karşı gelmek gibi bir niyeti yoktu.</p>

  <p class="calibre1">Kimmuriel illithide baktığında, Rai-guy'ın düşmanı olan şişkin başlı yaratığı büyücü-rahibin Kristal Parçası'yla yapacağı ittifaktan haberdar ederek dostuna bir nebze karşı gelmiş olduğunu fark etti.</p>

  <p class="calibre1">Siyonisist Yharaskrik'e saygıyla başını eğdikten sonra zihin rüzgârları eşliğinde Basadoni Loncası'ndaki özel odasına geri süzüldü. Koridorun biraz aşağısında Rai-guy yochloldan cevap bekliyor ve eski önderinin yeni dostlarına karşı saldın hazırlığı yapıyordu.</p>

  <p class="calibre1">Kimmuriel'in tüm bu kargaşa ortasına nerede duracağı hakkında en ufak fikri yoktu.</p>

  <p class="calibre1">BÖLÜM 23 FELAKETİN YÜZÜ</p>

  <p class="calibre1">Cadderly önünde yürüyüp yavaş bir ilahiye başladığında Artemis Entreri, Deneir rahibini bariz bir güvensizlikle süzdü. Cadderly savunma büyülerini kendisine, Danica'ya, Ivan'a ve Pikel'e yapmıştı, ama Entreri'ye rahip bu fırsatı kiralık katilden kurtulmak için Kullanacakmış gibi geliyordu. Entreri'yi ateş fırtınasına karşı büyüyle korunduğunu zannetmesini sağlayarak bir ejder nefesinin öflüne atmaktan daha etkili bir kurtulma yöntemi var mıydı?</p>

  <p class="calibre1">Kiralık katil, kendi yöntemleri olduğunu söyleyip rahibin yardım teklifini geri çeviren Jarlaxle' a baktı. Kara elf başını salladı ve parmaklarıyla Cadderly'nin gerçekten bir ateşten korunma efsunu yaptığını işaret etti.</p>

  <p class="calibre1">Büyüsü bitince Cadderly geri çekildi ve grubu inceledi. "Hâlâ bu işi tek başıma daha iyi yapacağımı düşünüyorum," diye belirtirken Danici'yla Entreri'nin kaşlarının çatılmasına neden oldu.</p>

  <p class="calibre1">"Eğer yapacağımız şey ejderhadan ateş çıkarttırıp ziyneti yaratığın önüne atmak ise, sana katılıyorum," diye yanıtladı Jarlaxle. "Ama korkarım ki, nefesinden yararlanabilmek için önce onu biraz kışkırtman gerekecek. Ejderler en güçlü silahlarını kullanmada pek aceleci davranmazlar."</p>

  <p class="calibre1">"Hepimizi gölüğünde, muhtemelen nefesini kullanacaktır," diye mantık yürüttü Danica.</p>

  <p class="calibre1">"Poof!" diye i'ıa katıldı Pikel.</p>

  <p class="calibre1">"Olasılıklar, sevgili Cadderly," dedi Jarlaxle. "Oyunu kazanmak için her olasılığı göz önünde bulundurmalı, her ihtimale karşı hazırlıklı olmalıyız. Söz konusu olan kadim bir ejderhayken, hiçbir olasılık olanaksız değildir."</p>

  <p class="calibre1">Konuşma burada kesildi, çünkü ikisi de gözlerini yeşil sakallı cüceye çevirmek zorunda kaldı. Pikel kardeşinin etrafına hoplayıp zıplıyor ve acayip bir şarkı söylerken itiraz edip havayı tokatlayan</p>

  <p class="calibre1">Ivan'ın üstüne bir çeşit toz serpiştiriyordu. Pikel büyüsünü geniş bir tebessümle bitirdi ve Ivan'ın kulağına bir şeyler fısıldadı.</p>

  <p class="calibre1">"Kendisinin de işe yarar bir büyüsü olduğunu söylüyor," dedi san sakallı cüce. "Bana ve kendisine yapmış, aranızdan başka isteyen var mı diye soruyor."</p>

  <p class="calibre1">"Nasıl bir büyü?"</p>

  <p class="calibre1">"Başka bir ateş koruması/' diye açıkladı Ivan. "Duuritlerin böyle şeyler yapabildiğini söyledi."</p>

  <p class="calibre1">Bu söz Jarlaxle'ın gülmesine neden oldu —ama cücenin her kelimesine inanmadığından değil, druid olan bir cüce fikrini oldukça eğlendirici bulduğundan gülüyordu. Pikel'e doğru başım eğdi ve cücenin büyü yapmasına izin verdi. Diğerleri de onu takip etti.</p>

  <p class="calibre1">"Elimizden geldiğince çabuk olmalıyız," diye açıklamaya başladı Cadderly, Yükselen Ruh'un minarelerinin birindeki odanın geniş penceresine doğru ilerlerken. "Hedefimiz sadece ziyneti yok' etmek, başka bir şey değil. Yaratıkla savaşmayacak, öfkesini uyandırmayacağız ve," sözünü bitirirken Entreri'yle Jarlaxle'a baktı, "kesinlikle kudretli Hephaestus'tan bir şey çalmaya çalışmayacağız."</p>

  <p class="calibre1">"Unutmayın," diye ekledi rahip, "üstünüzdeki tılsımlar Hephaestus'un bir, en fazla iki nefesini kaldırabilir, daha fazla değil." "Bir tanesi yeterli olacaktır," diye cevap verdi Entreri.</p>

  <p class="calibre1">"Fazla bile," diye mırıldandı Jarlaxle.</p>

  <p class="calibre1">"Herkes ejderhanın inindeki görevini ve duracağı yeri biliyor mu?" diye sordu Danica, homurdanan Drowu duymazdan gelerek.</p>

  <p class="calibre1">Kimseden karşılık gelmedi. Bunu onay işareti olarak kabul eden Cadderly onları katedralden dışarı, kilometrelerce güneye ve doğuya, kudretli Hephaestus'un inine taşıyacak rüzgâr yolculuğu büyüsünü yapmaya başladı. Rahip onları doğrudan ön kapıya değil, mağaranın derinliklerine, ejderhanın ana mağarasının yakınındaki büyük bir bekleme odasına getirdi.</p>

  <p class="calibre1">Büyü bozulup maddesel bedenlerine kavuştuklarında, uyuyan ejderin dumanlı nefesinin muazzam iç çekişlerini duyabiliyorlardı.</p>

  <p class="calibre1">Jarlaxle bir parmağını büzülmüş dudaklarına götürdü ve elinden geldiğince sessiz bir şekilde ilerlemeye başladı. Çıkıntı yapan bir kayanın ötesine kayboldu ve kısa süre sonra geri geldiğinde kendisini sabitlemek için duvara tutunmak zonanda kaldı. Diğerlerine baktı ve şiddetle başını salladı, her zaman cüretkâr olan yüzündeki ifadeye bakılırsa Drowun az önce yaratığı görmüş olduğundan kimsenin şüphesi yoktu.</p>

  <p class="calibre1">Cadderly ile Entreri başı çekerken Danica'yla Jarlaxle onları takip etti ve Bouldershoulder kardeşler en arkada kaldı. Çıkıntının arkasındaki tünel oldukça kısaydı ve zemini çatlak ve yarıklarla dolu, muazzam bir mağaraya açıldı.</p>

  <p class="calibre1">Gerçi yoldaşlar odanın fiziksel özelliklerine pek dikkat edemedi, çünkü önlerinde pullan içindeki ateşle kızıl-altm parıldayan kıyamet dağı, Hephaestus yatıyordu. Yaratık kelimenin tam anlamıyla devasaydı ve kıvrılmış yatıyor olmasına rağmen heybeti her birinde yere kapaklanıp ejderhaya tapınma isteği uyandırıyordu.</p>

  <p class="calibre1">Bu, yaratıktan yayılan huşu uyandırıcı katıksız güç aurası ve görkemli dehşetine bakanların yaşadığı zavallılık hissi ejderhalarla münasebette bulunanlar için ilk tuzaklardan biriydi.</p>

  <p class="calibre1">Lakin bunlar kısa yoldan şan şöhret kazanmaya çalışan acemi savaşçılar değildi. Her biri deneyimliydi ve Arte<span class="calibre2">mi</span>s Entreri dışındaki hepsi daha önce Hephaestus gibi bir yaratıkla karşılaşmışlardı. Lakin bu alandaki tecrübesizliğine rağmen dünyadaki hiçbir şey —ne bir ejderha, bir baş şeytan ne de bir iblis lordu— Artemis Entreri'yi korkutamazdı.</p>

  <p class="calibre1">Ejderhanın bir kertenkeleden çok bir kedininkine benzeyen, loş ışığa hızla uyum sağlayan yank gözbebekli yeşil gözleri grup mağarasına girer girmez açıldı. Hephaestus her hareketlerini izliyordu.</p>

  <p class="calibre1">"Beni uykumda yakalayacağınızı mı sandınız?" diye sessizce sorarken bile ejderhanın sesi yoldaşların üstüne bir çığ düşüyor gibiydi.</p>

  <p class="calibre1">Cadderly yoldaşlarına bir başlama kelimesi söyledi ve parmaklarını şaklatarak odayı büyülü bir ışıkla aydınlattı.</p>

  <p class="calibre1">Hephaestus boynuzlu devasa başını anında havaya dikerken gözbebekleri hızla daraldı. Ayaklanırken dönerek küstah rahibi karşısına aldı.</p>

  <p class="calibre1">Yan tarafında Entreri, Hephaestus yakıcı nefesini salar salmaz ziyneti fırlatabilmek için Kristal Parçası'ın cebinde rahatça ulaşabileceği bir konuma getirdi. Bu işteki görevi, alevler ziyneti yutarken kara elf yetilerini kullanarak kristalin üstüne bir karanlık küresi indirmek olan Jarlaxle da hazırdı.</p>

  <p class="calibre1">"Hırsızlar!' diye gürledi ejderha. Sesi mağarayı sarstı ve zemini titretti —ve Cadderly'ye yerin ne kadar güvenilmez olduğunu acı bir şekilde hatırlattı. "Buraya Hephaestus'un hazinesini çalmaya geldiniz. Büyüler hazırlayıp büyülü nesneler takıp takıştırmışsınız, ama acaba gerçekten hazır mısınız? Dünyadaki herhangi bir ölümlü adı Hephaestus olan korkunç görkemle yüzleşmeye gerçekten hazır olabilir mi?"</p>

  <p class="calibre1">Cadderly kelimeleri aklından geçirdikten sonra Deneir'e bir ilahi şakıyarak sihirli bir kaos yaratacak büyüyü yapmaya başladı. Bunu Fyrentennimar'a karşı kullanmıştı ve belki yine faydalı olur, işlerini görüp gitmelerini sağlardı. Ejderhalarla bir önceki münasebetinde kullandığı en iyi büyü tersine yaşlanma olmuş, yaratığın kudretli büyülerinin bir bölümünden kurtulmuş olmuştu, ama bu kez aynı büyüyü kullanamayacaktı, çünkü büyü ejderhanın nefesini de güçsüzleştirecek ve orada bulunmalarını tamamen anlamsız kılacaktı. Kullanabileceği başka büyüleri ve zihninde muhteşem bir şekilde çınlayan Deneir ilahisi vardı. Lakin rahip ilahinin yanında Crenshinibon'un çağrılarını, dikkatini dağıtmaya çalışan uyumsuz notalan da duyuyordu.</p>

  <p class="calibre1">"Bir terslik var," diye Entreri'ye fısıldadı Jarlaxle. "Yaratık geleceğimizi biliyordu ve yapacağımız hareketleri sabırla bekliyor. Ejderhalar saldın karşısında saldırır, konuşmaz."</p>

  <p class="calibre1">Entreri önce drowa, sonra tekrar Hephaestus'a baktı. Devasa kafası ileri geri, ileri geri sallanıyordu. Entreri ziynetin onları ele verdiğim düşünerek bakışlarını Kristal Parçası'na indirdi.</p>

  <p class="calibre1">Crenshinibon o an için gerçekten de bir yandan yaratığa yakarırken diğer yandan Cadderly'nin büyüsünü bozmaya çalışıyordu, ama Hephaestus'u davetsiz misafirlere karşı uyaran Kristal Parçası değildi. Hayır, bu iş bir avuç drow yoldaşıyla mağaranın karşısındaki bir tünelde saklanan bir kara elf büyücü-rahibe aitti. Cadderly ile diğerleri rüzgâr yolculuğuyla ejderhanın inine varmadan hemen önce Rai-guy büyülü bir fısıltıyla Hephaestus'u davetsiz misafirlerden ve bu hırsızların yanlarında ejderhanın nefesini kendisine karşı kullanacak büyülü bir ziynetle geldiklerinden haberdar etmişti.</p>

  <p class="calibre1">Şimdi Rai-guy Kristal Parçası'nm ortaya çıkmasını, Kimmuriel ve diğer yoldaşlarıyla hücuma geçip ellerinde ganimetle ortadan kaybolacakları anı bekliyordu.</p>

  <p class="calibre1">"Evet, bizler hırsızız ve hazinem senden çalmaya geldik!" diye bağırdı Jarlaxle. Hephaestus'tan başka kimsenin anlamadığı bir lisanda, kadim ejderhaların çok az kişinin öğrenebileceğine inandığı kırmızı ejderha lis<span class="calibre2">anın</span>da, konuşmuştu. Her zaman boynunun yakınında asılı duran düdüğü sayesinde Jarlaxle'ın tonlaması mükemmeldi. Hephaestus anında başını drowa doğru çevirdiğinde gözleri fal taşı gibi açılmıştı.</p>

  <p class="calibre1">Entreri kenara doğru yuvarlandı ve tekrar ayaklarının üstünde doğruldu.</p>

  <p class="calibre1">"Ne dedin sen?" diye sordu kiralık katil.</p>

  <p class="calibre1">Jarlaxle'ın parmaklan hiddetle hareket etti. 'Benim de bir kırmızı ejderha olduğumu zannediyor.''</p>

  <p class="calibre1">Uzun bir süre muhteşem bir fırtına öncesinde yaşanabilecek o mutlak sessizlik yaşandı. Derken Cadderly'nin kolları yana açılmış, parmağı suçlarcasına yaratığa doğrultulmuş bir şekilde ileri atılmasıyla her şey harekete geçti.</p>

  <p class="calibre1">"Hephaestus!" diye gürledi rahip, tam büyünün gerektirdiği anda. "Becerebilirsen beni yak bakalım!"</p>

  <p class="calibre1">Bu bir cüretten, bir meydan okumadan, bir tehditten fazlasıydı. Bu kudretli bir büyü yoluyla sağlanmış sihirli bir zorlamaydı. Daha önce bu konuda uyarıldığını hayal meyal hatırlamasına rağmen Hephaestus korkunç nefesini içine çekti, muazzam hava akımı Cadderly'nin kahverengi buklelerinin havalanmasına neden oldu.</p>

  <p class="calibre1">Entreri ileri doğru atıldı ve Crenshinibon'u cebinden çıkartarak rahibin önüne, zemine fırlattı. Hephaestus kudretli nefesini salmak üzere başını kaldırırken ileri çıktı ve muhteşem nefes serbest kalmak üzereyken karanlık küresini indirdi.</p>

  <p class="calibre1">'Hayırf Entreri'nin zihninde haykırdı Crenshinibon, feryadı o kadar güçlü, o kadar hiddetliydi ki, kiralık katil kulaklarını tıkayıp kenara sıçramak zorunda kaldı.</p>

  <p class="calibre1">Ziynetin çağrısı aniden kesildi.</p>

  <p class="calibre1">Hephaestus'un başı alçalırken muhteşem ateş Jarlaxle'ın küresiyle, Cadderly'yle ve tüm yaptığı büyülerle dalga geçercesine gürleyerek püskürdü.</p>

  <p class="calibre1">Karanlık küresi Kristal Parçası'ın sarmak üzereyken Rai-guy ziyneti bir telekinezi büyüsüyle yakaladı ve ani bir çekiş kuvvetiyle ziynet, görünüşe bakılırsa kristalin varlığından bile bihaber olan Hephaestus'un yanından, aşağıdaki koridorda saklanan büyücü-rahibin kollarına doğru uçtu.</p>

  <p class="calibre1">Rai-guy Kimmunel'e döndüğünde kırmızı gözleri kısılmıştı, çünkü ziyneti kavramak onun göreviydi —siyonisistin açıkça ihmal ettiği bir görev.</p>

  <p class="calibre1">' Yeterince hızlı olamadım,' dedi drow dostuna işaret diliyle.</p>

  <p class="calibre1">Ama Rai-guy gerçeğin böyle olmadığını biliyordu, çünkü zihin güçleri sihir ve büyülerden çok daha çabuk harekete geçebilirdi. Sert bakışlarım dostunun üstünden çekmeyen Rai-guy devasa mağarayı hedef alan yeni bir büyü yapmaya başladı.</p>

  <p class="calibre1">Ateş girdabı aralıksız devam etti ve fırtınanın ortasında Cadderly, kollarını iki yana açmış, Deneir'e bu mağaradan zaferle ayrılmak için dua ediyordu.</p>

  <p class="calibre1">Danica, Ivan ve Pikel de dikkatle rahibi seyredip dua ederken Jarlaxle daha çok indirdiği karanlık hakkında endişeleniyordu.</p>

  <p class="calibre1">"Crenshinibon'un ebedi çağrısını duymuyorum!" diye umutla haykırdı Entreri, alevlerin sesini bastırmaya çalışarak.</p>

  <p class="calibre1">Jarlaxle ise başını sallamakla meşguldü. "Ziynet yok olunca karanlığın da ortadan kalkması gerekirdi," diye haykırdı drow, bir şeylerin gerçekten yanlış gittiğini hissediyordu.</p>

  <p class="calibre1">Ateşler söndüğünde geriye, burnu dahi kanamamış Deneir rahibine bakan dumanı üstünde Hephaestus kalmıştı. Ejderhanın gözleri tehditkâr biçimde kısılmıştı.</p>

  <p class="calibre1">Jarlaxle karanlık küresini ortadan kaldırdığında erimiş zeminin üstünde Crenshinibon'dan hiçbir iz göremedi.</p>

  <p class="calibre1">"Başardık!" diye haykırdı Ivan.</p>

  <p class="calibre1">"Eve dön!" diye yalvardı Pikel.</p>

  <p class="calibre1">"Hayır," diye ısrar etti Jarlaxle.</p>

  <p class="calibre1">Drow düşüncelerini açıklamaya başlayamadan kısık bir mırıltı mağarayı doldurdu, bu kara elfin daha önce duyduğu ve bu tehlikeli durumda hiç hoşuna gitmeyen bir sesti.</p>

  <p class="calibre1">"Sihir bozma büyüsü!" diye diğerlerini uyardı kara elf. "Efsunlarımız tehlikede!"</p>

  <p class="calibre1">Bu onlara fazlasıyla hiddetlenmiş, kadim ve muazzam bir ejderhayla koruma büyülerinin çoğundan yoksun bir şekilde baş başa kaldıklarını hatırlattı.</p>

  <p class="calibre1">"Ne yapacağız?" homurdandı Ivan, savaş baltasının sapını açık avucuna vurarak .</p>

  <p class="calibre1">"Wee!" dedi Pikel.</p>

  <p class="calibre1">"Wee mi?" diye tekrarladı aklı karışmış sarı sakallı cüce, yeşil saçlı kardeşine bakarken suratı çarpılmıştı.</p>

  <p class="calibre1">"Wee!" dedi Pikel tekrar ve sözünü vurgulamak istercesine Ivan'ı yakasından yakalayıp biraz koşturdu ve bir yanğm başına geldiğinde yanında Ivan'la birlikte aşağı atladı.</p>

  <p class="calibre1">Hephaestus'un devasa kanatlan havayı dövmeye başlayınca heybetli ejderin ön kısmı yerden yükseldi. Arka bacaklan zemini tırmalayarak yerde derin oluklar oluşturdu.</p>

  <p class="calibre1">"Kaçın!" diye haykırdı Cadderly, Pikel'in seçimine yürekten katılarak. "Hepiniz!"</p>

  <p class="calibre1">Danica'yla Jarlaxle ileri atıldılar ve kadın yerde yuvarlanarak ejderin önünde savaş pozisyonu aldı. Hephaestus hiç zaman kaybetmeden öne atılarak koca çenesiyle kadına doğru hamle yaptı. Danica tekrar yana doğru yuvarlanarak savunmada kaldı, yaratığı iyice sinirlendirmeye çalışıyordu.</p>

  <p class="calibre1">Cadderly bunu seyredemeyecekti, tek yapabildiği hayat arkadaşına güvenmesi gerektiğini kendisine sürekli hatırlatmak oldu. Danica'nın ona paha biçilmez saniyeler kazandırdığını biliyordu, böylece belki bir savunma büyüsü yapabilir, belki de Hephaestus'a bir saldırı daha düzenleyebilirdi. Yeniden Deneir'e bir ilahi okumaya başladı, yapabileceği büyüleri gözden geçirirken notalar son derece berraktı.</p>

  <p class="calibre1">Bir çığlık duydu —Danica'nın çığlığı— ve başını kaldırdığında Hephaestus'un alevli nefesini kadına yönelttiğini gördü.</p>

  <p class="calibre1">Cadderly de haykırdı ve umutsuzca Deneir'e uzanıp önündeki korkunç manzarayı değiştirebilecek, durdurabilecek aklına gelen ilk büyüyü yapmaya başladı.</p>

  <p class="calibre1">Rahip bir deprem yarattı.</p>

  <p class="calibre1">Büyü başlamak üzereyken —vahşi bir sarsıntı ve gümbürtü zemini durgun sudaki dalgalar gibi sallamaya başlarken— Jarlaxle ejderhanın üstüne can yakan hançerler yağdırarak yaratığın dikkatini kendi üstüne çekmeye çalıştı.</p>

  <p class="calibre1">Entreri de harekete geçmişti —ve cücelerin arkasından geriye değil de ejderhanın ateşini püskürttüğü noktaya doğru ileriye gidiyor olmasına kendisi bile şaşırmıştı.</p>

  <p class="calibre1">Ama orada köpüren taştan başka bir şey yoktu.</p>

  <p class="calibre1">Cadderly umutsuzca Danica'ya haykırmaya devam etti, ama ayağının altındaki zemin kaybolunca sesi kesildi.</p>

  <p class="calibre1">"Buradan hemen gitmeliyiz," dedi Kimmuriel, "ejderha, ininde altıdan fazla davetsiz misafir olduğunu öğrenmeden defolalım."</p>

  <p class="calibre1">Siyonisist ve diğer drowlar çoktan tünelde ilerlemeye, ana mağaradan uzaklaşmaya başlamışlardı. Mağarayı terk etme önerisi Berg'inyon ve diğer beş drow askeri tarafından oldukça hevesle onaylanmışü, ama nedense inatçı Rai-guy bu teklife hiç de sıcak bakmamışü.</p>

  <p class="calibre1">"Hayır," dedi kati bir ses tonuyla. "Hepsi şimdi burada ölmek zorunda."</p>

  <p class="calibre1">"Ejderha bu konuyla zaten ilgilenecektir," dedi Berg'inyon, ama Rai-guy başını olumsuz anlamda sallayarak bu olasılığın yeterince güvenilir olmadığını belirtti.</p>

  <p class="calibre1"></p>

  <p class="calibre1">O zamana kadar Rai-guy'la Crenshinibon aralarındaki bağlantıyı çoktan kurmuştu. Kristal Parçası Cadderly ve diğerlerinin —yani ziynetin nasıl yok edileceğini bilen kâfirlerin— en kısa sürede öldürülmelerini talep etmişti. Bu grup hakkında hiçbir şeyin şansa bırakı<span class="calibre2">lm</span>aması gerektiğini belirtmişti. Bunun yanında sürekli olarak Rai-guy'a bir kırmızı ejderhanın Bregan D'aerthe'ye ne kadar muhteşem bir katkı yapacağını telkin edip duruyordu.</p>

  <p class="calibre1">"Onları bulup öldürün, hepsini!" diye buyurdu Rai-guy hararetle.</p>

  <p class="calibre1">Berg'inyon emri kafasında tartıp askerlerini farklı yönlere gidecek iki gruba ayırdı ve birinin başına geçerek ilerlemeye başladı. Durumdan hiç hoşlanmayan Kimmuriel, büyücü-rahibe dik dik bakmaya bir süre daha devam etti. Sonunda o da zeminde eriyip giderek kayboldu.</p>

  <p class="calibre1">Nihayet Rai-guy en yeni ve en sevdiği müttefikiyle baş başa kalmıştı.</p>

  <p class="calibre1">Rai-guy'in bulunduğu tünelin yakınlarındaki bir köşede Yharaskrik'in yan ruhani bedeni taş duvardan çıkarak maddeleşti. İllithid elinde, Crenshinibon'u alt eden feneri tutuyordu.</p>

  <p class="calibre1">BÖLÜM 24 KAOS</p>

  <p class="calibre1">Mutlak mükemmelliğe ulaşmış hünerleriyle Danica, alevlerden kıl payı kurtulmuş, ancak yanağının bir tarafının hafif kızarmasına mani olmamıştı. O anda hiçbir büyünün kendisine yardım edemeyeceğini biliyordu, güvenebileceği tek şey uzun yıllar boyunca binlerce saatlik ağır çalışma sonucunda mükemmelleştirdiği, çoğunlukla bertaraf etme üstüne kurulu dövüş stiliydi. Danica'ınn muazzam ejderle arbedeye girmeye hiç niyeti yoktu, öldürmek bir yana, muhtemelen yaralamayı bile başaramayacağı bir yaratığa saldırmak son derece yersiz bir hareket olurdu. Bütün yeteneklerini, gücünü ve konsantrasyonunu sadece savunmaya adamıştı, iki yana, örıe ve arkaya rahatça yuvarlanabileceği dengeli bir şekilde hafifçe çömelmişti.</p>

  <p class="calibre1">Hephaestus'un usturaya benzeyen dişlerle dolu çenesi kadının üstüne büyük bir gürültüyle kapandı, ama keşişin sağa doğru dalışa</p>

  <p class="calibre1">geçmesiyle havadan başka bir şey kapamadı. Saldırıyı Danica'yi kesinlikle parçalara bölecek bir pençe hamlesi takip ediyordu ki, kadın yuvarlanmasının devinimini, ani bir geri çekilişle ayağa kalkmak üzere değiştirdi.</p>

  <p class="calibre1">Ardından sonsuza kadar sürecek gibi gcirünen ateş patlaması, ejderha nefesi geldi.</p>

  <p class="calibre1">Kıyafetinin sırt kısmım yakalayan alevleri söndürmek için Danica'ınn birkaç kez yuvarlanması gerekti. Hephaestus'un, kaçışını fark edip nefesinin yönünü değiştireceğini hisseden keşiş hızla duvardaki bir çıkıntının arkasına sığındı ve boylu boyunca yere uzandı.</p>

  <p class="calibre1">Orada iki kişi gördü. Artemis Entreri ona doğru koşuyordu ki, Danica'ya kısa bir mesafe kala Cadderly'nin depreminde açılan yarıklardan birisine atladı. Garip kara elf Jarlaxle ise ejderhanın arkasına sızdı ve Danica'yı hayretler içinde bırakacak şekilde Hephaestus'a bir büyü yolladı. Ani yıldırım saldırısı ejderhanın dikkatini o yöne çekerek Danica'ya kurtulma fırsatı verdi. Kadın bunu ziyan etmedi.</p>

  <p class="calibre1">Danica yerinden çıkıp koşmaya başladı ve Hephaestus'un kendisini ezmeye çalışan devasa kuyruğuna rağmen sıçradı ve Artemis Entreri'nin az önce kullandığı yarıktan içeri daldı.</p>

  <p class="calibre1">Daha yangın ağzından geçer geçmez keşiş başının belada olduğunu anladı —yine de ejderhanın inindekinin yanında hiçbir şey sayılırdı. Kırık ve genelde keskin kenarlı taşlarla bezenmiş iniş yolu kıvrılıp bükülüyordu. Danica'ınn eğitimi burada da devreye girdi ve keşiş el ve bacaklarını şiddetle kullanarak darbeleri tamponlayıp düşüşünü yavaşlatmaya çabaladı. Bir süre sonra yarık geniş bir odaya açıldı ve Danica düşüşünün son altı metresinde tutunacak bir şey bulamadı. Yine de hareketini ayaklarının üstüne konacak şekilde düzenledi ve bacaklarını hafif kırarak yanlamasına taklalar atmaya başladı. Defalarca takla atarak düşüşünün hızını azalttı.</p>

  <p class="calibre1">Birkaç saniye sonra tekrar ayağa kalktığında önünde, duvara yaslanan hırpalanmış Arte<span class="calibre2">mi</span>s Entreri'yi gördü. Kiralık katil elinde bir meşaleyle dikkatle kadına bakıyordu, ama Danica onun farkına varınca meşaleyi kenara fırlattı.</p>

  <p class="calibre1">"Senin Hephaestus'un ateşlerinde yanıp gittiğini sanmıştım," dedi Entreri, duvardan beri gelirken kılıcıyla hançerini çekti. Hançer beyaz ışıkla şevkle parlıyordu.</p>

  <p class="calibre1">"Kişilerin dilekleri her zaman gerçekleşmeyebilir," diye karşılık verdi kadın soğukça.</p>

  <p class="calibre1">"Benden, ilk gördüğün andan beri nefret ediyorsun," diye belirtti kiralık katil, sözünü bunu pek umursamadığını gösteren bir kıkırdamayla bitirerek.</p>

  <p class="calibre1">"Nefretim ondan da eski, Artemis Entreri," dedi Danica ve gözleri adamın silahlar<span class="calibre2">ını</span> dikkatle incelerken bir adım ilerledi.</p>

  <p class="calibre1">"Burada, aşağıda ne gibi düşmanlar bulacağımızı bilmiyoruz," diye açıkladı Entreri, ama daha kelimeler ağzından dökülürken Danica'nın nefret maskesine baktığında hiçbir açıklamanın yetmeyeceğini, teslimiyetinden aşağı hiçbir şeyin kadının gazabını durduramayacağını anladı. Artemis Entreri'nin kadınla —ya da aşağıda karşısına çıkacak herhangi biriyle— gereksiz yere dövüşmek gibi bir arzusu yoktu, ama gerekirse bundan kaçınmayacaktı.</p>

  <p class="calibre1">"Haklısın," dedi Danica sadece ve ilerlemeye devam etti.</p>

  <p class="calibre1">İkisi de bunun gelmekte olduğunu bir süredir biliyordu ve ikisinin de dostlarından ayrı olmalarına rağmen, hiddetli bir ejderhanın taş çatlasa on beş metre üstlerinde olmasına rağmen ve hepsinden öte bulundukları mağaranın her an çökebilecek olmasına rağmen Danica bu karşılaşmayı bir fırsattan çok, bir mecburiyet olarak görüyordu.</p>

  <p class="calibre1">Bütün mantığı ve sağduyusuna rağmen Artemis Entreri, kadının duygulan karşısında hayal kınklılığına uğramamıştı.</p>

  <p class="calibre1">Hephaestus hayret verici bir hızla dönmeye başladığında Jarlaxle dikkat dağıtıcı yıldırım okunun bilgeliğini sorgulamak zorunda kaldı. Yine de drow her müttefikin yapacağını yapmıştı, yaratığın dikkatini dağıtarak Entreri'yle kadının kaçmasına yardımcı olmuştu.</p>

  <p class="calibre1">Aslında, aşın öfkelenmiş bir kırmızı ejderhayla yüz yüze kalmanın ilk şokunu atlattıktan sonra Jarlaxle fazla endişelenmemeye başlamıştı. Bütün mağarayı etkileyen sihir bozma büyüsüne rağmen —ki paralı asker lideri bunu hiçbir ejderhanın yapamayacağından emindi— Jarlaxle bu durumdan kurtulmaya yetecek numaralan olduğuna güveniyordu.</p>

  <p class="calibre1">Hephaestus'un çenesi muntazaman hareketsiz duran ve kolay bir av gibi görünen drowa doğru atıldı, ama Jarlaxle'ın pelerininin büyüsü ejderin ıskalamasına neden oldu ve kafası kaya duvanna toslayan Hephaestus tüm hidde tiyle gürledi.</p>

  <p class="calibre1">Bunun ardından, doğal olarak, ateşli nefes geldi, ama Hephaestus henüz heybetli ciğerlerini havayla doldurmayı bitirmeden, Jarlaxle yüzüklerinden birine dokundu ve kendisini ejderhanın arkasına getirecek bir boyut kapısı açtı. Şimdi rahatlıkla diğerlerinin peşinden kaçabilirdi, ama yaratığı bir süre daha uzakta tutmaya karar verdi. Drow yanında taşıdığı birkaç değnekten birini çıkarttı ve Hephaestus'un seğiren kuyruğunun ucuna doğru yeşilimsi, kıvamlı bir sıvı püskürttü.</p>

  <p class="calibre1">"İşte şimdi yakaladım seni!" diye yüksek sesle ilan etti Jarlaxle, ateşli nefes sonunda dindiğinde.</p>

  <p class="calibre1">Hephaestus tekrar arkasına döndü ve geçici, ama inanılmaz derecede etkili yapışkanla yere tutulmuş olan kuyruğunun etrafına dolandı.</p>

  <p class="calibre1">Jarlaxle değneği bir kez daha kullandı ve yapışkanı bu kez ejderhanın yüzüne buladı.</p>

  <p class="calibre1">O zaman Jarlaxle neden böyle bir yaratıkla tekrar karşılaşmak istememiş olduğunu hatırladı, çünkü Hephaestus dehşet verici bir cinnete kapılarak tutkallanmış ağzından mağaranın temelinde yankılanan kükremeler koyvermeye başlamıştı. Vahşice etrafa saldırırken kuyruğu duvarları parçalıyordu.</p>

  <p class="calibre1">Geniş siperlikli şapkasıyla son bir selam veren paralı asker, büyülü yüzüğünü tekrar kullanıp bu günlük son boyut kapısını açtı ve ejderhanın arkasında, ilk boyut kapısından önce bulunduğu yerin biraz daha ötesinde yeniden belirdi. Odanın o bölümünde bir çıkış daha vardı, Jarlaxle'ın kendisini eski dostlarına götüreceğini düşündüğü bir çıkış.</p>

  <p class="calibre1">'Muhtemelen de Kristal Parçası'ın ellerinde bulunduran eski dostlar,' diye düşündü, çünkü ziynetin Hephaestus'un ateşinde yok edilmediğinden emindi. Büyük olasılıkla odayı kaplayan sihir bozumu gerçekleşmeden önce büyü yoluyla çalınmıştı.</p>

  <p class="calibre1">Rai-guy'la Kimmuriel'in Kristal Parçası'nı ele geçirip peşine düşmeleri, Jarlaxle'ın bu dünyada isteyeceği son şeydi.</p>

  <p class="calibre1">Kısa süre sonra mağaranın dışmdaydı ve ne mutlu ki,</p>

  <p class="calibre1">Hephaestus'un gümbürtülü cinnet sesleri geride kalmıştı. Elini olağanüstü şapkasının içine soktu ve ufak bir yarasa şeklinde bir parça kara kumaş çıkarttı. Drow birkaç mistik kelime söyledi ve kumaşı havaya fırlattı. Kumaş parçası yaşayan bir yaratığa dönüştü ve kanatlarını çırparak yaratıcısı olan Jarlaxle'ın omzuna kondu.</p>

  <p class="calibre1">Drow yaratığın kulağına talimatlarını fısıldadı ve onu tekrar havaya atarak ufak izcisinin karanlığa karışmasını izledi.</p>

  <p class="calibre1">"Hephaestus'u aramıza katacağız," diye Kristal Parçası'na fısıldadı Rai-guy. Drow bugün ne büyük şeyler elde edebileceğini düşünüyordu. Mantıksal olarak kara elf buradan çekip gitmesi gerektiğini biliyordu, Kimmuriel ve diğerleri gerçekten Jarlaxle'ı ve yanında ejderhanın inine getirdiği güçlü yoldaşlarını alt etmeyi başarabilir miydi?</p>

  <p class="calibre1">Bu konuda pek korkusu olmayan Rai-guy gülümsedi. Elinde Crenshinibon varken nasıl korkabilirdi ki? Yakında, çok yakında muazzam ejderle müttefik olacağını biliyordu. Döndü ve geniş tünelde Hephaestus'un inine doğru ilerlemeye başladı.</p>

  <p class="calibre1">Yan taraftaki bir köşede hareket sezdi ve Crenshinibon'un uyarı haykırışları zihnini doldurmaya başladı.</p>

  <p class="calibre1">Yharaskrik yaklaşık on metre önünde belirdi. İllithidin ağzının çevresindeki uzantılar tehditkâr bir şekilde havada savruluyordu.</p>

  <p class="calibre1">"Şüphesiz ki, Kimmuriel'in Kohrin Soulez'e ihanet eden dostu," diye belirtti kara elf.</p>

  <p class="calibre1">'İhanet ittifak gerektirir,' diye telepatik yolla karşılık verdi illithid. 'Bir ihanet yoktu'</p>

  <p class="calibre1">"Eğer buraya bizimle birlikte geldiysen, neden gizleniyorsun?" diye sordu Drow.</p>

  <p class="calibre1">'Seninle gelmedim, senin için geldim,' diye yanıtladı her zaman kendinden emin olan illithid.</p>

  <p class="calibre1">Rai-guy, Kristal Parçası'nın aşağılık yaratığa karşı duyduğu nefreti oldukça açık bir biçimde göstermesiyle neler döndüğünü anladı.</p>

  <p class="calibre1">"Drowlarla senin ırkın geçmişte birçok kez müttefik olmuştur," diye belirtti Rai-guy, "ve çok nadiren savaşmayı gerektirecek bir sebep ortaya çıkmıştır. Şimdi de öyle olmalı."</p>

  <p class="calibre1">Büyücü, illithidi ihtiyatsız hareketlerden kaçınmaya korkudan itmiyordu —bununla hiç alakası yoktu. Burada, istismar edilebilecek, güçlü bir bağlantı kurabileceğini düşünüyordu.</p>

  <p class="calibre1">Ancak Crenshinibon'un mutlak nefret çığlıkları zihin yüzücüyle böyle bir ittifakı olanaksız hale getiriyordu.</p>

  <p class="calibre1">Bir an sonra Yharaskrik'in büyülü feneri yakıp ışığını Crenshinibon'un üstüne tutmasıyla hiçbir umut kalmamıştı. Drow büyücünün zihninde dolanan itiraz çığlıkları gittikçe güçsüzleşip soldu.</p>

  <p class="calibre1">'Ziynet tekrar ejderhanın önüne getirilecek,' diye buyurdu Yharaskrik telepatik olarak. Bu aslında zihinsel olarak güçlendirilmiş bir emirdi ve Rai-guy'ın gönülsüz olarak ana mağaraya doğru ilerlemesine neden olmuştu.</p>

  <p class="calibre1">Kurnaz kara elf, ana yurdu olan amansız topraklarda yüzlerce yıldır yaşıyordu ve hiçbir dövüş şeklinde acemi Sayılmazdı. Onu zorlayan telkin sözüne direnmeye çalıştı ve ayaklarını zemine sabitleyip başını arkaya çevirerek tehditkâr biçimde kısılmış kırmızı gözlerle ahtapot kafalı yaratığa baktı.</p>

  <p class="calibre1">"Kristal Parçası'nı serbest bırakırsan belki yaşamana izin veririz," dedi Rai-guy.</p>

  <p class="calibre1">'Ziynet yok edilmeli' diye drowun zihnine haykırdı Yharaskrik. ' O kimseye fayda sağlamayan, kendisi dahil her şeye zarar getiren bir nesne.' Yaratık sözlerini bitirirken feneri daha da yukarı kaldırdı ve uzantıları Rai-guy'a doğru aç bir şekilde kıvranırken bir adım ilerledi. Drow hâlâ herhangi bir fiziksel saldırı için illithidden fazlasıyla uzaktı, ama zihinsel saldırılar için menzilde sayılırdı. Bunu bir an sonra kendi büyüsünü yapmak üzereyken öğrendi.</p>

  <p class="calibre1">Sersemletici ve kafa karıştırıcı bir enerji dalgası drowu sardı, içine işledi ve zihnini bulandırdı. Kendini geriye doğru düşüyor gibi hissetti, yan duvarlar yükselip tavan gözünün önüne gelirken olup biteni çaresizce izlemekten başka bir şey yapamıyordu.</p>

  <p class="calibre1">Crenshinibon'a seslendi, ama büyülü fenerin parıltısında kaybolmuş ziynet çok uzaklardaydı. İllithidi düşündü, o korkunç uzantılarını derisinin altına gömüp beynine doğru ilerlediğini düşündü.</p>

  <p class="calibre1">Rai-guy kendisini toparlamaya çalışıp umutsuzca savaştıktan sonra sonunda dengesini tekrar sağladı ve Yharaskrik'e baktığında uzantılarının çok yakınında olduğunu gördü.</p>

  <p class="calibre1">Neredeyse patlayarak harekete geçip başka bir büyü yapmaya başlıyordu ki, daha gizli kapaklı hareket etmesi ve yaratığı onu alt ettiğine inandırması gerektiğini fark etti. Bu çoğu Drowun eğitiminin bir parçası olan, illithidlere karşı savaş yöntemiydi.</p>

  <p class="calibre1">Kendini beğenmişliklerinden faydalanmak. Türünün diğer örnekleri gibi Yharaskrik de drow gibi aşağılık bir yaratığın zihinsel saldırılarına dayanabildiğim anlayamayacaktı.</p>

  <p class="calibre1">Rai-guy biçare görünümünü sürdürürken göze batmayan hareketlerle basit bir büyü yapmaya çalıştı.</p>

  <p class="calibre1">'Bu yapılmak zorunda? diye Drowun zihnine haykırdı illithid. Uzantıları Rai-guy'ın yüzüne yaklaşırken Yharaskrik'in eli Kristal Parçası'na uzandı.</p>

  <p class="calibre1">Rai-guy büyüsünü serbest bıraktı. Bu yok edici bir patlama, gümbürdeyen bir infilak, yıldırım oku ya da alev topu değildi. Drowun açık ellerinden ani ve şiddetli bir rüzgâr esip Yharaskrik'in uzantılarını çirkin suratına yapıştırırken cüppesini dalgalandırdı ve illithidin bir adım gerilemesine neden oldu.</p>

  <p class="calibre1">Bu esinti feneri söndürmeye yetti.</p>

  <p class="calibre1">Yharaskrik aşağı bakıp zihin enerjisiyle feneri tekrar yakmayı düşündükten sonra başım kaldırıp ikinci bir büyü yapmasını engellemek için Rai-guy'a yeni bir zihin enerjisi patlamasıyla saldırmayı düşündü.</p>

  <p class="calibre1">İllithid iki düşüncesini de harekete geçiremeden, Crenshinibon kaynaklı birbirine kanşmış duygular dalgası —umutsuzluk ve çaresizlik seli içinde herkesin çıkarına olacak hareketlerle her şeyin daha güzel olacağına dair umut kırıntıları— zihin yüzücüyü içine aldı.</p>

  <p class="calibre1">Yharaskrik'in zihin savunmalan anında harekete geçip Kristal Parçası'nın davetkâr çağnsım susturdu.</p>

  <p class="calibre1">Bir enerji saplaması, Rai-guy'un şok kavrayışı illithidi göğsünden yakaladı ve zihin yüzücü havalanarak odanın gerisinde bir yere yığıldı.</p>

  <p class="calibre1">"Ahmak!" diye gürledi Rai-guy. "Senin gibileri yok etmek için Crenshinibon'a muhtaç olduğumu mu sanıyorsun?"</p>

  <p class="calibre1">Yharaskrik drow büyücüye saldırmak için gözlerini çevirdiğinde ufak, kara bir değneğin ucuyla göz göze geldi. İllithid saldırısını koy verdi ve patlama gerçekten Rai-guy'ı geriletmeyi başardı, ama drow değneği çoktan harekete geçirmişti. Değnek, Jarlaxle'ın Hephaestus'un kuyruğunu yere tutturmak ve ejderhanın çenesini kapatmak için kullandığının aynısıydı.</p>

  <p class="calibre1">Rai-guy'ın vücudunda dolaşan enerjiyi üstünden atması biraz zaman aldı, ama sonunda ayağa kalkmayı başardığında önündeki kıvamlı, yeşil bir yapışkanla olduğu yere mıhlanmış illithidin görüntüsü karşısında kahkahalara boğuldu.</p>

  <p class="calibre1">Crenshinibon'un zihinsel hakimiyeti illithidi tekrar ele geçirmeye başladı. Rai-guy Yharaskrik'in üstünde yükselerek zavallı zihin yüzücünün şişkin gözlerine baktı ve bu savaşın sona erdiğini ilan etti.</p>

  <p class="calibre1">Görünürde hiçbir silahı yoktu, ama önündeki yetenekli savaşçının nelere kadir olduğunu iyi bilen Entreri'nin kadına teslim olmasını önermek gibi bir niyeti de yoktu. Savaşçı keşişlerle —pek sık olmasa da— daha önce de dövüşmüştü ve onları her zaman hayret verici bulmuştu. Danica'nm bacaklarındaki hevesle seğiren, gelişmiş kasları görebiliyordu, kadın onunla karşılaşmayı gerçekten istiyordu.</p>

  <p class="calibre1">"Neden benden bu kadar nefret ediyorsun?" diye sordu kiralık katil yavan bir tebessümle, ilerleyişini Danica'ya üç adım kala durdurduğunda. "Ya da sadece benden korkuyor, ama bunu göstermeye cesaret mi edemiyorsun? Çünkü anlıyorsun ya, benden korkman gerekir."</p>

  <p class="calibre1">Danica ona çok sert bakıyordu. Kadın bu adamdan —Drizzt Do'Urden'den ve çok daha fazlası Catti-brie'dan duyduğu onca şey yüzünden— gerçekten nefret ediyordu. Onun hakkındaki neredeyse her bilgi kendi duyarlılığına saldırı niteliğindeydi. Danica'ya göre Artemis Entreri'yi kara elflerin arasında bulmak daha çok drowları töhmet altında bırakıyordu.</p>

  <p class="calibre1">"Ama belki de hesaplaşmamızı buradan çok, çok uzaklarda bir yere saklasak daha iyi olur," diye önerdi Entreri. "Gerçi gözlerin bu savaşın kaçınılmaz olduğunu söylüyor, öyle değil mi?"</p>

  <p class="calibre1">"Mantık senin dediğini yapmamızı gerektirirdi," diye yanıtladı Danica. Cümlesini bitirirken hızla ileri atıldı ve Entreri'nin yana açtığı kılıcının altından kayarak adamın ayaklarını yerden kesti. "Ama ikimiz de bilge düşüncelerin kölesi değiliz, değil mi iğrenç kiralık katil?"</p>

  <p class="calibre1">Entreri çelmeyi direnmeden kabul etti, Danica'nın bacağı altından geçerken geriye doğru yuvarlandı ve kadının bacaklarına takılmaması için kendi bacaklarını gövdesine yaklaştırdı. Yere tam olarak ayaklarının üstüne basmak yerine parmak uçlarına kondu ve devinimini tam ters yöne çevirerek ani ve etkileyici bir şekilde ileri atıldı.</p>

  <p class="calibre1">Hâlâ yerde olan Danica bacağını Entreri'ye doğru uzattı ve muhteşem bir zamanlamayla geriye doğru yuvarlanarak kiralık katilin baldırının iç yanına tekmeyi bastı ve adamın elindeki kılıç karnını deşmeye hazır bir şekilde üstüne düşmesine neden oldu. Çaresizlikten doğan bir çeviklikle Danica, omuzlarına yüklenerek geriye kaykıldı ve karın ve bacak kaslarının mükemmel çalışmasıyla Entreri'yle korkunç kılıcını uzak tutmaya çabaladı.</p>

  <p class="calibre1">Entreri kadının üstünden ileriye uçtu ve tam zamanında vücudunu eğerek uçuşunu taklalara dönüştürmeyi başardı. Ayağa kalkarken geriye dönerek ayaklanıp saldırıya geçmiş keşişle yüzleşti ve kadın ölümcül kılıçla hançer yoldaşını görünce durmak zorunda kaldı.</p>

  <p class="calibre1">Entreri vücuduna yayılan adrenalini, gerçek bir dövüşün verdiği heyecanı hissetmeye başladı. Bütün bu olanların akılsızlığını anlasa da bu dövüşten zevk almaya başlamıştı.</p>

  <p class="calibre1">Danica da öyle.</p>

  <p class="calibre1">Yan taraflarından konuşan birisinin sesi duyuldu, bir kara elfin melodik sesi. "Bence de en iyisi birbirinizi öldürüp bizi uğraştırmamanız," diye bağırdı Berg'inyon Baenre, yanında iki kara elf yandaşıyla ufak çaplı odaya girerken. Üç Drow da kudretli tılsımlarla ışıldayan çifte kılıç kullanıyordu.</p>

  <p class="calibre1">Bir düzine sıyrıktan kan kaybeden ve öksüren Cadderly kendisini heyelandan kurtardı ve sendeleyerek ufak koridorda ilerlemeye başladı. Elini cebine atıp üstüne devamlı ışık büyüsü yapılmış silindirik ışık tüpünü aradı, ışık tılsımı tüpün bir ucuna odaklanmıştı ve şiddeti kısılıp artırılabiliyordu. Danica'yi bulmak zorundaydı. Onu tekrar görmek zorundaydı. Onu son gördüğü anın —ejderhanın alevli nefesinin kadını yutması anının— hatırası adamın tekrar korkuyla dolmasına neden oldu.</p>

  <p class="calibre1">Danica'sız hayatı neye benzerdi? Çocuklarına ne söylerdi? Cadderly Bonaduce'un hayatı hakkındaki her şey içinden çıkılmaz bir şekilde o harikulade ve kudretli kadına bağlanmıştı.</p>

  <p class="calibre1">'Evet, kudretli,' diye tekrar tekrar telkin etti kendisini, tozlu koridorda topallayarak ilerlerken. Sadece bir kez omzundaki derin bir kesiğe ufak bir şifa büyüsü yapmak üzere durdu. Boğazına kaçan toz ve kir onu tekrar öksürtmeye başlayınca rahip iki büklüm oldu.</p>

  <p class="calibre1">Başını salladı, onu bulması gerektiğini kendi kendisine bir kez daha mırıldandı ve tekrar ayağa doğrultarak ışığı önüne tuttu —ve ileri yönelttiği ışıkların bir drowun kara cildinden geri yansıdığını gördü.</p>

  <p class="calibre1">Işık kaynağı Kimmuriel Oblodra'nın hassas gözlerine battı, ama yine de hazırlıksız yakalanmış sayılmazdı.</p>

  <p class="calibre1">Zeki rahibin zihnindeki taşlar hızla yerine oturdu. Geçen zamanla Jarlaxle ve onun kiralık katil yoldaşıyla yaptığı konuşmalardan ve aşağı düzlem sakinlerinden kopardığı bilgilerden Jarlaxle ve drowlar hakkında çok şey öğrenmişti. Buna rağmen karşısında bir kara elf görünce şaşırmadan edemedi —kim edebilirdi ki?— ama yine de bozguna uğramış sayılmazdı.</p>

  <p class="calibre1">Drow ile Cadderly, aralarında on adımlık mesafeyle duruyor, gözlerini birbirine dikmiş, rakibini ölçüp biçiyordu. Kimmuriel zihin enerjisiyle —sıradan bir adamın iradesini yıkacak bir enerjiyle— rahibin beynine uzandı.</p>

  <p class="calibre1">Ama Cadderly Bonaduce sıradan bir adam değildi. Tanrısına ulaşma tarzı olan akıp giden Deneir şarkısı bir şekilde siyonisistlerin güçlerine benzerlik gösteriyordu. Bu, en saf zihinsel disiplin yöntemlerinden biriydi.</p>

  <p class="calibre1">Cadderly, Kimmurid'in az önce yapmış olduğu gibi diğerlerinin zihnine uzanamazdı, ama kendisini böyle bir saldırı karşısında kesinlikle koruyabilir ve yapılan saldırının niteliğini kolaylıkla anlayabilirdi.</p>

  <p class="calibre1">O anda Kristal Parçası'nı düşünmeye başladı, ziynet hakkında bildiklerini, üslubunu, güçlerini.</p>

  <p class="calibre1">Drow siyonisist elini sallayarak zihinsel bağlantıyı kesti. Belindeki kınından parıldayan bir kılıç çekti ve kendisini gelecek dövüş için fiziksel olarak güçlendirecek bir siyonik güç kullandı.</p>

  <p class="calibre1">Cadderly bunun gibi hazırlıklara gerek duymadı. Orada öylece durup Kimmuriel'in gözlerinin içine baktı ve bilmişçe gülümsedi. Tek bir tercüme büyüsü yapmakla yetindi.</p>

  <p class="calibre1">Drow merakla adama bakarak bir açıklama bekledi.</p>

  <p class="calibre1">"Crenshinibon'un yok edilmesini sen de en az benim kadar istiyorsun," diye belirtti rahip, yaptığı büyü, kelimeleri ağzından dökülür dökülmez tercüme ediyordu. "Sen Kristal Parçası'nın felaketi ve en nefret ettiği düşmanı olan bir siyonisistsin."</p>

  <p class="calibre1">Kimmuriel bir an durdu ve hem fiziksel ve zihinsel gözünü sertçe rahibe dikti. "Sen ne biliyorsun ki, ahmak insan?" diye sordu.</p>

  <p class="calibre1">"Kristal Parçası senin uzun süre yaşamana izin vermeyecek," dedi Cadderly, "bunu sen de biliyorsun.*'</p>

  <p class="calibre1">"Rai-guy'a karşı bir insana yardım edeceğime gerçekten inanıyor musun?" diye sordu Kimmuriel duyduklarına inanamayarak.</p>

  <p class="calibre1">Cadderly bu Rai-guy'ın kim olduğunu bilmiyordu, ama Kimmunel'in sorusundan ve ses tonundan kudret ve nüfuz sahibi bir kara elf olduğunu çıkarmak pek zor olmamıştı.</p>

  <p class="calibre1">"O zaman kaç ve kendini kurtar," diye önerdi Cadderly ve bunu öyle sakin ve kendinden emin bir tavırla söyledi ki, Kimmunel'in gözlerini kısıp bakışlarım sertleştirmesine neden oldu.</p>

  <p class="calibre1">Zihinsel saldırılar tekrar geldi. Bu kez Cadderly drowa bir şekilde izin verdi ve kara elfin zihin gözünü ahenkli akışın gerçek gücünü, bu savaşta ısrarcı olursa kendi ölümünün kaçınılmazlığı gerçeğini görebilmesi için Deneir'in şarkısına yönlendirdi.</p>

  <p class="calibre1">Zihin bağlantısı tekrar kesildi ve Kimmuriel doğrularak Cadderly'ye bakmaya devam etti.</p>

  <p class="calibre1">"Her zaman bu kadar cömert değilimdir, kara elf," dedi Cadderly, "ama önümde bundan önemli meseleler var. Crenshinibon'a karşı olumlu herhangi bir duygu beslemiyorsun ve yok edilmesini belki benden daha çok arzuluyorsun. Eğer ziynet yok edilmez de şu bahsettiğin Rai-guy ona hakim olursa, bu senin sonun olur. Şimdi, istersen Kristal Parçası'nm yok etmenle yardımcı ol. Eğer sen ve ırkdaşların karanlık evinize dönmeyi seçerseniz, buna hiçbir şekilde müdahale etmeyeceğim."</p>

  <p class="calibre1">Kimmuriel kayıtsız duruşunu bir süre daha korudu ve gülümseyerek başını salladı. "Rai-guy'ın zorlu bir rakip olacağını göreceksin," diye önceden haber verdi drow, "özellikle de yanında Crenshinibon varken."</p>

  <p class="calibre1">Cadderly cevap vermeye başlayamadan Kimmuriel elini sallayarak maddesel olmayan bir bedene büründükten sonra arkasını dönüp taş duvarın içinden geçti, gitti.</p>

  <p class="calibre1">Cadderly uzun bir süre bekledi ve sonunda rahatlayarak derin bir nefes verdi. Nasıl da doğaçlama yapmış ve blöfünü yutturmuştu. Bu gün için hazırlamış olduğu büyüler ejderhayla savaşmaya yönelikti, Drowlara değil ve karşısındaki kara elf gerçekten çok güçlüydü. Bunu yaptığı zihinsel saldırılar sırasında anlamıştı.</p>

  <p class="calibre1">Şimdi elinde bir isim vardı, Rai-guy, ve Hephaestus'un nefesi hakkındaki gerçeği doğrulamış oldu. Cadderly de Jarlaxle gibi ziyneti, nefesin altında yok olmuş olsaydı oradaki herkesin bunu açıkça görebileceğini bilecek kadar iyi tanıyordu. Şimdi Cadderly Kristal Parçası'nın nereye ve nasıl gittiğini kolayca tahmin edebilirdi. Etrafta daha fazla kara elf ve hiddetli bir kırmızı ejderha olması rahibi üç kayıp dostu konusunda hiç mi hiç rahatlatmıyordu.</p>

  <p class="calibre1">Elinden geldiğince hızlı ilerlemeye çalışırken tekrar Deneir'in şarkısına başladı ve Danica'nın yanına ulaşması için kendisine rehberlik etmesi için tanrısına dua etti.</p>

  <p class="calibre1">"En çok nefret ettiklerimi korumak zorunda kalmak benim lanetim olsa gerek," diye Danica'ya fısıldadı Entreri, kadına diğer tarafa kaymasını işaret ederken.</p>

  <p class="calibre1">Kara elfler de iki gruba ayrıldı, biri doğrudan Danica'yla karşılaşmak üzere ilerlerken Berg'inyon'la diğeri kiralık katile yöneldi. Berg'inyon yanındaki yoldaşını dürttü.</p>

  <p class="calibre1">"Git kadını öldür," dedi drow lisanında. "Bununla tek başıma ilgilenmek istiyorum."</p>

  <p class="calibre1">Entreri başını Danica'ya çevirdi ve iki parmağını kaldırıp ikisinin kadının üstüne geleceklerini işaret etti. Kadın hızla başını salladı ve o anda ikili arasında büyük bir anlaşma imzalandı.</p>

  <p class="calibre1">Danica iki drowu meşgul ederken Entreri'nin hızla üçüncü drowu halletmesi gerekecekti.</p>

  <p class="calibre1">"Hep Drizzt Do'Urden karşısında nasıl olacağımı merak</p>

  <p class="calibre1">ederdim," dedi Berg'inyon kiralık katile. "Artık bunun için fırsatım kalmadığına göre, Drizzt'in her bakımdan dengi olan Entreri'yle hesaplaşabilirim."</p>

  <p class="calibre1">Entreri başını eğdi. "Sana bir şekilde yardımcı olabiliyorsam ne mutlu bana, Baenre Evi'nin korkak evladı."</p>

  <p class="calibre1">Kiralık katil daha konuşmasını bitirmeden Berg'inyon'un bu sözler karşısında saldırmaya hiç tereddüt etmeyeceğini biliyordu. Yine de drowun saldırı s mdaki katıksız vahşilik Entreri'yi neredeyse savaş daha adam akıllı başlamadan alt edecekti. Kiralık katil geriye sıçradı ve topuklarının üstünde dengesini sağladıktan sonra göğsüne doğru gelen çift kılıçtan sıyrıldı. Kılıçlar yan yana alçaktan, sonra tekrar aşağıdan, sonra yukardan ve karnına doğru geldi. Bir, iki, üç kere geriye sıçradı ve dördüncü çifte saplamada kılıcını Berg'inyon'unkilere vurmayı başardığında kılıçlan aşağı çekebilmeyi ummuştu. Ama karşısındaki basit bir çiftçi, bir ork ya da bir sıçanadam değil, kıdemli bir drow savaşçısıydı. Berg'inyon sol elindeki kılıçla kiralık katilinkini tutmaya devam ederken sağ elindeki kılıcı çekip hızla çevirdikten sonra yukarıya doğru sertçe savurdu.</p>

  <p class="calibre1">Mücevherli hançer son anda kılıca tutundu ve yönünü değiştirdi. Entreri diğer elini ters çevirerek kendi kılıcının ucunun Berg'inyon'a dönmesini sağladı. Nite<span class="calibre2">kim</span> hareketinin akabinde saplama yapmayıp elinin dönüşünü devam ettirdi ve kılıcını drowunkinin altına aldıktan sonra ileri atıldı.</p>

  <p class="calibre1">Berg'inyon sol elindeki kılıcı hızla vücuduna paralel biçimde aşağı çevirdi, sağ elindekini hançerden kurtardı ve üstten sola doğru savurarak Entreri'nin kılıcını daha da aşağı çekti. Aynı akıcı hareketin devamında, hünerli drow sağ elindeki kılıcı yukarı, savrulan sol elinin üstünden geçecek şekilde çevirip kiralık katilin başına doğru savurdu. Berg'inyon bunun, Entreri'nin işini bitirecek, mükemmel bir hamle olduğundan emindi.</p>

  <p class="calibre1">Yan tarafta, Danica'nm da çok iyi iş çıkarttığı söylenemezdi. Yaptıkları dövüş katıksız kaos ve vahşice yapılan hareketler karmaşasıydı. Kadın çömelip, yere yatıp, hızla sıçrayıp, o kenardan bu kenara koşturup durarak Drow kılıçlarının sayısız hamlesinden kaçınmaya çabalıyordu. Karşısındakiler odanın diğer ucundaki yoldaşının dövüştüğü Drowun yanında hiçbir şey sayılırdı, ama sonuçta onlar kara elfti ve en güçsüz Drow savaşçı bile yüzey dünyasına göre yetenekli sınıfına girerdi. Üstelik bu ikisi birbirini iyi tanıyor, birbirlerini tamamlayıcı bir uyum içinde dövüşürken Danica'ya karşı saldırı fırsatı vermiyorlardı. Ne zaman biri öne atılıp kadına çifte kılıçtan sıyrılma ya da altından yuvarlanıp dizine bir tekme geçirme fırsatı verse, diğer drow çift kılıcım devreye sokup bütün muhtemel saldırı noktalarını kapatıyordu.</p>

  <p class="calibre1">Uzun kılıçları ve kusursuz hamleleriyle drowlar kadını yormaya çalışıyorlardı. Danica her saplama ve kesiş denemesine —bazen kendisini bile aşan— tepkiler vermek zorunda kalıyordu. Bir drowun bileğini hafifçe oynatarak yaptığı hamle karşısında tüm vücuduyla kenara sıçramak zorunda kalıyordu.</p>

  <p class="calibre1">Kadın başını Entreri'ye ve diğer Drowa çevirdi. Kılıç çınlamaları vahşi bir şarkı oluştururken kara elf bir avantaj yakalamaya başlıyor gibi görünüyordu. Çok tehlikeli, hatta umutsuz bir şeyler denemek zorunda olduğunun farkına vardı.</p>

  <p class="calibre1">Danica hızla ileri atıldı ve ilerleyişini aniden keserek sola döndü ve kendisine üç adım uzaklıktaki duvara doğru koşmaya başladı. Kadının kenara sıkıştığını düşünen en yakındaki kara elf koşturmayı bitirmek üzere kılıcını savurdu... ve havayı kesti.</p>

  <p class="calibre1">Danica doğrudan duvara koştu ve duvara sıçrayıp tekmeyle kendisine güç aldıktan sonra havada ters takla attı ve peşindeki kara elfin yanına indi. Yere konarken eğilerek alçakta kaldı ve bir bacağını uzatarak kara elfin bacaklarına vurmak üzere hışımla döndü.</p>

  <p class="calibre1">İşini bitirmiş olacaktı, ama Drowun kahrolası yoldaşı tam olması gerektiği yerdeydi ve kılıcını savurarak Danica'ınn baldırına sapladı. Kadın acıyla uludu ve geriye doğru sürünürken önündeki kara elflere beyhude tekmeler savurmaya başladı.</p>

  <p class="calibre1">Bir karanlık küresi üstüne düştüğünde sırtı duvara dayandı. Gidecek yeri kalmamıştı.</p>

  <p class="calibre1">Hemen arkasında fiziksel 'olmayan bedenine bürünmüş durumdaki Kimmuriel Oblodra'yla koşturuyordu.</p>

  <p class="calibre1">"Çıkışı mı arıyorsun?" diye sordu siyonisist, inanılmaz derecede ince bir sesle.</p>

  <p class="calibre1">"Dostlarımı arıyorum," diye yanıtladı Cadderly.</p>

  <p class="calibre1">"Muhtemelen dağın dışına çıkmışlardır," diye belirtti</p>

  <p class="calibre1">Kimmuriel ve bu cevap rahibi büyük oranda yavaşlattı.</p>

  <p class="calibre1">Gerçekten de Danica ve cüceler dağın dışına çıkan bir yol bulmuş olabilirlerdi —Cadderly yolculuğa başlamadan önce bu yeri incelediğinde alt tünellerden dışarı açılan, kolay bulunan bir sürü çıkış tespit etmişti. Aşağıda düzinelerce koridor birbirine dolanıyordu, ama salim kafayla durmak ve ıslak bir parmağı havaya kaldırmak hava akımlarını belli edebilirdi. Ivan ve Pikel'in mağara dışına giden bir yol bulmada zorlanacaklarım hiç sanmıyordu, peki ya Danica?</p>

  <p class="calibre1">"Önümüzdeki tünelden birileri geliyor," diye uyardı Kimmuriel ve Cadderly dönüp baktığında drowun duvarın içine gömülüp hareketsiz durarak mükemmel bir şekilde gizlendiğini, adeta ortadan yok olduğunu gördü.</p>

  <p class="calibre1">Cadderly drowun herhangi bir dövüşe yardımcı olmayacağını, hatta yaklaşan ayak sesleri Drowun yoldaşlarından birine aitse savaşın karşı tarafında yer alacağını adı gibi biliyordu.</p>

  <p class="calibre1">Ama onlar değildi, Cadderly gelen sesleri duyar duymaz bunu anlamıştı, çünkü ayak sesleri hiç de sinsi yaratığınkine benzemiyordu.</p>

  <p class="calibre1">"Seni aptal duurit!" diye gürledi tanıdık bir ses. "Beni taşlarla dolu bir çukura düşürdün!"</p>

  <p class="calibre1">"Oy, oy!" diye yanıtladı Pikel ve iki drow köşeyi sıçrayarak döndüklerinde Cadderly'nin ışık huzmesini tam karşılarında buldular.</p>

  <p class="calibre1">Ivan haykırarak hücuma geçmeye kalktı, ama Pikel onu omzundan kavrayarak kulağına bir şeyler fısıldadı.</p>

  <p class="calibre1">"Hey, sanırım haklısın," diye kabul etti sarı sakallı cüce.</p>

  <p class="calibre1">"Kahrolası Drowlar ışık kullanmaz."</p>

  <p class="calibre1">Cadderly yanlarına geldi. "Danica nerede?"</p>

  <p class="calibre1">Cücelerin dostlarını gördüklerinde hissettikleri rahatlama bu soru karşısında anında kayboldu.</p>

  <p class="calibre1">"Onu bulmama yardım edin!" dedi Cadderly cücelere ve dönerek Kimmurid'e.</p>

  <p class="calibre1">Görünüşe göre Cadderly ve yoldaşlarının yanında kendini güvende hissetmeyen Kimmuriel Oblodra, çoktan gitmişti.</p>

  <p class="calibre1">Gülümsemesi meşum bir sırıtışa dönüşen Berg'inyon bir kılıcını diğerinin üstünden geçirirken Entreri'nin kendisini karşılayacak hiçbir şeyinin olmadığı bilinciyle iyice sırıttı ve ölümcül hamlesini bitirdi.</p>

  <p class="calibre1">Ama kiralık katil orada değildi!</p>

  <p class="calibre1">Berg'inyon'un düşünceleri çılgınca dönmeye başladı. Nereye kaybolmuştu? Peki kılıçları nasıl hâlâ önceki perdelemelerindeki konumunda duruyordu? Entreri'nin fazla uzaklaşamayacağım biliyordu, ama yine de, orada yoktu.</p>

  <p class="calibre1">Ani ayrışmanın gerçekleştiği açı Berg'inyon'a gerçek hakkında ipucu verdi, Drow kendi bilek çevirişi sırasında Entreri'nin de ileri çıkıp aşağı eğildiğini ve Berg'inyon'un kendi kılıcını Drowun gözüne siper olarak kullandığını anladı.</p>
</body>
</html>
