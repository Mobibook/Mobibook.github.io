<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>02.xhtml</title>
		<link href="template.css" rel="stylesheet" type="text/css" />
	</head>
<body>
	<div id="x02">
		<div class="generated-style">
			<p class="normal normal-override-1" xml:lang='tr'><span class="no-style-override">2.</span></p>
			<p class="normal normal-override-2" xml:lang='tr'><span class="no-style-override">Bir adamın uçuşta midesinin bulanması komik midir? Bu demir mideli adamlar benim halime gülüyorlar. Anneannem ayağını kırsa da gülerler herhalde.</span></p>
			<p class="normal normal-override-2" xml:lang='tr'><span class="no-style-override">Roket fırlar fırlamaz midem bulanmaya başladı. Kahvaltıdan bu yana bir lokma birşey yememiştim. Kafamda cevaplandırılması gereken bir yığın soru vardı. Henüz hiçbirşey öğrenememiştim ki, bir büyük gemi ile buluşma yerinin tespit edildiğini anladım. Dak telsiz odasına kapanmış, bana hiç yüz vermiyordu. Ne sesini işitebiliyordum, ne de dudak hareketlerini görebiliyordum; Çok geçmeden bir sigara yaktı ve bana döndü. Bu fırsatı kaçırmadım:</span></p>
			<p class="normal normal-override-2" xml:lang='tr'><span class="no-style-override">— Dak, vaziyeti anlatmanın zamanı gelmedi mi artık?</span></p>
			<p class="normal normal-override-2" xml:lang='tr'><span class="no-style-override">— Üzme tatlı canını. Mars’a kadar daha çok vakit var.</span></p>
			<p class="normal normal-override-2" xml:lang='tr'><span class="no-style-override">— Ben Mars’a gitmiyorum. Eğer işin orda olduğunu bilseydim kabul edermiydim acaba!</span></p>
			<p class="normal normal-override-2" xml:lang='tr'><span class="no-style-override">— Mecbur değilsin gelmeye... İşte kapı. Aç ve yürü. Çıktığında kapatmayı da unutma!</span></p>
			<p class="normal normal-override-2" xml:lang='tr'><span class="no-style-override">Bu saçma lafa cevap vermedim. O devam etti:</span></p>
			<p class="normal normal-override-2" xml:lang='tr'><span class="no-style-override">— Şimdi GO FOR BROKE ile birleşeceğiz. Ancak o gemi ile devam edersek çarşambaya kadar Mars ta olabiliriz. Go For Broke çok süratli bir gemi.</span></p>
			<p class="normal normal-override-2" xml:lang='tr'><span class="no-style-override">— Ben Mars’a gitmiyorum ki. Biz o gemi ile birleşince, bu gemi ne olacak? Boşlukta mı kalacak? Elbet bunu geri getirecek birileri var o gemide. Ben de onlarla beraber döneceğim.</span></p>
			<p class="normal normal-override-2" xml:lang='tr'><span class="no-style-override">— Bu gemi ile dönecekler sana yerlerini verirler mi acaba? Üç yolcu var bu gemiyi bekleyen, gemi de üç kişilik zaten. Sonra, Dünyaya hapse girmek için mi dönmek istiyorsun, yoksa Rrringlath’e yem olmak için mi?</span></p>
			<p class="normal normal-override-2" xml:lang='tr'><span class="no-style-override">— Bu lâfları nereden çıkarıyorsun?</span></p>
			<p class="normal normal-override-2" xml:lang='tr'><span class="no-style-override">— Rrringlath senin Eisenhower’in o dairesine geldiğini, Rrringriil in de orada kaybolduğunu biliyor. Benim bu işlerle hiçbir ilgim yok. Bu sıralarda bir kere olsun Dünya’ya inmedim. Ayrıca Mars’ta olduğumu ispat edecek o kadar kuvvetli delillerim var ki; bütün hikâyeyi baştan anlatsan da sana kimse inanmıyacaktır.</span></p>
			<p class="normal normal-override-2" xml:lang='tr'><span class="no-style-override">— Benim bir iş için oraya geldiğimi, hiçbirşey bilmediğimi söylerim.</span></p>
			<p class="normal normal-override-2" xml:lang='tr'><span class="no-style-override">— İnandırabilir misin? Ya resmi makamlar ne olacak? Ne limandan uzaya-çıkış iznin var, ne de giriş kartın. Seni, bu kanun dışı hareketinden dolayı tutukluyacaklardır.</span></p>
			<p class="normal normal-override-2" xml:lang='tr'><span class="no-style-override">Susmuştum artık. Bu aptalca sorularla yorulmanın manası yoktu. Dak konuşmaya devam etti:</span></p>
			<p class="normal normal-override-2" xml:lang='tr'><span class="no-style-override">— Sen verdiğim söze sadık kalırım demiştin, ne oldu?</span></p>
			<p class="normal normal-override-2" xml:lang='tr'><span class="no-style-override">— Ama Dak, ben bu oyunun Marsta olduğunu bilmiyordum.</span></p>
			<p class="normal normal-override-2" xml:lang='tr'><span class="no-style-override">— İşi kabul ederken «ama»lar «fakat»lar yoktu Lorenzo. Prodüktöre ait meseleler beni ilgilendirmez demiştin ayrıca. Karar ver, yoksa...</span></p>
			<p class="normal normal-override-2" xml:lang='tr'><span class="no-style-override">— Evet, yoksa?</span></p>
			<p class="normal normal-override-2" xml:lang='tr'><span class="no-style-override">— Biz bu oyuna en uygun aktörü seçebilmek için, senin gibi bir sürü kimse üzerinde etütler yaptık. İki isim üzerinde karar verdik. Biri sen, diğeri de Orson Trowbridge. Tanırmısın onu?</span></p>
			<p class="normal normal-override-2" xml:lang='tr'><span class="no-style-override">— O kendini beğenmiş salon züppesini mi?</span></p>
			<p class="normal normal-override-2" xml:lang='tr'><span class="no-style-override">— Herneyse, onun programı doluydu. Bir haftalık yokluğu dikkati çekebilirdi. Sen ise serbesttin! Takibe başladık. Casa Manana barındaki rastlantı bu takibin neticesiydi. Ama şimdi... Biraz önce Jefferson Limanı ile irtibat kurup, İnkblot Planına hazırlanmalarını, yani Trowbridge</span><span class="no-style-override">,</span><span class="no-style-override">i bulmalarını söyledim. Kararını verdin mi?</span></p>
			<p class="normal normal-override-2" xml:lang='tr'><span class="no-style-override">— Peki Dak, kabul, İnkblot planını iptal edebilirsin. Ben bu rolü oynayacağım. Oynayacağım ama nasıl?</span></p>
			<p class="normal normal-override-2" xml:lang='tr'><span class="no-style-override">— Oynayabileceğini biliyorum.</span></p>
			<p class="normal normal-override-2" xml:lang='tr'><span class="no-style-override">— Mars’lıların arasında olursam nasıl oynarım? Onlara hiç tahammülüm olmadığını biliyorsun.</span></p>
			<p class="normal normal-override-2" xml:lang='tr'><span class="no-style-override">— Unut bunları. Biz herşeyi ayarladık. Seni incelerken, Marslılardan nasıl iğrenildiğini de öğrendik. Bu çocukça bir korku. Tedavi edeceğiz, merak etme.</span></p>
			<p class="normal normal-override-2" xml:lang='tr'><span class="no-style-override">— Dak!</span></p>
			<p class="normal normal-override-2" xml:lang='tr'><span class="no-style-override">— Şimdi gidiyorum Lorenzo. Go For Broke ile birleşeceğiz, yerimizi tespit etmem gerek.</span></p>
			<p class="normal normal-override-2" xml:lang='tr'><span class="no-style-override">Biraz sonra ara kanaldan ana gemiye geçtik. İçerdekilerden biri:</span></p>
			<p class="normal normal-override-2" xml:lang='tr'><span class="no-style-override">— Nerede «O», dedi.</span></p>
			<p class="normal normal-override-2" xml:lang='tr'><span class="no-style-override">— İşte, diyerek beni işaret etti Dak.</span></p>
			<p class="normal normal-override-2" xml:lang='tr'><span class="no-style-override">— Bu mu?</span></p>
			<p class="normal normal-override-2" xml:lang='tr'><span class="no-style-override">— Haline bakma, makyajlıdır.</span></p>
			<p class="normal normal-override-2" xml:lang='tr'><span class="no-style-override">Biri beni kolumdan tuttu ve iki kişilik bir kabinin içine yatırdı. Dak içeriye girdi ve:</span></p>
			<p class="normal normal-override-2" xml:lang='tr'><span class="no-style-override">— Şimdi sana bir iğne yapılacak. İlk tesiri iyi olmayabilir. Biraz gözlerin yanacak herhalde ama, geçer merak etme. Sonra uçuş süresince rahat rahat yatacaksın.</span></p>
			<p class="normal normal-override-2" xml:lang='tr'><span class="no-style-override">— Dak!</span></p>
			<p class="normal normal-override-2" xml:lang='tr'><span class="no-style-override">— Yat yerine!</span></p>
			<p class="normal normal-override-2" xml:lang='tr'><span class="no-style-override">İğne yapıldı. Gözlerim derhal yanmaya başladı. İğnenin ilk tesiri geçtikten sonra epey rahatlamıştım. Biraz sonra kapıda bir hostes göründü, önümdeki levhada kırmızı bir ışık yandı: İHTAR! 3 Dakika 2... 1... Dak’ın bariton sesi ile kendime geldim. Madenî ses bütün geminin içine yayıldı bir anda.</span></p>
			<p class="normal normal-override-2" xml:lang='tr'><span class="no-style-override">— Penny!</span></p>
			<p class="normal normal-override-2" xml:lang='tr'><span class="no-style-override">— Evet Kaptan.</span></p>
			<p class="normal normal-override-2" xml:lang='tr'><span class="no-style-override">— Ona ödevini ezberletebilirsin.</span></p>
			<p class="normal normal-override-2" xml:lang='tr'><span class="no-style-override">Adı Penny olan hostesim bana döndü:</span></p>
			<p class="normal normal-override-2" xml:lang='tr'><span class="no-style-override">— Size ilk dersi projeksiyon ile vereceğiz. Bana istediğiniz soruyu sorabilirsiniz.</span></p>
			<p class="normal normal-override-2" xml:lang='tr'><span class="no-style-override">Nihayet sorularıma cevap verecek biri çıkmıştı karşıma. Hem de kendi isteği ile.</span></p>
			<p class="normal normal-override-2" xml:lang='tr'><span class="no-style-override">Perde hazırlandı ve ekranda bir yüz belirdi. Tanıdım. Bütün kâinatın tanıdığı bir yüzdü bu. Fena aldatılmıştım. Karşımda BONFORTE vardı. Büyük adam, kâinatın taptığı (ve nefret ettiği) büyük John Joseph Bonforte... Eski başkan Bonforte.</span></p>
		</div>
	</div>
</body>
</html>
