<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>06.xhtml</title>
		<link href="template.css" rel="stylesheet" type="text/css" />
	</head>
<body>
	<div id="x06">
		<div class="generated-style">
			<p class="normal normal-override-1" xml:lang='tr'><span class="no-style-override">6.</span></p>
			<p class="normal normal-override-2" xml:lang='tr'><span class="no-style-override">Arabaya bindiğimden bu yana bana hiç Mr. Bonforte diye hitab etmemişti. Ben artık Lorenzo Smythe’tim onun için. Aktör Lorry!</span></p>
			<p class="normal normal-override-2" xml:lang='tr'><span class="no-style-override">Arkama dayandım. Rahatlamıştım artık çünki herşey bitmişti. Bu rolü de başarmıştım. Elimi Penny’nin elinin üstüne koydum ve:</span></p>
			<p class="normal normal-override-2" xml:lang='tr'><span class="no-style-override">— Bittiğine memnunum Penny ama seni özleyeceğim. Tekrar görüşebilecekmiyiz acaba?</span></p>
			<p class="normal normal-override-2" xml:lang='tr'><span class="no-style-override">— İnşallah!</span></p>
			<p class="normal normal-override-2" xml:lang='tr'><span class="no-style-override">— Dak beni buradan götürecek bir gemi ayarlamıştır herhalde?</span></p>
			<p class="normal normal-override-2" xml:lang='tr'><span class="no-style-override">— Bilmiyorum.</span></p>
			<p class="normal normal-override-2" xml:lang='tr'><span class="no-style-override">Sesi biraz garipti, ağlıyordu. Penny ayrılıyoruz diye ağlıyordu.</span></p>
			<p class="normal normal-override-2" xml:lang='tr'><span class="no-style-override">— Penny! Niçin ağlıyorsun? Arabayı çarpacaksın.</span></p>
			<p class="normal normal-override-2" xml:lang='tr'><span class="no-style-override">— Elimde değil.</span></p>
			<p class="normal normal-override-2" xml:lang='tr'><span class="no-style-override">— Anlat bana. Yalnız onu bulduklarını söyledin, hiç izahat vermedin. Yoksa?</span></p>
			<p class="normal normal-override-2" xml:lang='tr'><span class="no-style-override">Hayır Lorry, Zannettiğin gibi değil, öldürmemişler onu ama beter etmişler.</span></p>
			<p class="normal normal-override-2" xml:lang='tr'><span class="no-style-override">Hıçkırarak ağlamaya başlamıştı bu defa.</span></p>
			<p class="normal normal-override-2" xml:lang='tr'><span class="no-style-override">— Arabayı ben kullanayım mı Penny?</span></p>
			<p class="normal normal-override-2" xml:lang='tr'><span class="no-style-override">— Hayır hayır! Kullanamazsın. Araba kullanmayı bilmemen lâzım.</span></p>
			<p class="normal normal-override-2" xml:lang='tr'><span class="no-style-override">— Saçmalama! Artık Bonforte değilim... derken aklım başıma geldi.</span></p>
			<p class="normal normal-override-2" xml:lang='tr'><span class="no-style-override">Başkan çok yaralı olabilirdi Belki de rolüme devam etmem gerekiyordu.</span></p>
			<p class="normal normal-override-2" xml:lang='tr'><span class="no-style-override">— Penny, Allah rızası için söyle! Sana talimat vermediler mi? Ben Başkan mıyım, değil miyim? Basın toplantısı ne oldu?</span></p>
			<p class="normal normal-override-2" xml:lang='tr'><span class="no-style-override">— Bilmiyorum.</span></p>
			<p class="normal normal-override-2" xml:lang='tr'><span class="no-style-override">— Arabayı yavaşlat ve anlat bakalım? Nerede bulmuşlar</span></p>
			<p class="normal normal-override-1" xml:lang='tr'><span class="no-style-override">onu?</span></p>
			<p class="normal normal-override-2" xml:lang='tr'><span class="no-style-override">— Şoförü konuşturduk ve Başkan’ın bulunduğu evin adresini aldık. Verdiği bilgi doğru idi ama çok geçti artık. Şehrin en eski mahallesinde metruk bir binaydı. Kullanılmış bîr yalak ve kahve fincanları, burada birilerinin bir müddet için barındığının deliliydi. Rog Başkan’ın takma dişlerini gördü birden. Evet, Başkan burada kalmıştı ama şimdi neredeydi? Sonra onu yolda bulduk. Tesadüfen gördüm ben.</span></p>
			<p class="normal normal-override-2" xml:lang='tr'><span class="no-style-override">Tekrar ağlamaya başladı. Ben ise, çaresiz kalmıştım. Sonra birden toparlandı.</span></p>
			<p class="normal normal-override-2" xml:lang='tr'><span class="no-style-override">— Şimdi neredeler?</span></p>
			<p class="normal normal-override-2" xml:lang='tr'><span class="no-style-override">— Dak onu 3 numaralı pilot misafirhanesine götürdü.</span></p>
			<p class="normal normal-override-2" xml:lang='tr'><span class="no-style-override">— Oraya mı gidiyoruz?</span></p>
			<p class="normal normal-override-2" xml:lang='tr'><span class="no-style-override">— Bilmiyorum, birşey söylemediler.</span></p>
			<p class="normal normal-override-2" xml:lang='tr'><span class="no-style-override">— Arabayı durdur Penny. Bu arabanın herhalde telefonu vardır. Bana misafirhaneyi bul, Dak ile görüşeceğim.</span></p>
			<p class="normal normal-override-2" xml:lang='tr'><span class="no-style-override">Dak’tan talimat alıncaya kadar Bonforte olarak kalmaya karar vermiştim.</span></p>
			<p class="normal normal-override-2" xml:lang='tr'><span class="no-style-override">— Kıvırcık, buna Kaptanı bul lütfen.</span></p>
			<p class="normal normal-override-2" xml:lang='tr'><span class="no-style-override">— Peki Başkan.</span></p>
			<p class="normal normal-override-2" xml:lang='tr'><span class="no-style-override">Arabada rehber yoktu. Bir danışma bürosuna uğrayarak numarayı öğrendik. Penny telefon ile irtibat kurmaya çalışırken, ben de ne yapacağıma karar vermeye çalışıyordum.</span></p>
			<p class="normal normal-override-2" xml:lang='tr'><span class="no-style-override">Karşı taraf cevap verdi.</span></p>
			<p class="normal normal-override-2" xml:lang='tr'><span class="no-style-override">«Pilotlar klübü, buyrun?»</span></p>
			<p class="normal normal-override-2" xml:lang='tr'><span class="no-style-override">Penny eliyle ahizeyi kapatarak bana döndü:</span></p>
			<p class="normal normal-override-2" xml:lang='tr'><span class="no-style-override">— İsim verecekmiyim Başkan?</span></p>
			<p class="normal normal-override-2" xml:lang='tr'><span class="no-style-override">— Resmen arıyoruz, açık açık konuş.</span></p>
			<p class="normal normal-override-2" xml:lang='tr'><span class="no-style-override">Penny Mr. Bonforte’nin Kaptan Broadbent ile görüşmek istediğini söyledi.</span></p>
			<p class="normal normal-override-2" xml:lang='tr'><span class="no-style-override">Biraz sonra Dak’ın sesi geldi.</span></p>
			<p class="normal normal-override-2" xml:lang='tr'><span class="no-style-override">— Buyrun?</span></p>
			<p class="normal normal-override-2" xml:lang='tr'><span class="no-style-override">— Merhaba Kaptan. Başkan sizinle görüşmek istiyor.</span></p>
			<p class="normal normal-override-2" xml:lang='tr'><span class="no-style-override">Ahizeyi bana uzattı.</span></p>
			<p class="normal normal-override-2" xml:lang='tr'><span class="no-style-override">— Merhaba Dak! Ben Bonforte.</span></p>
			<p class="normal normal-override-2" xml:lang='tr'><span class="no-style-override">— Neredesiniz Başkan?</span></p>
			<p class="normal normal-override-2" xml:lang='tr'><span class="no-style-override">— Penny gelip beni aldı. Halen arabadayız. Basın toplantısı nerede olacak?</span></p>
			<p class="normal normal-override-2" xml:lang='tr'><span class="no-style-override">— İyi ki aradınız Başkan. Küçük bir değişiklik oldu programda. Rog basın toplantısını iptal etti.</span></p>
			<p class="normal normal-override-2" xml:lang='tr'><span class="no-style-override">— Çok memnun oldum Dak. Yorgunum, derhal dönmek istiyorum.</span></p>
			<p class="normal normal-override-2" xml:lang='tr'><span class="no-style-override">— Nasıl isterseniz efendim.</span></p>
			<p class="normal normal-override-2" xml:lang='tr'><span class="no-style-override">— Mr. Boothroyd’u tekrar göremiyeceğim, kendisinden Özür dileyin.</span></p>
			<p class="normal normal-override-2" xml:lang='tr'><span class="no-style-override">— Biz hallederiz, merak etmeyin.</span></p>
			<p class="normal normal-override-2" xml:lang='tr'><span class="no-style-override">— Bana derhal bir gemi de hazırlatabilir misin?</span></p>
			<p class="normal normal-override-2" xml:lang='tr'><span class="no-style-override">— Gemi hazırdır. 3 numaralı limanda bekliyor.</span></p>
			<p class="normal normal-override-2" xml:lang='tr'><span class="no-style-override">— Teşekkür ederim.</span></p>
			<p class="normal normal-override-2" xml:lang='tr'><span class="no-style-override">— Güle güle Başkan.</span></p>
			<p class="normal normal-override-2" xml:lang='tr'><span class="no-style-override">Yerine koyması için ahizeyi Penny’e uzattım ve:</span></p>
			<p class="normal normal-override-2" xml:lang='tr'><span class="no-style-override">— Telefon konuşmamız dinlenmiş olabilir. Hattâ arabadaki bütün konuşmalar da dinleniyor olabilir. Bu sana bir fikir vermiyor mu?</span></p>
			<p class="normal normal-override-2" xml:lang='tr'><span class="no-style-override">Onun cevap vermesine meydan vermeden bir kâğıt aldım ve «Derhal arabayı terk edelim» yazdım. Onu okuduktan sonra, «3 numaralı liman ne kadar mesafede» diye devam ettim. «Yürünebilir» diye cevap verdi</span></p>
			<p class="normal normal-override-2" xml:lang='tr'><span class="no-style-override">Sessizce arabadan çıktık. Yol boyunca hiç konuşmadık. Hava güzeldi. Ama gene de bir huzursuzluk vardı içimde.</span></p>
			<p class="normal normal-override-2" xml:lang='tr'><span class="no-style-override">— Neyiniz var Başkan?</span></p>
			<p class="normal normal-override-2" xml:lang='tr'><span class="no-style-override">— Daha neyim olsun? Başkan Bonforte kaçak gibi giderini limana böyle? Geri dönüyoruz.</span></p>
			<p class="normal normal-override-2" xml:lang='tr'><span class="no-style-override">Münakaşa etmedi. Geriye dönüp arabaya bindik.</span></p>
			<p class="normal normal-override-2" xml:lang='tr'><span class="no-style-override">Liman 3 Mars’a indiğimiz yer değildi. Seçimin bilhassa böyle yapıldığını zannediyorum, çünki yolcudan çok bir yükleme limanıydı burası. Penny, işaretlerin hiçbirine aldırmıyarak arabayı kapının önüne kadar çekti. Vazifelilerden biri derhal yaklaşarak Penny’e hitap etti:</span></p>
			<p class="normal normal-override-1" xml:lang='tr'><span class="no-style-override">— Arabanızı burada park edemezsiniz.</span></p>
			<p class="normal normal-override-2" xml:lang='tr'><span class="no-style-override">— Başkan Bonforte’nin arabasıdır. Lütfen liman müdürünü çağırır mısınız?</span></p>
			<p class="normal normal-override-2" xml:lang='tr'><span class="no-style-override">Arabaya yaklaşan adam beni tanımıştı, başıyla selâmlayarak kapıyı açtı ve özür dileyen bir sesle:</span></p>
			<p class="normal normal-override-2" xml:lang='tr'><span class="no-style-override">— Şefimiz kapıda hiçbir araba bırakılmaması için kati emir verdi, ama sizin arabanız herhalde kalabilir Başkan.</span></p>
			<p class="normal normal-override-2" xml:lang='tr'><span class="no-style-override">— Biz derhal hareket ediyoruz. Sonradan arabayı kenara çektirebilirsinİz. Beni gemiye götürecek araba hazır mı?</span></p>
			<p class="normal normal-override-2" xml:lang='tr'><span class="no-style-override">— Bir dakika bekleyin lütfen, diyerek uzaklaştı.</span></p>
			<p class="normal normal-override-2" xml:lang='tr'><span class="no-style-override">İstediğim olmuştu. Başkan Bonforte sekreteri ile birlikte limana gelmiş ve Mars’ı resmen terk etmişti.</span></p>
			<p class="normal normal-override-2" xml:lang='tr'><span class="no-style-override">Biraz önce telâşla yaklaşan memur, bu defa gülümsiyerek geldi.</span></p>
			<p class="normal normal-override-2" xml:lang='tr'><span class="no-style-override">— Arabanız hazır Başkan.</span></p>
			<p class="normal normal-override-2" xml:lang='tr'><span class="no-style-override">Ve gözünün ucuyla elimdeki asayı süzerek kulağıma fısıldadı:</span></p>
			<p class="normal normal-override-2" xml:lang='tr'><span class="no-style-override">— Ben de Ekspensionist’im bliiyormusunuz? Bugün mükemmel bir şey yaptınız.</span></p>
			<p class="normal normal-override-2" xml:lang='tr'><span class="no-style-override">Bu defa ben gülümsedim.</span></p>
			<p class="normal normal-override-2" xml:lang='tr'><span class="no-style-override">— İnşallah çok çocuğun vardır! Malûm ya, en kısa zamanda çoğunluğu meydana getirmemiz lâzım.</span></p>
			<p class="normal normal-override-2" xml:lang='tr'><span class="no-style-override">Kapıdan girip arabaya doğru ilerlerken bir ilgili daha yolumuzu kesti. Bu defaki pasaportlar içindi.</span></p>
			<p class="normal normal-override-2" xml:lang='tr'><span class="no-style-override">— Pasaportlarınız lütfen?</span></p>
			<p class="normal normal-override-2" xml:lang='tr'><span class="no-style-override">Ümit ederim ki kızardığımı belli etmedim. Penny’e dönerek:</span></p>
			<p class="normal normal-override-2" xml:lang='tr'><span class="no-style-override">— Pasaportlarımız sende mi Penny?</span></p>
			<p class="normal normal-override-2" xml:lang='tr'><span class="no-style-override">— Hayır Başkan! Bu işlerle Kaptan Broadbent meşgul oluyor.</span></p>
			<p class="normal normal-override-2" xml:lang='tr'><span class="no-style-override">Memur müdahale etti:</span></p>
			<p class="normal normal-override-2" xml:lang='tr'><span class="no-style-override">— Sizin için Önemli değil aslında ama bütün pasaportların seri numaralarını almam için talimat verildi. Özür dilerim.</span></p>
			<p class="normal normal-override-2" xml:lang='tr'><span class="no-style-override">— Kaptan’ı bulup bu mesele ile ilgilenmesini rica edin lütfen, Ayrıca kule ile de temas edin. Bonforte’nin gemisinin maalesef hemen hareket edemiyeceğini bildirin.</span></p>
			<p class="normal normal-override-2" xml:lang='tr'><span class="no-style-override">Bu defa sesim çok sert çıkmıştı. Penny de çok sinirlenmişti.</span></p>
			<p class="normal normal-override-2" xml:lang='tr'><span class="no-style-override">— Bu çok saçma Başkan. Daha önce hiç böyle bir kontrola maruz kalmamıştık.</span></p>
			<p class="normal normal-override-2" xml:lang='tr'><span class="no-style-override">— Kaptan’dan önce liman müdürünü bulun lütfen. Onunla görüşmek çok daha iyi olacak.</span></p>
			<p class="normal normal-override-2" xml:lang='tr'><span class="no-style-override">Memur bu defa telâşlanmıştı.</span></p>
			<p class="normal normal-override-2" xml:lang='tr'><span class="no-style-override">— Yok efendim! Sadece bir formalite bu biliyorsunuz.</span></p>
			<p class="normal normal-override-2" xml:lang='tr'><span class="no-style-override">— Öyleyse arayın da, bu formalite de biran evvel bitsin.</span></p>
			<p class="normal normal-override-2" xml:lang='tr'><span class="no-style-override">— Sizi geciktirmek istemem Başkan. Buyrun geçin.</span></p>
			<p class="normal normal-override-2" xml:lang='tr'><span class="no-style-override">Bu defa sesinin tonu telaşlı değil, korku doluydu.</span></p>
			<p class="normal normal-override-2" xml:lang='tr'><span class="no-style-override">Bu kadarcık bir oyalanma, bütün gazetecileri başımıza toplamaya kâfi gelmişti. Dizinin üstüne çöküp resim çekmeye çalışanlar... Ellerinde bir takım makinelerle yanımıza yaklaşmaya kalkanlar... Konuşmam için uzatılan mikrofonlar... Ve hep bir ağızdan sorulan sorular...</span></p>
			<p class="normal normal-override-2" xml:lang='tr'><span class="no-style-override">— Asanızı biraz yukarıya kaldırımısınız Başkan?</span></p>
			<p class="normal normal-override-2" xml:lang='tr'><span class="no-style-override">— Bir resim lütfen!</span></p>
			<p class="normal normal-override-2" xml:lang='tr'><span class="no-style-override">— Mr. Bonforte bu sene Büyük Meclise seçilmeyi düşünüyor musunuz?</span></p>
			<p class="normal normal-override-2" xml:lang='tr'><span class="no-style-override">— Büyük Meclisin bütün Marslılara açılmasını talep edeceğiniz doğru mu?</span></p>
			<p class="normal normal-override-2" xml:lang='tr'><span class="no-style-override">— Basın toplantısını niçin iptal ettiniz?</span></p>
			<p class="normal normal-override-2" xml:lang='tr'><span class="no-style-override">— Hükümetten güven oyu isteyeceğiniz doğru mu?</span></p>
			<p class="normal normal-override-2" xml:lang='tr'><span class="no-style-override">Ve daha niceleri...</span></p>
			<p class="normal normal-override-2" xml:lang='tr'><span class="no-style-override">Elimi kaldırdım ve hepsine birden hitap ederek:</span></p>
			<p class="normal normal-override-2" xml:lang='tr'><span class="no-style-override">— Başkan bugün çok yorgun çocuklar. Sorularınızı teker teker sorarsanız, ancak o zaman cevaplandırabilirim.</span></p>
			<p class="normal normal-override-2" xml:lang='tr'><span class="no-style-override">Bonforte’nin bundan önceki konuşmalarından bir derlmeydi bu.</span></p>
			<p class="normal normal-override-2" xml:lang='tr'><span class="no-style-override">— Hükümetin Büyük Meclisi Marslılara açmak gibi bir teşebbüsü yok. Bense Başkan değil, sadece eski başkanım. Fikirlerimin resmi değeri ne olabilir? Bütün bunları niçin Başkan Quinoga’ya sormuyorsunuz? Güven oyuna gelince... Kazanacağımızdan emin olmadıkça böyle bir şeye kalkışmıyacağımız gerçektir. Ne zaman kazanabiliriz? Bunu da şimdiden söyleyemem.</span></p>
			<p class="normal normal-override-2" xml:lang='tr'><span class="no-style-override">Bir tanesi sözümü kesti:</span></p>
			<p class="normal normal-override-2" xml:lang='tr'><span class="no-style-override">— Bunlar sorularımızın cevabı değil Başkan!</span></p>
			<p class="normal normal-override-2" xml:lang='tr'><span class="no-style-override">Gülerek devam ettim.</span></p>
			<p class="normal normal-override-2" xml:lang='tr'><span class="no-style-override">— Hepiniz bugün niçin burada olduğumu biliyorsunuz. Bu tören, onların bize verdikleri değerin en büyük ispatı idi.</span></p>
			<p class="normal normal-override-2" xml:lang='tr'><span class="no-style-override">Elimdeki asayı işaret işaret ederek,</span></p>
			<p class="normal normal-override-2" xml:lang='tr'><span class="no-style-override">— Bu asa size iki ırkın sevgi ve anlayış içinde yaşabileceğini gösterir en büyük delil olsun! Biz yıldızlara doğru yayılıyoruz. Birgün gelecek insanoğlu bütün bu yıldızlara yerleşmiş olacak. Canı gönülden istiyorum ben bunu. EKSPENSİONÎZM! GENİŞLEME bizim motomuz!... Ama bunu yapabilmek için, her gittiğimiz yere açık kalple, dürüstçe ve alçak gönülle gitmeliyiz. «Fırsat verirsek, Marslılar Dünya’yı talan eder» demişler. Saçma! Dünya zaten Marslıların yaşama şartlarına uygun bir yıldız değil. Öyleyse niye? Niye böyle dar kafalı davranıyoruz? Yıldızlar böylesine dar kafayla değil, o yıldızların dağıldığı uzay kadar geniş fikirlilikle elde edilir.</span></p>
			<p class="normal normal-override-2" xml:lang='tr'><span class="no-style-override">Açıkgözlerden bir tanesi araya girdi:</span></p>
			<p class="normal normal-override-2" xml:lang='tr'><span class="no-style-override">— Bunlar geçen Şubat ayında söyledikleriniz değil mi Başkan?</span></p>
			<p class="normal normal-override-2" xml:lang='tr'><span class="no-style-override">— Gelecek Şubat da dinleyeceksiniz. Martta da dinleyeceksiniz, Ocakta da. Hakikatler pek o kadar sık tekrarlanmaz biliyorsunuz!...</span></p>
			<p class="normal normal-override-2" xml:lang='tr'><span class="no-style-override">Penny’e yürümesini işaret ederek, Arabaya doğru ilerledim.</span></p>
			<p class="normal normal-override-2" xml:lang='tr'><span class="no-style-override">— Geç kalıyorum beyler. Şimdilik hoşçakalın!</span></p>
			<p class="normal normal-override-2" xml:lang='tr'><span class="no-style-override">Büyük isabettir ki araba otomatikti. Bir de şoförün yanında oynamaya tahammülüm kalmamıştı. Kendimi koltuğa zor attım. Penny de rahatlamışa benziyordu.</span></p>
			<p class="normal normal-override-2" xml:lang='tr'><span class="no-style-override">— Büyük başarıydı, diye söze başladı.</span></p>
			<p class="normal normal-override-2" xml:lang='tr'><span class="no-style-override">— İnşallah.</span></p>
			<p class="normal normal-override-2" xml:lang='tr'><span class="no-style-override">— Harikaydınız. Bu defa bir başkalık vardı Nasıl söyliyeyim? «O» gibiydiniz.</span></p>
			<p class="normal normal-override-2" xml:lang='tr'><span class="no-style-override">— Aralarında ismen hitap etmem gereken kimse varmıydı Penny?</span></p>
			<p class="normal normal-override-2" xml:lang='tr'><span class="no-style-override">— Belki bir iki tane ama mühim değil. Arada kaynadı hepsi.</span></p>
			<p class="normal normal-override-2" xml:lang='tr'><span class="no-style-override">Birden aklıma pasaportlar geldi.</span></p>
			<p class="normal normal-override-2" xml:lang='tr'><span class="no-style-override">— Penny, pasaportlar neden sende değil?</span></p>
			<p class="normal normal-override-2" xml:lang='tr'><span class="no-style-override">— Benim ki yanımda Başkan, ama söyliyemedim. Çünki sizinki yoktu. Pasaportu kendindeydi, kaçırıldığında. Yeni bir tane tanzim ettirmeye de cesaret edemedik.</span></p>
			<p class="normal normal-override-2" xml:lang='tr'><span class="no-style-override">O anda çok korktum. Dak’a haber verelim derken, pasaportların sahiden onda olduğunu zannediyordum.</span></p>
			<p class="normal normal-override-1" xml:lang='tr'><span class="no-style-override">Araba bizi gemiye bıraktı. Dak veya Rog’dan haber gelinceye kadar Başkan’dım ben. Doğruca kabinime girip yattım. Çok geçmeden uykuya dalmışım..</span></p>
			<p class="normal normal-override-2" xml:lang='tr'><span class="no-style-override">Kâbuslarla dolu bir uykuydu bu. Üstüme saldıran insanlar... Asalarıyla üzerime yürüyen Marslılar... Dak’ın bariton sesi bu kâbuslara son verdi. Bir takım talimatlar veriyordu. Gemiye nerede iltihak ettiklerini bilmiyorum, öylesine derin bir uykuya dalmışım ki. Biraz sonra kapı çalındı ve Dak içeriye girdi.</span></p>
			<p class="normal normal-override-2" xml:lang='tr'><span class="no-style-override">— Nasılsınız Başkan?</span></p>
			<p class="normal normal-override-2" xml:lang='tr'><span class="no-style-override">— Merhaba Dak. Tekrar görüştüğümüze sevindim.</span></p>
			<p class="normal normal-override-2" xml:lang='tr'><span class="no-style-override">— Ben de en az sizin kadar Başkan. Şurada yatabilir miyim?</span></p>
			<p class="normal normal-override-2" xml:lang='tr'><span class="no-style-override">— Rahatına bak...</span></p>
			<p class="normal normal-override-2" xml:lang='tr'><span class="no-style-override">Birden aklıma Bonforte geldi.</span></p>
			<p class="normal normal-override-2" xml:lang='tr'><span class="no-style-override">— Dak, onu da getirdiniz mi?</span></p>
			<p class="normal normal-override-2" xml:lang='tr'><span class="no-style-override">— Evet. Hem de bir büyük paket gibi. İhracat vergisi bile ödedik.</span></p>
			<p class="normal normal-override-2" xml:lang='tr'><span class="no-style-override">— Nasıl şimdi?</span></p>
			<p class="normal normal-override-2" xml:lang='tr'><span class="no-style-override">— Dr. Capek iyileşeceğini söylüyor, ama çok uzun zamana ihtiyaç var.</span></p>
			<p class="normal normal-override-1" xml:lang='tr'><span class="no-style-override">— Çok mu dövmüşler</span></p>
			<p class="normal normal-override-1" xml:lang='tr'><span class="no-style-override">— Dövmek mi? Keşke! Kırılan kemikler o kadar mühim</span></p>
			<p class="normal normal-override-1" xml:lang='tr'><span class="no-style-override">değil. Kafası mühim.</span></p>
			<p class="normal normal-override-2" xml:lang='tr'><span class="no-style-override">— Yoksa başından mı yaralı?</span></p>
			<p class="normal normal-override-2" xml:lang='tr'><span class="no-style-override">— Maalesef. Bir nevi beyin uyuşması!</span></p>
			<p class="normal normal-override-2" xml:lang='tr'><span class="no-style-override">— Beynini mi yıkamışlar?</span></p>
			<p class="normal normal-override-2" xml:lang='tr'><span class="no-style-override">— Onun gibi birşey.</span></p>
			<p class="normal normal-override-2" xml:lang='tr'><span class="no-style-override">— Sebep?</span></p>
			<p class="normal normal-override-2" xml:lang='tr'><span class="no-style-override">— İşkence ile elde edecekleri hiçbir politik sırrı yoktu onun. Son derece açık seçik bir insandı. Kaçırdıklarına değmesi için birşey yapmaları gerekti. Törenden alıkoymaktı gayeleri, bu olmadı.</span></p>
			<p class="normal normal-override-2" xml:lang='tr'><span class="no-style-override">— Tamam da, beyin yıkamakta ki gayeleri ne?</span></p>
			<p class="normal normal-override-2" xml:lang='tr'><span class="no-style-override">— Birinci sebep kaçmasını önlemek olabilir. Beynini uyuşturarak zararsız hale getirmişler. Dozunu fazla kaçırarak da, bundan sonra göstereceği faaliyetlere mani olmak istemiş olabilirler. Her neyse! Şimdilik pek birşey elde edemediler.</span></p>
			<p class="normal normal-override-2" xml:lang='tr'><span class="no-style-override">— İyileşecek mi Dak?</span></p>
			<p class="normal normal-override-2" xml:lang='tr'><span class="no-style-override">— Dr. bütün beyin dokularının zedelenmediğini söylüyor. Sadece uyuşturulmuş. Kan dolaşımı ile bu dokular zamanla eski halini alacakmış.</span></p>
			<p class="normal normal-override-2" xml:lang='tr'><span class="no-style-override">Dak bana anlamadığım bir sürü tıbbi terimlerle, beyin uyuşturması ve beyin yıkanması ile ilgili bilgiler verdi. Ansiklopedileri açsam, ancak bu kadarını öğrenebilirdim. Gene de tam manası ile anladığımı iddia edemem. Ama bu canavarlıktan ve bunları yapanlardan nefret edecek kadarını öğrenmiştim.</span></p>
			<p class="normal normal-override-2" xml:lang='tr'><span class="no-style-override">Dak dışarı çıkmak üzere ayağa kalktı.</span></p>
			<p class="normal normal-override-2" xml:lang='tr'><span class="no-style-override">— Evet Başkan. Artık gidebilirim değil mi?</span></p>
			<p class="normal normal-override-2" xml:lang='tr'><span class="no-style-override">— Başkan mı? Hâlâ Başkan mıyım?</span></p>
			<p class="normal normal-override-2" xml:lang='tr'><span class="no-style-override">— Ben de seninle bu meseleyi konuşacaktım. Bu meseleyi sen, ben, Bill Rog ve Penny biliyor. Bir de Langston var ki onunla henüz tanışmadın. Kaçıranlar kaç kişilik bir gruptur bilemiyorum ama bu meseleden kimseye bahsedemiyeceklerdir. Esas gayelerine ulaşamadılar çünkü. Bundan sonra Başkan’ın kayıp olduğunu, törene bir başkasının iştirak ettiğini söylemeye cesaret edemeyeceklerdir. Bu saydıklarımın dışında bir de Jimmy Washington ve kızı var. Kati olarak bilmemelerine rağmen şüpheleniyorlar. Senden ricam, gemi Dünya’ya ininceye kadar bu rolü oynamandır.</span></p>
			<p class="normal normal-override-2" xml:lang='tr'><span class="no-style-override">— Benim için fark etmez artık Dak. Ayrıca bunun için para da istemiyorum. Bunu beyin yıkamaktan nefret ettiğim için yapıyorum.</span></p>
			<p class="normal normal-override-2" xml:lang='tr'><span class="no-style-override">— Tam bana göre adamsın Lorry. Hiç merak etme sen. Para meselesi hakkıyla halledilecektir.</span></p>
			<p class="normal normal-override-2" xml:lang='tr'><span class="no-style-override">Birden tavrı değişti.</span></p>
			<p class="normal normal-override-2" xml:lang='tr'><span class="no-style-override">— Bir isteğiniz var mı Başkan?</span></p>
			<p class="normal normal-override-2" xml:lang='tr'><span class="no-style-override">— Sağ ol Dak.</span></p>
			<p class="normal normal-override-2" xml:lang='tr'><span class="no-style-override">— İyi geceler, sabaha görüşürüz.</span></p>
		</div>
	</div>
</body>
</html>
