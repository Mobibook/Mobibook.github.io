<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>arap.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_24">Kemalizm’den Cemaatçiliğe<br class="chapter" />
  2011</h2>

  <p class="solbaslik"><img alt="" class="image" src="../Images/14325.jpg" /> Kurtuluş Savaşı</p>

  <p class="normal">Bilindiği gibi Mustafa Kemal Paşa’nın Samsun’a çıkışından TBMM’nin açılışına kadar geçen süredeki çabaları sonucunda münferit halk direnişleri örgütlenmiş ve Kurtuluş Savaşımızın alt<span>yapısı bir anlamda Yunanlıların İzmir’e ayak basmasına (15 Mayıs 1919) koşut olarak şekillenmiştir. Tam bu sırada 23 Nisan 1920 günü TBMM’nin açılmasını bir anlamda tüm ulusun katılımıyla Kurtuluş Savaşı’nın yönetilmesi için bir üst iradenin oluşturulması olarak nitelendirebiliriz.</span></p>

  <p class="normal"><span>Kurtuluş Savaşımız beş muharebeden oluşmaktadır. Birinci ve İkinci İnönü Muharebeleri</span><span>, Eskişehir ve Kütahya muharebeleri, Sakarya Muharebesi ve 30 Ağustos 1922 Başkomutan Meydan Muharebesi. Bu beş muharebeden ilk ikisi “keşif taarruzu” mahiyetinde olup Türk Ordusu’nun başarısıyla sonuçlanmıştır. Kütahya, Eskişehir muharebeleri ise, her ne kadar resmi tarihçiler tarafından es geçilse de Türk Ordusu bu muharebede büyük bir yenilgiye uğradığı tarihi bir gerçektir. Bu gerçeği objektif tarihçilerden öğrenebilirsiniz. Bu konudaki gerçeği bu muharebeye katılan Teğmen Celal’den</span><sup class="calibre4">(1)</sup> <span>öğrendim.</span></p>

  <p class="normal"><span>Yenilgi sonrası Mustafa Kemal Paşa,</span> <span>TBMM’den “olağanüstü yetkiler” aldı. Komutayı doğrudan ele alıp stratejik dehasının sonucu orduyu toparlamak için yüzlerce kilometre geriye çekip bu alanı düşmana terk etti. Bugün Polatlı, Basrikale köyünde bulunan komuta merkezinden Sak</span>arya Savaşı’nı yönetti. Savaşta başta subaylar olmak üzere, büyük kayıplar verilmesine karşın, zafer kazanıldı. Eskişehir, Kütahya, Afyon hattına kadar düşmana terk edilen topraklar geri alındı. Yunanlılar bu hatta mevzilenip, savunmaya geçti ve mevzilerini olağanüstü güçlendirdi.</p>

  <p class="normal">O zamanın savaş kurallarına göre, taarruz yapabilmek için bire karşı üç kuvvete gereksinim vardı. Oysaki kuvvetlerimiz Yunanlılara eşitti. Mustafa Kemal Paşa’nın dehası bu tarihi olayda da kendini gösterdi. Eskişehir ile Afyon arasındaki yaklaşık 90.000 kişilik Yunan Ordusu’nun karşısına 10.000 kişilik bir güç bırakıp 90.000 kişilik gücümüzü Afyon güneyine, Yunan Ordusu’nun 10.000 kişilik mevziinin karşısına kaydırması stratejik açıdan çok büyük risk ol<span>uşturuyordu. Böyle bir riski ancak Mustafa Kemal Paşa alabilirdi. Bu sayede savaş prensiplerinin en önemli kuralı olan “sıklet merkezi” prensibiyle bire karşı dokuz güç toplandı. Bu durumda Yunanlıların karşısında çok büyük bir üstünlük sağlanmış oldu. Bu sayede Yunan cephesi çökertildi, 30 Ağustos 1922’de, Başkomutan Meydan Muharebesi sonucu, düşman kuvvetleri imha edildi. Kalanlar ise bozguna uğramış olmanın şaşkınlığı içinde kaçıyorlardı. 30 Ağustos zaferinden sonra 9 Eylül 1922 günü Bizans İmparatorluğu’nu diriltmek hayaliyle emperyalist güçlerin maşalığını yapan Yunan Ordusu İzmir’de denize döküldü.</span><span class="idebold">(2)</span> <span>Cumhuriyet ilan edildi (29 Ekim 1923).</span></p>

  <p class="solbaslik"><img alt="14307.jpg" class="image" src="../Images/14307.jpg" /> CHP ve Darbeler</p>

  <p class="normal"><span>Kurtuluş Savaşı bitmiş, sıra “ulus devlet”in inşasına gelmişti. Bu amaçla, “kuvvetler birliği” ilkesine dayanan 1921 Anayasası değiştirilmiş, 1924 Anayasası yapılmıştı. Kuşkusuz, Cumhuriyet kazanımlarını ve ulus devleti korumak için, devrimci bir partiye gereksinim vardı. Bu amaçla Cumhuriyet Halk Fırkası</span> <span class="idebold">(</span><span>Partisi</span><span class="idebold">)</span> <span>[CHP] kuruldu ve ilkeleri açıklandı:</span></p>

  <p class="normal">— Devrimcilik</p>

  <p class="normal">— Cumhuriyetçilik</p>

  <p class="normal">— Devletçilik</p>

  <p class="normal">— Halkçılık</p>

  <p class="normal">— Milliyetçilik</p>

  <p class="normal">— Laiklik</p>

  <p class="normal"><span>1950’den günümüze kadarki emperyal güdümlü karşıdevrimci iktidarlar ilk dört ilkeyi ortadan kaldırmayı becerdiler. Şimdilerde Silivri’de “m</span><span>illiyetçilik” ve “laiklik” ilkelerinin tabutuna çivi çakılıyor. CHP kanımca “Atatürk ilkeleri”ne sahip çıktıkça yücelir.</span></p>

  <p class="normal"><span>Osmanlı “kılıç artığı (bakiyet üs-süyuf) karşıdevrimci güçler, o günden bu yana ulus devlete, Kemalizm’e, Atatürk’ün ilkelerine ve tüm bunları korumak görevi yüklenen Silahlı Kuvvetlerimize karşı olmuşlardır. Bu nedenle, Atatürk, “İdare-i maslahatçılar asla devrimci olamazlar” özlü sözüyle ulus devletimizin korunmasını partisine, Silahlı Kuvvetlere ve devrimcilere emanet etti. “10’uncu Yıl Nutku”nda da (29 Ekim 1933) Cumhuriyet’i gençliğe emanet etti... Cumhuriyeti “korumak ve kollamak” görevini İç Hizmet Kanunu’nun 35’inci maddesi uyarınca, halkına karşı CIA ve AID güdümlü Askeri Darbeler gerçekleştiren cuntalar,</span> <span>ABD emperyalizminin ve halkına zulüm edip karşıdevrimci çevrelerin değirmenine su taşımıştır.</span></p>

  <p class="normal">Şimdi o çevreler Silahlı Kuvvetler üzerinde operasyon düzenleyecek kadar güç kazandılar. Ne yapılmalıdır? 12 Eylül 1980 cunta lideri Kenan Evren’e sahip çıkmak yerine, 12’li darbeleri redd-i miras edip Atatürk ve Kemalizm ve ulus devlete sahip çıkılmalıdır. Ülkemizde gelmiş geçmiş iktidarlar tüm özlem ve vaatlerine karşın cuntacılardan hesap soramıyorlar. Bu tavrın kuşkusuz dış ve iç nedenleri var.</p>

  <p class="normal">Küreselleşme dayatmasıyla gücünün arttığı bir dönemde kendisine hizmet eden cuntacılardan hesap sorulması işine ABD emperyalizminin gelmeyebilir. Gerçi bu konudaki çifte standarda örnekler verilebilir. Ancak emperyalistler için önemli olan küresel çıkarlarıdır. İç nedenlere gelince 12’li darbeler “Karşıdevrimci” güçleri iktidara taşımıştır. Onun için Kenan Evren, Gül Çankayası’nda ağırlanmıştır. O nedenle de seçim vaatlerine karşın darbeciler yargılanamıyor ve halkımızı oyalıyorlar...</p>

  <p class="normal"><span>Yunanistan, Arjantin, Şili vb. gibi ülkeler darbecilerini yargılayıp hapse koydular. Bu ülkeler içinde Arjantin Genelkurmay Başkanı Gen. Balza’nın örnek bir yaklaşımı var. Balza göreve başladığında verdiği demeçte mealen,</span> <span class="ideitalik">“Arjantin Silahlı Kuvvetleri cunta döneminde yapılanlardan (cinayet, kayıp ve işkence) kurumsal olarak sorumludur. Ancak Silahlı Kuvvetler dönemimizde bundan sonra bu gibi olayların yaşanmamasının teminatını verebilir”</span> <span>demiştir.</span></p>

  <p class="normal"><span>Silahlı Kuvvetlerimizin Gen. Balza’dan alacağı çok dersler olduğunu düşünüyorum. Darbe dönemlerinde her türlü baskı ve zulme muhatap olmuş milyonları “geçmişten hesap sorma” sloganıyla yanına alan iktidar, dış destekle Silahlı Kuvvetler üzerinde operasyonlar düzenleyecek kadar güç kazandı. İktidara, angaje ve işbirlikçi medya mensupları her geçen gün “p</span><span>sikolojik savaş”</span> yöntemleriyle Silahlı Kuvvetler’i yıpratmaya devam ediyorlar. Hatta Silahlı Kuvvetler ve jandarmanın kaldırılması özlemi içinde bulunan küreselleşmeci ve cemaatçi çevrelerin sözcülüğünü yapıyorlar.</p>

  <p class="normal">Yayınlanan Wikileaks belgelerine kuşkuyla yaklaşmış olmama karşın, CIA’nın tüm ayrıntılarıyla başta generaller olmak üzere ayrıntılı “biyografik istihbarat” yapmış olduğu görülüyor. ABD kendine uygun gördüğü bir zamanda bazı güçleri kullanıp ABD emperyalizminin işine gelmeyen Silahlı Kuvvetler mensuplarını bertaraf etmek için çaba sarf ettiği açıkça görülüyor. Böyle giderse bu sürecin artarak devam edecek davalar doyum noktasına gelip tıkandığında emperyalist öneriler doğrultusunda “genel af”la kapatılacağını düşünüyorum. Tıpkı “Bomba Davası”nda olduğu gibi... Kanımca Emperyalist odakların önereceği bu formül Silahlı Kuvvetler açısından onurlu bir çözüm olmayacaktır. Sonuçlanmamış bir davada sanıkların salı verilmesi onları kuşkudan arındırmaz. Tam tersine karşıdevrimcilerin sürekli çiğnemeleri için ağızlarına sakız verir...</p>

  <p class="solbaslik"><img alt="14313.jpg" class="image" src="../Images/14313.jpg" /> Truman Doktrini ve İsmet İnönü</p>

  <p class="normal">İkinci Dünya Savaşı’na girmemiş olmamıza karşın ülkemiz yorgun, halsiz, bitkin bir durumdayken ABD, Truman Doktriniyle Türkiye ve Yunanistan’a “Komünizme karşı olmak” görevi verdi. Bu amaçla “Marshall Yardımı”nı başlattı (1947). İsmet İnönü cumhurbaşkanıydı ve ilk ikili antlaşma imzalayıp Atatürk Devrimlerine ilk kazma vuruldu. Daha sonra gelen iktidarlar, ABD yanlısı muhafazakârlık, özelleştirme liberalleşme söylemleriyle ülkeyi ABD emperyalizminin bağımlılık batağına soktular. Menderes-Demirel-Ecevit-12’li askeri darbeler-Özal-Çiller-Erdoğan çizgisi dışa bağımlı emperyalizme uyumlu politika üreterek ülkemizi bugünkü duruma getirdi.</p>

  <p class="normal">Bu amaçla Atatürk’ün tüm kazanımları ve ilkelerinin ortadan kaldırılması gerekiyordu. Çünkü özellikle 1990 yılından bu yana kendisini daha da açıkça belli eden küresel öneriler bunları dayatıyordu. İlkesiz bir Atatürkçülüğün Türkiye’yi getirdiği nokta budur.</p>

  <p class="solbaslik"><img alt="14318.jpg" class="image" src="../Images/14318.jpg" /> Ecevit Bilderberg Örgütüne Üye Oluyor</p>

  <p class="normal">Bu çizgide İsmet İnönü’den sonra en büyük günahın Bülent Ecevit’e ait olduğunu düşünüyorum. Çünkü “halkımızın umudunu” bağladığı bir dönemde (1975), ABD, Derin Devletinin Avrupa ayağını oluşturan Bilderberg örgütüne Henry Kissinger, Süleyman Demirel, Bülent Ecevit, İhsan Doğramacı, Halil Tunç, Jack Kamhi vb. gibi seçkinler üye oluyordu. Daha sonraki evrede “devrimci Ecevit”in Rockefeller Bursuyla ABD’ye gittiğini öğrendiğimde şaşkınlığım daha da arttı.<sup class="calibre4">(3)</sup></p>

  <p class="normal">Bir kitabımda Demirel ile Ecevit’in 1954 yılından beri örtüşen çizgilerini açıklamak gereğini duydum.<sup class="calibre4">(4)</sup> Oysaki Selimiye Askeri Ceza ve Tutukevi’nde yattığım bir dönemde Başbakan Bülent Ecevit’e Kontrgerillaya ilişkin 384 kelimelik bir telgraf gönderdim.<sup class="calibre4">(5)</sup></p>

  <p class="normal">Daha sonra 1975 yılında, Bomba Davası’nda yaptığım savunmayla Sıkıyönetim Askeri Mahkemesi’ne verdiğim şemada, daha o günlerde küreselleşmenin ayak seslerini duymaya başladım: “Türkiye düzenini kendi çıkarları doğrultusunda değiştirmek isteyen iç ve dış güçler ittifakından” söz ettim.</p>

  <p class="normal">Şemada, 12 Mart dönemi sonunda ne gibi sonuç alınacağını açıklıyorum ve ileride bir dönem geleceğini (1980), “27 Mayıs’ın tasfiye edileceğini”, “CHP’nin kapatılacağını”, “Türk Silahlı Kuvvetlerinde Atatürkçülerin tasfiye edileceğini” açıklıyorum. Sonuçta “faşist bir düzen” geleceğini öngörüyorum. O günlerde Cumhuriyet Halk Partisi (CHP) iktidarda olup çok partili dönemde çıtası en yüksek bir durumda bulunuyordu. CHP’nin kapatılacağı ön görüme gülüp geçiyorlardı...</p>

  <p class="normal">1976 yıllında CHP Milletvekili Süleyman Genç’in evine bomba atılmış, bu nedenle de CHP, TBMM’ye “Kontrgerilla” konusunda araştırma önergesi vermişti. Önergenin içi boş olduğunu görünce, bu konudaki tüm belgelerimi toplayıp Başbakan Bülent Ecevit’i bilgilendirmek için Ankara’ya gittim. Kendisi ertesi gün Libya’ya gittiği için görüşmemiz gerçekleşemedi. Ama önerisi üzerine CHP Genel Merkezi’nde Deniz Baykal’la saatlerce görüştüm, bilgilerimi aktardım. İçi boş olan önergenin bilgi ve belgelerimle doldurulup TBMM’deki “Kontrgerilla önergesi”ne katkıda bulunmaya çalıştım. Deniz Baykal bu konuda benden rapor istedi. Hazırladığım raporun birer kopyasını 1 Mayıs 1976 günü, Baykal’a, İçişleri Bakanı Hasan Fehmi Güneş’e, İlhan Selçuk’a, Uğur Mumcu’ya verdim.<sup class="calibre4">(6)</sup> O günkü Cumhuriyet Halk Partisi’nde Kontrgerilla örgütünü aşma iradesi bulunsaydı, 1980 darbesi yaşanmayacaktı diye düşünüyorum.</p>

  <p class="solbaslik"><img alt="14325.jpg" class="image" src="../Images/14325.jpg" /> Said-i Nursi Üzerine</p>

  <p class="normal">Başlangıçta Nurs adlı bir köyde doğduğu için Said-i Kürdi diye tanımlanan bu kişi köyünün adıyla anılmaya başlandı. Said-i Nursi diye. ABD’ye yakın duran bir dini yorum getirmesi kurucusu olduğu “Nur tarikatı”na dış destek sağladı. Bu nedenle de ABD güdümlü “küçük Amerikacı” sözde muhafazakâr işbirlikçi iktidarlar “Nur tarikatı” yandaşlarının oyunu kazanmak için Said-i Nursi’nin elini öpmekte, yandaşlarını desteklemekte yarışa girdiler. Tarikat geliştikçe gelişti. Bu arada şeyhlerini daha da yüceltmek için Said-i Nursi’nin adının Kuran’ın “Nur Suresi”nden geldiği efsaneleri türetildi.</p>

  <p class="normal">İnsanlar fani olduğu için, ABD istihbaratı Nursi’nin tilmizini aradı ve 1969 yılı sularında İzmir Konak’taki bir vaizi devşirdi. Sadakatini denedi, denetimindeki Medya’yla parlattı. Onu, ABD’ye hayran bir İslami akımın “ılımlı İslam”ın lideri yaptı... Bu anlayışın dünyaya yayılması ABD emperyalizminin uzun erimli çıkarlarıyla örtüşüyordu... Bu nedenle ABD, “kültür emperyalizmi” adına kesesinin ağzını açtı.</p>

  <p class="normal">Bu oluşuma koşut iktidar ve yetkilileri, iktidarı yaşatan güçler ABD ve İngiltere’de F. tipi bir yapı oluşturdu. Büyük bir dış destekle palazlanan F. tipi sermaye “İslami değerleri” öne çıkarıp özellikle 1990 yılından sonra İslam’ı düşman gören Hıristiyan ülkelerin çıkarlarına hizmet etme gafletine düştü. İktidarı ve devleti ele geçiren bu oluşum Mustafa Kemal’in kurduğu “ulus devlet”i ve “Atatürk’ün ilkeleri”ni ortadan kaldırmak için F. tipi yapıları kullanıp Atatürkçü düşünceyi mahkûm edip “Osmanlı Modeli”ni getirmek istiyorlar.<sup class="calibre4">(7-8)</sup></p>

  <p class="normal">M<span>enderes’ten Erdoğan’a kadar süregelen iktidarlar politikalarını CHP düşmanlığını sürdürmekte ısrarlı gözüküyorlar. Bu konudaki görüşlerimi bir kitabımda açıkladım.</span><sup class="calibre4">(9)</sup> <span>Günümüzde farklı bir yoruma gerek duymadığım için o bölümü olduğu gibi aktarıyorum:</span></p>

  <p class="solbaslik"><img alt="14330.jpg" class="image" src="../Images/14330.jpg" /> Said-i Nursi - Demokrat Parti ve Cumhuriyet Halk Partisi</p>

  <p class="normal">CHP neden hedef seçilmişti? Çünkü Said-i Kürdi,<sup class="calibre4">(10)</sup> Türkiye Cumhuriyeti’nin temel ilkeleri yanında laikliğin de baş düşmanı olduğu için, Atatürk’ü hedef seçmiş ve “Şualar ve Sözler” adlı lahikasında “Barla Mektupları”nda Atatürk’e olan kinini kusmuştur. Bir kesimde süregelen “laik düzen” ve “Atatürk düşmanlığı”na sözü edilen risaleler kaynak olmaya devam etmektedir.</p>

  <p class="normal">Bilindiği gibi, Mustafa Kemal, Kurtuluş Savaşı dönemi koşullarında “Panislamist” ve “Pantürkist” görüşleri de yadsımıştır. Oysa, Said-i Kürdi yaşamı boyunca “ittihad-ı İslam” görüşünü benimsemiş ve bu görüşlerini özellikle Mektubat adlı risalesine yansıtmıştır.</p>

  <p class="normal">1950’li yıllarda Demokrat Parti (DP) iktidara gelince, Said-i Kürdi, Adnan Menderes ise Celal Bayar’ın destek ve iltifatlarına <span>mazhar olmuş, onlara mektuplar yazmış, CHP’ye ve Atatürk’e karşı görüşlerini yayma olanağı bulmuştur.</span></p>

  <p class="normal"><span>Said-i Nursi 1952 yılında Başbakan</span> <span>Adnan Menderes’e gönderdiği mektuptaki</span><sup class="calibre4">(11)</sup> <span>“Adnan Menderes gibi bir İslâm kahramanı ile sohbet etmek isterdim.” şeklinde yazdıktan sonra görüşlerini, “Gayet kısa birkaç esası İslamiyet’in bir kahramanı olan Adnan Menderes gibi dindarlara beyan ediyorum” diye belirtmiş ve “Cenab-ı Hak sizleri İslâmiyet lehindeki hizmetlerinizde muvaffak ve mezkûr tehlikelerden muhafaza eylesin diye ben ve Nurcu kardeşlerimiz, yapacağınız hizmete ve mezkûr hakikati kabul etmenize mukabil dua etmeye karar vereceğiz.’’ sözleriyle DP iktidarına açık destek vermiştir.</span></p>

  <p class="normal"><span>Demokrat Partili bir grup Nur talebesi Adnan Menderes’e yazdığı bir mektupta şunları beyan etmiştir:</span><sup class="calibre4">(12)</sup></p>

  <p class="normal">“Bediüzzaman Hazretleri, şimdi Kuran, İslamiyet ve vatan hesabına bütün kuvvetiyle ve talebeleriyle, dersleriyle Demokrat Partinin iktidarda kalmasını muhafazaya çalıştığına biz Demokrat Parti mensupları ve Nur talebeleri kâfi kanaatimiz gelmiştir</p>

  <p class="normal"><span class="ideitalik">Üstadımızdan, ne için Demokrat Partiyi (DP) muhafazaya çalıştığını sorduk, cevaben:</span> <span>‘Çünkü Halk Partisi iktidara gelecek olursa, komünist kuvveti aynı parti bu vatana hâkim olacaktır... İşte bunun için hayat-ı içtimaiye ve vatanımıza dehşetli bir tehlike teşkil eden bu partinin iktidara gelmemesi için Demo</span>krat Parti’yi, Kuran, vatan ve İslamiyet namına muhafazaya çalışıyorum’ dedi.”</p>

  <p class="normal">Ve de Said-i Nursi Beyanat ve Tenvirler adlı risalesinde, “Amerika gibi din lehindeki ciddi çalışan muazzam bir devleti kendine hakiki dost yapmak, iman ve İslamiyet’le olabilir,” diye ABD emperyalizmine biat ettiğini kabulleniyordu... Nurcuların ABD dostluğunun kökenine ışık tutan bu anlayışın altını çizmek istiyor ve günümüzdeki ABD destekli “ılımlı İslam İdeolojisi” girişimlerinin kökeninde bu anlayışın yattığını vurgulamak istiyorum.</p>

  <p class="normal">Said-i Nursi Hıristiyanlığın “ittihadı İslam”a yandaş olma gerekliliğini yorumunu yapıyor ABD’ye ve Avrupa’yı “ittihad-ı İslam”a çağırıyor. Nitekim Said-i Nursi, “Emirdağ” lahikasında, “Eskiden Hıristiyan devletler bu ittihad-ı İslam’a taraftar değildiler. Fakat şimdi komünistlik ve anarşistlik çıktığı için hem Amerika, hem Avrupa devletleri Kuran’a ve ittihad-ı İslam’a taraftar olmaya mecburdurlar” diye tarikatını emperyalist ülkelere yöneltmektedir.</p>

  <p class="normal">“Emirdağ” lahikasında, Said-i Nursi’nin, Cumhurbaşkanı Celal Bayar ve Bakanlar Kuruluna yazdığı bir mektupta şu görüşler yer almaktadır:</p>

  <p class="normal">“Evet biz dini siyasete alet değil, belki vatan ve milletin dehşetli zararına siyaseti mutaasıbane dinsizliğe alet edenlere karşı bizim siyasete bakmamıza mecburiyet-i katiye olduğu zam<span>an, vazifemiz siyaseti dine alet ve dost yapmaktır...”</span></p>

  <p class="normal">Özetle:</p>

  <p class="normal">— Said-i Nursi, kesinlikle görüldüğü gibi Demokrat Parti yanında “dini siyasete alet etmeyi”, savunageldiği fikirlere uygun görmektedir.</p>

  <p class="normal">— Said-i Nursi, ABD yanlısı bir politikayı İslam’ın çıkarına uygun görmektedir.</p>

  <p class="normal">— Said-i Nursi, Atatürk’e, CHP’ye ve masonluğa düşmandır.</p>

  <p class="normal2"><span><img alt="14341.jpg" class="image" src="../Images/14341.jpg" /></span>Nur Tarikatı, Demokrat Parti ve Cumhuriyet Halk Partisi’nin Kapatılması</p>

  <p class="normal"><span>Bu anlayışın temsil ettiği tarikat potansiyelinden gerek Demokrat Parti’nin</span> <span>gerekse ABD ve Avrupa’nın yararlanmak istemesinden daha doğal bir davranış olabilir mi? Bu nedenle Demokrat Parti liderleri, Said-i Nursi’nin elini öptüler. Ve kutsal dinimizi ABD ve Avrupa emperyalizminin “anti-komünist politikası” için araç olarak kullandılar...</span></p>

  <p class="normal"><span>Başta Nur tarikatı olmak üzere, diğer tarikatların desteğiyle iktidarını sürdüren Demokrat Parti</span> <span>iktidarı</span> güç yitirdikçe, bir yandan tarikatlara verdiği ödünleri artırırken diğer yandan, Cumhuriyet Halk Partisi’ne karşı tutumunu sertleştirmeye yönelmiştir. Bu tavrı örneklemek gerekirse:</p>

  <p class="normal">— Ethem Menderes’in<sup class="calibre4">(13)</sup> anı defteri (14 Kasım 1957):</p>

  <p class="normal">“Bayar şunları söyledi: İcap ederse İsmet Paşa’yı sehpaya götürmekte hiç tereddüt etmem. Ne korkunç ihtiras.”<sup class="calibre4">(14)</sup></p>

  <p class="normal">— Abdullah Aker’in<sup class="calibre4">(15)</sup> ifadesinde Fatin Rüştü Zorlu’nun<sup class="calibre4">(16)</sup> şu sözleri yer alıyordu:</p>

  <p class="normal">“Tek çare vardır. Halk Partisi’ni kapatmak ve bütün milletvekillerini tutuklamak.”</p>

  <p class="normal">Başbakan Adnan Menderes’in konuşması:<sup class="calibre4">(17)</sup></p>

  <p class="normal">“İşe el koyup, ahlaksızlar, namussuzlar, sizi kapattık diye TBMM kararıyla CHP’yi kapatmak lazımdır. Bunların hakkından ancak Meclis gelir...”</p>

  <p class="normal">Başbakan Adnan Menderes daha sonra yaptığı bir konuşmada:</p>

  <p class="normal"><span class="ideitalik">“Emir verdik. Derhal gidin dedik. Üniversiteye girmek değil, temelinin altına gireceğiz. Belki bu akşam, belki yarın akşam bir ‘özel mahkeme’</span> <span class="ideitalik">kuracağız. Tek başına silahları alıp kahır</span> (ezme, yok etme) <span class="ideitalik">ve tebdil</span> (değiştirme) <span class="ideitalik">edeceğiz</span>.”<sup class="calibre4">(18)</sup></p>

  <p class="solbaslik"><img alt="20705.jpg" class="image" src="../Images/20705.jpg" /> Demokrat Parti’nin Diktaya Gitmesi 27 Mayıs’a Davetiye Çıkartıyor</p>

  <p class="normal">Demokrat Parti’nin demokrasiyle uzaktan yakından ilgisi olmayan şiddet politikasını iki örnekle daha sergilemek istiyorum:</p>

  <p class="normal">— Ethem Menderes:<sup class="calibre4">(19)</sup> “Bence tek çare suçu komünistlerin üstüne yıkıp birkaçını köprü üstünde sallandırmak”</p>

  <p class="normal">— Celal Bayar:<sup class="calibre4">(20)</sup> “Şiddet ve tenkilden başka çare yoktur...”</p>

  <p class="normal">Demokratik yollardan değiştirme olanağı bulunmayan ve diktaya yöneldiği verdiğim örneklerle kesinlikle görülen bir iktidarı devirmekten başka çare kalmadığı için, 27 Mayıs 1960 hareketi zorunlu hale geldi...</p>

  <p class="normal">— ABD’nin tüm, kurtuluş savaşları ve ihtilalcilere karşı olduğu için, Mustafa Kemal’e de karşı olduğu bilinen bir gerçektir.<sup class="calibre4">(21)</sup></p>

  <p class="normal">— ABD, Mustafa Kemal’in anti-emperyalist, anti-kapitalist ve tam bağımsızlık politikasına karşıdır.</p>

  <p class="normal">— ABD, Atatürk’ün kamulaştırma politikasına karşıdır.</p>

  <p class="normal">— ABD, Atatürk’ün başta devletçilik olmak üzere tüm ilkelerine karşıdır.</p>

  <p class="normal">1946’da kurulan Demokrat Parti, ekonomide liberalliği benimsemiş ve Atatürk karşıtı bir politika güdüp tüm gerici, tutucu güçlerin desteğiyle iktidara gelip, ülkeyi dış güçlerin istemleri doğrultusunda yönetmeye çalışmıştı. Ama politikası iflas ettiği için devrildi. O nedenle 27 Mayıs 1960 harekâtının halkımız tarafından büyük destek bulduğunu yaşayıp gördüm.</p>

  <p class="normal">Özellikle, Toros Dağları’nın güneyinde Göksu Irmağı’ndan Fırat Irmağı’na kadar olan, İskenderun’daki 39. Tümen’in sorumluluk bölgesinde bulunan tüm yerleşim birimlerinden görevim nedeniyle rapor aldığım için halk desteğini kesinlikle biliyorum.</p>

  <p class="normal">Bugün “46 ruhundan” söz edenlerin, listelerinde tarikatçı adayların boy göstermesi, ABD yanlısı parti liderlerinin tarikat şeyhlerini baş tacı etmesi, emperyalist uydusu ekonomik politikaları uygulamakla görevli “küresel seçkinler”in hıyanetleri sürmektedir.</p>

  <p class="normal">Aslında soğuk savaş döneminde (1945-1990) Said-i Nursi’nin ABD ve Avrupa yanlısı İslamiyet tutumu ve CHP düşmanlığı anlayışı ve antikomünist örgütlenmesi, emperyalistlerce desteklenmiş, ABD ile Avrupa’yı dışlamayan bir İslami anlayış iktidarlara egemen olmuştur.</p>

  <p class="normal">Adnan Menderes’ten Tayyip Erdoğan’a kadar süregelen ABD yanlısı liberal politikalar (Ecevit dahil) başta Nur tarikatı olmak üzere diğer tarikatlardan destek almış, karşılığında onlara destek vermiştir.</p>

  <p class="normal">Erbakan’ın, “milli görüş”ü Nur tarikatını dışlamasına karşın diğer tarikatların desteğinden yararlandığı görüldü. Erbakan Suudi Arabistan kökenli “Hizb üt-Tahrir” örgütü ve diğer İslam ülkeleriyle ilişkiye geçmiş ancak bu ülkelerin ABD’yle ilişkilerini ve bölgedeki Siyonist yayılmayı görmemezlikten gelmeyi yeğlemiştir.</p>

  <p class="normal">Cumhuriyet döneminde ilk kez Başbakan’lıkta ağırlanan tarikat şeyhleri Erbakan’ın cenazesinde vefa borçlarını fazlasıyla ödeme fırsatı buldular.</p>

  <p class="normal"><span>Kuşkusuz Said-i Nursi’nin İslamiyet anlayışı emperyalist ülkelerin işine geldiği için sürekli fonlanıp geliştirildi. Ancak insanlar fani olduğu için Said-i Nursi’nin tilmizinin bulunması gerekiyordu. Bu görevin Fethullah Gülen’e verildiği açıkça görüldüğü gibi kendisi de Nevval Sevindi’yle</span><sup class="calibre4">(22)</sup> <span>yaptığı söyleşide ABD’ye yakınlığını açıkça itiraf ediyor.</span></p>

  <p class="normal">Gülen’e verilen destek sonucu cemaat, medya başta olmak üzere yaşamın her alanında ekonomik güç kazandı. ABD güdümlü iktidarlar cemaat desteği olmaksızın iktidar olamayacaklarını anladıkları için “nurlanma”yı yeğliyorlar... Ecevit’in bile arkasında Fethullah Gülen çıktı... Aslında 1975 yılında Çeşme’deki Altınyunus Oteli’nde toplanan Bilderberg örgütüne Demirel’le birlikte üye yapılan Ecevit, küresel sisteme alındıktan sonra iktidara getirilmiştir. ABD uzun yıllar denetimine aldığı iktidar ve muhalefetle ülkemizi yönetti. Artık her yol Washington’a çıkıyordu. Cemaatiyle, iktidarıyla, muhalefetiyle...</p>

  <p class="normal">Sırası gelmişken Mustafa Yıldırım’ın yapıtından alıntı yapalım:<sup class="calibre4">(23)</sup></p>

  <p class="normal1">“Başarılı çalışmalar sonucunda Türk hükümetleri de ekonomik bunalımları aşmada ve özellikle Amerikan Kongresi’ni ve devlet yönetimini etkilemede İsrail destekçisi örgütlerin önemine inandılar. Yahudi dernekleriyle ilişkiler yoğunlaştı. İlk üst düzey ilişki Bülent Ecevit’in 1 Şubat 2002’de ‘Ahitin Çocukları’, ADL B’nai B’rith’e konuk olmasıydı. Ecevit’i ‘uluslararası devlet adamı’ olarak niteleyen örgüt ona, Tevrat’ın cihat borusu ‘şofar’ı verdi.</p>

  <p class="normal1">ADL B’nai B’rith-Türkiye ilişkileri Abdullah Gül ve Recep Tayyip Erdoğan hükümetleri dönemlerinde daha da gelişti. Gül, Erdoğan ve Mehmet Ali Şahin. AKP’nin kuruluş döneminde İstanbul Hilton’da Abraham Foxman’la görüşmüşlerdi. Aralık 2004’te İstanbul ve Ankara’yı dolaşan ADL YK Başkanı Barbara B. Balser ve ADL Direktörü Abraham H. Foxman, Erdoğan’la görüştüler. Erdoğan, Türkiye’de anti-Semitizm ile savaşmaya kararlı olduklarını belirtirken bir de dinsel gerekçe açıkladı: ‘Hepimizi aynı Allah yarattı. Anti-Semitizm insanlığa karşı islenmiş bir cinayettir. Bu bizim kırmızı çizgimizdir.’ Yedi ay sonra New York’ta Ahitin Çocukları’ndan ‘Yahudileri Korumada Cesaret’ ödülünü alan Erdoğan ‘ulusunun Birleşik Devletler ve İsrail Devleti arasında güçlü bağlar oluşturma kararlılığını bir kez daha’ belirtti. Aynı günlerde ATC [Amerikan Türk Konseyi]’nin yemekli toplantısına katılan Genelkurmay 2. Başkanı Org. İlker Başbuğ, Türkiye ile İsrail arasındaki sıkı işbirliğini ‘Türk-İsrail işbirliği İsrail’in bölgedeki durumunu güçlendirmektedir. Türklerin İsrail ile olan işbirliği Ortadoğu’da sürekli barış için bir katalizör olabilir. Ortadoğu’da kalıcı bir barış ortamının sağlanması bölge ülkelerinin olduğu kadar özellikle ABD’nin yararınadır’ diyerek somutlaştırdı.</p>

  <p class="normal1">Başbuğ’un sözleri, İsrail ile iyi ilişkilerin TSK ve AKP hükümetiyle tam bir anlaşma içinde geliştirildiğini gösteriyor.”</p>

  <p class="ortaitalik"><span class="idebold">Terazinin Kefesi ve DGM’ler</span><br class="chapter" />
  <span class="idebold">Talat Turhan</span>, <span>Politika,</span></p>

  <p class="ortaitalik"><span class="idebold">28 Eylül - 4 Ekim 1976</span></p>

  <p class="normal">“Nakşibendilik Tarikatı’nın kökenini, boyutlarını, niteliklerini ve bu gün ulaştığı düzeyi algılayamayanların Türkiye’nin politik olaylarına teşhiste güçlük çekmeleri olasıdır...”</p>

  <p class="ortaitalik"><span class="idebold">İktidarların Çeteleşmesi ve Bürokrasi</span><br class="chapter" />
  <span class="idebold">Talat Turhan</span>, <span>7 Gün Dergisi</span>,</p>

  <p class="ortaitalik"><span class="idebold">24 Ağustos 1977</span></p>

  <p class="indentmetin">“Hilafetçi, tarikatçı, Abdülhamitçi politikacılar; Atatürk devrimlerine, O’nun ilke ve devrimlerinin savunucusu güçlerle, özgürlükçü parlamenter düzene ve düzenin çatısını oluşturan Anayasa’ya karşıdırlar. Bugün Anayasa çatısı altında yer almaları, geriye dönük hayallerini gerçekleştirmek için, iktidarı araç olarak kullanmak art niyetinden kaynaklanmaktadır.”</p>

  <div class="calibre1" id="calibre_pb_28"></div>
</body>
</html>
