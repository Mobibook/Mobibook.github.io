<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>arap.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_33">Askeri Kimlik Kartı</h2>

  <p class="ortayazi">2011</p>

  <p class="solbaslik">Genelkurmay Askeri Kimlik Kartımın Süresini Uzatmıyor</p>

  <p class="normal">Yıllarca hakkımda süregelen bu haksız, hukuksuz, vicdansız uygulamalar yetmiyormuş gibi, 1964 yılından 2008’e kadar geçen 44 yıllık süre içinde Emekli Top. Yb. (944-8) sıfatıyla askeri kimlik kartı kullanıp orduevlerinden ve askeri kamplardan yararlandım. 2008 yılında TSK’deki askeri kimlik kartları “akıllı kart”a dönüştürülürken kartımın süresi uzatılmadı. Bunun üzerine Genelkurmay Başkanlığı’na vermiş olduğum dilekçe yasal süre içinde gözardı edilip yanıtlanmadı.<sup class="calibre4">(1)</sup> Askerlikte “Bir birliğin yaptığı ve yapamadığı işlerden komutan sorumludur”. Bu nedenle de, Anayasa’ya aykırı tasarrufun, kanımca birincil sorumlusu Gnkur. Bşk. Org. İlker Başbuğ’dur. Haksızlığın giderilmesi için, Askeri Yüksek İdare Mahkemesi’nde (AYİM) Avukatım Atilla Yılmaz dava açtı.<sup class="calibre4">(2)</sup> Dava aleyhimde sonuçlandı.<sup class="calibre4">(3)</sup> Kararda, “... davacıya verilen kimlik kartlarının idarenin mevzuata aykırı olan açık hatalı işlemi sonucunda oluşturulmuş olup, sonradan geri alınmasının unutulması nedeniyle bu kişi lehine kazanılmış hak oluşturması da mümkün bulunmamaktadır...” deniliyordu. Bu kararı Avrupa İnsan Hakları Mahkemesi’ne (AİHM) götürmüş bulunuyorum.<sup class="calibre4">(4)</sup></p>

  <p class="normal">Deneyimlerimle biliyorum ki askeri yargı çoğunlukla komutanların etkisi altında karar veriyor. Özellikle sıkıyönetim mahkemelerinin kararlarının doğruluğuna beni kimse inandıramaz. En yakın dostlarım içinde onlarca askeri yargıç bulunan bir kişi olduğum için, bu konudaki eleştirilerimin dikkate alınmasını temenni ederim.</p>

  <p class="normal">Daha önce de <span class="ideitalik">Özel Savaş, Terör ve Kontrgerilla</span> adlı kitabımda kendisine hakaret edildiği iddiasıyla dava açan Orhan Kilercioğlu’nun haksız tazminat davasıyla ilgili tüm yargı yollarını tüketip AİHM’ne götürdüm. Bu davayı AİHM’de kazandım.<sup class="calibre4">(5)</sup> Bunun dışında <span class="ideitalik">Mehmet Eymür</span> adlı kitabımız nedeniyle Enis Karaduman’ın açtığı tazminat davasıyla ilgili olarak Türkiye’deki yargı yollarını tüketip AİHM’ne başvurduk. Davamız kabul edilmiş olup yargılama devam etmektedir.<sup class="calibre4">(6)</sup></p>

  <p class="normal">Aslında şahsıma reva görülen bu kadar hukuk tanımaz bir tutumdan ve bu yaştan sonra askeri kimlik kartımın süresi uzatılmadığı için Askeri tesislerden yararlanmak, askeri törenle uğurlanmak gibi bir niyetim bulunmamaktadır. Amacım haklılığımın kanıtlanmasıdır. Nitekim Askeri Yüksek İdare Mahkemesi kararında, “İlker Başbuğ” dışında 1964-2009 yılları arasında görev yapan tüm genelkurmay başkanlarını dolaylı da olsa suçlamaktadır. Genelkurmay unutur mu? Genelkurmay başkanları görevlerini yaparken hata yaptıkları bir mahkeme kararına nasıl girebiliyor? Muhatapları yanıtlamalıdır.</p>

  <p class="normal">Kaldı ki yasal hakları olmamasına karşın, Ankara Sıkıyönetim Askeri Mahkemesi tarafından beraat kararı verilen ve bir kısmı ceza alan ve Silahlı Kuvvetler’den disiplin kurulu kararıyla ihraç kararı Harp Okulu öğrencilerinin, askeri kimlik kartı kullandıklarını biliyorum.</p>

  <p class="normal">Daha da önemlisi, 5 Şubat 2011 günü askeri törenle Levent Camii’nden cenazesi kaldırılan Em. Top. Kur. Yb. Osman Deniz (1943) 21 Mayıs 1963 yargılamasının sonunda idam cezasına mahkûm olmuş, cezası müebbette dönüştürülmüştü. Feri ceza olarak da “kamu haklarından mahrumiyet cezası” aldığı için Silahlı Kuvvetlerden ihraç edilmişti. Deniz’in ölünceye kadar askeri kimlik kartı kullandığını da saptamış bulunuyorum.</p>

  <p class="normal">Kişiliğime yönelik bu “çifte standart”ın kanımca birincil sorumlusu Em. Org. İlker Başbuğ’dur. Çünkü hiç araştırma yapmaksızın, kendisini ABD yanlısı olmakla eleştiren, birlikte kitap yazdığım<sup class="calibre4">(7)</sup> bir kişinin kişisel sorumluluğuna beni de ortak etmek gibi bir yanılgı içersine düşmüştür. Benden 18 yıl sonra Harp Okulu’ndan mezun olan bu kişinin bu davranışını meslektaşlarımın onaylamayacağını da biliyorum.</p>

  <p class="normal">Aslında Osman Deniz örneğinde görüldüğü gibi gerek Org. İlker Başbuğ ve gerek Askeri Yüksek İdare Mahkemesi’nin (AYİM) çifte standardı kesinlikle ortaya çıktığı görülmektedir.</p>

  <p class="normal">Bu kesin belge karşısında Askeri Yüksek İdare Mahkemesi’nin kararının yanlışlığı da kesinlikle ortaya çıkmıştır. Gnkur. Bşk. Org. Işık Koşaner devletin zarara girmesini istemiyorsa askeri kimlik kartımı iade edip gelmiş ve geçmiş tüm genelkurmay başkanlarını (1964-2008) AYİM’in suçlamasından kurtarmalıdır. Bu durumda Avrupa İnsan hakları mahkemesi’ndeki (AİHM) davayı geri çekip tazminat almaktan vazgeçeceğim ve de verilen askeri kimlik kartını da iade edeceğim.</p>

  <p class="normal">Sürekli kişiliğimi hedef alıp 1964’den 2008’e kadar durmaksızın haksızlık yapılması mercek altına alınmalı ve özür dilenmelidir. “Bir kişiye yapılan adaletsizlik topluma yönetilen tehdittir” söylemine inanan bir kişi olduğum için süregelen haksız ve hukuksuz uygulamaların durdurulmasını istiyorum. Silahlı Kuvvetler’de kaç general ve subay ne kadar kitap üretti?</p>

  <p class="normal">Silahlı Kuvvetlerimizi hedef alan emperyalist saldırılara karşı kurumumuzu korumak sorumluluğunun gereklerini yerine getireceğinize 30’a yakın kitap üreten eski bir meslektaşınızla uğraşmanın Silahlı Kuvvetler’e bir getiri sağlayacağını sanmıyorum...</p>

  <p class="solbaslik">Askeri Yüksek İdare Mahkemesi Lağv Edilmelidir</p>

  <p class="normal">Gerçekte, Askeri Yüksek İdare Mahkemesi’nin (AYİM) meşruiyetini sorgulamamamız gerekiyor. 1962 yılından 1971 yılına kadar geçen süreçte Danıştay’da idare hakkında açtığım davalar lehime sonuçlanmıştı. Bu arada TSK’ye dönüş için açtığım dava da lehimde sonuçlanmak üzereyken Org. Memduh Tağmaç’ın baskısı sonucunda davanın aleyhime sonuçlandığını kesinlikle biliyorum. Memduh Tağmaç başta ben olmak üzere asker kişilerin Danıştay’da açtığı davalardan fazlasıyla rahatsız olduğu için 12 Mart 1971 darbesinin Lideri olunca, askeri kişilerin Danıştay’a gitmesini engellemek için daha kolay etkileyeceğini düşündüğü Yüksek Askeri İdare Mahkemesi’ni emirle Anayasa’yı değiştirtip kurdurdu. Kanımca bu mahkeme temelinden gayri meşrudur. Bunun yanında diğer tüm mahkemeler Avrupa Birliği standartlarına uydurulmaya çalışıldığı bir dönemde içinde yargıç olmayan subayların bulunması da meşruiyetine gölge düşürmektedir.</p>

  <p class="normal">Temyizi olmayan, içinde yargıç sınıfından gelmeyen asker kişilerin bulunduğu bu mahkeme mutlaka lağv edilmelidir. 1971 yılı öncesine dönülüp asker kişilerin idareyle olan ihtilaflarında Danıştay’a gitmeleri için anayasal ve yasal düzenlemeler mutlaka yapılmalıdır. AYİM’in verdiği kararlar yok sayılmalıdır. Avrupa Birliği standartlarına uyumda bu değişiklik mutlaka yapılmalıdır.<sup class="calibre4">(8)</sup></p>

  <p class="solbaslik"><img alt="15216.jpg" class="image" src="../Images/15216.jpg" /> Danıştay’da Dava Kazanıyorum</p>

  <p class="normal">Danıştay’a açtığım davalarda hem lehime hem de aleyhime karar alınmış olmasına karşın, bu öneriyi adalet adına gündeme taşımak istiyorum.</p>

  <p class="normal">Her siyasi davada yargılanan sanıklar, kendilerine yapılan haksızlığı Fransız Yzb. Dreyfus’un davasıyla özdeşleştirir.<sup class="calibre4">(9)</sup> Basın da sürekli bu örneği yineler. Ancak çok kişi Dreyfus’a, Émile Zola’nın (1840-1902) <span class="ideitalik">Aurore</span> gazetesinde “Suçluyorum” başlığıyla cumhurbaşkanına hitaben yayımladığı açık mektupla sahip çıkmıştır.</p>

  <p class="normal">Kökeni, dini, imanı, mezhebi, inancı, ideolojisi ne olursa olsun haksızlığa direnmek kanımca insan olmanın önkoşuludur. Ülkemizde Cumhuriyet’in kuruluşundan günümüze kadar tüm “olağanüstü mahkeme”lerin verdikleri kararlarla haksızlık yaptıklarını yaşayarak ve okuyarak öğrenmiş bulunuyorum. Eğer toplumda haksızlığa karşı direnme yetisi olsaydı, belki de bu hukuksuz tutumun hiçbirini yaşamayacaktım.</p>

  <p class="normal">İktidarlar beni susturmak için her yolu denemeyi sürdürüyorlar. İki kez kitaplarım nedeniyle tazminat ödemeye mahkûm oldum. 2010 yılında da bütçemi aşan tazminat davaları açıp beni susturmayı denediler. Orhan Gökdemir’le birlikte yazdığımız <span class="ideitalik">Mehmet Eymür</span> adlı kitap nedeniyle 7.000 TL tazminat ödemeye mahkûm edilmiş bulunuyoruz. Dava halen temyiz aşamasında bulunmaktadır.</p>

  <p class="normal">Günümüzde özellikle 28 Şubat 1997 “postmodern darbesi”nde sessiz kalıp da, bugün darbe karşıtlığı yapanları kınıyorum. Bir akademisyen çıkıp darbe sonrası yazılanları kitaplaştırsa dönekler dışında hepsinin ipliği pazara çıkar diye, düşünüyorum.</p>

  <p class="normal">Emekli olduktan sonra üzerimde yoğunlaşan devlet kini hızını kesmedi. Bu nedenle 12 Mart darbesi sonucunda 2 yıl (1972-74) Selimiye Askeri Ceza ve Tutukevi’nde kaldım, işkence gördüm. Bomba Davası adlı bir davada idam istemiyle (TCK 146) yargılandım. Dava sonucunda “1803 sayılı af yasasının lehimde olan hiçbir hükmünü kabul etmemek” için dilekçe vermeme karşın<sup class="calibre4">(10)</sup> hukuk tanımaz bir tutumla sıkıyönetim askeri mahkemesi davayı TCK’nin 171. maddesine (gizli ittifak) sokup, düşürerek affa soktu. Davayı aleyhime temyiz edip Askeri Yargıtay’a gönderdim ama sonuç alamadım.</p>

  <p class="normal">Tevfik Fikret’in “Hak bildiğin yolda yalnız yürüyeceksin” özdeyişini benimseyip çalışmalarımı Selimiye Askeri Ceza ve Tutukevi’nden çıktıktan sonra 10 klasör, 4283 sahifelik bir savunma hazırlayıp zulme ve adaletsizliğe direndim. 1965 yılında başladığım yazın hayatını sürdürüyor, etkinliklere ve istediğimde TV söyleşilerine katılıyorum.</p>

  <p class="normal">Özetle, Anayasa, demokrasi, hak-hukuk ve özgürlükten söz etmek isteniliyorsa,</p>

  <p class="normal">— “Olağanüstü mahkemeler” kaldırılmalıdır;</p>

  <p class="normal">— Özel yetkili savcı ve mahkeme uygulamasına son verilmelidir;</p>

  <p class="normal">— “Adaletin kapısı karakol” olduğuna göre emniyet, güvenlik ve istihbarat örgütlerinin emperyalist ülkelerde eğitimine son verilmelidir.</p>

  <p class="normal">— “Mormon tarikatı”nın denetiminde olan ABD, “Utah Üniversitesi”nde eğitilenler mercek altına alınıp, “misyonerlik sorununa” bu açıdan bakılmalıdır.</p>

  <div class="calibre1" id="calibre_pb_63"></div>
</body>
</html>
