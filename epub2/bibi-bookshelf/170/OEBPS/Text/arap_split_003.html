<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>arap.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="solbaslik"><img alt="" class="image" src="../Images/16021.jpg" />Talat Turhan</p>

    <p class="normal">1924 yılında Elazığ’da doğdu. O tarihte babası Elazığ müddeiumumisi (savcı) idi. Baba tarafı Rize ilinin Çayeli ilçesinin tanınmış ailelilerinden Şerifoğulları’na mensuptur. Anne tarafı Elazığ-Harput’un tanınmış ailelerinden Efendigiller’dendir.</p>

    <p class="normal">Babasının görevi nedeniyle yurdun çeşitli yörelerinde öğrenim hayatını sürdürdü; 1929 yılında Ardahan’da başladığı ilkokulu, 1935 yılında Zonguldak Gazi Mustafa Kemal İlkokulu’nda tamamladı. Zonguldak’ta başladığı ortaokul yaşamını, 1939 yılında Elazığ’da bitirdi. Daha sonra 1940 yılında İstanbul-Çengelköy’de bulunan Kuleli Askeri Lisesi’nde öğrenimini sürdürdü. İkinci Dünya Savaşı’nın başlaması nedeniyle İstanbul’un seyrekleştirilmesi planı çerçevesinde okulu Konya’ya taşındı, devam eden öğrenimini 1942 yılında orada tamamladı. Mezuniyetinde tarih dersi birinciliği nedeniyle ödüle layık görüldü. O dönemin askeri liseyi bitirdikten sonra Samsun’da 15. Topçu Alayı’nda askerlik stajını tamamladı.</p>

    <p class="normal">Staj sonrası 1942-1944 yılları arasında Ankara’da Harp Okulu’nda öğrenimini tamamladı ve 30 Ağustos 1944’te asteğmen rütbesiyle Türk Silahlı Kuvvetleri’ne katıldı. 1944 yılında Harp Okulu mezuniyeti sonrasında başarı durumuna göre meslek seçimi yapabildiği için Topçu sınıfına ayrıldı. Daha sonra 1944-1946 yılları arasında Polatlı’da bulunan Topçu Okulu’nda mesleki öğrenim gördü. Asteğmenliğinden 6 ay sonra teğmenliğe yükseldi. Okulu bitirdiğinde Adapazarı’nda bulunan 17. Tümen’e bağlı 17. Koşulu Topçu Alayı’na (Atlı) atandı. Bu arada bir süre Kandıra’da görevini sürdürdü. Bir yıl orada görev yaptıktan sonra Şark (Doğu) hizmeti için 156. Ağır Topçu Taburu Müstakil Takım komutanı olarak Erzurum’un Tafta köyüne atandı ve daha sonra sırasıyla şu görevlerde bulundu: 1948: Topçu Okulu emrinde Müstakil Topçu Takım komutanı (kıtayla naklen), Polatlı; 1948-1950: topçu üsteğmen rütbesiyle Erzurum-Gez köyü ve Aziziye Tabyası 13. Uçaksavar Alayı topçu takım komutanlığı ve batarya komutanlığı (vekâleten); 1948-1949: kursiyer olarak Uçaksavar Okulu Ağır Uçaksavar M-8 Komuta Aleti ve SCR 584 Radarı Kursu, Tuzla; 1950: 1. Uçaksavar Alayı Topçu Takım komutanı, İstanbul-Rami, Bandırma (kıtayla naklen); 1950: Yedek Subay Taburu takım komutanı, Tuzla Uçaksavar Okulu; 1950: kursiyer (kurs birincisi) olarak İzmir-Gaziemir Ulaştırma Okulu Motor ve Bakım Kursu; 1950-1951: Üçüncü Bakım Kademesi komutanı, Öğretmen Subay Kursu, Tuzla; 1951-1953: Genel Konular Bölümü motor öğretmeni, Tuzla Uçaksavar Okulu (orada Motor Bölümü kürsüsünü kurarak ilk bölümün öğretmenliğini yaptı); 1953: Kara Harp Akademisi sınavı giriş birincisi, İstanbul-Yıldız; 1953-1954 Kore Tugayı (5. kafile) Uçaksavar Batarya komutan yardımcısı, Ankara ve Seferihisar (Türkiye’de hazırlık); 1954-1955: topçu yüzbaşı rütbesiyle Kore Tugayı (5. kafile) Uçaksavar Batarya Komutan yardımcısı (Batarya Birleşmiş Milletler Birincisi) Kore; 1955-1956: Uçaksavar Alayı 187. Hafif Uçaksavar Batarya komutanı, İstanbul-Orhaniye Kışlası; 1955: kursiyer olarak Polatlı Topçu Tekâmül Kursu; 1958-1959 2. Ordu Karargâh Harekât Başkanlığı kurmay stajyeri topçu binbaşı Konya; 1959-1960: 39. Tümen Topçu Komutanlığı Ağır Topçu Tabur komutan yardımcısı. (kurmay binbaşı), Dörtyol; 1959-1960 39. Tümen Harekât ve Eğitim Şube müdür vekili, İskenderun; 1960: Genelkurmay Harekât Başkanlığı Plan Harekât Dairesi Plan Kısım amiri, Ankara; 1960-1962: Milli Savunma Bakanlığı Kara emir subayı, Ankara (1960 yılında atandığı bu görevinde 30 Ağustos 1962 tarihinde yarbaylığa terfi etmiştir); 1960-1962: Milli Savunma Bakanlığı Özel Kalem müdür vekili, Ankara; 1961-1962: Ordu Dil Okulu İngilizce bölümü. (9 ay süreli bu kurs devam ederken 22 Şubat 1962 başkaldırı girişimi meydana gelmiş, bu olay nedeniyle kursu tamamlamadan ilişiği kesilerek Afyon Batı Menzil Komutanlığı Plan ve Prensipler Şubesi Kısım amirliğine sürgün edilmiştir. Daha sonra Danıştay’da dava açarak, dil kursuna bıraktığı yerden devam etme hakkını geri kazanmıştır.) 27 Mayıs 1960’tan sonra Ankara’da Milli Savunma Bakanlığı Özel Kalem müdürlüğü görevinde bulunduğu evrede Silahlı Kuvvetler içindeki dalgalanmalarda yer aldı. O dönemden itibaren ülkemizin yakın tarihine ilişkin olaylara devrimci inançları doğrultusunda doğrudan ya da dolaylı olarak katıldı. Silahlı Kuvvetler Birliği’ne üye oldu.</p>

    <p class="normal">Özellikle Ankara’daki görevi sırasında ABD emperyalizmin güdümüne sokulan ülke düzeninin kokuşmuşluğunu algıladı. Bu tavrı düzene egemen olan güçler tarafından gözden kaçırılmadığı için, 22 Şubat 1962 olaylarına katılmış olma bahanesiyle Afyon’a sürgün edildi.</p>

    <p class="normal">Daha sonra Genç Kemalistler Ordusu adlı bir dava nedeniyle Mamak Askeri Ceza ve Tutukevi’nde 1963 yılında 4 ay 17 gün tutuklu kaldı ve 3,5 yıl askeri yargıda yargılandı. Dava devam ederken hiçbir gerekçe gösterilmeksizin 42 sayılı yasayla emekliye ayrıldı. Emekli edildiğinde devresinde bulunan kurmay subaylar arasında kıdem bakımından birinci konumda bulunuyordu.</p>

    <p class="normal">Kurmay yarbay rütbesiyle emekliye ayrıldığı 1964 yılından bu yana kendisine yapılan tüm iş önerilerini reddedip düzen dışında kalmayı yeğledi ve 1965 yılında yazın yaşamına başladı.</p>

    <p class="normal">Egemen güçler peşini bırakmadılar. 1972-1974 yıllarında Bomba Davası adlı üst düzey cuntacı generallerin birbirleriyle olan makam ve çıkar çatışmaları üzerine düzenlenen komplo bir davanın baş sanığı olarak Ziverbey İşkence Köşkü’nde bir ay işkence gördü ve iki yılını Selimiye Askeri Ceza ve Tutukevi’nde geçirdi. İdam istemiyle yargılandığı bu davada af kabul etmemesine karşın, politik durumdaki değişime uyarlı olarak davası örtbas edildi. 1973 yılında cezaevinde yatarken “kontrgerilla işkencecileri” hakkında TBMM araştırması isteyerek bu konuyu ülke gündemine soktu.</p>

    <p class="normal">1990 yılında İtalya’da patlak veren Gladio gizli örgütü, öne sürdüğü tüm savları doğrulamasına karşın, TBMM’deki bu konuyla ilişkin tüm girişimler bugüne kadar sonuçsuz kalmıştır. Susurluk Kazası’yla da daha önce öne sürdüğü savlar Türkiye yönünden doğrulandı.</p>

    <p class="normal">46 yıl boyunca, çeşitli gazete ve dergilerde politik, stratejik, istihbarat ve güvenlik örgütleri, insan haklan, olağanüstü yargı, kontrgerilla, terörizm ve emperyalizmin örgütleri vb. yakın konularda araştırma ve inceleme türü dizi yazıları yayımlandı. Özellikle 1990’dan beri ilgi alanı içine giren konularda 17’si yurtdışında olmak üzere 120’ye yakın konferans, açıkoturum, panel vb. gibi etkinliklere katıldı. Bazı özel TV kanallarındaki belgesel ve söyleşilerde yer aldı. Basın toplantıları düzenledi.</p>

    <p class="indentmetinbold">Kitapları</p>

    <p class="indentmetin"><span class="ideitalik">• Bomba Davası / Savunma</span>-1</p>

    <p class="indentmetin">• Bomba Davası / Savunma-2</p>

    <p class="indentmetin"><span class="ideitalik">•</span> Özel Savaş, Terör ve Kontrgerilla</p>

    <p class="indentmetin">• Kontrgerilla Cumhuriyeti</p>

    <p class="indentmetin">• Doruk Operasyonu</p>

    <p class="indentmetin">• Emperyalizmin Bataklığında İstihbarat Örgütleri</p>

    <p class="indentmetin">• Çeteleşme</p>

    <p class="indentmetin"><span class="ideitalik">• Mehmet Eymür</span> (Orhan Gökdemir’le birlikte)</p>

    <p class="indentmetin">• 27 Mayıs 1960’tan 28 Şubat 1997’ye</p>

    <p class="indentmetin">• Devrimci Bir Kurmay Subayın Etkinlikleri</p>

    <p class="indentmetin">• 30 Ağustos</p>

    <p class="indentmetin">• Atatürk’ün Yarbayı</p>

    <p class="indentmetin">• Genç Kemalistler Ordusu</p>

    <p class="indentmetin">• Baskın / 11 Eylül</p>

    <p class="indentmetin">• Küresel Çete</p>

    <p class="indentmetin"><span class="ideitalik">• Mont Pelerin / Küresel Sermayenin Beyni</span> (Mehmet Eymen’le birlikte)</p>

    <p class="indentmetin">• Derin Devlet</p>

    <p class="indentmetin">• Bohemian Club</p>

    <p class="indentmetin">• Küreselleşmenin Şifresi</p>

    <p class="indentmetin">• İç Savaşın MİT’çisi Eymür</p>

    <p class="indentmetin">• 12 Mart Cezaevinden Mektuplar</p>

    <p class="indentmetin">• Faşizme Karşı Dilekçeler</p>

    <p class="indentmetin">• Kontrgerilla Düzen</p>
  </div>

  <div class="calibre1" id="calibre_pb_4"></div>
</body>
</html>
