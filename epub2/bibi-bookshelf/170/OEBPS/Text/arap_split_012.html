<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>arap.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_19">Tuslog (JUSMMAT) Türkiye’nin Yakın Tarihinin Bir Özeti<sup class="calibre4">(1)</sup></h2>

  <p class="normal"> </p>

  <p class="normal">Geçmişi eskilere dayanan ve merkezi Ankara’da bulunan, Amerika’nın Turkiye’deki askeri faaliyetlerini koordine eden “division-level” bir organizasyon. “Bana yakışan kısalıkta” özet geçmişi şu şekildedir:</p>

  <p class="normal">Her şey toz bulutu idi.</p>

  <p class="normal">İkinci Dünya Savaşının bitmesiyle birlikte Ruslar Türkiye’den “Bize üs açmak için yer verin, konuşlanalım, dostluğumuz ilerlesin, ayağımız alışsın” diye bir istekte bulundular. (Aslında Montreux anlaşması uyarınca hak olarak gördükleri “Bulgaristan’ın deniz ticaretini garantiye almak istiyoruz biz” şeklinde bir sebep ileri sürdüler.)</p>

  <p class="normal">Türkiye bu isteği “Haydaa, n’oluyoruz be!” diye tırsarak reddetti. Ama Ruslar baskıyı devam ettirdiler. Yunanistan’da komunist gerillaları Ruslar açık ve seçik olarak desteklemeye başladılar.</p>

  <p class="normal">12 Mart 1947’de Harry Truman, Kongre’ye “Komünizme karşı bu iki kale ülkeyi desteklemeliyiz” diye konuşma yaptı (Truman Doktrini).</p>

  <p class="normal">Mayıs 1947’nin sonlarına doğru Kongre 100 milyon dolar yardımı serbest bırakmıştı bile Türkiye için. Hemen akabinde ABD büyükelçisi “Bu kadar para nereye harcanıyor hele bir bakayım ben” diyebilsin diye Ankara’da Joint American Military Mission for Aid to Turkey (JAMMAT) kuruldu, sonra bunu 1958’de Joint United States Miltary Mission for Aid to Turkey diye değiştirdiler, oldu JUSMMAT. JAMMAT’ın havacılık birimi (1172d Foreign Mission Squadron ya da diğer adıyla USAFG Türk Hava Kuvvetleri’ne Amerikan uçakları ve uçuş konularında eğitim vermeye başladılar 1948’de. Aynı grup Balıkesir, Diyarbakır, Bandırma, Eskişehir, Merzifon, Batman, Adana (İncirlik) ve İzmir (Çiğli) hava üslerinin de modernizasyonu tasarımı / inşası konusunda Türkiye’ye bilfiil yardım ettiler.</p>

  <p class="normal">1948’de Marshall Planı çerçevesinde Amerikalılar Türkiye’ye yapılan yardımı iyice abarttılar. Truman Doktrini sadece askeri yardımı öngörüyordu, Marshall Planı ise savaştan yıkılıp harap olmuş Avrupa’ya her açıdan maddi destek planıydı. İkinci Dünya Savaşı’nda yer almamış olmasına rağmen Türkiye bu plandan gayet güzel yararlandı. Bu sayede 1949’da NATO kurulduğunda Türkiye hemen “biz de katılalım” dedi ve çılgın bir lobi çalışmasına başladı. 1950’de patlak veren Kore Savaşı’na (bkz. Aptal Amerikan Başkanlarının Aptal Ajandaları) canı gönülden katılan Türkiye savaşta gösterdiği inanılmaz başarı sayesinde (en çok kayıp veren ülke, en iyi savaşan ülke, en psikopat askerlere sahip ülke, en kahraman ülke) bütün dünyanın beğenisini kazandı ve 1952’de Yunanistan’la beraber NATO’ya kabul edildi. (Sanılanın aksine Avrupa öyle ağzı kulaklarında bayılarak almadı içeri, kan vermemiz gerekti bunun için.)</p>

  <p class="normal">NATO üyeliği çerçevesinde kabul edilen Status of Forces Agreement (SOFA) sayesinde bir sürü Amerikalı Türkiye’ye geldi. Bu SOFA denen şey NATO üyesi bir ülkenin askeri personeli ailelerine ve sivil erkânına başka bir NATO ülkesinde konuşlanmaları durumunda özel statüler veriyordu. Türkiye 10 Mart 1954’te SOFA ve buna bağlı birkaç askeri anlaşmaya daha imza atti. Bundan sonra ülkedeki Amerikan varlığı daha da bir artış göstedi. 1959’a gelindiğinde ülkede 20 değişik Amerikan askeri komuta birimi ve bunlara bağlı sivil örgütler bulunuyordu. Sadece JAMMAT (o sıralar artık JUSMMAT) altında 1.200’den fazla Amerikalı çalışıyordu. 1966’da bu rakam 30.000’i geçmişti bile. JUSMMAT haricinde:</p>

  <p class="normal">- İzmir’de iki NATO bölge karargâhı (Allied Land Forces Southeast Europe and Sixth Allied Tactical Air Force).</p>

  <p class="normal">- CENTO (Central Treaty Organization: 1954 Bağdat Antlaşması’ndan doğdu, 1979’da dağıtıldı).</p>

  <p class="normal">- Bir sürü Amerikan Savunma İletişim Dairesi zakkum çiçekleri.</p>

  <p class="normal">- NATO Hava Savunma Yer Birim İstasyonları (NATO Air Defense Ground Environment Stations).</p>

  <p class="normal">- US Army (Amerikan Ordusu).</p>

  <p class="normal">- US NAVY (Amerikan Deniz Kuvvetleri).</p>

  <p class="normal">- US Coast Guard (Amerikan Sahil Güvenlik).</p>

  <p class="normal">- US Air Force (Amerikan Hava Kuvvetleri).</p>

  <p class="normal">ABD Genelkurmayı (Joint Chiefs of Staff) Nisan 1953’te bu kadar kaotik grubun organizasyon ve idaresini USAFE’ye (United States Air Forces in Europe) verdi. ABD Hava Kuvvetleri Avrupa Şubesi İşletmeleri). USAFE de tuttu bunu 7206. Hava Karargâh Birliği’ne verdi ki kendileri Hellenikon Hava Üssü’nü, Yunanistan’da konuşlandırmışlardı. 1 Nisan 1954’te şaka olsun diye 7206 ABS’nin bir birimi Ankara’da konuşlandırıldı (A Detachment of the 7206 Air Base Station: 1 subay ve 1 havacı. Bu arkadaşlar Kasım 1954’te Fas Rabat’ta konuşlanmış olan 17. Hava Kuvvetleri tarafından asimile edildiler (abiler bunlar bizim olsun dediler).</p>

  <p class="normal">15 Mayis 1955’te 17. Hava Kuvvetleri Karargâhı 7217. Destek Grubu’nu kurdular Ankara’da (1 subay ve 1 havacıya el koyan Fas’taki Hava Kuvvetleri). Bu destek grubuna “Headquarters the United States Logistics Group” (HQ TUSLOG) diye sesleniyorlardı o sıralarda. O yılın yaz aylarında (25 Temmuz) 7206 ABS’nin 1. Birliği (Detachment 1 of the 7206 ABS) feshedildi (hani şu Yunanistan’dakilerin Ankara’ya gönderdiği 1 subay ve 1 havacıdan oluşan ve asimile olan birlik) ve 1 Ağustos’ta Ankara’da 5 subay, 39 havacı ve 4 Türk’ten oluşan “7217 Air Base Squadron” kuruldu. (Fas’taki asimilatorler 7217. Hava Kuvvetleri idi, onların Squadron’u bu.) Bu birime (7217. ABS) TUSLOG 1. Birliği adı verildi (TUSLOG Detachment 1). İşte tam bu dönemde Türkiye “Ooeeeeeh, yeter be, ne yaptığınızı siz bilmiyorsunuz, biz hiç takip edemiyoruz, Türkiye’deki bütün operasyonlarınızı TUSLOG altında isimlendirin ve organize edin gayri, nooolur, pleeeeaasssse” dedi. Bu sayede HQ TUSLOG, USAFE adına Türkiye’deki bütün aktiviteleri takip etti (bu da ne demek şimdi), 1. Birlik de yani TUSLOG Detachment 1 (AKA TUSLOG Detachment 1 Air Base Squadron) Ankara ve Karadeniz’deki Amerikan birlikleri+üsleri+etkinlik ve gösterileri için lojistik desteği sağladı.</p>

  <p class="normal">Bundan sonrası bundan öncesinden daha da karışık. Birliklerin isimleri değişip durdu, yerleri değişip durdu (bir ara 1957’de Karamürsel’de bir birlik açıldı, 1958’de kapatıldı vs. vs.).</p>

  <p class="normal">Ortadoğu karıştıkca ve Avrupa’nın önemi azaldıkça TUSLOG’un görevleri ve etkinliği de arttı. TUSLOG’un başındaki komutan Colonel (albay) iken Brigadier<span class="idebold">(2)</span> general oldu (kurmay generali) vs. vs.</p>

  <p class="normal">Türkiye Kıbrıs’a çıkarma yapınca Amerika Türkiye’ye ambargo koydu (Şubat 1975).</p>

  <p class="normal">Türkiye de, Türkiye’de konuşlanmış Amerikan askerleri ve sivilleri için özel bir statü çıkardı, hayatı onlar için zorlaştırmaya çalıştı (Temmuz 1975).</p>

  <p class="normal">Kongre Türkiye’ye uygulanan ambargoyu kaldırdı (Eylül 1978).</p>

  <p class="normal">Türkiye Amerikali asker ve sivillere sorun çıkarmayı bıraktı (Ocak 1980) ve Amerika’yla 5 yıllık bir Savunma ve Ekonomik İşbirliği Antlaşması. (Defense and Economic Cooperation Agreement [DECA]) imzaladı.<span class="idebold">(3)</span></p>

  <p class="normal">HQ USAFE, HQ TUSLOG’un Türkiye’de yerel lojistiklerle uğraşan kısmı ile genel işlere bakan kısmını ayırdı. Biri 7217. Hava Üs Grubu (7217th Air Base Group) diğeri de HQ TUSLOG oldu. (Lan zaten öyle idi ki!)</p>

  <p class="normal">Eylül 1984 HQ TUSLOG statü değiştirdi, ki yeni statüsü bana hiç birşey ifade etmiyor (Redesignated a Division-Level Organization). Sanırım ana komuta merkezi olmaktan çıkartıp “birlik” seviyesine indirgediler (yani önemini düşürdüler).</p>

  <p class="normal">Kasım 1985’te DECA’nın ömrü doldu</p>

  <p class="normal">Kasım 1986’da Türkiye ve ABD, DECA’yı uzattılar.</p>

  <p class="normal2">Kaynakça ve Açıklamalar</p>

  <p class="normal">(1) a-http://www.com/thead.aspx?sku=61</p>

  <p class="normal">b- <span class="ideitalik">Türkiye’deki Amerika</span>, Abdullah Özkan, Emre Yayınları, 1993.</p>

  <p class="normal">(2) Tuğgeneral.</p>

  <p class="normal">(3) SEİA (Türkçe), DECA (İngilizce). </p>
</body>
</html>
