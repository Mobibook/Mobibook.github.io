<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>arap.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_34">Medya ve Basın Özgürlüğü<br class="chapter" />
  Medyanın ve Hıyanetin Küreselleşmesi</h2>

  <p class="ortayazi">2011</p>

  <p class="normal"><span class="ideitalik">Çeteleşme</span> <span>ve</span> <span class="ideitalik">Küresel Çete</span> <span>adlı kitaplarımda</span> <span>“küresel düzene” entegre olmuş medya mensuplarını ABD kaynaklarına gönderme yapıp açıklıyorum. Medyanın her alanda olduğu gibi bu alanda da Anglosakson bir emperyal çetenin denetimi altında bulunduğu görülüyor. Bin yıldan beri Siyonizm’i dünya’ya egemen kılmak için çeşitli adlarla örgütlenen ve günümüzde “ABD derin devleti”ni oluşturan örgütlenme İkinci Dünya Savaşından sonra Mason localarını da denetleyen bir üst yapı şeklinde “Yeni Dünya Düzeni”nin (Novus Ordo Seclorum) iskeletini oluşturdu:</span></p>

  <p class="normal"><span>— RIIA,</span><sup class="calibre4">(1)</sup> <span>İngiltere: Uluslararası Kraliyet Enstitüsü (1920);</span></p>

  <p class="normal"><span>— CFR,</span><sup class="calibre4">(2)</sup> <span>Amerika: Dış İlişkiler Komisyonu (1921);</span></p>

  <p class="normal">— BB, Bilderberg örgütü (1954);</p>

  <p class="normal"><span>— TC,</span><sup class="calibre4">(3)</sup> <span>Üçlü Komisyon (1971).</span></p>

  <p class="normal"><span>“Siyonizm’i küreselleştirmek” ve dünyaya egemen olmak isteyen bu örgütlenme zaman içinde yan örgütler ve premasonik örgütlerle güçlendirilmiştir. Kitaplarımda bu</span> <span>“derin ilişkiler şebeke”sini hem örgütsel hem de kişisel bazda açıklıyorum.</span><sup class="calibre4">(4)</sup> <span>“Derin devlet” olgusunu “komplo teorisi” diye yadsıyanların –çoğu bu sistem içinde oldukları için– yalan söylemeye devam etmekten başka seçenekleri bulunmamaktadır.</span></p>

  <p class="normal"><span>Aslında bu örgütlenmenin şekillenmeye başladığı tarih 1776 yılında Almanya’da kurulan “İlluminati Locası”dır. Bu loca 1832 yılında ABD’de “Kurukafa ve Kemikler Topluluğu” adını almıştır.</span><sup class="calibre4">(5-6)</sup></p>

  <p class="normal"><span>Ülkemizde 2007 yılında yayımlanan</span> <span class="ideitalik">Mason Diktatörlüğü</span> <span>adlı kitap 1920’li yıllarda</span> <span>“Büyük Fransız Locası”nın tutanaklarını içermektedir. Bu kitapta yer alan “Mason</span> Programı”nın bir maddesinde de “yeni bir rejimin kurulması” önerilmektedir.<sup class="calibre4">(7)</sup></p>

  <p class="normal">Kuşkusuz “Yeni Dünya Düzeni” kurulurken tüm kurumlar bu düzenin hedefleri doğrultusunda şekillenecekti. “Soğuk savaş” döneminde (1945-1990) ABD’nin dünyaya dayattığı düzen “antikomünist” ideolojisiyle (!) şekillendi.</p>

  <p class="normal">Sovyet blokunun dağılmasından sonra G. Herbert Bush, (baba) başkanlığında, Avrupa ülkeleriyle (Türkiye dahil 34 ülke) “Paris Şartı” imzalandı.</p>

  <p class="normal">G. H. Bush’a göre “Dünyanın yeni düşmanı İslam”dı.<sup class="calibre4">(8)</sup> Küreselleşen dünyada tüm kurumlar bu anlayışa göre şekillenecekti. Aslında 1615 yılında kurulan “Gül ve Haç Locası”ndan günümüze kadar kurulan örgüt üyelerinden oluşan “işbirlikçi çete”si loca kuralları arasında bulunan “mutlak itaat” kuralı gereğince her emre uymak zorundaydı. Düşmanın komünistlikten İslam’a dönüştürülmesi bir sorun oluşturmadı ama İslam İslam’a nasıl düşman edilecekti, sorun burada idi.</p>

  <p class="normal">11 Eylül 2001 baskını<sup class="calibre4">(9)</sup> bu sorunu çözdü, İslam ikiye ayrıldı: “Radikal İslam” ve “Ilımlı İslam” diye.<sup class="calibre4">(10)</sup></p>

  <p class="normal">Bu durumda emperyalist öneriler doğrultusunda iktidarlar yeniden düzenlendi.</p>

  <p class="normal">Refah Partisi’nin, Adalet ve Kalkınma Partisi’ne dönüştürülmesi bu anlayışla şekillendirildi. AKP’nin önüne başat iki görev konuldu:</p>

  <p class="normal">— Hinler arası diyalog;<sup class="calibre4">(11)</sup></p>

  <p class="normal">— Büyük Ortadoğu Projesi.<sup class="calibre4">(12)</sup></p>

  <p class="normal">Dünya küreselleşirken Türkiyede bu gidişe ayak uydurmak zorundaydı. Birinci görevin başarılabilmesi için gerekli altyapı hazırlanmıştı.</p>

  <p class="normal">1919 yılından 1990 yılına kadar süregelen “büyük değişim”in birinci evresinde ve 1990 yılından günümüze kadar gelen ikinci evrede emperyalistler güdümüne aldıkları tüm ülke iktidarlarını ve kurumlarını çıkarları doğrultusunda şekillendirdiler. Bu dayatmaya karşı çıkanlar bertaraf edilmeye çalışılıyor.</p>

  <p class="normal">1776-1971 arasında oluşan, güçlenen, işbirlikçilerini hatta hainlerini yaratan “Siyonist masonik çete”, dinleri, mezhepleri de çıkarları doğrultusunda şekillendirmeye çalışıyor.</p>

  <p class="normal">“Küresel çete”nin oluşmasında işbirlikçi iktidarlar ve kurumlar yanında “istihbarat örgütleri”ne de etkin bir rol verildi. 1975 yılında imzalanan “Jamaika Protokolü”yle ABD istihbarat örgütleri CFR’a bağlandı ve küreselleşti... Kuşkusuz ABD’nin “küreselleşen istihbarat örgütleri”nin bu amaçla müttefik ülkelerin “istihbarat örgütleri”ni denetim altına almaları gerekiyordu. Bu nedenle “Ev Sahibi Ülke”ler (Host Country) sisteme bağlandı.<sup class="calibre4">(13)</sup></p>

  <p class="solbaslik"><img alt="15232.jpg" class="image" src="../Images/15232.jpg" /> Psikolojik Savaş ve Medya</p>

  <p class="normal">ABD, J. F. Kennedy’nin girişimleri sonucu “ulusal kurtuluş savaşı”yla bağımsızlık kazanıp sosyalist olmak isteyen ülkelerin önünü kesmek için “özel savaş” yöntemlerini küreselleştirdi. “Psikolojik savaş”, “özel savaş”ın bir bölümü haline getirildi.<sup class="calibre4">(14)</sup></p>

  <p class="normal"><span class="ideitalik">Çeteleşme</span> adlı kitabımda “psikolojik savaş” kavramını yorumlayıp şematize ettim.</p>

  <p class="normal">Görüldüğü gibi psikolojik savaş’ta başvurulan propaganda yöntemlerini uygulamak için, “istihbarat örgütleri” kadar yazılı ve görsel medya yanında sinema ve internete de görev düşmektedir.</p>

  <p class="normal">Tüm bu işleri düzenlemek için CIA denetiminde USIS (Amerikan Haberler Merkezi) ve JUSPAO örgütleri<sup class="calibre4">(15)</sup> kurulmuştur. İlki açık görünümlü olmasına karşın, ikincisi çok gizli, sivil ve asker karmasından oluşan alttan ve derinden çalışan bir yapıdadır.</p>

  <p class="normal">Bu bağlamda P-2 Mason Locası’nın rolü 1990’lı yıllarda ortaya çıktı. P-2 Mason Locası üstadı Licio Gelli ve “istihbarat örgütü” başkanı General Musimici İtalya’daki terörü yönetmekten mahkûm oldular. Kuşkusuz “P” Locaları diğer ülkelerde de var.<sup class="calibre4">(16)</sup></p>

  <p class="normal">Küreselleşme içinde yer alan “medya elemanları” bir anlamda “özel savaş”çıdır. Bu nedenle “medya tetikçisi” deyimi cuk diye oturuyor...</p>

  <p class="normal">Küresel Medya mensuplarının “ABD derin devleti”ni oluşturan örgütlerin (CFR, BB, TC) masonik, premasonik ve diğer küresel örgütlere üye olması doğaldır.</p>

  <p class="normal">“Ankara Kitap Fuarı”nda “medya ve etik” konulu bir konferans verdim.<sup class="calibre4">(17)</sup> Bu konferansta ABD’de görsel, yazılı, ajans ve yayın evlerinde görevli istihbarat örgütleriyle çalışan küresel medya mensuplarını ismen açıkladım.<sup class="calibre4">(18)</sup> Bu arada CIA’yla ilişkili medya kuruluşlarını da kaynak göstererek belirttim.<sup class="calibre4">(19)</sup></p>

  <p class="normal">İstihbarat örgütleri ile medya arasındaki ilişkiler her ülkede süregelmektedir.</p>

  <p class="normal">Bu alışverişten her iki taraf da yararlı çıkmaktadır. Şöyle ki, işbirlikçi medya ya da çalışanı bu sayede “atlama haber” vermekte ve itibar kazanmaktadır. İstihbarat örgütleri ise kendi amaçları doğrultusunda medyayı kullanmaktadır</p>

  <p class="normal">ABD’de bu yönteme “kaos operasyonu” denilmektedir. <sup class="calibre4">(20)</sup></p>

  <p class="normal">“Ev sahibi” ülkelerin medya mensupları “küresel istihbarat örgütleri”nin birine ya da bir kaçına üye y<span>apılacağı gibi, yerli istihbarat ve güvenlik örgütlerinde çalışsa da fark etmez. Aslında bu tür alış veriş küreselleşen dünyada gerek TV kanalı ve gerekse yayın organları bağlamında sürmektedir. Kuşkusuz görevlendirilen “medya tetikçileri”nin üst düzey kadrosu “ABD derin devleti” örgütü elemanlarının “küresel örgüt” üyesi olması öncelikli bir yeğlemedir. Bu bağlamda da Türkiye’nin özel bir konumu var. Çünkü Avrupa’da “Bilderberg örgütü” (1954) üyeleri olan tek İslam ülkesi biziz. Bunun yanında cemaatçi, ikinci cumhuriyetçi, liboş, fetoş, besleme, yandaş, etnik ayrımcı gibi medyayı ve çalışanlarını sınıflandırma bizleri yanılgıya götürebilir çünkü küreselleşmede her yol Washington’a çıkıyor.</span></p>

  <p class="normal"><span>Sınırsız maddi olanak ve itibar içinde yaşamak isteyen medya mensuplarının da yolu Washington’dan geçiyor</span>...</p>

  <p class="normal">Bir gazeteci küresel+cemaat ideolojisine uyan bir kişiyi mükemmel bir şekilde tanımlıyor.<sup class="calibre4">(21)</sup></p>

  <p class="normal1">“Yalıya yerleştin... BMW seçtin... Gömlek cebine koca bir puro koydun... Yat kiraladın, Türkbükü’nde otellerde ‘afternoon party’ olayına girdin... Parfümü sıktın... Rayban’i taktın... Gece Bodrum’da ev davetlerinde boy gösterdin... Şamdan’da, Papermoon’da masası olan gazeteci bile oldun... Rodos’a davet edildin... Devlet parasıyla bedava dünyayı gezmeye bile başladın... Kendine ‘Fetoş’ diye seslenilmesine bile ses çıkarmadın...</p>

  <p class="normal1">... Ayda 105.000 TL kazansan da ciddiye alınma ölçüsü para değil... Ne yazık ki şu birkaç yılda ola ola bir karikatür oldun, bizim gibi çoluk çocuğun ağzına malzeme oldun, sitcom sofrasının mezesi haline dönüştün.”</p>

  <p class="normal">Yazdıklarımı somuta almak isteyenlerin medyadaki yabancı ortaklıkları saptamaları yeterlidir. Küreselleştirme, özelleştirme, kleptokrasi böyle bir şey olmalı...</p>

  <p class="normal">Ne yazık ki medyanın çok büyük bölümü Anglosakson egemenliğine girip küreselleşti... Küreselleşmenin ideolojisi ise Siyonizm’dir.</p>

  <p class="normal"><span>Daha 1905 yılında Sultan Abdülhamit’e Thedor Herzl İsrail’i Yahudilere bağışlama karşılığında bir yıl süreyle “Siyonist Medya”yla desteklemeyi önermişti... Ama padişah ne Filistin’i satmaya ne de parlatılma önerisine izin vermişti. “Küresel medya”nın parlattığı kimselere mercek tutulmalıdır... Çünkü genellikle bu tür insanlar Siyonizm’e hizmet ederler. “psikolojik savaş”ın en etkin araçlarından biri olan medya bu amaçla kullanılır. Örneğin soğuk savaş döneminde Berlin’den yayın yapan “Free Europe Radio”nun (Özgür Avrupa Radyosu) SSCB’nin dağıtılmasında önemli katkısı olduğu açıktır. Dışarıdan beslenen</span> <span>“özgür, özerk, demokrat, açık (!)” vb. gibi kelimelerle tanımlanan medya ve Sivil Toplum Kuruluşları (STK) ülkelerine değil “küreselleşmeye” hizmet etmek için beslenirler... Bunun gibi Katar’da yayın yapan “El Cezire TV” Ortadoğu ve “Kuzey Afrika”da “siber devrim”lerin fitilini ateşlemekte başarılı olmuştur.</span></p>

  <p class="normal">“Katar emiri”nin İngiltere’yle her manada ilişkisi vardır... “El Cezire TV” kanalı büyük ölçüde görevini yerine getirdi. BOP’un “psikolojik savaş” yöntemleriyle gerçekleşmesine katkı verdi. “Nilüfer Devrimleri”yle bölge ülkeleri parçalanıyor. Bu günlerde “El Cezire”nin ülkemize gelmesi için pazarlık yapması “medya’nın küreselleşme”sinde “altın vuruş” olabilir...</p>

  <p class="solbaslik"><img alt="15243.jpg" class="image" src="../Images/15243.jpg" /> İliştirilmiş Gazetecilik: Embedded Journalism</p>

  <p class="normal">Körfez Savaşı sırasında yeni bir medya kavramıyla tanıştık: “embedded journalism”. Bu terim savaşta Irak’a saldıran ülkelerin, savaşçı güçlerinin yanına “iliştirilmiş” savaş görüntülerine, böylece ilk ulaşan ve aktaran “seçilmiş” (!) medya mensuplarını nitelendirmek için kullanıldı:</p>

  <p class="normal"><span class="ideitalik">“İliştirilmiş gazetecilik olarak nitelenen özellikle</span> <span class="idebold">SSCB</span><span class="ideitalik">’nin dağılmasından sonra tek kutuplu dünyada, tek yanlı küreselleşmenin oluşmasıyla ortaya çıkan gazetecilik.</span> <span class="idebold">ABD</span> <span class="ideitalik">ve yandaşı güçlerin Irak işgalinde çok somut bir biçimde ortaya çıkan bu gazetecilik türü, her ülkenin kendi kurumlarında da savaş muhabirliği, polis muhabirliği, adliye muhabirliği, spor muhabirliği gibi o kurumun ve egemen güçlerin tek yanlı görüşünü yansıtan demokratik olmayan gazetecilik”</span> diye tanımlanıyor. (Wikipedia)</p>

  <p class="solbaslik"><img alt="15246.jpg" class="image" src="../Images/15246.jpg" /> Uçağa Bindirilmiş Gazetecilik: On Boarded Journalism</p>

  <p class="normal">Sırası gelmişken haddim olmamasına karşın bir deyim türetmek istiyorum “on boarded journalism” yani “uçağa bindirilmiş gazetecilik”...</p>

  <p class="normal">Cezaevlerindeki yazar arkadaşlara bir önerim var “Cezaevi yan gelip yatma yeri değildir.”</p>

  <p class="normal">Bizim suçumuz yok diye sızlanacaklarına “on boarded journalist”leri saptamakla işe başlasınlar... O zaman suçlarının ne olduğunu daha iyi anlarlar. Şaka bir tarafa tanısam da, tanımasam da aydın oldukları için hepsine saygı duyduğum için bir tüyo vermek istiyorum.</p>

  <p class="normal">Cumhurbaşkanı Turgut Özal, Abdullah Gül ve Başbakan Recep Tayip Erdoğan’ın uçaklarına iliştirilmiş gazetecileri saptayıp bu kişileri biyografileriyle öğrenip, tüm yazdıklarını yorumlayıp “on boarded” gazetecileri saptayabilirsiniz.</p>

  <p class="normal">Soner, telefonuma yanıt veremeyecek kadar büyüdüğünü bilmeme karşın benimle çalışmaya hazır mısın?</p>

  <p class="normal">Böyle bir araştırma içine girmek için kuşkusuz Silivri en emin limandır günümüz Türkiye’sinde...</p>

  <p class="normal">“On boarded” gazetecileri sınıflandırdığımızda her türüne rastlayabiliriz...</p>

  <p class="normal">TV kanalları, ajanslar, medya, dergiler, yayınevleri vb. gibi yapıların küresel ilişkilerini saptarsanız küreselleşme yandaşlarını ve tetikçilerini saptayabilirsiniz.</p>

  <p class="normal">Örneğin, her zaman her kanalda karşınıza çıkan ve “şablon slogan”larla bilgiçlik yapan kişiler de mercek altına alınmalıdır diye düşünüyorum.</p>

  <p class="solbaslik"><img alt="15249.jpg" class="image" src="../Images/15249.jpg" /> Silivri’nin Gazetecileri</p>

  <p class="normal">Silivri’de boş yere b<span>ağırıp durmayın,</span> <span>“terör” suçlususunuz. (!) Büyüklerimizden daha mı iyi bileceksiniz?..</span></p>

  <p class="normal">“Yeni Dünya Düzeni”ne uyum sağlayamadınız. “küresel çıkarlar”a uyum sağlayamadınız. Bundan büyük suç var mı? Başına çuval geçirilen askerlerimizi anımsayın. Başınıza gelenleri, bu olayı milat kabul edip değerlendirmeye çalışın...</p>

  <p class="normal">Oturun oturduğunuz yerde... Sokrates’in, Beccaria’nın dediklerini ve Magna Carta’yı (1215), Habeas Corpus Act’ı (1679) vb. okuyunuz...</p>

  <p class="normal"><span>Ben de önerdiğim yapıtları “selimiye zindanları”nda yeniden okuduğumda Magna Carta’dan 746 yıl Habeas Corpus Act’tan 282 yıl sonra</span> <span>“1961 Aanayasası”nda yer alan yargılama, tutuklama, özgürl</span>üğe ilişkin kuralların getirildiğini öğrendim. Aradan yarım yüz yıl geçti. Şimdi “ileri demokrasi”ye geçiyoruz. Magna Carta’dan 749 yıl daha geriye gideceğiz.<sup class="calibre4">(22)</sup></p>

  <p class="normal">Sevgili tutsak gazeteciler, iyi ki Silivri’desiniz. Yoksa üzerine ölü toprağı serpilen toplumdan ses seda çıkmadan “tabutunuza çivi çakılacaktı”.<sup class="calibre4">(23)</sup></p>

  <p class="normal">Yargılamanın sonunu bekleyip umutlanmayın, afla çıkacaksınız.</p>

  <p class="normal">Kehanette bulunmuyorum. Ben bu filmin başoyuncusuydum. Bomba Davası’nda (1972-75) istememe karşın “Selimiye (Ebu Garip) Cezaevi”nden afla çıktım.<sup class="calibre4">(24)</sup></p>

  <p class="normal">Saygıdeğer Prof. Yalçın Küçük çok dikkatli bir araştırmacı olmanıza rağmen gözden kaçırmış olabilirsiniz. Bazı gazetecilerle birlikte gözaltına alındığınız günün tarihi 3 Mart’tı... Devrim kanunlarının kabul edildiği gün... Ne ince ayar değil mi? <sup class="calibre4">(25)</sup></p>

  <p class="normal">Yalçın hocam, sen iyi koku alırsın, bazı “embedded gazeteciler” Emniyet’ten bile önce davranıp sütunlarında bazı kişileri hedef gösterip görevlerini (!) yerine getiriyorlar... Silivri’ye konuk edilmeden önce sizinle söyleşi yapan gazeteciyi iyi tanıyor olmalısınız, “Halkçı ve orducu sosyalist Yalçın Küçük”...<sup class="calibre4">(26)</sup></p>

  <p class="normal">Sevgili hocam lütfen içerde de “halkçı, orducu ve de sosyalist” olmaya devam ediniz. Yanınızda olmak isterdim ama 87 yaşındayım, iki kansere karşı “devrimci direnci”ni sürdürüyorum... Beni bağışlayınız... Görevimi şimdilik “açık hava hapishanesi”nde sürdüreceğim mezara kadar... “Hava kurşun gibi ağır” yaşamak istemiyorum... Emirleri Mustafa Kemal’den alıyorum... Ölümümün, dirimden daha fazla işlevi olmasını umut ediyorum...</p>

  <p class="normal">İyi ki içerdesiniz... Arkadaşlarınız sokağa döküldü, “basın özgürlüğü” diye bağırıyorlar... Turnusol görevi gördünüz. Medyayı bir kez daha test etmek olanağı bulduk.</p>

  <p class="normal">“Basın özgürlüğü”nden yana olanlar-olmayanlar diye...</p>

  <p class="normal">Birinci grupta bulunanlar “fena halde” yanılıyorlardı. Kuramsal anlamda “basın özgürlüğü” olabilir. Bazı dönemlerde ne yazık ki özgürlükler rafa kaldırılıyor.</p>

  <p class="normal">Boşu boşuna sokağa çıkıp bağırmayın. “Basın özgürlüğü”nün olmadığını kabul edip düzeni sorgulamaya başlayın. Bir zamanlar muktedirlerden gelen emirlerle saygın gazeteciler: Emin Çölaşan, Bekir Coşkun, Oktay Ekşi, Cüneyt Ülsever vb. gibi sokağa bırakıldı...</p>

  <p class="normal">Buna benzer olaylar Fehmi Koru ve Önder Aytaç’ın bile başından geçti.</p>

  <p class="normal">Perakendecilik dönemi bitti... Günümüzde gazeteler, TV kanalları toptan alınıp satılıyor. Bir gün sabahleyin patronunuzun değiştiğini de sürprizle karşılaşabilirsiniz.<sup class="calibre4">(27)</sup> Kuşkusuz, başından beri izlediğim “medyadaki küreselleşme” küreselleşmenin patronları tarafından tezgâhlanıyor.</p>

  <p class="normal">Sevgili Uğur Dündar, Sedat Ergin, Can Dündar, “basın özgürlüğü” kavramının teoride olduğunu yaşamımda edindiğim tecrübelerden biliyorum. Boşuna üzülmeyin, yorulmayın...</p>

  <p class="normal">27 Mayıs öncesini araştırınız, 12 Mart ve 12 Eylül faşist darbe dönemlerinde cezaevlerinde işkence gören: Doğan Avcıoğlu,, İlhan Selçuk, İlhami Soysal, Uğur Mumcu, Veli Yılmaz vb. gibi çok değerli yazarlarımızın kitaplarını gözden geçiriniz.<sup class="calibre4">(28)</sup></p>

  <p class="normal">4 Temmuz-31 Ağustos 1972 tarihleri arasında yaklaşık bir ay işkence gördüm. Benim gibi on binlerce genç, aydın, akademisyen ve yurtsever işkence tezgâhından geçti. İşkenceciler ve onların amirlerinin çoğu ABD’de “özel eğitim”den geçirilmişti. “komünizmle mücadele”, “sorgulama”, “psikolojik savaş”, “sahte belge” üretme yöntemlerini bilimsel yöntemlerle (!) öğrenip “vatansever” olmuşlardı...</p>

  <p class="normal">“Atatürkçü Türk Silahlı Kuvvetleri mensuplarına ve sosyalistlere” işkence yapıp, sahte belgeler üretip sahte davalar açıp “Yurtseverleri” yargılıyorlardı.<sup class="calibre4">(29)</sup> İğrenç ve aşağılık dönemde kızlarımızın ve kadınlarımızın vajinalarına, gençlerimizin anüsüne cop sokuyorlardı... “Vatansever” bir “NATO paşası” vajinasına, cop sokma işkencesini kutlarcasına iğrenç açıklamalar yapıyordu...<sup class="calibre4">(30)</sup> İşkenceci İstanbul Sıkıyönetim Komutanı Org. Faik Türün çelişkili ifadelerle suçunu gizleyeceğini sanacak kadar saf ve çifte kavurulmuş bir “vatansever”di. (!) Bu işkenceciyi son yolculuğuna uğurlayan “paşalar”ın (!) psikolojilerini bilmek isterdim...</p>

  <p class="normal">Sevgili Mustafa Balbay “Zulümhane” diye bir kitap yazmadan İlhan Selçuk’lara, Uğur Mumcu’lara yapılanları düşünmeliydin. Nedense herkes miladı kendinden başlatmayı yeğliyor. O ne<span>denle de “tarih tekerrür ediyor” ... Selimiye, Diyarbakır cezaevleri ile Silivri’yi karşılaştırabilseydin “Hilton”</span><span>da yattığını anlardın. Otur oturduğun yerde suçlusun... “Atatürkçüsün, Türk Silahlı Kuvvetleri’ni tutuyorsun ve de düşünüyorsun” Milletvekili olup çıkmanı isterim. Ancak TBMM’nde sana düzeni sorgulamak şansını vermeyeceklerini de biliyorum. Çünkü “antiküreselleşmecisin”, “embeddet” ya da “onboarded” gazeteci olsaydın paşalar gibi yaşar, dışarıda milletvekili adayı olup son model Mercedes’le memleketinde şov yapardın.</span></p>

  <p class="normal"><span>Eski yazılarını gözden geçirirsen suçunun ne olduğunu daha iyi anlarsın. Örneğin ben suçlu olduğunu s</span>aptadığım için (!) bir kitabımda yer verdim.<sup class="calibre4">(31)</sup> Bir yazında İstanbul’da toplanan “NATO zirvesi”nde Bush’un taleplerini açıklıyorsun:</p>

  <p class="normal"><span class="ideitalik">“— Trakya’da ye</span><span class="ideitalik">ni bir üs kuralım.</span></p>

  <p class="normal"><span class="ideitalik">— Mardin-</span><span class="ideitalik">Batman-Silopi üçgeninde 18.000 asker bulunduralım.</span></p>

  <p class="normal1">Bu askerler Türkiye dışındaki operasyonlar için bildirimsiz girip çıkabilsin.</p>

  <p class="normal1">— İncirlik genişletilsin ya da Batman Havaalanı’nı üs yapalım.</p>

  <p class="normal1">— Sabiha Gökçen Havaalanı’nı kullanma izni verin.</p>

  <p class="normal1">— Trabzon ve Samsun limanlarını deniz üssü olarak kullanalım.</p>

  <p class="normal1">— Boğazlar’dan gemilerimize bildirimsiz geçiş hakkı tanıyın.</p>

  <p class="normal1">— İskenderun Körfezi’nde bir deniz üssü kuralım ya da İskenderun limanının bir bölümünü bize verin.”</p>

  <p class="normal">Sevgili Balbay içerde olduğun için dua et... Muammer Aksoy, Uğur Mumcu, Eşref Bitlis’i sorgusuz sualsiz ortadan kaldırdılar... Sen “zulümhane”ye razı ol yoksa seni benim gibi, F tipi hücreye atarlar. Ben de Allahıma şükürler ediyorum. Büyük paşalar(!) iki kez asılmamı emretti. Direnerek paçayı kurtardım. Emperyalizmin dini imanı yoktur. Müslüman’ı Müslüman’a kırdırırlar... Denetime aldıkları medyayı kullanıp halkı İngiltere’nin gelecekteki kraliçesi Kate Middelton’un düğünü de yetmiyormuş gibi, külotunun rengiyle bile oyalarlar... Yazık oldu Diana’ya, gündemden düştü...</p>

  <p class="solbaslik"><img alt="15265.jpg" class="image" src="../Images/15265.jpg" /> Kontrgerilla Düzeni ve Medya</p>

  <p class="normal">Böyle bir düzende “adalet aramak” yanılgıların büyüğüdür diye düşünüyorum. Sadece düşünmüyorum yazıyorum ama derdimi kimseye anlatamadım.</p>

  <p class="normal">Bana göre 1967 yılında “Türkiye düzeni”, “askeri demokrasi” idi.<sup class="calibre4">(32)</sup> 1977 yılında “iktidarların çeteleşmesi”<sup class="calibre4">(33)</sup> 1993 yılında düzenin adı “kontrgerilla cumhuriyeti” idi.<sup class="calibre4">(34)</sup> 2009 yılında “kontrgerilla düzeni”nden<sup class="calibre4">(35)</sup> söz ediyordum.</p>

  <p class="normal">1975 yılında yaptığım Savunma’da ise ilk kez kamuoyunu iki resmi belgeyle tanıştırdım:</p>

  <p class="normal">— <span class="ideitalik">ST 31-15 (FM 31-15)</span> [Gayri Nizami Kuvvetlere Karşı Harekât].</p>

  <p class="normal">— <span class="ideitalik">FM 31-16</span> (Counterguerilla Operation).</p>

  <p class="normal"><span class="ideitalik">ST 31-15</span>’te bir yeraltı örgütünün cinayet dahil her türlü eylem yapabileceği ve bunları yaparken de yasalara bağlı olmayacağı açıklanıyor. Bu eylem için ABD yardım ediyor. Aynı talimnamede “suçsuz kişilerin adi suçlarla suçlanması” da var. Ama halen “faili meçhul cinayetler”i konuşuyoruz.</p>

  <p class="normal">“Kontrgerilla düzeni”nde iş ve ticaret adamları ve örgütleri ile işçi sendikaları, medya, din adamları, polis ve yargı bir potaya konulur; bu düzen medyayla desteklenir.<sup class="calibre4">(36)</sup></p>

  <p class="normal">Böyle bir düzende adalet beklemek havanda su dövmektir.</p>

  <p class="normal">Bu ülkede 48 yıl süreyle yargılanmış bir kişi olarak adalet olmadığını biliyorum. Ne yazık ki adaleti dışarıda arıyorum. “Avrupa İnsan Hakları Mahkemesi”nde (AİHM) bir dava kazandım. İki davam burada bekliyor, dördüncü davamı da AİHM’e götüreceğim.</p>

  <p class="normal">Bu dönemde de süregelen davalar AİHM’e giderse oradan yüzde yüz geri dönecektir. Bu tazminatları ödemeye devletin bütçesi yetmeyeceği için daha şimdiden “Anayasa Mahkemesi” devreye sokulmaya çalışılıyor. Yargı “küresel demokrasi”ye göre şekilleniyor, Türk Silahlı Kuvvetler hedef tahtasına konulurken “Emniyet örgütü”nün cemaatin eline geçtiğini yazanlar, Hoca Efendi’ye dokunanlar yanıyor...</p>

  <p class="normal">Halkımızın “İslam’ın İslam’a kırdırılması” üzerine kurulu ABD projesine katkı verip kendi inançlarına ters düşme yanılgısına sonuna kadar prim verebileceğini umut dahi etmek istemiyorum.</p>

  <p class="normal">”Ülkemizi Hıristiyanlaştırma” doğrultusundaki girişimler açığa çıkmaya başladı. Hoca Efendi’nin “Mavi Marmara” gemisinde İsrail’in yaptığı katliamda İsrail’i tutmasını aklı başında olanlar savunamazlar. Dünyada hiçbir İslam ülkesinin lideri “Haçlı seferleri”ni savunamaz. BOP’un eşbaşkanlığını kabul edemez. BOP kapsamında yeniden başlatılan “Haçlı seferleri”ne katkıda bulunamaz.</p>

  <p class="normal">Eğer bu hıyanete küresel ve cemaat medyası katkı veriyorsa “gaflet, dalalet ve hıyanet” içinde olduklarını savlayabiliriz.</p>

  <p class="normal">Atatürk Türkiyesi’ni bağımlılık batağına sürükleyen ABD güdümlü iktidarlar (1950-2011) ve hatta Büyük Atatürk’ün ölümünden bir hafta sonra heykelini hurdacıya satanlar, 1947 yılında “Marshall Yardımı”ndan alınan para karşılığı “tam bağımsızlığımızı” emperyalizme terk edenlerin ülkemizi getirdiği yer çıkmaz sokaktır... 1938 yılında heykel satıyorlar, 2011’de heykel yıkıyorlar. “Ucube” olduğu için değil... Sanata karşı oldukları için değil... Saf, temiz, dinine bağlı halkımızı kandırıp ABD güdümünde “ılımlı İslam” anlayışını iktidara taşımak için.</p>

  <p class="normal">“Ucube”yi yıktırıp hem Kuran’ın Maide Suresi’nin 7’nci cüzüne göre davrandıklarının propagandasını yapıyorlar, hem de propagandayla ABD güdümüne sokulan cemaat ve tarikatlara göz kırpıp oy almak istiyorlar. Öyle ya Kars’ta Şeyh hazretlerinin türbesini bir put nasıl gölgeleyebilir?..</p>

  <p class="normal">Bu düzene karşı çıkanlar CIA güdümlü “Temizlik Operasyonları”yla esir alınıp tezgâhtan geçiriliyor. Dün bizler “esir”dik, ne yazık ki günümüzde sizler Silivri’desiniz.</p>

  <p class="normal">12 Mart’tan sonra Nihat Erim’in başbakanlığı döneminde gençlerimize ve aydınlara yönelik kıyımın adı “Balyoz Harekâtı”ydı...<sup class="calibre4">(37)</sup></p>

  <p class="normal">12 Mart İstanbulu’nun ayrı bir özelliği daha vardı. İşkencecilerin çoğu 27 Mayıs düşmanı, tarikatçı ve ABD uşağıydı.</p>

  <p class="normal">İktidar, küresel ve cemaat medyası “darbelere karşı olma” sloganıyla sözü “Ergenekon, Balyoz” vb. davalara getirip oy almak istiyorlar. Diyarbakır Cezaevi’ni müze yapıp halkı kandırmak istiyorlar...<sup class="calibre4">(38)</sup> Ama “Ziverbey (Zihni Paşa) İşkence Köşkü”nü ağızlarına bile almıyorlar. Çünkü işkenceci paşa (!) antikomünist ve tarikatçıydı... 12 Mart 1971 sonrası idam edilenlerin ve yargısız infazlarla öldürülen ve işkence görenlerin aileleriyle örgütlenip “78’liler gibi” haklarını aramalarını öneriyorum...</p>

  <p class="normal">Çifte standart sergileyenlere inanmayınız...</p>

  <p class="normal">Bizler 12 Mart zulmüyle mücadele ederken, bugün darbelere karşı olduğunu söyleyip oy toplayanlar o zaman nerelerdeydi?</p>

  <p class="solbaslik"><img alt="15273.jpg" class="image" src="../Images/15273.jpg" /> Soner Yalçın’ın Suçu Ne?</p>

  <p class="normal">Soner Yalçın’ı tanıyalı yıllar oldu. Sakin, sessiz, saygılı ve aydın bir solcuydu. Zaman içinde saf değiştirdi.</p>

  <p class="normal">İyi de oldu, cevheri ortaya çıktı. Değerli kitaplar yazıp hepimizi aydınlattı. Para da kazandı... Yaşam standardı yükseldi ama solcu damarı kıpırdadı, düzen yandaşlarının damarına bastı... Kapitalistlerin acımasız olduğunu benden daha iyi bilirdin Soner...</p>

  <p class="normal">Seni de korumak bana düştü, ben ne birileri gibi ne kendiliğinden savcılığa ve avukatlığa soyunmuyorum. Hem de kanserle boğuşurken...</p>

  <p class="normal">Hakka ve hukuka olan saygımdan zaman ayırdım, yazdıklarını taradım:</p>

  <p class="normal">— <span class="ideitalik">“Atatürk’ün koruma polisi Nakşibendiydi. (Osmanlı’da dinlemeyi böcekçi başı yapardı.)”</span> <span class="ideitalik">(39)</span></p>

  <p class="normal"><span class="ideitalik">— “Benzer olay (B. Arınç’a suikast iddiası) 44 yıl önce de yaşanmıştı.” “Cadı Avı’nın Tanığı: Ayn Rand.”</span><span class="ideitalik">(40)</span></p>

  <p class="normal"><span class="ideitalik">— “Mehmet Akif’i şaşırtacak benzerlik/Darbe iddiasıyla tutuklamalar/Eski defterler açılıyor/Güvenilir başsavcı aranıyor.”</span> <sup class="calibre4">(41)</sup></p>

  <p class="normal">Soner, “Ergenekon soruşturması, darbe iddiaları, ıslak imza, kozmik oda, Balyoz planları, EMASYA tartışmaları vb...” Mehmet Akif’le karşılaştırmak sana mı düştü?.. Hayatını yaşasaydın ya...</p>

  <p class="normal"><span class="ideitalik">—“Tahkikat Komisyonu’na ‘evet’ mi, ‘hayır’ mı?/Bodrum’un kat irtifakıyla referandumun ne ilgisi var?”</span> <sup class="calibre4">(42)</sup> diye sorup duyarlı konulara giriyorsun...</p>

  <p class="normal">“Erdemir, Tüpraş, Galatport, İETT arazisi, ETİ Alüminyum, Şeker AŞ, İzmir limanı, mayınlı arazi, Tekel kararı, telefon dinlemeleri” vb. gibi duyarlı konuları kaleme almak sana mı düştü?</p>

  <p class="normal">Soner yoksa sen “terör üyesi” misin?... Sakın benim de başımı derde sokma...</p>

  <p class="normal"><span class="ideitalik">— “Meclis Kürtlere özerklik verdi mi?/Osmanlı liberalleri ile Kürt şeyhleri anlaştı: Kürtlere özerklik.”</span> <sup class="calibre4">(43)</sup></p>

  <p class="normal"><span class="ideitalik">— “Annesi Tevfika bilinmeden Menderes anlaşılabilir mi?”</span><sup class="calibre4">(44)</sup></p>

  <p class="normal">Soner, Menderes’in özel hayatını kurcalamak sana mı kaldı? 27 Mayıs 2010 günü Anakara’da Sky Turk televizyonunun 27 Mayıs programına katıldım. Korkut Özal ile Hasan Celal Güzel de programa katılıyorlardı. Keşke programı izleyebilseydin. H. C. Güzel, Menderes‘i halkın evliya olarak nitelendirdiğini söylüyordu.</p>

  <p class="normal">Bir TV programında Önder Aytaç, <span class="ideitalik">“Adnan Menderes’in ezanı Arapça okutturduğu için idam edildiğini”</span> söyledi.<sup class="calibre4">(45)</sup></p>

  <p class="normal">Soner, bazıları rahmetli Menderes üzerinden “darbe karşıtlığına soyunup” oy hesabı yaparken Menderes’in soy isminin başlangıçta “Ertekin” olduğunu açıklamakla nereye varmak istiyorsun?</p>

  <p class="normal">—<span class="ideitalik">“Türkiye’de bir Émile Zola yok./ Portre: Teğmen Mehmet Ali Çelebi.”</span><sup class="calibre4">(46)</sup></p>

  <p class="normal">Çelebi’yi kıskanıyorum. Bizler teğmenken dünyadan haberimiz yoktu... Milli Şef bilinçli subayların, iktidarı için tehlike oluşturacağını düşünmüş olabilir. Çünkü hem ihtilali teşvik etti, hem de “27 Mayıs”ın tekerine çomak sokmak için yapmadığını bırakmadı.</p>

  <p class="normal">Dışarıda “Atatürk’ün Gençliğe Hitabesi”ni ve “Bursa Nutku”nu okumak suç olabilir. İçerde istediğiniz kadar okuyup yolunuzu bulabilirsiniz... Ve de “yola devam” edebilirsiniz. Yolunuz açık ve aydınlık olsun...</p>

  <p class="normal">Soner, “Mısır Ordusu’nun içini oyup kim ‘kâğıttan kaplan’ yaptı?” deyip yanıtını da sen veriyorsun...</p>

  <p class="normal">Bu kadarı da yetmiyormuş gibi “üniformalı müteahhitler”den söz ediyorsun.<sup class="calibre4">(47)</sup> Tam da ülkemizde “kâğıttan kaplan” tartışmasının yaşandığı bir dönemde...</p>

  <p class="normal">Soner, bu düzenin bu kadar kıvrak zekayı kaldırmayacağını anlaman için Silivri’ye mi gitmen gerekiyordu? Dua et askeri savcı Süleyman Takkeci’nin eline düşmediğin için...</p>

  <p class="normal">Sevgili Soner, durmasını bilmedin. Bu makalenin yayımlandığı günden bir gün sonra (14 Şubat 2011) Oda TV’de arama başlamıştı...</p>

  <p class="normal">Belki avukatlarının gözünden kaçmış olabilir. 13 Şubat 2011 günlü “Kâğıttan Kaplan” başlıklı yazının son bölümünde “CHP’nin Zaferidir Bu” ara başlığı içinde,</p>

  <p class="normal1">“Türkiye’de generaller darbeyi zenginleşme aracı olarak kullandı...”</p>

  <p class="normal"><span class="ideitalik">“Ve ne yazık ki, Türkiye bugünlerde hızla tek adamlığa gidiyor”</span> diye yazıyorsun.</p>

  <p class="normal">Ülkemiz cuntacılardan, çetelerden, mafyadan, terörist medya mensuplarından bertaraf edilip “ileri demokrasi”ye doğru yol alırken Türkiye’nin hızla tek adamlığa gittiğini yazıp taammüden suç işliyorsun.</p>

  <p class="normal">Nitekim Oda TV’de de faşizmden söz ediliyordu.<sup class="calibre4">(48)</sup></p>

  <p class="normal">Herkesin özgürce düşüncesini açıkladığı (!), TV programlarında sürekli karşı görüşe yer verildiği, Abant Toplantılarının düzenlendiği, TÜSİAD, TESEV gibi “Sivil Toplum Kuruluşları”nın (STK) vb. gibi para ödeyip ısmarlama Anayasa taslakları hazırlattığı bir ülkede aşağıdaki cümlelerle faşizmden söz etmek Oda TV’ye mi düştü?</p>

  <p class="normal1">“Faşizmin temel özelliğinin ise devlet yetkilerini tek parti elinde toplandığını göstermektedir...”</p>

  <p class="normal1">“Faşizm ..... iktidarı ele geçirirken liberal ve demokrat aydınları yanına çekmek için totaliter rejim korkusunu yayma yöntemini de kullanmıştır...”</p>

  <p class="normal">Oda TV aranırken seni de konuk etmek için içeri alıyorlardı.</p>

  <p class="normal">Soner, sen ne uslanmaz bir “terör örgütü” üyesisin(!)</p>

  <p class="normal">Kitaplar yazdın, makaleler yayımladın. Sana bir yere kadar “küresel medya” fırsat verdi. Kitapların yüz binlerce sattı. Sana bu imkanı sağlayanların kasalarına para doldurdun. Hızını alamadın bir de Oda TV kurup muhalefetinin sınırlarını genişlettin. İleri dönük tasavvurların vardı. Seni yanlış tanımışım Soner... Beni bağışla, bu boyutta “hiper aktif” bir çocuk olduğunu anlayamadığım için...</p>

  <p class="normal">Soner, içeri atıldın, orada da rahat durmadın. Yazılarını sürdürmeye devam ettin.</p>

  <p class="normal"><span class="ideitalik">“Namık Kemal’i kim öldürdü? Namık Kemal okudu, hapse atıldı.”</span> <sup class="calibre4">(49)</sup></p>

  <p class="normal">Soner, Sokrates’ten günümüze değin tüm dünyada okuyanların hapishanelerle tanıştığını bilmen lazımdı. Demek ki nöbet sende...</p>

  <p class="normal">Devrim ile karşıdevrim ve aydın ile cehalet arasında savaş sürüyor yüzyıllardan beri...</p>

  <p class="normal">12’li faşist askeri darbelerden sonraki evrelerde TV kanallarında silah ve bombaların yanında sergilenen yasaklı kitap görüntülerini ne çabuk unuttun...</p>

  <p class="normal"><span class="ideitalik">“Basında ajan motifi: Kamçılı Kız./Her gazetede birkaç ajan var./Kırmızı kurdele, kırmızı eşarpla propaganda yapmak.”</span><sup class="calibre4">(50)</sup></p>

  <p class="normal">Soner, yazılarınla eskicilik yapıyorsun... 12 Mart ve 12 Eylül sonrası iddianamelerinin papağanlığını yapmak için beslenen dönemin medyasında “antikomünist propaganda”nın şaheserlerini bulabilirsin.</p>

  <p class="normal">Birkaç örnekle yetinmek zorundayım:</p>

  <p class="normal">— 12 Mart döneminde Erzurum Atatürk Üniversitesi’nde görevli bir akademisyen <span class="ideitalik">Homongolos</span> adlı bir kitap yazdığı için ciddi ciddi “komünist propaganda” yapmak suçuyla yargılandı. Neymiş kitabın son hecesi, tersinden okununca “sol” olurmuş... Ya bu davanın savcısı (!) ABD’de Los Angeles şehrinde yaşasaydı...</p>

  <p class="normal">— Şirketin adını “Nar” koyanlar komünistlikle suçlandı... Neymiş, Nar tersten okunduğunda “Ran” olur ve komünist (!) Nazım Hikmet’in soyadını çağrıştırırmış...</p>

  <p class="normal">— Can Yücel, <span class="ideitalik">Gerilla Harbi</span> diye bir kitap tercüme etmişti. Kitap üç bölümden oluşuyordu. Giriş bölümü ünlü ABD’li gerilla generali Griffin’e aitti; ikinci bölümü Mao, son bölümü ise Che Guevara yazmıştı. Kitap çok ilginçti. Her iki sol lider birbirlerinden habersiz gerilla pratiğinden ge<span>ldikleri için yazdıkları inanılmaz derecede benzeşiyordu.</span></p>

  <p class="normal"><span>Yalnız Can Yücel’e “komünizm propagandası”ndan dava açan savcı “sehven” ABD</span> <span>vatandaşı Gen. Griffin’e ait bölümü dikkate almıştı... Yani Griffin, “komünizm propagandası” yapmaktan mahkemeye verilmişti. Ayıkla pirincin taşını...</span></p>

  <p class="normal"><span>Can Yücel’in</span><sup class="calibre4">(51)</sup> <span>avukatı Z. Nur Erün aynı zamanda benim de avukatımdı. Bu nedenle olayı ayrıntılarıyla biliyorum.</span></p>

  <p class="normal"><span>Avukat, İstanbul’da, ABD Konsolosluğu’na başvurup belge aldı. Gen. Griffin’in ABD</span><span>’li olduğunu kanıtladı. Müvekkili beraat etti.</span></p>

  <p class="normal"><span>Sevgili Soner, birilerinin “yazarların gerektiğinde kulaklarından tutup atılması” tehdidini umursamadın. İçerde de yazmaya devam ettin. Patronunu güç durumda bırakmış olmalısın ki işine son verildi.</span><sup class="calibre4">(52)</sup> <span>Üzülme, direnme gücünle, engin kültürünle aydınlığı temsil ediyorsun... Bulunduğun yeri de aydınlatmaya devam et...</span></p>

  <p class="normal"><span>Aslında sizlerin içeri alınmış olması yurtdışı ve yurtiçindeki tepkileri artırdı. Gerek ABD ve gerekse AB’de kurumsal ve bireysel karşı koyuşlar yoğunlaştı. İç ve dış basın Türkiye’de “basın özgürlüğü” ve “demokra</span>si”yi tartışmaya başladı. Yetkili kişilerin duyarsız tavırları ve eleştirileri önemsemeyen tutumları, ülkemizde rejim konusunda kuşkuları artırdı... Açıklanan “basın özgürlüğü” raporuna göre 101’inci sıradan 106’ncı sıraya düştü (4 Mayıs 2011 tarihli gazeteler).</p>

  <p class="normal">Her ne kadar “Çay geçilirken at değiştirilmese de” yoğun dış ve iç tepkiler Savcı Zekeriya Öz’ü yerinden etti... Mahkeme başkanı ile üye yargıçlar arasında alışılmışın ötesinde küskünlükler yaşanıyor. Bu süreç sonunda Silivri’de görülen davalara halkın güveni her geçen gün azalmaya başladı.</p>

  <p class="normal">Tüm bu süreci, en ince ayrıntısına kadar izleyen bir kişi olarak, Soner Yalçın örneğinde olduğu gibi “silah arkadaşlarım” yönünden de eleştirmek isterdim. Ancak uzun tutukluluk hali şimdiden AİHM standartlarını aştı. İktidar şimdilik AİHM’e gidişin önüne engel koymaya çalışıyor.</p>

  <p class="solbaslik"><img alt="15292.jpg" class="image" src="../Images/15292.jpg" /> AİHM Eski Yargıcı Rıza Tüzmen</p>

  <p class="normal">Bu nedenle AİHM eski değerli yargıcı Rıza Tüzmen’in konuya yaklaşımını özetlemek istiyorum.</p>

  <p class="solbaslik"><img alt="21670.jpg" class="image" src="../Images/21670.jpg" /> Türkiye’de İnsan Hakları Kimin Sorunu<sup class="calibre4">(53)</sup></p>

  <p class="normal">“ABD büyükelçisi’nin ‘Balyoz davasını dikkatle izliyoruz. Basın özgürlüğünden söz ederken gazetecilerin gözaltına alınmasını anlayamıyoruz’ yolundaki sözleri hükümet cephesinde tepkiyle karşılandı.</p>

  <p class="normal">Bu anlayış İkinci Dünya Savaşı’ndan sonra değişti. Nazilerin 6 milyon Yahudi’yi sistematik bir biçimde öldürmesinin yarattığı dehşet, insan hakları ihlallerini tüm uluslararası toplumun ilgi alanına soktu. Bu gibi ihlallere sadece moral ilkelerle karşı koyulamayacağı anlaşıldığından, insan hakları kurumsallaşmaya ve hukuksallaşmaya başladı. Nazi savaş suçlularının yargılandığı Nürnberg Mahkemesi, insan hakları ihlallerine karşı uluslararası yaptırım uygulanmasının ilk adımı.</p>

  <p class="normal">Soğuk savaşın sona ermesinden sonra ise, insan hakları tüm liberal demokrasilerin ortak paydası oldu.</p>

  <p class="normal">Hiçbir devlet insan hakkı ihlallerini saklamak olanağına sahip değil.</p>

  <p class="normal">İkincisi, küreselleşme bir uluslararası sivil toplum yarattı. Bu uluslararası sivil toplum örgütleri, insan hakları ihlallerini izliyor, belgeliyor, dağıtıyor, uluslararası alanda devleti teşhir ediyor ve bir tepki oluşturuyor.</p>

  <p class="normal">Günümüzde devletler uluslararası insan hakları normlarına uyum sağladıkları ölçüde demokratik devletler sınıfına girmeye hak kazanıyorlar.</p>

  <p class="normal">Bu gelişmenin sonucunda insan hakları, devletlerin iç işi olmaktan çıkarak uluslararası toplumun sorunu oldu. Bu aynı zamanda, insan haklarının devletlerarası ilişkilerin bir parçası olması anlamını taşıyor. Uluslararası toplumun, insan haklarını korumak gibi kolektif bir sorumluluğu doğuyor.</p>

  <p class="normal">İnsan haklarının evrensel niteliği, insan hakları kavramının içinde var. Tüm insanlar bu haklara doğuştan eşit olarak sahip olduğundan, bir ülkede insan haklarının ihlal edilmesine tepki göstermek, insan olmanın getirdiği bir sorumluluk.</p>

  <p class="normal">Ancak insanın değer taşımadığı, totaliter rejimlerle yönetilen ülkeler, insan haklarını kendi içişleri olarak görüp, evrensel normlara kapılarını kapamak isterler.</p>

  <p class="normal">Dışarıdan gelen eleştirileri öfkelenmeden dinlemek ve gereğini yapmak o ülkedeki demokrasinin kalitesini yansıtır.”</p>

  <p class="solbaslik"><img alt="15295.jpg" class="image" src="../Images/15295.jpg" /> Türk Modeli İster misiniz?<sup class="calibre4">(54)</sup></p>

  <p class="normal">“Doğu Avrupa’da komünist rejimlerin yıkılmasından sonra, demokrasi tek geçerli yönetim biçimi oldu.</p>

  <p class="normal">Bu tür demokrasilere örnek Putin’in Rusya’sı, Chavez’in Venezuela’sı. Ancak Güneydoğu Asya’da, Latin Amerika’da başka çok örnek var.</p>

  <p class="normal">Freedom House’un 2010 raporuna göre, demokraside gerileme var. Hükümetler genelde serbest seçim yapıyorlar. Ancak yargı bağımsızlığı, basın özgürlüğü gibi liberal demokrasinin özünü oluşturan temel değerlerine saygılı davranmıyorlar. Ayrıca keyfi tutuklamalar, insan hakları ihlalleri birçok ülkede demokrasinin kurumsallaşmasını engelliyor.</p>

  <p class="normal">Economist Intelligence Unit’in 2010 raporu Türk demokrasisi hakkında daha ayrıntılı bilgi veriyor. Türkiye, tam demokrasi ve kusurlu demokrasilerden sonra gelen ‘hibrid ülkeler’ sınıfına giriyor. Seçim notu 7,9. Buna karşılık katılım 3,9, demokrasi kültürü 5, hak ve özgürlükler 4,7. Başka bir deyişle, Türkiye’de seçimler dürüst yapılıyor. Ancak özgürlükler sınırlı, katılım zayıf, demokrasi kültürü iyi değil.</p>

  <p class="normal">Oysa, Türkiye’deki demokrasinin en büyük özelliği iktidarın tek elde toplanması. Büyük bir güç yoğunlaşması oluşması. Bağımsız kurumlara izin verilmemesi. İktidar denetiminde bir yapı, sindirilmiş bir basın, yandaşlarla doldurulan partileşmiş bir devlet, iyicene daraltılan bireysel hak ve özgürlükler alanı, keyfi tutuklamaların, yasadışı telefon dinlemelerinin, sabaha karşı yapılan aramaların, gözaltıların yarattığı korku Türkiye’de bir baskı ortamı yaratıyor. Soluk alacak yer bırakmıyor. Türk demokrasisini, ‘hibrid ülkeler’ sınıfına sokuyor. Türk demokrasisi güç egemen yönetimler modelinin özelliklerini taşıyor. Bu ise gerçek demokrasi değil, demokrasiye alternatif bir model.”</p>

  <p class="solbaslik"><img alt="15298.jpg" class="image" src="../Images/15298.jpg" /> Hukuksal İşlemler<sup class="calibre4">(55)</sup></p>

  <p class="normal">“Nedim Şener ve Ahmet Şık’ın tutuklanmalarının iki boyutu var. Hukuksal boyutu ve basın özgürlüğü boyutu.</p>

  <p class="normal">Terör örgütüne üye olmak gibi sadece suçun yasal niteliğinin belirtilmesi yeterli değil. Aynı zamanda hangi eylemlerin bu kuşkuyu doğurduğunun da söylenmesi gerekir.</p>

  <p class="normal">Nedim Şener ile Ahmet Şık’a terör örgütüne üye olmak gibi bir suçlama dışında, bu suçu gerçekleştirmek için hangi eylemlerin yapıldığı belirtilmiyor. Bu Sözleşme’nin 5/2 maddesinin ihlalini oluşturur.</p>

  <p class="normal">Özgürlükten yoksun bırakmak gibi bireysel hak ve özgürlükler açısından büyük bir önem taşıyan bir konuda savcının takdir yetkisi son derece dar. Bunun geniş tutulması, keyfi tutuklamalara yol açar.</p>

  <p class="normal">Kısıtlamaya ilişkin CMK 153/2 ile AİHM kararları çelişiyorsa, yargıç, Anayasa’nın 90. maddesi gereğince, AİHM ilkelerine göre karar vermek zorunda. Savcı da, AİHM ilklerine aykırı düşecek bir kısıtlama isteminde bulunmamalı.”</p>

  <p class="solbaslik"><img alt="15300.jpg" class="image" src="../Images/15300.jpg" /> Türkiye’de Basın Özgürlüğü<sup class="calibre4">(56)</sup></p>

  <p class="normal">“Nedim Şener ve Ahmet Şık’ın tutuklanmalarının ortaya çıkardığı bir sorun tutuklamaların hukuka uygunluğa ise, başka bir sorun da basın özgürlüğü.</p>

  <p class="normal">AİHM, açıkça şiddete teşvik, ırkçı söylem, hakaret gibi istisnalar dışında basın özgürlüğünün sınırlanmasını kabul etmiyor.</p>

  <p class="normal">Türkiye’yle ilgili olarak açılan pek çok davada AİHM, gazetecilerin, devletin bütünlüğünü bozmayı hedef alan propaganda yapmak, halkı kin ve düşmanlığa tahrik etmek, terör örgütü kurmak ya da üye olmak gibi suçlardan mahkûm olmalarını, Sözleşme’nin ifade, basın özgürlüğüne ilişkin 10. maddesine aykırı buldu. Bu davalarda AİHM, açıkça şiddet teşvik öğesi yoksa, basın özgürlüğünü koruyan kararlar verdi.</p>

  <p class="normal">Şener ve Şık’a atılan suç da terör örgütüne üyelik.</p>

  <p class="normal">Sorgulamada, Ergenekon davasının inanılırlığının ortadan kalkması, tutuklu yargılananların serbest kalması için kamuoyu oluşturmak, iktidarı eleştirmek ya da cemaatle ilgili kitaplar yazmak gibi bir gazeteci için doğal olması gereken etkinliklerin suç eylemi olarak kabul edildiği anlaşılıyor. Bu eylemler ile terör örgütü arasında şöyle bir mantıksal bağ kuruluyor: Bu tür eylemler, Oda TV’de bulunan isimsiz, nereden geldiği belli olmayan, gerçekliği ispatlanmaya muhtaç bir belgede geçiyor. Bu bir örgüt belgesi olarak kabul ediliyor. Şener ve Şık da bu eylemleri yapıyorlar. Bu eylemler normal gazetecilik etkinliği olsa bile, mademki Oda TV’deki belgede bu etkinliklerden söz ediliyor, o zaman Şener ve Şık da terör örgütü üyesi. Bu mantıktan hareketle Türkiye’deki tüm muhalif gazetecilerin, hatta daha da ileri giderek, Ergenekon ve Balyoz davalarını eleştiren yerli, yabancı herkesin örgüt üyesi oldukları sonucuna varılabilir.</p>

  <p class="normal">Basın özgürlüğüyle ilgili başka bir sorun da, Şener ve Şık’ın evlerinde yapılan arama ve el koymalar. Arama ve el koyma, basın özgürlüğünün ayrılmaz bir öğesi olan haber kaynağının gizliliğiyle yakından ilgili.</p>

  <p class="normal">Avrupa Parlamentosu’nun son kararında, Ergenekon ve Balyoz davalarındaki uzun tutukluluk süreleri eleştiriliyor, Türkiye’de hükümetin beyanlarının ve savcıların faaliyetlerinin ifade özgürlüğünü sınırladığı belirtiliyor, yasaların AİHM kararlarına uyum sağlayacak şekilde değiştirilmesi isteniyor.</p>

  <p class="normal">Hükümet bu karara, ‘Siz istediğinizi söyleyin, biz bildiğimizi okuruz’ yolunda tepki gösterdi. Ama bu tepkinin Türkiye’yi, demokrasi, insan hakları, hukuk devletinden oluşan evrensel ortak değerler alanı dışına çıkardığını da bilmek gerekir.”</p>

  <p class="solbaslik"><img alt="15304.jpg" class="image" src="../Images/15304.jpg" /> Genç Kemalistler Ordusu Davası ve Medya</p>

  <p class="normal">1963 yılının nisan ayında gözaltına alındım. Bir ay süreyle, herhalde o dönemde medyanın gündemi günümüzdeki kadar yoğun olmadığından sürekli gündemde kaldım.</p>

  <p class="normal">Medya tetikçileri beni “günah keçisi” seçmişlerdi. Yazılarının çoğu aleyhimde, olmasına karşın, özellikle İlhan Selçuk, Teoman Erel’in makaleleri, o koşullarda moralimi yükseltmişti.</p>

  <p class="normal">20-21 Mayıs 1963 gecesi Talat Aydemir’in başkaldırı girişimi başarısızlıkla sonuçlanınca bu kez medyaya yeni bir konu çıkmıştı, peşimi bıraktılar ama yargılandığım Genç Kemalistler Ordusu (GKO) Davası’nda izlemeye devam ettiler.<sup class="calibre4">(57)</sup></p>

  <p class="solbaslik"><img alt="15306.jpg" class="image" src="../Images/15306.jpg" /> Bomba Davası<sup class="calibre4">(58)</sup></p>

  <p class="normal">Bomba Davası adlı bir davada İstanbul Sıkıyönetim Askeri Mahkemesi’nde yargılandığım sürede (1972-75) yeniden Medyanın baş hedefi seçilmiş, “andıç” bombardımanına tutulmuştum. Ne yazık ki özellikle şahsımı hedef alan pembe renkli “Andıç” kitapçığının kapağında Genelkurmay Başkanlığı amblemi vardı. İmza bulunmayan, aslında paçavra değeri bile taşımamasına karşın haysiyetsiz ve onursuz kişiler tarafından, işkenceyle alınmış “kontrgerilla ifadeleri”nden oluşan bu kitapçıktan binlerce basılmış, başta Silahlı Kuvvetler olmak üzere tüm kurumlara dağılmıştı.</p>

  <p class="normal"><span>Yargılama sonucu sıkıyönet</span><span>im askeri mahkemesinin kararını içeren “gerekçeli hüküm”de alınan karar</span> <span class="ideitalik">Ders Alalım</span> <span>kitapçığını tümüyle doğrulamıyordu. Bu durumda Genelkurmay amblemini kullanıp “kara propaganda” yapan çevrelerin tüm foyası ortaya çıkmış oluyordu.</span></p>

  <p class="normal">Bu yüce kurumun, eski bir mensubunu aşağılayacağı bir kitapçık yayımlayacağını düşünmek bile istemiyorum. Bu nedenle o günlerde bu tertibi düzenleyenlerin ortaya çıkarılıp özür dilenmesini ilgili makamlardan hâlâ bekliyorum. İnsan haysiyetiyle oynamak bu kadar kolay olmamalı... Yargılandığım dönemde zamanın milliyetçi, muhafazakâr (!) gazeteleri sürekli şahsımı hedef alıp, “andıç”lamaya devam ettiler.</p>

  <p class="normal"><span>Özellikle Tercüman ve Son Havadis</span> <span>g</span>azeteleri bu konuda birbirleriyle yarıştılar.</p>

  <p class="normal">Onlara göre:</p>

  <p class="normal">— Org. F. Gürler, Org. M. Batur, Ora. K. Kayacan’dan oluşan “Marksist, Leninist bir cunta” üyesiyim...</p>

  <p class="normal">— Bu cuntanın iktidara gelmesi için ortam hazırlamak amacıyla İstanbul’daki bombalama olayları için örgüte (!) emir vermişim...</p>

  <p class="normal">— Verdiğim emir sonucu “bilinmeyen işyerinden, bilinmeyen miktarda alınan paraları, bilinmeyen bir örgüte (!)” vermişim...</p>

  <p class="normal">— Bolu Dağı’nda bilinmeyen bir mahalde bir öğretmeni, bir de öğrencisi olan bir kamp kurmuşum...</p>

  <p class="normal">— Henüz yapımı tamamlanmamış “Boğaz Köprüsü”nü tahrip etmeyi düşünmüşüm ama eylemi ertelemişim...</p>

  <p class="normal">— Dinamit alışverişi yapmışım,</p>

  <p class="normal">— Devrimci kadro listesi (Bakanlar kurulu) ve Anayasa taslağı hazırlamışım vb. gibi...</p>

  <p class="normal">Ziverbey İşkence Köşkü’nde hepsi işkence altında alınan ifadeler olduğu gibi askeri savcının iddianamesine yansıtılmış ama el yazısıyla alınan bu itirafnamelerin bir kısmı mahkemeye gönderilmemişti.</p>

  <p class="normal">Bütün devlet kurumlarını kişisel kin ve ihtirası doğrultusunda yönlendiren Sıkıyönetim Komutanı Org. Faik Türün’ün “sahte delil üretmek” ve “gizli tanık” bulmak gibi bir derdi yoktu. Ziverbey (Zihni Paşa) İşkence Köşkü, “suçlu üretme merkezi” gibi çalışmış. Okyanus ötesinde yetiştirilmiş (!) işkenceciler, komutanın emirleri doğrultusunda suç ve suçlu imal ediyorlardı. Amaçları Atatürkçülüğü, Kemalizm’i, milliyetçiliği, devrimciliği ve 27 Mayıs’ı suçlamak idi. Tıpkı bugünkü gibi.</p>

  <p class="normal">Gerçekte “gerekçeli hüküm”den önce hazırladığım 4.283 sayfalık “savunma”yla bu aşağılık tertiplere alet olanların suratlarına tarihsel bir tokat atmıştım. Mahkemenin gücü ve yeteneği savunmamı anlayacak kapasitede değildi. Örneğin mahkeme başkanı sınıf arkadaşım Top. Alb. Mümtaz Onay ile daha sonra karşılaştığımızda: “Talat bir hafta konuştun hiçbir şey anlamadım. Sadece ben değil yargıçlarda anlamadı” diye itirafta bulunduğunda merhum Onay’a şunu söyledim:</p>

  <p class="normal">“Sizlerin savunmamı anlamayacağınızı biliyordum. Ancak sanık kürsüsünü kullanarak tarihe hitap ettiğimin de bilincindeydim.”</p>

  <p class="normal">Sıkıyönetim askeri mahkemelerinin savunmaları okumak gibi bir dertleri yoktu. Çünkü işkenceci komutanların emirlerini yerine getirmek, onların çıkarlarına uygun düşüyordu. Aslında savunmamı okuduktan sonra karar vermeleri için en az bir yıl çalışmaları gerekiyordu. Oysaki savunmamdan kısa bir süre sonra gerekçeli hüküm açıklanmış; iktidarların, sıkıyönetimin, askeri mahkemelerin ve işkencecilerin tüm pisliklerini üzerini kapatmak için 1803 sayılı Af Yasası çıkartılıp “Bomba Davası”nı örtbas etmeyi yeğlemişlerdi. İktidarın bu niyetini algıladığım için aftan önce bir dilekçe verdim. 1974 affını kabul etmediğimi belirttim. Bu kez de tertipçiler yasa değiştirip tertiplerinin üstünü örttüler.</p>

  <p class="normal">Tüm bu girişimlerine karşın dönemin Başbakanı Süleyman Demirel başta olmak üzere af yasasını siyasi amaçla kullanmaya devam ettiler. Her zaman olduğu gibi o dönemin “medya tetikçileri” af dilekçemi karartmak için çaba sarf ettiler.</p>

  <p class="normal">Üç yıllık emek ve bir daire fiyatına mal olan bu çabam ne yazık ki göz ardı ediliyor. Günümüzde “darbe karşıtlığı” moda oldu. Bazıları bundan siyasal rant sağlamak için çaba sarf ediyorlar. Hem de 27 Mayıs 1960’tan 27 Nisan 1997 yılına kadar olan süreci yargılayıp Silahlı Kuvvetler’den öç almak istiyorlar.</p>

  <p class="solbaslik"><img alt="15312.jpg" class="image" src="../Images/15312.jpg" /> Derin Devlet<sup class="calibre4">(59)</sup></p>

  <p class="normal">Bu konuda piyasada 10’dan fazla kitap bulunuyor. Genellikle yazarlar derin devlet’i “Susurluk Olayı” bağlamında değerlendiriyorlar. Ben ise 1.000 yıllık Siyonist bir derin devlet yapılanmasından söz ediyorum. Günümüzde de “küresel dayatma” sonunda “ABD derin devleti” masonik bir dünya düzeni kurmak için, “BM ve NATO”yu kendi çıkarları doğrultusunda kullanıyor.</p>

  <p class="normal">“Susurluk soruşturması” sırasında “Elkatmış Komisyonunun” almış olduğu 10 kişinin sorgulanması kararına karşın Başbakan yardımcısının “koalisyonu bozma tehdidi” üzerine dönemin başbakanı “Susurluk Komisyonu” raporunun sonuca ulaşmasını engellediğine dair savlar olmasına karşın faturanın Em. Tuğg. Veli Küçük’e çıkarılması haksızlıktır.<sup class="calibre4">(60)</sup></p>

  <p class="normal">Savunmamı tarihe mal etmek için, İstanbul Üniversitesi’ne ve Türkiye Barolar Birliği’ne ücretsiz verme önerime karşın olumlu yanıt alamadım. Bu tavır Türkiye’nin ayıbıdır. En azından bana yapılan tertiplerin bir başka gruba yapılması engellenebilirdi... Ama yetkililerde “derin devlet”i anlamak, mücadele etmek niyet ve iradesini göremiyorum.<sup class="calibre4">(61)</sup></p>

  <p class="solbaslik"><img alt="21676.jpg" class="image" src="../Images/21676.jpg" /> Başbakan Recep Tayyip Erdoğan: (2005)<sup class="calibre4">(62)</sup></p>

  <p class="normal">“Soru: “Derin devletle tanıştınız mı, sizin tanımınız nedir?”</p>

  <p class="normal1">R. T. E.: Valla, elimde ölçecek kumpas yok şu anda. Olduğu zaman söylerim. Böyle bir tanımın içersine de daha çok tabii emekli olanlar giriyor. Muvazzaflar pek girmiyor. Biz, onu bırakalım yine emekliler yapsın.”</p>

  <p class="normal1">Soru: “Ecevit, ‘tartışmanın, hükümetin iyi gittiği bir dönemde gündeme getirilmesini yadırgadığını’ söyledi?”</p>

  <p class="normal1">R. T. E.: “Doğru. Bayram değil seyran değil meselesi, lüzumsuz böyle şeyin gündeme getirilmesi... Türkiye, bunların 12 Eylül öncesinde bedellerini ağır ödedi. Daha sonra yine benzer gelişmeler oldu. Türkiye’ye bu tür, insanımızı da huzursuz eden, piyasaları da olumsuz etkileyen gündemler getirilmemeli. Bunlarla uğraşmanın anlamı yok zaten... Gidin yoklamayı yapın, kimse ne derin devleti ne de kontrgerillayı konuşur, bilir...”</p>

  <p class="solbaslik"><img alt="15319.jpg" class="image" src="../Images/15319.jpg" /> CHP Genel Bşk. Yrd. Gürsel Tekin (2011)</p>

  <p class="normal"><span class="ideitalik">Ankara (Cumhuriyet Bürosu) - CHP Genel Başkan Yardımcısı Gürsel Tekin, “Kemal Kılıçdaroğlu’nu derin devlet genel başkan yaptı” diyen AKP Kahramanmaraş Milletvekili Avni Doğan’a “Bizim Türkiye’de bildiğimiz tek derin devlet, AKP’nin derin devletidir. Sizden başka derin devlet varsa çıkarın ortaya da derin mi, sığ mı neymiş görelim. AKP ve yandaşları köşeye sıkıştıkça derin devletin ipine sarılıyor, Siz kendi derin devletinizi gizlemek için ne yaparsanız yapın, biz söz veriyoruz; halkın iktidarında AKP’nin derin devletini de kendisini derin devlet gibi yutturmaya kalkanları da karanlık köşelerinden çıkaracak ve hesap soracağız”</span> dedi.</p>

  <p class="normal">Yetkili kişilerin derin devlet anlayışlarını okuyucuların takdirine sunuyorum.</p>

  <p class="solbaslik"><img alt="15321.jpg" class="image" src="../Images/15321.jpg" /> 12 Mart Döneminde Medya</p>

  <p class="normal">Bomba Davası’nda yargılandığım süreçte (1972-75) ve daha sonraki evrede malum çevreler beni suçlamaya devam ettiler. Örneklemek gerekirse, <span class="ideitalik">Son Havadis</span> gazetesinde, Bomba Davası iddianamesinde yer alan, “iddianın sefaleti” diye tanımladığım iddiaları alıp sürekli köşesinde beni suçlayan Tekin Erer, aslında görevini yapıyordu.</p>

  <p class="normal">Çünkü; Erer “Asya Ülkeleri Antikomünist Teşkilatı” kongresinin Tokyo’daki toplantısına katılıp ağırlanmıştı... Toplantıya katılan kişiler:</p>

  <p class="normal">— Prof. İlhan Akgün</p>

  <p class="normal">— Prof. Mehmet Yardımcı</p>

  <p class="normal">— Tarihiçi Yılmaz Öztuna, aynı görüşü paylaşıyordu.</p>

  <p class="normal">O dönemde “antikomünizm”den geçinenler bu dönemde “küreselleşme yanlılığı, radikal islam düşmanlığı, cemaatçilik”ten geçiniyorlar...</p>

  <p class="normal">Ceza ve tutukevinden çıktığımda bir gün Tekin Erer’e rastladığımda oldukça sert bir tavır sergileyip aleyhime yazmış olduğu yazıların gerçek olmadığının mahkeme kararıyla doğrulandığını anlatıp hesap sordum. Özellikle “Boğaz Köprüsü’nü havaya uçurmak” savını ağzına sakız etmişti. Kuşkusuz söyleyecek bir şeyi yoktu...</p>

  <p class="solbaslik"><img alt="15326.jpg" class="image" src="../Images/15326.jpg" /> Nazlı Ilıcak<sup class="calibre4">(63)</sup></p>

  <p class="normal"><span>“İhtilalci” olduğumu mahkemede açıkça belirttiğimi kitabına alıp, beni “Uslanmaz ihtilalci” diye suçlamaktadır. Evet “Atatürk ihtilalcisiyim” ihtilalin zaman, mekân ve imkân meselesi olduğunu da çok iyi bilirim. Lenin’in dediği gibi, ihtilalde “bugün erken, yarın geç” kuralı</span> <span>geçerlidir. Hiç öyle bir fırsat elime geçmedi. Bazı çevreleri hâlâ tedirgin ettiğim için, 48 yıldan beri yargılanıyorum ve hâlâ bazıları için konu oluyorum...</span></p>

  <p class="normal">Herhalde ölümü rahat bırakırlar.</p>

  <p class="normal">Nazlı Ilıcak, <span class="ideitalik">Tercüman</span> gazetesindeki 39 gün aralıksız süren yazı dizisinde gerçekten de çok büyük gazetecilik yapıyordu. Kendisine postayla gönderilen (!) belgeleri değerlendiriyor, onunla da yetinmeksizin yazdıklarını kitaba dönüştürüp paraya çeviriyordu.</p>

  <p class="normal">Ilıcak’a kanımca yazı dizisinde adı geçen tüm kişilerin şükran borcu vardır. Çünkü; kendisine MİT’in ulaştırdığı<sup class="calibre4">(64)</sup> bu el yazısı itirafların bir kısmı mahkemeye gönderilmiş diğer bölümü ileride kullanmak için saklanmıştı. Saklanan ifadeleri Ilıcak yayımlayınca, İlhan Selçuk işkence altında verdiği ifadeyi akrostiş yapıp, “İşkence altındayım” diye yazmıştı. Bir anlamda Ilıcak “ava giderken avlanmıştı”. İlhan Selçuk, kıvrak zekâsını ve aklını kullanıp “Ziverbey (Zihni Paşa) İşkence Köşkü”nde Ilıcak sayesinde ifadelerin niteliğini kanıtlamak olanağını buldu...<sup class="calibre4">(65)</sup></p>

  <p class="normal">Demokratik hukuk devletlerinde istihbarat örgütleri ne sorgulama yapabilir ne de işkence.</p>

  <p class="normal">Nazlı Ilıcak gençken babasını 27 Mayısçılar hapsettiler. Cuntacılara karşı kini hep sürdü. Hatta diyebiliriz ki “cuntacı düşmanlığı”ndan geçindi. <sup class="calibre4">(66)</sup></p>

  <p class="normal">Ilıcak ünlü “yazı dizisi”nde ve kitabında “el yazılı” (!) ifadelere dayanarak, beni sabotaj ve soygun, yapımı tamamlanmamış Boğaz Köprüsü’nü yapıldığında havaya uçurmakla suçladı.<sup class="calibre4">(67)</sup></p>

  <p class="normal">Nazlı Ilıcak’ın aracılık yaptığı iftiralara yanıt vermek için kendisine 2-26 Mayıs ve 20 Temmuz 1986 tarihli üç mektup gönderdim. Sadece birini yayınladı.</p>

  <p class="normal">Sayın Ilıcak “dizi yazısı”nda bir anlamda “kötü muameleyi” kutsamıştı. <sup class="calibre4">(68)</sup></p>

  <p class="normal">27 Mayıs ihtilalcileri yerine beni koyduğundan N. Ilıcak’a müteşekkirim. Süregelen bir yanılgıyı düzeltmeme neden olduğu için.</p>

  <p class="normal">N.Ilıcak:</p>

  <p class="normal">“Hakkınızdaki dinamit, bomba, sabotaj gibi suç isnatları beraatla neticelenmemiştir. Gerekçeli hükümde bu konularda yeterli delil bulunmadığından bahsedilmiş ama dava 171’inci madde kapsamına alındığı için 1974 affıyla düşmüştür. Af çıkmasaydı gerekçeli hükümden beraat edeceğim anlaşılıyor demek başka, beraat ettim, temize çıktım demek başkadır.</p>

  <p class="normal">Beraat etmediniz Sayın Talat Turhan ama belki edeceksiniz. Belki kelimesinin bulunduğu her yerde şüphenin devam ettiğini unutmayınız.”</p>

  <p class="normal">Bu kadarına da pes doğrusu... Kendisine gönderdiğim 2 Mayıs 1986 tarihli mektubumu kitabına koymasına karşın eklerinde yer alan Selimiye Askeri Ceza ve Tutukevi’nde yazdığım “affı kabul etmeme dilekçemi”<sup class="calibre4">(69)</sup> göz ardı edip beni “şüpheli” ilan etmek basın etiğiyle bağdaşabilir mi?</p>

  <p class="solbaslik"><img alt="15333.jpg" class="image" src="../Images/15333.jpg" /> Nazlı Ilıcak Kitabında</p>

  <p class="normal1">“Görüldüğü gibi Talat Turhan’ın ihtilalci ruhu 1960’lara dayanmaktaydı. Kendisi 1961 seçimlerinin iptali için kurulan ve idamların gerçekleşmesi maksadıyla Mili Birlik Komitesi’ne baskı yapan Silahlı Kuvvetler Birliği’nin bir üyesiydi. Daha sonra yasadışı bir örgüt olan Genç Kemalistler Derneği’ndeki faaliyetlerinden dolayı emekliye sevk edildi. 12 Mart’a giden yolda, kökünü 27 Mayıs darbesinden alan eziklikler, başarısızlıklar, ihtiraslar açıkça göze çarpar. Talat Turhan da 27 Mayıs’tan devraldığımız profesyonel darbecilerden biridir.”</p>

  <p class="normal">Yazıldığı gibi “Genç Kemalistler Derneğindeki faaliyetlerimden dolayı emekliye sevk edilmedim”. Genç Kemalistler Ordusu (GKO) Davası 1965 yılında hükme bağlandı. Bense davaya bağlı olmaksızın, 1964 yılında emekliye sevk edildim.<span class="idebold">(70)</span></p>

  <p class="solbaslik"><img alt="15336.jpg" class="image" src="../Images/15336.jpg" /> Yassıada’da İdamlar</p>

  <p class="normal">Yassıada’daki yargılama sonucunda “Yüksek Adalet Divanı”nın üzerinde baskı kuran Silahlı Kuvvetler Birliği’nin (SKB) mensubu olarak suçlamak ve bir camianın kinini üstüme çekmek insaf ve vicdanla bağdaşmaz. Şöyle ki:</p>

  <p class="normal">Eğer zahmet edip 2 Mayıs 1986 tarihli mektubuma ek olarak gönderdiğim yazımı objektif ölçütler içinde değerlendirseydiniz bu büyük hataya düşmezdiniz.<sup class="calibre4">(71)</sup></p>

  <p class="normal"><span class="ideitalik">Dünya</span> gazetesinde yayımlanan yazımdan 43 yıl sonra, Talat Aydemir’in kitabında bu konuya yer verilmektedir:<sup class="calibre4">(72)</sup></p>

  <p class="normal1">“Yassıada’da herhangi bir genç subay infialini önlemek için Emin Arat başkanlığında Kur. Alb. Şükrü İlkin, Kur. Yb. Talat Turhan Yassıada K. Top. Yb. Tarık Güryay’a sanıkların her türlü emniyetinin alınması için bir heyet göndermiştir. Bu teklifi biz albaylar yapmışsızdır. İkinci olarak, Dz. K.K. Koramiral Necdet Uran Paşa’yı da deniz kuvvetlerinde emniyet almaları için göndermiştir.”</p>

  <p class="normal">Bu konudaki yazımdan sonra yayımlanan “Aydemir’in hatıratı” olay bazında motamot örtüşmektedir, bir isim farkıyla.</p>

  <p class="normal">Sayın Ilıcak:</p>

  <p class="normal">— 27 Mayıs’ın lider kadrosu içinde yer almadım.</p>

  <p class="normal">— 12 Mart faşist darbesinin tüm ağırlığıyla üstümden geçtiğini biliyorsunuz.</p>

  <p class="normal">— 12 Eylül’den sonra Ankara Sıkıyönetim Komutanlığı hakkımda tutuklama kararı çıkardı. İstanbul Sıkıyönetim Komutanı Ankara’yı takmadığı için tutuklanmadım.</p>

  <p class="normal">— 28 Şubat 1997 “balans ayarı” ve 27 Nisan 2007 günlü “e-muhtıra”cılarıyla uzaktan yakından hiçbir ilgim yok. Tam tersine 1975’ten günümüze kadar yazdığım tüm yazı ve kitaplarımda darbeleri suçluyorum ve darbecilerin yargılanmasını istiyorum.</p>

  <p class="normal">Sayın Ilıcak yazılarınız MİT’in yalan ve tertibini içermektedir. 1975 yılında İstanbul Sıkıyönetim Komutanlığı Askeri Mahkemesi’nde hükme bağlanmış, hakkımdaki iddiaların gerçek olmadığı ortaya çıkmıştı. Bu gerçeği göz ardı edip kontrgerilla ifadelerine dönmek hukukla bağdaşmaz. Ama hak aramak bile masraf gerektirdiğinden hakkınızda dava açamadım. “Gerekçeli hüküm”ü göz ardı etmenizde kasıt olduğu açıkça görülüyor.</p>

  <p class="normal">Ülkemizde demokrasi, hukuk ve insan hakları bir türlü benimsenemediği için dün ortaya sürülen dehşetengiz iddialar<sup class="calibre4">(73)</sup> günümüzde de süregelmektedir.</p>

  <p class="normal">Sayın Ilıcak yine de size şükran borçluyum. Çünkü, işkence ve çok ağır koşullar altında değerli arkadaşlarımın hakkımda düşündüklerini sayenizde öğrenmiş oldum.</p>

  <p class="normal">— Em. Tümg. Celil Gürkan:<sup class="calibre4">(74)</sup></p>

  <p class="ideitalik1">“Ben şahsen Talat Turhan’ın şahsında, belki haddinden fazla şiddetle ifade edilmiş gerçekten vatansever, Atatürk sever, milliyetçi, entelektüel bir eski kurmay subay müşahade etmişimdir.”</p>

  <p class="normal">— İlhami Soysal (gazeteci yazar):</p>

  <p class="normal1">“Talat Turhan ..... hemen herkesten de duyduğum Atatürkçü ama atak ve asabi mizaçlı olduğu, gözü kara bir asker olduğuydu...”</p>

  <p class="normal">— İlhan Selçuk (gazeteci yazar):</p>

  <p class="normal1">“Talat Turhan’ı şerefli bir emekli subay olarak bilirim...”</p>

  <p class="normal">Sırası gelmişken bir meslektaşınızın sizin hakkınızdaki görüşlerine yer vermek istiyorum. <sup class="calibre4">(75)</sup></p>

  <p class="normal">“Türkiye’nin en iyi portre yazarı şair Cemal Süreya gazeteci Nazlı Ilıcak için yazdığı o muhteşem portre yazısında ‘Türk basınının Ajda Pekkan’ı...’ nitelemesinde bulunmuştu...</p>

  <p class="normal">Hakikaten öyledir Nazlı Ilıcak...</p>

  <p class="normal">70’lerde gündemdeydi:</p>

  <p class="normal">Fırtına gibi başlamıştı olaya... Havalıydı... Yaşamayı seviyordu. Biraz yaramazdı...</p>

  <p class="normal">80’lerin başında gündemdeydi: Bildiğini haykırıyordu... Taraf oluyordu... Başı belaya giriyordu... Yetmezmiş gibi eşinin de başını belaya sokuyordu...</p>

  <p class="normal">80’lerin sonunda gündemdeydi: Biraz durulmuştu. Acılar olgunlaştırmıştı onu galiba.</p>

  <p class="normal"><span>90’ların başında gündemdeydi:</span> <span>Yine küsmüştü birilerine... Yine taraftardı birilerine...</span></p>

  <p class="normal">90’ların ortasında gündemdeydi: Askeri kıpırdanmalar karşısında galeyan hali... Kendisini Refah Partisi saflarında bulmuştu birdenbire...</p>

  <p class="normal">Sosyetik arkadaşların şaşırıp uzaklaşma dönemi...</p>

  <p class="normal">Ve geldik 2000’lere... Nazlı Ilıcak yine gündemde...</p>

  <p class="normal">Sırrını çözmeye çalışıyorum onun...</p>

  <p class="normal">Sanırım büyüsünü şunlar belirliyor: Kararlılık, mücadele azmi, sükûnetten nefret, işini ciddiye alma, düşman kazanma sanatını icrada ustalık, bildiğini okuma, sözünü budaktan sakınmama, nefret edilmekten ürkmeme... Bir de yeniliğe açık olma...”</p>

  <p class="normal">Sayın Ilıcak dün olduğu gibi bugün de Atatürkçülük, milliyetçilik, yurtseverlik suçtur. Siz uçtan uca savrulup durdunuz. Bugün de görevinizi yapıyorsunuz. Aramızda “amatör-profesyonel” farkı var.</p>

  <p class="solbaslik"><img alt="15343.jpg" class="image" src="../Images/15343.jpg" /> Hv. K. K. Org. Muhsin Batur’dan İbrahim Fırtına’ya</p>

  <p class="normal">Saygıdeğer Hv. K. K. Em. Org. İbrahim Fırtına çıldırmadan yatmaya devam ediniz lütfen.<sup class="calibre4">(76)</sup></p>

  <p class="normal">Kanımca sizden değil makamınızdan intikam alınıyor. Çünkü; Org. Muhsin Batur da “Bomba Davası”nda ek iddianameyle 1973 yılında sanık ilan edilmiş ama o günün dengeleri içinde mahkemede yanıma oturtulamamıştı.</p>

  <p class="normal">Muhsin Batur’un suçu çok büyüktü. Çünkü, 26 Mayıs 1960 günü, Başbakan Adnan Menderes, Eskişehir Askeri Havaalanına indiğinde 1. Taktik Hava Üssü komutanı olan Kur. Alb. Muhsin Batur’un çıkarttığı merasim birliğinin K.’ı Hv. Kur. Bnb. Necdet Düvencioğlu<sup class="calibre4">(77)</sup> kıtayı esas duruşa geçirmiş ama geriye dön diyerek Adnan Menderes’i aşağılamış ve sonuçlarına katlanmıştı. Daha sonra da havacı subaylar benzer tavrı sergilemişlerdi. İktidarda bulunanlar elindeki gücü orantılı kullanmasını bilselerdi darbeler yaşanmazdı.<sup class="calibre4">(78)</sup></p>

  <p class="normal">Kur. Alb. Muhsin Batur’un bir suçu daha vardı. 27 Mayıs 1960 günü Kütahya’da Adnan Menderes’i yakalamış ve uçakla Ankara’ya getirmişti...</p>

  <p class="normal">Sayın Ilıcak, gün geldi sizi de “andıç”ladılar. Haklı olarak tepki verdiniz. Özellikle 12 Mart sonrası “andıç”ladığınız kişileri anımsadınız mı? “Men dakka dukka”</p>

  <p class="solbaslik"><img alt="15347.jpg" class="image" src="../Images/15347.jpg" /> Vesayet, Darbeler, Türk Silahlı Kuvvetleri ve Ergenekon</p>

  <p class="normal">27 Şubat 2011 günü bir kanalda “Askeri Vesayetin Sonu” konu başlıklı bir panel düzenlendi. Panele Gültekin Avcı, Mehmet Metiner, Önder Aytaç ve Mümtazer Türköne katılmışlardı.</p>

  <p class="normal">Belirli bir çevrenin zihniyetini yansıttığı için önemsediğim paneli, el yazısıyla not ettim.<sup class="calibre4">(79)</sup></p>

  <p class="normal">Gültekin Avcı (Emekli savcı) [mealen]:</p>

  <p class="normal">İhtilal ile ayaklanmayı karşılaştırdıktan sonra:</p>

  <p class="normal">— <span class="ideitalik">“Silahlı Kuvvetler müdahalesi ihtilal değil, ayaklanmadır.”</span></p>

  <p class="normal">— <span class="ideitalik">“28 Şubat (1997) halkın silah zoruyla Kemalistleştirilmesidir.”</span></p>

  <p class="normal">Önder Aytaç:<sup class="calibre4">(80)</sup></p>

  <p class="normal">28 Şubat’ta Genelkurmay Harekât başkanı olan Korg. Çetin Doğan’ın o dönemde “irtica konusundaki görüşleri”ni ekrana yansıttı. (kısa metrajlı film).</p>

  <p class="normal">Mehmet Metiner: (AKP Milletvekili adayı)</p>

  <p class="normal1">— “Asker de kendi arasında bir değildir.”</p>

  <p class="normal1">— “Asker beni düşman görmesin, ben de askeri düşman görmem.”</p>

  <p class="normal1">— “Gerekirse tankların üzerine çıkarım.”</p>

  <p class="normal1">— “Asker nerede duracağını bilecek!”</p>

  <p class="normal1">— “28 Şubat anlayışında bir değişim olmadı.”</p>

  <p class="normal1">— “28 Şubat millete ihanettir.”</p>

  <p class="normal1">— “28 Şubat’ın intikamı mutlaka alınmalı, Modern demokrasi’lerde bu intikamı yargı alır. Bu adaletin intikamıdır.”</p>

  <p class="normal1">— “Genelkurmay’ın sicili bozuktur.”</p>

  <p class="normal">YARSAV, İşçi Partisi (o tarihte <span class="ideitalik">Aydınlık</span> gazetesi günlük yayına geçmemişti), Cumhuriyet ve <span class="ideitalik">Sözcü</span> Gazeteleri, Yüksek Yargı, Atatürkçü Düşünce Derneği (ADD) ile Çağdaş Eğitim Vakfı’nı (ÇEV) bir potaya koyup suçladı.</p>

  <p class="normal">Mümtazer Türköne: (Prof.):<sup class="calibre4">(81)</sup></p>

  <p class="normal1">— “27 Mayıs Moğol istilasıdır.”</p>

  <p class="normal1">— “27 Mayıs 47 yıl sürdü. 27 Nisan 2007 günü verilen e-muhtırayla bu düzen sona erdi.”</p>

  <p class="normal1">— “28 Şubat, pespaye ...... bir darbedir. Büyük sermaye soygun düzenini sürdürmek için askeri öne sürdü.”</p>

  <p class="normal1">— “2011 ekonomik krizi 28 Şubat’ın sonrası geldi.”</p>

  <p class="normal1">— “Ergenekon’la bir darbe dönemini kapattık, öldürdük, tabutuna çivi çakıp mezara koyup üstünü örttük.”</p>

  <p class="normal1">— “Anayasa yapmanın tam zamanı.”</p>

  <p class="solbaslik"><img alt="15352.jpg" class="image" src="../Images/15352.jpg" /> Medya ve Etik</p>

  <p class="normal">Yukarıda da belirttiğim gibi Ankara Kitap Fuarı’nda 2000 yılında bu konuda bir konferans vermiş, ABD medyasındaki CIA’ya hizmet eden görsel ve yazılı medya kurumlarını açıklamıştım. Medyamızın büyük bir bölümünün yabancı kontrolüne geçtiğini hepimiz biliyoruz. Bu<span>nun dışında, iktidar ve cemaat yanlısı medyayı da katarsanız söyleyecek sözün bittiği yere varılır. O nedenle hep aynı kişiler karşımıza çıkarılıyor. Parayla doyuruluyor. Şablon sözlerle halkımız uyutuluyor. Ara sıra “karşıt”</span> <span>görüşe yer veriliyormuş gibi yapılıp değerli insanlar konu mankeni olarak kullanılıyor...</span></p>

  <p class="normal">Yeterince beslendiğine kani olunduğunda da yandaşlar değiştiriliyor. Bir dostum program başına 1.500 dolar aldığını söylemişti. Doğrusu iyi para...</p>

  <p class="normal">Muhtelif TV kanallarında en az 20 saat yayına genellikle teke tek katıldım ve bu programların hiçbirisinden para almadım.</p>

  <p class="normal">Ama bir TV kanalında tuzağa düşürülüp yaklaşık 8 yıl yargılandım.</p>

  <p class="normal"><span>Karşıt görüşe bir örnek vermek istiyorum, programda her zaman olduğu gibi en gerçekçi ve objektif kişi Prof. Dr. Osman Altuğ idi</span><sup class="calibre4">(82)</sup> <span>(mealen):</span></p>

  <p class="normal">“Atmaktan kolay bir şey yok. Kim büyüyor? Ekonomiyi halletmeden Türkiye’nin hiçbir sorunu halledilemez. Seçmene rüşvet veriliyor. Geleceği nasıl şekillendireceksiniz? Hayal ile gerçek toplanır mı? Parası olanların demokrasisi.”</p>

  <p class="normal">Prof. Dr. Oral Erdoğan (mealen):</p>

  <p class="normal1">“Makro baktığımızda küreselleşen dünyada aynı oyunlar dönüyor.”</p>

  <p class="normal">Prof. Dr. Mümtazer Türköne daha önce de söz ettiğim gibi bu kanalda da “27 Mayıs” ve “yeni Anayasa” konusundaki şablon görüşlerini açıkladı.</p>

  <p class="solbaslik"><img alt="15355.jpg" class="image" src="../Images/15355.jpg" /> Örnek Bir Liboş Portresi</p>

  <p class="normal"><span>Bir TV kanalında çekim için stüdyoya gittiğimde büyük bir sürprizle karşılaştım. Katılımcılardan ikisi muhafazakârdı. Bunlardan birisi 27 Mayıs 1960’tan sonra kasaba avukatlığından gelip partisinin en üst düzeyine kadar çıkmayı becermiş bir kişiydi. İkincisi ise</span> <span>THKO (Türk Halk Kurtuluş Ordusu) Davası’nda savcı yardımcılığı yapmakla övünen bir kişiydi. Deniz Gezmiş’in idamını kullanıp siyasi rant sağlayarak politikaya atmıştı. Oysaki THKO Davası’nda Savcı K.Ç. idi. Başsavcı akıllı bir kişi olduğu için, gölgede kalmayı yeğlemiş, yardımcısını öne sürmüştü. Başsavcının akrabasından biri Ülkücü hareketi Avrupa’ya taşımış ünlü kişilerden biriydi...</span></p>

  <p class="normal">Dördüncü katılımcı Deniz Gezmiş’in dava arkadaşı olan ve kendini komünist olarak tanımlayan Mustafa Yalçıner’di.</p>

  <p class="normal">Gerçekten de kanal yöneticisi kendi açısından ilginç bir topluluk oluşturmuş, kişileri birbiriyle çatıştırmayı başarmıştı. Kuliste gördüğüm ünlü politikacının hasmane tavrını görünce 27 Mayıs’ı gündeme getirdiğinde üzerinde tartıştık.</p>

  <p class="normal">Stüdyoda çekim yapıldı. Yayın ertesi gün yapılacaktı. Gerçekten de yönetmenin arzu ettiği şekilde bir tartışma ortamı doğdu. İlginç bir program oluştu.</p>

  <p class="normal">Program bittiğinde kanal yönetmeni, beni arabasıyla evime bırakmayı önerdi. Yolda giderken arabanın özel şoförü, “Efendim önce sizi bırakayım, sonra Talat Bey’i” dedi.</p>

  <p class="normal">Boğaz’ın Anadolu yakasında, genellikle liboş gazetecilerin sahibi olduğu köşklerin birinin önüne geldik. Yönetmen ayrılıp villasına yöneldi.</p>

  <p class="normal">Gerçekten de öğrenmenin yaşı yokmuş. Villayı devletin polisleri koruyordu. Yönetmenin sahtecilikten mahkûm olduğunu daha sonra öğrendim.</p>

  <p class="normal">Şoför arkadaş “stüdyodaki konuşmaları dinlediğini, beni çok takdir ettiğini, kendisinin de benim gibi Karadenizli olduğunu ifade ettikten” sonra “görevli polis olduğunu, özel arabası olduğunu, ne zaman istersem bana hizmet etmekten onur duyacağını” söyledi.</p>

  <p class="normal">Ertesi gün program yayınlandı. Ünlü politikacının sadece bir cümlesi sansür edilmesine karşın, konuşmam yüzde 50 sansürlenmişti. Böylece fikir bütünlüğüm dağıtılmış, resmen bana yönelik bir kasıt olduğunu anlamıştım.</p>

  <p class="normal">Bir medya patronunun kızıyla evlenip yaşamının başlangıcında avantaj sağlayan bu çift pasaportlu kişi, ne yazık ki etkinliğini hâlâ sürdürmektedir.</p>

  <p class="normal">Düşünebiliyor musunuz sahtecilikten mahkûm olmuş bir kişinin villası korunuyor. Bu da yetmiyormuş gibi özel şoförünü de devlet sağlıyor. Eğer bana söylenen doğru ise...</p>

  <p class="normal"><span>Özelden genele gidilirse bugünkü işbirlikçi, cemaatçi ve iktidar yanlısı medyanın içyüzünü öğrenip</span> <span>“derin devlet”in medya ayağının şifresini çözebilirsiniz.</span></p>

  <p class="normal"><span>Bu kita</span>bı yazarken Oray Eğin’in <span class="ideitalik">Akşam</span> gazetesinde bir meslektaşını tanımlayan ilginç yazısından alıntı yaptım. Kitabım bitmek üzereyken Oray Eğin’in yeni çıkan kitabı elime geçti.<sup class="calibre4">(83)</sup></p>

  <p class="normal">Eğin’e teşekkür ediyorum. Çünkü; “medya ve basın özgürlüğü” konusunda yazmak istediklerimin çoğunu kaleme almış.</p>

  <p class="solbaslik"><img alt="15360.jpg" class="image" src="../Images/15360.jpg" /> Fehmi Koru</p>

  <p class="normal"><span class="ideitalik">Zaman</span> gazetesi yazarı Fehmi Koru, <span class="ideitalik">“Medya, istihbarat örgütlerinin yönlendirmesine direnmeli, iç ve dış istihbarat örgütlerinin medyayı sık sık kullandığını”</span> söyledi. <span class="idebold">(84)</span></p>

  <p class="normal"><span class="ideitalik">“Fehmi Koru, Bilderberg toplantıları ile bu toplantılara katılanlar hakkında, tümü yerici nitelikte olmak üzere bugüne kadar 34 yazı kaleme almış. Yabancı bir gazetecinin bu toplantılara katılanlar için ‘medyanın yalancıları ve fahişeleri’ deyimini kullandığını da yazan Koru, şimdi aynı toplantının davetlisi, Bilderberg mi değişti yoksa Fehmi Koru mu?”</span></p>

  <p class="normal">Kitaplarımda Bilderberg örgütünün katılımcılarının ABD istihbarat örgütleri tarafından seçildiğini, toplantılarının içeriğinin, yerinin ve emniyetinin de onlar tarafından saptandığını 1999 yılından beri ismen açıklıyorum. “İç ve dış istihbarat örgütlerinin medyayı sık sık kullandığını” itiraf eden Koru’nun Bilderberg örgütü katılımcısı olmasının çelişkisini bugüne kadar açıklayamadı.</p>

  <p class="normal">Fehmi Koru 2011 yılının şubat ayında bir dergide yapmış olduğu söyleşide ilginç açıklamalarda bulunuyor: <sup class="calibre4">(85)</sup></p>

  <p class="normal1">— “Benim tanıdığım Tayyip Bey böyle birisi değil.”</p>

  <p class="normal1">— “Bu ülkede hiçbir sağ partiye üçüncü dönem yönetme görevi verilmedi. Bunu ANAP da, Demokrat Parti de gördü. AKP için bu seçim çok kritik, epey zorlanacak.”</p>

  <p class="normal1">— “Aydınların AKP’yi eleştirmelerini çok sağlıklı buluyorum. Aksi yanlış olur. Geriye dönüş gibi gördükleri gelişmeler varsa eleştirmek hakları, AKP bu eleştirilerden yararlanmalıdır.”</p>

  <p class="solbaslik"><img alt="15364.jpg" class="image" src="../Images/15364.jpg" /> “Ortağın Çocukları” ve Fehmi Koru<sup class="calibre4">(86)</sup></p>

  <p class="normal1">“ARI Derneği toplantıya katılan gazetecilerden, toplantıyı düzenleyen ABD örgütünün temsilcilerinden, Stansfieid Turner’dan söz etmiyordu. Şato konuğu Güneri Cıvaoğlu ise Turner’ın CIA eski başkanı olduğunu belirtmese de CIA eski istasyon şefi Graham Edmund Fuller’dan söz ediyordu.</p>

  <p class="normal1">Ve tabii çok ilginç bir isim olarak Türkiye’de iyi tanınan Graham E. Fuller’e de değinmeliyim. Türkiye konusunda bütün Beyaz Saray yönetimlerinin görüşüne başvurduğu Fuller için bir söylenti CIA elemanı olduğudur. Kendisine ve bizim Türkiye grubundan onu tanıyanlardan bazılarına göre değil.</p>

  <p class="normal1">Fehmi Koru ise, şatoya daha önce de gelmiş ve ‘1995 seçimleri sonrasında Türkiye’de Refah Partisi’nin yükselişi’ konusunu anlatmıştı. Son toplantıya katılmasına bir ay kala Como Gölü’nü ve Bellagio Şatosu’nu övüyordu:</p>

  <p class="normal1">Geçmişte bir etkinliğine katıldığım Amerikan vakıflarından biri (adını vermiyor), dünyanın cennet köşelerinden biri olan Como Gölü kıyısındaki bir şatoyu, kafalarını toplayıp eser üretebilsinler diye yazarların emrine tahsis ediyor... Şatonun kitaplığı, oradaki imkânlardan yararlanılarak üretilmiş eserlerle doluydu...</p>

  <p class="normal1">Fehmi Koru, ‘cennet’ köşesindeki son toplantının ardından ev sahiplerinin hayırseverliğine değiniyordu:</p>

  <p class="normal1">Bellagio Şatosu, Johnny Walker viski firmasının sahibinin eşi tarafından Rockefeller Vakfı’na hibe edilmiş; vakıf, kendisi hafta boyu süren toplantılar düzenlediği gibi zaman zaman başka kuruluşların da oradan yararlanmasına izin veriyor.”</p>

  <p class="normal">Fehmi Koru vb. gibi yazarlar zaman zaman bana saldırmak için fırsat kolladılar. Bu kişilerin bağlantılarını algıladıktan sonra onurlu mücadelemde ne kadar haklı olduğumu görmüş oldum. Onlar kendilerine sağlanan ayda 100 bin liralık olanaklarla tatlı yaşamlarını sürdürürken, ben 1964 yılından beri düzenin pisliklerine bulaşmadan, hiçbir yabancı örgütle maddi ve manevi ilişkiye geçmeksizin yaşamımı sürdürdüm.</p>

  <p class="normal">Fehmi Koru’nun da açıklamalarından anlaşılacağı üzere Cumhurbaşkanı Abdullah Gül ile Başbakan Recep Tayyip Erdoğan arasındaki iktidar mücadelesi keskinleşmiş gibi görünüyor. Nitekim Süleyman Demirel’in de dostu olan Koru, R. T. Erdoğan’ın uçağından Abdullah Gül’ün uçağına transfer olan “on boarded gazetecilerin” seçkin bir örneğini oluşturmaktadır.</p>

  <p class="normal">Aslında bu çelişki uzun zamandır görülüyordu. Her iki taraf yurtdışı seyahatlerinde cemaate yakın medya mensuplarını uçaklarına almaları yanında özellikle A. Gül dünyanın her yerinde Gülen okullarının bulunduğu yerleri seçiyordu.</p>

  <p class="normal">Politikacılar, anayasacılar, işbirlikç<span>i örgütler daha şimdiden iki gruba ayrılmış görülüyor. “Başkanlık sisteminden” yana olanlar ile karşı olanlar diye...</span></p>

  <p class="normal">İleriye dönük niyetlerini 2023 yılına kadar sürdürmek düşüncesinde görülen tek seçici T. Erdoğan’ın “başkanlık sistemine” karşı olanları daha şimdiden dışlamaya başladığını görüyoruz. Nitekim en yakınındaki dava arkadaşlarının seçim bölgelerini değiştirerek bu niyetini açıkça gösterdi.</p>

  <p class="normal"><span>Wikileaks belgeleri de tümüyle incelendiğinde ABD kendine çok yakın gördüğü A. Gül’e destek vermektedir. Buna karşılık T. Erdoğan içte ve dışta karizmasını artırmak için dünya kamuoyunda ho</span><span>ş karşılanmayan tavırlar sergilemektedir. Bazı kamu araştırmalarında Gül</span> <span>önde görünüyor.</span></p>

  <p class="normal">F. Koru, A. Gül, Mehmet Şimşek ve Ekmeleddin İhsanoğlu’yla İngiltere’de “Exeter Üniversite”nde öğrenim görmeleri nedeniyle birliktelikten söz edilebilir.</p>

  <p class="normal"><span>F. Koru’nun A. Gül’e yakın durması</span>nın “ekol” birlikteliğinden kaynaklandığı söylenebilir.</p>

  <p class="normal">Ülkemizde önümüzdeki dönemde bütün olayların bu ikili mücadele çerçevesinde şekilleneceğini düşünüyorum...</p>

  <p class="normal">Kanımca gerek “Küreselleşen dünya”da gerekse ülkemizde medya bir çirkef çukuru içinde bocalamakta ve burada çalışanların lider kadrosu ise çoğunlukla yerli ve yabancı istihbarat örgütleriyle ilişki halinde lüks yaşamlarını sürdürmektedir. Ne yazık ki bu grubun dışında kalan görsel ve yazılı medya marjinalleşmiştir.</p>

  <p class="solbaslik"><img alt="15370.jpg" class="image" src="../Images/15370.jpg" /> Medya ve Etik</p>

  <p class="normal">“Medya ve Etik” adlı konferansımda kullandığım belgelerin bir kısmını açıklamak suretiyle konuyu sonlandırmak istiyorum:</p>

  <p class="normal">— CIA Başkanı William Colby: “<span class="ideitalik">CIA ajanları gazeteci olarak dış ülkelere gönderilir.”</span><span class="idebold">(87)</span></p>

  <p class="normal"><span>—</span> <span class="ideitalik">“CIA’nın basın mensuplarını ajan olarak kullanması soruşturma konusu oldu.</span><span>”</span><span class="idebold">(88)</span></p>

  <p class="normal">— CIA başkanı George Bush’tan: “gazetecileri de kullanmak” için izin istedi.</p>

  <p class="normal">“CIA’nın faaliyetlerini denetleyen Senato Komisyonu ...... yayımladığı raporunda, CIA’nın görev sınırlarını aşan casusluk faaliyetleri için gazeteciler ve din adamlarından faydalandığı” bildirildi. <sup class="calibre4">(89)</sup></p>

  <p class="normal">Hillary Clinton, “Nakşiler ile Nurcuların arasının nasıl” <sup class="calibre4">(90)</sup> olduğunu merak ediyor.</p>

  <p class="normal">“Büyükelçi Edelman 2004 yılında Washington’a gönderdiği raporda, “Türkiye’de İslam konusunda yakın irtibatta olduğum bir kişi, Mekke ile Medine’yi özerkleştirmek için bizden 10 milyon dolar talep etti” diye yazıyor.</p>

  <p class="normal">Wikileaks belgesinde İslam’ın kutsal mekânlarını ABD’ye pazarlamak isteyen bu kişinin “Suudi Arabistan’ın ilahiyatçılarıyla” olağanüstü bir iletişimi olan merhum Z. H.’nin oğlu B. H. olduğu da açıklanmaktadır.</p>

  <p class="normal">Kutsal mekânları pazarlamak isteyen bu kişiler karşısında medyanın suskunluğunu korumasının dinimiz adına bugüne kadar yaşanılan hıyanetlerin en büyüğü olduğunu düşünüyorum. Kaldı ki Cumhurbaşkanı Sayın Abdullah Gül, Wikileaks belgelerinin bazısının doğru, bazısının yanlış olduğunu açıkladıktan sonra bu suskunluğun süregelmesinin anlamı ancak hıyanetle açı<span>klanabilir.</span></p>

  <p class="normal"><span>— CIA güdümünde kara propaganda: “Pek çok uydurma haberle yanıltılıyor.”</span><sup class="calibre4">(91)</sup></p>

  <p class="normal"><span>—</span> <span class="ideitalik">The Rolling Stones</span> <span>dergisi, “25 yıl içinde 400’den fazla Amerikalı gazeteci ve yayıncının CIA hesabına çalıştığını ileri sürdü.”</span><sup class="calibre4">(92)</sup></p>

  <p class="normal"><span>— “ABD’de 800 yayın organının CIA hesabına çalıştığı açıklandı.”</span><sup class="calibre4">(93)</sup></p>

  <p class="normal"><span>— “ABD Adana Konsolosluğu yerel medyaya çengel attı. Konsolosluk 3 TV yayıncısını ABD’ye gönderdi.”</span><sup class="calibre4">(94)</sup></p>

  <p class="normal">Her şey apaçık ortada, kaldı ki 1964 yılında Genelkurmay Mahkemesi’nde “Genç Kemalistler Ordusu Davası”nda yargılanırken CIA-MİT ilişkisini Türkiye’de duruşma tutanağına geçirten ilk kişi de benim.</p>

  <p class="solbaslik"><img alt="15377.jpg" class="image" src="../Images/15377.jpg" /> Yalan Belge ve Haber Üretilmesi</p>

  <p class="normal">ABD, FM 30-20 Resmi Talimnamesinin adı <span class="ideitalik">Yanlış Bilgi Verme Merkezi</span>’dir.</p>

  <p class="normal">Kuşkusuz ABD’yle işbirliği halinde çalışan “ev sahibi ülke”nin tüm kurumları bu yöntemleri uzun zamandan beri kullanmaktadır. Bu nedenle medya sürekli yanlış belgeler üretip insanların yaşamlarını karartmaktadır.</p>

  <p class="normal">— FBI’nin de ipliği pazara çıktı: “Zencileri suçlamak için sahte belge düzenlemiş.”<sup class="calibre4">(95)</sup></p>

  <p class="normal">— “Batılı haber ajansları Üçüncü Dünya ülkeleriyle ilgili yalan haberler veriyor.”<sup class="calibre4">(96)</sup></p>

  <p class="normal">— “ABD usulü yanlış bilgilendirme.”<sup class="calibre4">(97)</sup></p>

  <p class="normal">— “CIA’dan yalan bilgi.”<sup class="calibre4">(98)</sup></p>

  <p class="normal">— “MİT’çi gazeteci için komisyon kuruldu Parlamento’ya yansıyan bu konu da gösteriyor ki, istihbarat örgütü ile medya arasındaki ilişki Parlamento’nun gündemine taşınmıştır.” <sup class="calibre4">(99)</sup></p>

  <p class="normal">Kaldı ki açıkladığım gibi ABD resmi talimnamesinden tercüme edilerek 1965 yılında yürürlüğe konulan ST 31-15 Gayri Nizami Kuvvetlere Karşı Harekât Talimnamesi’nde “suçsuz kişilerin adi suçlarla suçlanması” kuralı var olduğu sürece, bu ülkede hak ve adaletten söz edenlerin bağlantılarını araştırmak gerekir.</p>

  <p class="normal">1972 yılında yargılandığım ve “Bomba Davası” sanıkları arasına bir mafya mensubu, bir de hırsızlıktan sabıkalı kişi davaya kasten katılmıştı. Sabıkalı kişi kendine verilen görevi bir gün mahkemede ayağa kalkıp “Adam yaralama, gasp ve hırsızlıktan sabıkalı devrimciyim” demişti. Bu tertibi düzenleyenler sabıkalı bir kişi ile devrimciyi aynı potaya koyup devrimi suçlamaya yeltenmişlerdi...</p>

  <p class="normal">ABD’li yargıç Oliver Wendel Holmes 1929 yılında, “Anayasa’daki ilkeler arasında diğerlerine nazaran en fazla riayet edilmesi gereken biri varsa o da düşünce özgürlüğü ilkesidir; yalnızca bizimle aynı fikri paylaşanlar için değil, fakat nefret ettiğimiz fikirler için de düşünce özgürlüğü” <sup class="calibre4">(100)</sup> diye yazmıştı.</p>

  <p class="solbaslik"><img alt="15383.jpg" class="image" src="../Images/15383.jpg" /> ABD Büyükelçisi Acemi mi?</p>

  <p class="normal">ABD Büyükelçisi Francis J. Riccardone, Nedim Şener, Ahmet Şık, Soner Yalçın’ın tutuklanması ve Oda TV’nin aranmasından sonra “basın özgürlüğü” hakkındaki düşüncelerini açıklamak gereksinimi duydu:<sup class="calibre4">(101)</sup></p>

  <p class="normal"><span class="ideitalik">“Türkiye’de tuhaf şeylerin yaşandığı zamanlar oluyor. Anlamaya çalışıyoruz dedim çünkü gerçekten anlayamıyoruz. Bir yanda gazeteciler gözaltına alınıyor, bir yanda basın özgürlüğü deniyor. Biz anlamıyoruz. Belli bir dava veya dava konusu üzerine yorum yapmadım. Biz detayları bilmiyoruz. Davanın ne anlama geldiğini anlamaya çalışıyoruz. Biz anlamıyoruz, çünkü yabancıyız. Açıklayamadığımız belli durumlar ortaya çıktığında anlamak istiyoruz ve açıklamanız için size soruyoruz.”</span></p>

  <p class="normal">Büyükelçinin bu açıklamasını ABD Dışişleri Sözcüsü Philip Crowley, “<span class="ideitalik">Kaygılıyız</span>” diyerek destekledi.<sup class="calibre4">(102)</sup></p>

  <p class="normal">Daha sonraki bir tarihte ABD büyükelçisinin altı gazeteciyi davet edip “of the record” görüşme yapması olaya ilginç bir boyut getirmiş oldu.<sup class="calibre4">(103)</sup> Çağrılan gazeteciler bir anlamda medyadaki yapılanmayı yansıtıyordu. İçlerinde Bilderberg örgütü üyeleri, küreselciler ve cemaat medyasından temsilciler vardı. Özel toplantıda büyükelçi “I’am apalled” (dehşete düşürülmek; sukut-ı hayale uğratılmak) demişti.</p>

  <p class="normal">Bu arada İçişleri Bakanı Beşir Atalay gerçeklere bağdaştırılması olanaksız bir açıklama yapıp politika literatürüne yeni bir kavram kazandırdı:<sup class="calibre4">(104)</sup></p>

  <p class="normal1">“Türkiye, basın özgürlüğü açısından ABD’den daha çok basın özgürlüğünün olduğu bir ülkedir.”</p>

  <p class="normal">Sayın Başbakan R. T. Erdoğan her zamanki üslubu içinde büyükelçiyi yanıtladı: <sup class="calibre4">(105)</sup></p>

  <p class="normal"><span class="ideitalik">“Maalesef bu yaygaraya hiç üzerine vazife olmadığı halde hariçten birileri de inanıyor ve görüş bildiriyor. Türkiye’yi tanımaz, bilmez. Ne nedir? Hangi yasa var? Hiç haberi olmaz. Orada hemen bir tuzağa, tezgâha gelir, kalkar açıklama yapar. Dur ya, önce bir araştır, sor nedir, yargı burada yapacak, hangi neticeye varacak bunu bir öğren, işte buna ‘acemi elçilik’ denir. Bir internet sitesine yönelik tamamen yargı yoluyla bir tasarrufta bulundu. ‘Vay efendim hükümet basını susturuyor.’ Ya bunun bizimle ne alakası var.”</span></p>

  <p class="normal">Gerçekte 4 dil bilen, 33 yıllık diplomat Ricciardone diplomatik yaşamında İtalya, İran, Güneybatı Asya, Afganistan, Irak ve Mısır’ı yakından tanıyan, bu arada Türkiye’de görev yaptığı dönemde etnik ve dinsel azınlıkları ilişki kurmayı beceren çok deneyimli bir diplomat olduğu için, ilginç bir zamanlamayla ülkemize gönderilmişti... “Terör uzmanı” olarak tanınıyordu.<sup class="calibre4">(106)</sup></p>

  <p class="normal">Başbakanın “acemi” tanımlamasından sonra Ricciardone bile demeç verip, <span class="ideitalik">“Şüphesiz yüzde yüz ifade ve basın özgürlüğünü destekliyoruz. Hem özgürlükten bahsediyorsunuz, hem de gazetecileri tutukluyorsunuz. Bunu anlamakta güçlük çekiyoruz.”</span>demek gereğini duydu...</p>

  <p class="normal">Ricciardone’nin bu demeci de ABD dışişleri bakanı sözcüsü tarafından desteklendi. Ama tüm bu gelişmelere karşın yetkililerimiz inadım inat tavrını sürdürmekte, ABD ve AB’yle bu konuda da sürtüşmeyi yeğlemektedirler. Nitekim AB Komisyonu genişleme ve komşuluk politikasından sorumlu üyesi Stefan Füle, “Türkiye’nin basın özgürlüğünü iyileştirmek için yasal çerçeveyi acilen değiştirmesi gerekiyor” demiştir.<sup class="calibre4">(107)</sup></p>

  <p class="normal">Cumhurbaşkanı Abdullah Gül, Avusturya’da <span class="ideitalik">Der Standart</span> ve <span class="ideitalik">Die Press</span> gazetelerine yapmış olduğu açıklamada: <sup class="calibre4">(108)</sup><span class="ideitalik">“Basın özgürlüğü hiçbir açıdan engellenmiyor ama elbette ki bazı gazetecilerle ilgili sorunlar var, çünkü, onlar hakında mesleki değil başka yasadışı fiillerden dolayı dava açılmıştır...”</span> demektedir.</p>

  <p class="normal">Bu arada 11 Mart 2011 tarihli Avrupa Parlamentosu raporunda, “Türkiye’de basın özgürlüğü endişe verici bir biçimde geriye gidiyor. Tutuklu süreleri uzunluğu da endişe doğuruyor” değerlendirmesine karşın sayın başbakan, <span class="ideitalik">“Rapor da, yazanlarda dengesiz, biz bildiğimizi okuruz”</span><sup class="calibre4">(109)</sup> tavrını bilindiği gibi Avrupa’da da sürdürdü.<sup class="calibre4">(110)</sup></p>

  <p class="normal">Sayın Gül 30 Nisan 2011 günü vermiş olduğu demecin bir benzerini daha önce de vermiş, Denizli’de, <sup class="calibre4">(111)</sup><span class="ideitalik">“Herhalde bilgi noksanlığından kaynaklanan bazı yanlış değerlendirmeler olduğunu görüyoruz”</span> şeklinde konuşmuştur.</p>

  <p class="normal">Bu konuda birlikte tavır alan ikilinin aynı anlayışta birleşmeleri doğal sayılmalıdır. Tarikatlar ve cemaatlerin ülke yönetimine egemen olduğu Wikileaks belgelerinde bile açıklanıyor.</p>

  <p class="normal">İkilinin bu tavrı The New York Times, Özgen Acar, Fehmi Koru, Kadir Gürsel, Mehmet Tezkan, Melih Aşık, Nuray Mert, Can Dündar, Demiray Oray tarafından eleştirildi.<sup class="calibre4">(112)</sup> Ünlü düşünür ve dilbilimci Prof. Noam Chomsky şu görüşte: <sup class="calibre4">(113)</sup></p>

  <p class="normal1">“Üçüncü Dünya ülkelerinde demokrasiden söz edilebilmesi, ABD’li yatırımcılar tarafından münasip görülmüş yollardan kalkınmayı hedef olarak seçmiş bulunan lokal oligarşinin ve benzeri elemanların medyayı ve politik sistemi bütünüyle kontrolleri altına geçirmiş olmalarıyla mümkündür. Bu ülkelerde halk gerekirse şiddet yoluyla dışlanmakta, ABD’yle göbekten bağ kurmuş silahlı kuvvetler bu neticenin alınmasında önemli görevler üstlenmektedir. Hizmeti karşılığında da gönlünce at oynatabilmesi keyfini sürmektedir.”</p>

  <p class="normal">Bu durumda ABD’yle düşünür ve dilbilimci Noam Chomsky’e medya konusunda hak vermemek olanaksız: “Batı ülkelerinde uygulanan demokrasi bir yanılsamadan ibaret.”<sup class="calibre4">(114)</sup></p>

  <p class="normal">Ama biz yeni Anayasa yapıp “ileri demokrasi”ye geçeceğiz.</p>

  <p class="normal">Fransız Devrimi’nin fikir babası J.-J. Rousseau (1712–1778), <span class="ideitalik">“Dünyanın hiçbir ülkesinde demokrasi kurulmamıştır, kurulamayacaktır. Demokrasinin kurulabilmesi için o ülkede yaşayanların melek olması gerekir” diyordu.<sup class="calibre4">(115)</sup> </span></p>

  <div class="calibre1" id="calibre_pb_66"></div>
</body>
</html>
