<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>arap.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_36">BASIN TOPLANTISI</h2>

  <p class="ortayazi"><span class="idebold">TÜSİAD’ın girişimleri ve<br class="chapter" />
  Henry Kissinger’ın içyüzü<br class="chapter" />
  1996<br class="chapter" />
  12 Ekim 1996, Saat 14.00 Basın Müzesi Konferans Salonu<br class="chapter" />
  Talat Turhan</span></p>

  <p class="ortayazi"><span class="idebold">(Güncelleştirildi, 2011)</span></p>

  <p class="normal"> </p>

  <p class="normal">Türkiye Sanayici ve İşadamları Derneği (TÜSİAD) ile Kalite Derneği’nin (KALDER) ortaklaşa düzenledikleri ve 13-14 Kasım günleri yapılacak olan Kalite Kongresi’nin bu yılki baş konuğunun ABD dışişleri eski bakanı Henry Kissinger olacağı ve anılan kişinin hem kongrenin açılış konuşmasını yapacağını, hem de <span>“Siyasette Kirlenme ile Kaliteli Politikacı”</span> konulu bir konferans vereceğini, buna karşılık 50.000 dolar ücret alacağını basından öğrenmiş bulunuyorum.<sup class="calibre4">(1)</sup></p>

  <p class="normal">Aslında etkinliği düzenleyen örgütler ve katılımcılarıyla ilgili önyargı içinde bulunmadığımı vurgulamak isterim. Kuşkusuz Kissinger<sup class="calibre4">(2)</sup> ABD ve dünya politikasına uzun süre damgasını vurmuş, yapıtlarındaki teorileri pratiğe geçirmiş, artıları olan bir kişiliktir. Ülkemizde gerek devlet adamlarından, gerek politikacılardan, gerekse Siyonist, masonik örgütlerden olağandışı ilgi görmeye devam etmektedir. Kissinger, 1994 yılında ülkemize geldiğinde yaptığı konuşmada, <span>“Türkiye’nin ulusal çıkarlarının, Amerika’nın ulusal çıkarları ile çok yakın olduğu”</span> şeklinde bir cümle kullanmıştır.<sup class="calibre4">(3)</sup> Oysaki emperyalist ülkeler ile diğer ülkelerin ulusal çıkarları genellikte zıttır. Örneğin Kissinger’ın dışişleri bakanı olduğu dönemde:</p>

  <p class="normal">— Başkan Nixon’un baskıları sonucu haşhaş ekimi kaldırılmış, geçimini buradan sağlayan binlerce aile 12 Mart 1971 sonrası Nihat Erim’in Başbakanlığı döneminde ABD’nin insafına terk edilmiştir.<sup class="calibre4">(4)</sup></p>

  <p class="normal">— Kissinger’ın Kıbrıs’ta <span>“Sampson Darbesi”</span>nde rol üstlendiği açıklanmış<sup class="calibre4">(5)</sup> ve Kissinger Temsilciler Meclisi Komisyonu’nda belgelerin gizlenmesini sağlamıştır. <sup class="calibre4">(6)</sup></p>

  <p class="normal">Mustafa Kemal’in, <span>“tam bağımsız antiemperyalist ve antikapitalist”</span> şiarının bir izleyicisi olarak Kissinger’ın Sampson darbesiyle ilgili tutumunu idam istemiyle yargılandığım İstanbul Sıkıyönetim Askeri Mahkemesi’ne bir dosyayla vermiş bulunuyorum. <sup class="calibre4">(7)</sup> Görüldüğü gibi antiemperyalist tavrım 36 yıl önce bu dosyayla sergilenmiştir.</p>

  <p class="normal">— ABD’nin Körfez Savaşı’ndaki çıkarının ülkemizin çıkarı ile bütünüyle karşı olmasının sosyal, ekonomik, kültürel açmazını tüm ağırlığıyla duyumsarken bazı çevreler bu oluşumun baş sorumlusuna övgüler dizmeye devam etmektedir.</p>

  <p class="normal">— <span>“Çekiç Güç” ile</span> ulusal çıkarlarımız arasındaki çelişkiyi merak edenlerin TBMM tutanak dergilerine bakmalarını öneririm. Örnekler sınırsız çoğaltılabilir. Ancak Kissinger’ın <span class="ideitalik">“Türkiye ile ABD’nin çıkarlarının ortak olduğu”</span> kanısı gerçeği yansıtmamaktadır. Peki, ülkemizi bu duruma kim getirdi? “Küçük Amerika”cılar diyeceğim.</p>

  <p class="normal">1950’den 1996 yılına kadarki 46 yıllık süreçte çoğunlukla bu zihniyet iktidardadır. 12’li darbelerin bu anlayışa ivme kazandırmış olduğunu düşünüyorum. Küçük Amerikacı süreç iflas etmiştir, iktidarı yönetenler ülkenin çöktüğünü ilan ediyorlar. Ama ana, bacı, bayrak, Kuran, ezan sloganlarının ardına sığınıp iktidarları sürdürebileceğini düşünme aymazlığı içinde laikliğe sahip çıkmak zorunda kalıyorlar. Nerede <span>“devrimcilik ve devletçilik”</span> başta olmak üzere Atatürk’ün diğer yaşamsal ilkeleri? Onların böyle bir kaygısı yok, nitekim önceki koalisyonun Başbakanı T. Çiller geçen yıl <span>“son sosyalist devletini yıktık”</span> diyerek aslında devletçilik ilkesini mezara gömdüğünü itiraf etmiştir. Yardımcısı Hikmet Çetin ise <span>“çok istisnai durumlar dışında devletçilik geçerliğini yitirmiştir”</span> diye ona destek vermiştir. <span>“Karşılıklı bağımlılık”</span> söylemleri politikacılar tarafından yinelenmektedir. Serbest piyasa ekonomisine geçmemiz için 64 yıldır iktidarları sıkıştıran emperyalist güçler <span>“borç batağı sarmalına”</span> doladıkları ülkemizi yalnız bırakmakta sakınca görmemektedir... <span>“Düşük yoğunluklu çatışma”</span> doktriniyle dünyayı kan gölüne çevirenler 1962’li yıllarda Kennedy’nin kurumlaştırdığı <span>“özel savaş”</span> yöntemlerine başvuranlar silah tekellerinin değirmenine su taşıyıp iç savaşları kışkırtmada, ulusları birbirine kırdırmakta, <span>“Yeni Dünya Düzeni”</span> söylemiyle emperyalist sömürülerine uygun bir oluşum yaratmaya çalışmaktadır. Bu ortamda ülkemizde, Latin Amerika, Vietnem, Kamboçya, Laos vb. ülkeler gibi işkence, gözaltında kayıp, yargısız infaz, darbe senaryoları gündeme gelmekte, devlet içinde mafyalar böyle bir ortamda sahneye çıkmakta, sorumlular olayları küçültmeye çalışmaktadır. 12 Mart 1971 sonrası bana, Tümgeneral Celil Gürkan’a ve binlerce yurtsevere işkence yapanların liderleri Org. Faik Türün ile Tümg. Memduh Ünlütürk idi. O dönemde bu konuda Parlamento’ya yaptığım yasal başvurudan sonuç almak şöyle dursun, tekke şeyhlerinden talimat alıp sıkıyönetimi idare eden kişi emekli olunca AP (Adalet Partisi) tarafından Meclis’e taşınmış daha sonra da Cumhurbaşkanı adayı gösterilmiştir. <span>“Komünizmin kökünü kazımak”</span> savıyla işkence uygulamasını başlatanların insan hakları kuruluşlarının eleştirilerine tepki vermeye nasıl hakları olabilir? Ülkemizin düzlüğe çıkarılması önkoşulunun 12’li darbelerden hesap sormaktan geçtiğine inanıyorum.<sup class="calibre4">(8-14)</sup></p>

  <p class="normal">Bu kokuşma ve çürüme yıllardan beri kuşkuları artırmakta, <span>“Devleti ve ülkeyi kimler yönetiyor ve yönlendiriyor?”</span> sorusunu gündemde tutmaktadır.<sup class="calibre4">(15-38)</sup> Bu soruya verilen ortak yanıt,</p>

  <p class="normal">— Devletin <span>üzerinde devlet,</span></p>

  <p class="normal">— Güç odakları,</p>

  <p class="normal">— Karanlık güçler,</p>

  <p class="normal">— Görünmeyen iktidar,</p>

  <p class="normal">— Ordu,</p>

  <p class="normal">— Yabancı devletler,</p>

  <p class="normal">— İşadamları, iş çevreleri,</p>

  <p class="normal">— Büyük şirketler,</p>

  <p class="normal">— Mafya,</p>

  <p class="normal">— Dış güçler tarafından yönetildiği tespitleridir,</p>

  <p class="normal">Demokrasinin vazgeçilmez unsuru olan siyasi partiler, iktidarlar, başbakanlar halkın güvenini yitirmektedir. Yapılan bir kamuoyu araştırmasında <span>“Türk halkının”</span> yüzde 65’inin Türk Silahlı Kuvvetleri’ne güvendiğini göstermektedir. Kuşkusuz Türk Silahlı Kuvvetleri’ne güvenilmesine seviniriz, ancak madalyonun öteki yüzüne baktığımızda bu olgunun darbe olasılığını artırabileceğini göz ardı etmememiz gerekir.<sup class="calibre4">(39)</sup> Şimdi dünyada birçok ülkede, özellikle Şili’de darbelere bulaştığı savlanan Henry Kissinger’a geçebiliriz.</p>

  <p class="normal">Yazılanlara bakılırsa Nixon özellikle seçim dönemlerinde <span>“çokuluslu şirketlerle”</span> alışveriş içinde bulunan düzenbaz pragmatik ABD yanlısı darbelerden yana, mafyayla ilişkili bir kişiydi. Bir mafya patronunu affetmiş...<sup class="calibre4">(40)</sup></p>

  <p class="normal"><span>Nixon kendi adıyla anılan bir doktrine imzasını atmış, Vietnam’laştırmanın mimarı olmuş ve “profesyonel ordu” kavramını benimsemiştir. Bu anlayışa göre, ABD askeri yerine kiralık askerlerle ya da CIA ajanlarıyla halklar birbirine düşürülmektedir.</span><sup class="calibre4">(41–42)</sup> <span>Aslında özellikle İkinci Dünya Savaşı’ndan sonra</span> <span>“kurtuluş savaşlarını bastırma ve komünizmi engelleme”</span> <span>gibi gerekç</span>elerin ardına sığınma daha eski tarihlere uzanmaktadır.<sup class="calibre4">(43)</sup> Ve sonuçta Nixon dönemi <span>“Watergate”</span> rezaletiyle noktalanmış, suçluluğu karara bağlanmıştır. Yerine gelen Başkan Gerald Ford onu affetmiştir. Nixon, <span>“Watergate aptalca bir hataydı”</span> cümlesiyle suçunu kabullenmiş,<sup class="calibre4">(44)</sup> Watergate Savcısı Leon Avvorky yaptığı konuşmada,<sup class="calibre4">(45)</sup> <span class="ideitalik">“O</span> <span class="ideitalik">(Nixon) kendisinden önce hiçbir başkanın olamadığı derecede küçük düşmüş ve aşağılanmıştır. Bu şimdiye kadar hiçbir başkanın yaşamadığı bir utanç olmuştur. Hayatının geri kalan bölümünde bundan nasıl kurtulabileceğini merak ediyorum</span><span class="ideitalik">. Affı kabulü, suçluluğunu da kabul ettiğini kanıtlamaktadır”</span> demektedir...</p>

  <p class="normal">Nixon’un “high profile’ini bir de ABD eski başkanı Harry Truman’ın açıklamasıyla pekiştirmek istiyorum.<sup class="calibre4">(46)</sup></p>

  <p class="normal1">“Nixon, Allahın cezası, malın gözü, yalancının biridir ve halk da bunu bilir. Nasıl olup da 1960’ta seçilmeye o denli yaklaşabildiğini anlayamıyorum. Nixon’un değiştiğini söylüyorlar, ama bunu bana ispat etmeleri gerekir!”</p>

  <p class="normal">Nixon, kendisini aptallıkla suçlarken, H. Truman ise onu yalancılıkla suçlamaktadır. Bu adamın yanında akıllı bir ikinci adama gereksinim vardır. O kişi uzun süre bu görev için hazırlanmış bir istihbaratçıdır. Biliyorsunuz İngilizcede <span>“intelligence”</span> hem <span>“istihbarat”</span> hem de <span>“akıl”</span> anlamına gelmektedir.</p>

  <p class="normal">CIA ajanı Victor Marchetti konuya açıklık getirmektedir:<sup class="calibre4">(47)</sup></p>

  <p class="normal"><span class="ideitalik">“—Soru:</span> <span class="ideitalik">Sonunda sizi nereye gönderdiler?</span></p>

  <p class="normal"><span class="ideitalik">— Cevap</span><span class="ideitalik">: Oberammergau</span><span class="ideitalik">’ya</span><span class="ideitalik">(48)</span> <span class="ideitalik">dil öğrenmeye harika bir yerdi doğrusu. Orada Rusça ile istihbarat görevinin temel ilkelerini öğrendim.</span></p>

  <p class="normal1">— Soru: Neden, hemen başlangıçta sizi istihbarat servisine göndermişlerdi?</p>

  <p class="normal"><span class="ideitalik">— Cevap</span><span class="ideitalik">: Başlangıçta sizi bir teste tabi tutarlar, eğer 50 puandan aşağı alırsanız basit bir er bile olamazsınız, 5</span><span class="ideitalik">0’den yukarısı er olmak için yeterlidir. 90-100 subaylık için yeterli düzeydir, 110’dan yukarısı ise çok zeki olduğunuzu gösterir. Sizi istihbarata gönderirler, yanılmıyorsam ben 148-149 puan almıştım.</span><span class="ideitalik">(49)</span></p>

  <p class="normal1">— Soru: Tamam sanıyorum, İkinci Dünya Savaşı sonrasında Henry Kissinger adında birinin başından da aynı şeyler geçmişti.</p>

  <p class="normal"><span class="ideitalik">—</span> <span class="ideitalik">Cevap</span><span class="ideitalik">: Evet o, Oberammergau okulunda hocaydı.”</span></p>

  <p class="normal"><span>H. Kissinger gerek istihbaratçılıkta, gerek politikadaki becerilerinde teste tabi tutulsa en yüksek puanı alır. Onun bu niteliği sürekli ABD emperyalizminin ve Siyonizm’in çıkarına, diğer ülkelerin aleyhine işlemiştir. Nixon-Kissinger ikilisinin dönemi bir yapıtta</span> <span>NIXINGIR şeklinde tanımlanmaktadır. Çünkü çok zeki olan Kissinger, iktidarın dizginlerini ele almıştır. Bu nedenle kendisine Rasputin ve Metternich benzetmesi yapılmaktadır.</span><sup class="calibre4">(50)</sup></p>

  <p class="normal"><span>O, başkanın danışmanı olmuştur. Aynı zamanda NSC (National Security Council</span> <span>[Milli Güvenlik Kurulu])</span> <span>başkanıdır. 40’lar Komitesi’ne Başkanlık yapmaktadır ve de dışişleri bakanıdır,</span><sup class="calibre4">(51)</sup> <span>ClA’nın tüm</span> <span>“gizli operasyonlarından”</span> <span>haberi vardır. Başkanın onayıyla bu operasyonlar düzenlenmektedir.</span></p>

  <p class="normal">Bu noktada konuya aydınlık getirmek için bu operasyonların içeriğine bakmamız gerekecek. ABD’den ve Nixon-Kissinger döneminden sayısız örnekler verilebilir. Eski CIA ajanı Victor Marchetti’nin nitelemesiyle <span>“iktidar delisi, Kissinger”</span> amacının doruğundadır...<sup class="calibre4">(52)</sup> Krallara bile nasip olmamış iktidar gücü artık avuçlarındadır...</p>

  <p class="solbaslik"><img alt="15993.jpg" class="image" src="../Images/15993.jpg" /> CIA’nın Gizli Operasyonları<sup class="calibre4">(53)</sup></p>

  <p class="normal1">— Yabancı ülkelerin politikalarına yön vermek (seçimlerde hile yapmak).</p>

  <p class="normal1">— Devlet memurlarına rüşvet vermek.</p>

  <p class="normal1">— Bazı sendikaları ve siyası partileri desteklerken diğerlerini ezmek.</p>

  <p class="normal1">— Kasıtlı yanlış bilgilendirme yapmak ve propaganda kampanyaları düzenlemek.</p>

  <p class="normal1">— Yabancı askeri ve milis kuvvetlerini desteklemek ve eğitmek.</p>

  <p class="normal1">— Yabancı devlet başkanlarına karşı suikastlar düzenlemek ya da bu kişilerin öldürülmesini sağlamak.</p>

  <p class="normal1">— Demokratik seçimle başa geçmiş hükümetlerin destabilizasyonunu ve devrilmesini sağlamak.<span class="idebold">(54)</span></p>

  <p class="normal1"><span class="ideitalik">— Dış ülkelerin güvenlik güçlerini en modern sorgulama, gözleme ve işkence yöntemleri konusunda eğitmek,</span></p>

  <p class="normal1"><span class="ideitalik">— Uyuşturucu, hipnotizma, elektroşok ve beyin yıkama yoluyla zihni kontrol altında tutma deneyleri (MK-ULTRA) yapmak.</span></p>

  <p class="normal1"><span class="ideitalik">— ABD halkını gözetlemek ve taciz etmek.</span></p>

  <p class="normal1">NSC-CIA ilişkileri <span>“The CIA and Desision Making”</span> başlıklı makalede ayrıntılarıyla belirtilmiş ve Kissinger’ın durumu açıklanmıştır.<sup class="calibre4">(55)</sup></p>

  <p class="normal">Tüm iktidar gücünü eline geçiren bu kişinin neden başkanlığa oynamadığı düşünülebilir. Çünkü ABD yasaları gereğince ABD’de doğmamış kişilerin başkan olma hakkı yoktur. Bu durum Kissinger’ın daha da işine gelmiş, bu sayede sorumluluktan kurtulmasını becerebilmiştir. Aslında o, Nixon’un bütün suçlarının en azından manen birinci derecede ortağıdır.</p>

  <p class="normal">Şimdi biyografisine bakıp çocukluk yıllarına, ABD’ye Almanya’dan göçüşüne, özellikle istihbaratçılık yönüne göz atalım. Yerli ve yabancı tüm ansiklopedilerde bir görünmez elin onun bu yönünü özenle gizlemeye çalıştığını görüyoruz.<sup class="calibre4">(56-59)</sup> Henry Kissinger’ın istihbaratçılık yönü iki yapıtta ayrıntılarıyla açıklanmaktadır.<sup class="calibre4">(60-61)</sup></p>

  <p class="normal">Henry Kissinger 1923 yılında Almanya’da Fürth kentinde Yahudi asıllı bir ailenin çocuğu olarak dünyaya geldi. Babasının önsezisi sonucu İkinci Dünya Savaşı’ndan bir yıl önce 1938’de ABD’ye göç etti. 1938-1943 arası evrede vatandaşlığa alınmadıkları için, ABD’de ailece zor anlar yaşadılar. Anne Kissinger aşçılık yaparak ailenin geçimini sağlamaya çalıştı.</p>

  <p class="normal">1943 yılında ABD vatandaşı olur olmaz Kissinger’ın istihbaratçılıkta yıldızının parladığını görüyoruz. Bu arada “süper star”lığa soyunmuş olacak ki Heinz olan ilk ismini Henry’ye çevirip Alman imajını silmeye çalıştı.</p>

  <p class="normal">1943 yılında asker olunca <span>“Pentagon Şifre Servisi”nde,</span> 1943-1946 arasında Amerikan Ordusu karşı casusluk bölümünde görev aldı ve yüzbaşı rütbesine kadar yükseldi. 1945 yılında onu Gürcistan’da görüyoruz. <span>“Camp Gordon’da”</span> Alman esirlerin sorgulanmasında görev aldı. Esir sorgulaması “teknik sorgulama” diye de tanımlanmaktadır. Bu tip sorgulamanın nasıl bir şey olduğunu <span>“Ziverbey (Zihni Paşa) İşkence Köşkü”</span> ve benzeri yerlerden geçenler iliklerine kadar duyumsamışlardır.<sup class="calibre4">(62–63)</sup> Kaldı ki Kissinger, zamanında ABD’ye göç etmiş olmasaydı büyük bir olasılıkla <span>“Dachau Toplama Kampının Krematoryumunda”</span>  yakılmış olacaktı.<sup class="calibre4">(64)</sup> Alman esirlerini sorgularken bu kininden soyutlandığını düşünmek akla uygun düşmez...</p>

  <p class="normal">Gürcistan’daki görevinde üstün başarı göstermiş olmalı ki Almanya’nın Krefeld kentinde bulunan 84. ABD Tümeni’nde bir süre komutan tercümanı olarak çalıştı, daha sonra Krefelt yönetiminin düzenlenmesi görevi Kissinger’a verildi. Bu görevi sürdürürken kendi bölgesinde gerek gördüğü hallerde Alman sivil ve askerlerini gözaltına almak yetkisiyle donatıldı: 22-23 yaşlarındaydı...</p>

  <p class="normal"><span>Aslında, ABD resmi talimnamelerinde</span> <span class="ideitalik">FM 41</span> <span>simgeli</span><sup class="calibre4">(65)</sup> <span>olanlar ile işgal edilen bir bölgenin yeniden düzenlenmesi</span> <span>“Kontrgerilla Harekâtı”</span> <span>kapsamı içerisine girmektedir.</span><sup class="calibre4">(66)</sup> <span>Krefelt’den sonra</span> onu Oberammergau’da görüyoruz.<sup class="calibre4">(67)</sup> Münih’in güneyindeki bu şirin yerleşim biriminde hem ABD’ye hem NATO’ya bağlı ve CIA denetiminde,</p>

  <p class="normal">— Ayaklanmaları Bastırma Okulu,</p>

  <p class="normal">— İstihbarat Okulu bulunmaktadır.</p>

  <p class="normal">Kissinger, Oberammergau’daki <span>“European Command Intelligence School’da”</span> (Avrupa Komutanlığı İstihbarat Okulu) Alman tarihi doçenti sıfatıyla öğretmenlik yaptı.<sup class="calibre4">(68)</sup></p>

  <p class="normal">Basında yıllardan beri bu okullarla ilgili haberler yer almaktadır. <span>“Les Escaudes Dela Americas”,</span> <span>“School of Americas”</span> adlı bu okullara, <span>“Darbeci Okulları, Kontrgerilla Okulları, Cinayet Okulları, İşkenceci Yetiştiren Okullar”</span> da denilmektedir. Başlangıçta (1946) Panama’da bulunan Okul yılında ABD’de Fort Benning kentine taşınmıştır (1984). En büyüğü de <span>“J. F. Kennedy Özel Savaş Okulu”</span> olup, ABD’de <span>Fort BRAGG’da</span> bulunmaktadır.</p>

  <p class="normal"><span>Latin Amerika’nın tüm darbecileri, işkencecileri ve katilleri bu okullardan yetişmişlerdir. Avrupa ayağı Brüksel’de NATO karargâhında (SHAPE) ACC (Allied Coordination Commitee)</span> Müttefik Koordinasyon Komitesine de bağlı olarak Oberammergau’da çalışmalarını sürdürmektedir. <sup class="calibre4">(69)</sup></p>

  <p class="normal">Kissinger, 1950 Yılında <span>“Consultant Operation Research Office”</span>e alınmış, daha sonra da 1952-1953 yıllarında <span>“psikolojik strateji”</span> uzmanlığı yapmıştır.<sup class="calibre4">(70)</sup> Psikolojik savaş, özel savaşın bir bölümünü oluşturmaktadır.</p>

  <p class="normal">Henry Kissinger, aralıklarla Harvard Üniversitesi’nde çalışmalarını sürdürmüş, istihbarat üzerine araştırmalarını yoğunlaştırmış, bu üniversitede profesörlüğe yükselmiştir. Özellikle üniversite “Savunma Çalışmaları” programına (1958-1971) katılmış, 1956-1960 arasında ABD Genelkurmayı’nda görev almıştır. 1958 yılında uygulamadaki istihbarat bilgi birikimini bir grup öğretim görevlisiyle kuramlaştırmış ve <span>“Counter-lnsurgency Warfare/Theory and Practice”</span> adlı yapıtı yayınlamıştır.<sup class="calibre4">(71)</sup> Kissinger’ın oluşmasında katkısı bulunan yapıt, 1965 yılında <span class="ideitalik">Ayaklanmaları Bastırma Hareketleri</span> adıyla Genelkurmay Başkanlığımızca yayınlanmış, Kissinger’ın ismi gizlenmiştir.<sup class="calibre4">(72)</sup> Yapıtta yer alan öneriler anayasal düzenimizle bağdaşmamaktadır. Ancak 12 Mart 1971 ve 12 Eylül 1980 darbelerinde bu yapıt geniş ölçüde uygulamaya konulmuş ve darbecileri yönlendirmiştir.</p>

  <p class="normal">Kissinger aynı anda birkaç görev üstlenecek kadar yetenekli bir istihbaratçıdır. Bu niteliğiyle Rockefeller Vakfı’nda da görev almıştır (1956-1958). Rockefeller’le tanışması onun politikaya atılmasında etken olmuştur. Aslında Nixon’da Rockefeller’le içli dışlı olduğu için, Kissinger’ın NSC başkanlığına getirilmesini sağlamıştır. Buna karşılık Rockefeller’in adamlarını emrine almış, daha sonra dışişleri bakanı olmuştur. Bu görevde iken Nixon’un para karşılığı büyükelçi atamasına göz yummuştur.<sup class="calibre4">(73)</sup> Yaşamı boyunca da Rockefeller’in yanında yer almış “küreselleşme”ye yön vermiştir.</p>

  <p class="normal">İzninizle bu ikiliyi tamamlamak için bir üçüncü kişiyi devreye sokup bir “triumvira” kuralım. Bu kişi Alexander Haig’dir.<sup class="calibre4">(74)</sup> Kissinger adlı yapıtla A. Haig’in Vietnam, başta olmak üzere ABD’nin tüm kanlı girişimlerde yer aldığı ve Beyaz Saray - ordu ve ordu istihbaratı konusunda topladığı bilgileri Kissinger’a aktardığı savlanmaktadır. A. Haig tümgeneral rütbesiyle dışişleri bakan yardımcısı olmuş, üçlü tamamlanmıştır. A. Haig, NATO Başkomutanlığı döneminde Kenan Evren’le dostluk kurmuş ve bir solukta Ege Denizi’ndeki ulusal çıkarlarımızdan Yunanistan lehine vazgeçilmesini sağlamıştır.<sup class="calibre4">(75)</sup></p>

  <p class="normal">Kissinger’ı, Şili’deki seçimlerde Allende’nin iktidara gelmesini engelleme girişimleri içinde görüyoruz.<sup class="calibre4">(76)</sup><span class="ideitalik">Les Complots dela CIA</span> adlı yapıtın birinci bölümde (s. 17-98) Amerikan Senatosu Araştırma Komisyonu Raporunda <span>(Church raporu)</span> 40’lar Komitesi başkanı olarak Kissinger’ın CIA’nın eylemlerini denetlediği ve yönlendirdiği açıklanmaktadır.</p>

  <p class="solbaslik"><img alt="16009.jpg" class="image" src="../Images/16009.jpg" /><span class="idebold">Şili’deki Gizli Operasyonlar</span></p>

  <p class="normal">TRAK I ve TRAK II şeklinde kodlanmış.</p>

  <p class="normal">—TRAK I: Allende’nin iktidara gelişini engelleme.</p>

  <p class="normal">—TRAK II: Allende’nin darbe ile düşürülmesini öngörme.</p>

  <p class="normal">TRAK I operasyonu için 40’lar Komitesi onay vermiş, operasyonlar gereği önce Şili Genelkurmay Başkanı Gen. Schneider öldürülmüştür. CIA, Şili’deki Amerikancı parti başkanı Frei’le işbirliği halinde, ekonomik baskı ve destabilizasyon <span>(istikrarsız hale getirme)</span> sonucu Şili Ordusu’nun iktidara el koymasını da planlamış ve uygulamıştır. Bu amaçla Şili’de Allende karşıtı parlamenterlere ve askerlere 250.000 dolar dağıtılmıştır ve bu işlevi AID üstlenmiştir.<sup class="calibre4">(77)</sup> </p>

  <p class="normal">Church’ın raporunda Kissinger TRAK l’den haberli olduğunu kabul etmiş TRAK ll’yi <span>“hatırlamıyorum”</span> diyerek geçiştirmiştir.</p>

  <p class="normal">Bu resmi raporu destekleyen yapıtlarda CIA-ITT ilişkisiyle olgunlaştırma <span>“gizli operasyonlarda”</span> Kissinger ile ITT şirketi yetkilileri arasındaki mektuplaşmalara yer verilmektedir. ITT’nin başkanlığını CIA eski başkanlarından Mc Cone yapmaktadır. Başkandan, 40’lar Komitesine, oradan ITT’ye (çokuluslu Şirket), CIA’dan AID’ye, oradan Şili’deki işbirlikçilere kadar uzanan iğrenç bir senaryo... Küçük Amerikacılara sunulur. Şili darbesi birçok yapıta konu olmuştur.<sup class="calibre4">(78)</sup></p>

  <p class="normal">ABD demokrasi ve özgürlük şampiyonluğunu kimseye bırakmıyor ama çıkarı tehlikeye düştüğünde en iğrenç yöntemlere başvurmaktan çekinmemektedir. Son örneğini Kuzey Irak’taki CIA operasyonunda ve Afganistan’da görmemiz şaşırtıcı olmamıştır. Basında Kissinger’la ilgili savlar yer almıştır:</p>

  <p class="normal">— Eski bir CIA ajanının açıklaması: Kissinger CIA’ya Allende’yi devirmesini emretti.<sup class="calibre4">(79)</sup></p>

  <p class="normal">— Kissinger, CIA’dan Allende’yi devirmesini istemiş.<sup class="calibre4">(80)</sup></p>

  <p class="normal">— İran şahı ile Kissinger’ın yakın ilişkileri olduğu açıklandı.<sup class="calibre4">(81)</sup></p>

  <p class="normal">— Kissinger’ın Kıbrıs’taki Sampson darbesindeki rolüne ilişkin savları daha önce açıklamıştım.</p>

  <p class="normal">— Devlet liderleri için <span>“vur emrini”</span> Kissinger ve CIA başkanları vermiş.<sup class="calibre4">(82)</sup></p>

  <p class="normal">— CIA’nın suikastlarına NATO Başkomutanı Haig’in de adı karıştı.<sup class="calibre4">(83)</sup></p>

  <p class="normal">— <span class="ideitalik">Time Magazine</span> ABD’deki suikastları açıkladı. Eski başkan Johnson’a göre CIA bir cinayet şebekesi imiş.<sup class="calibre4">(84)</sup></p>

  <p class="normal">— Kissinger: <span class="ideitalik">“ABD, Angola’ya müdahale hakkına sahiptir</span><span class="ideitalik">.</span> <span class="ideitalik">Büyük devletler çıkarları olduğu bölgelere müdahale etmezlerse büyüklüklerini koruyamazlar.”</span><sup class="calibre4">(85)</sup></p>

  <p class="normal">— NATO Genel Sekreteri Josef Luns: <span class="ideitalik">“Kissinger silahlı müdahale ilgili görüşünde haklı.”</span><sup class="calibre4">(86)</sup></p>

  <p class="normal">— ABD Başkanı Gerald Ford: <span class="ideitalik">“Ortadoğu’ya silahlı müdahalede bulunabiliriz”</span><span class="ideitalik">.</span><sup class="calibre4">(87)</sup></p>

  <p class="normal">— Rockefeller raporuna göre, Nixon örgütü iç politika çekişmelerine alet etti: <span class="ideitalik">“CIA 20 yıldan beri yasaları çiğnedi.”</span><sup class="calibre4">(88)</sup></p>

  <p class="normal">— CIA Başkanı W. Colby: <span class="ideitalik">“ABD çıkarları açısından gerekli görürse dünyanın her yerine müdahale eder.”</span><sup class="calibre4">(89)</sup></p>

  <p class="normal">— CIA Başkanı George Bush: <span class="ideitalik">“Yabancı ülkelerde darbe düzenlemekten yanayım.”</span> <sup class="calibre4">(90)</sup></p>

  <p class="solbaslik"><img alt="16021.jpg" class="image" src="../Images/16021.jpg" /><span class="idebold">Kissinger Yugoslavya’yı Nasıl Parçaladı</span></p>

  <p class="normal"><span class="ideitalik">“Lawrence Eagleburger’in Türkiye’de PTT’nin T’sinin özelleştirmesiyle ilgilendiği Amerikan basınında yer aldı. Kissinger’a ait bir firma olan ‘Kent Associates’, ‘Teletaş’ hisselerinin yüzde 38’inin ‘Bell Telephone’ tarafından alınmasında aracılık ederken Eagleburger de bu işe bulaşmıştı.”</span><span class="idebold">(91)</span></p>

  <p class="normal">Gündüz Vassaf’ın bu yıl yayınladığı <span class="ideitalik">Cennetin Dibi</span> adlı yapıtın tanıtımı bir gazetede yayınlandı.<sup class="calibre4">(92)</sup> Yapıtta Kissinger’e yönelik yeni suçlamalar yer almaktadır.</p>

  <p class="normal">Kissinger’ın sıradan bir katilden daha suçlu olabileceğini hiç düşünmüş müydünüz? Kissinger’ın gün ışığına çıkan suçları arasında:</p>

  <p class="normal1">—Yahya Han’ın desteklenmesiyle Bangladeş halkının soykırıma uğratılması,</p>

  <p class="normal1">—Allende iktidarının devrilip Şili halkının zindanlarda yok olması,</p>

  <p class="normal1">—Yunan cuntasının yaptığı darbenin desteklenmesi ve darbe başarısız olunca iki halkın birbirine düşürülmesi,</p>

  <p class="normal"><span class="ideitalik">—</span> <span class="ideitalik">Doğu Timor Adaları nüfusunun üçte birinin katledilmesini desteklemesi,</span></p>

  <p class="normal"><span class="ideitalik">— Mossad’la işbirliği yaparak Kürtleri</span> <span class="ideitalik">“kazanacak kadar değil savaşacak kadar”</span> <span class="ideitalik">ayakta tutup İran-Irak antlaşması sonucu katledilmelerine onay vermesi bulunuyor.</span></p>

  <p class="normal">ABD emperyalizminin zorbalığını Prof. Noam Chomsky “beşinci özgürlük “kavramayla açıklamaktadır.<sup class="calibre4">(93)</sup></p>

  <p class="solbaslik"><img alt="22097.jpg" class="image" src="../Images/22097.jpg" /><span class="idebold">Beşinci Özgürlük</span></p>

  <p class="normal">Roosevelt’in öne sürdüğü “yaşama”, “konuşma”, “ibadet”, “yaratma” özgürlüklerine N. Chomsky ekleme yapıp, ABD’nin şiddet politikasına ışık tutmaktadır.</p>

  <p class="normal">— “Soyma”, “sömürme”, “hüküm altına alma”, “güce başvurma”.</p>

  <p class="normal">ABD’li bir bilim adamı olan N. Chomsky’nin düşüncesi ABD saldırganlığıyla da doğrulanmaktadır.</p>

  <p class="normal">Yapıtlarımda bir ABD talimnamesine gönderme yapıp darbe sonrası düzenlenen Temizlik Operasyonu’nda, Ticaret ve Sanayi Odaları ile diğer ticari ilişkilerin temsilcilerine görev verildiğini açıklıyorum. Bunun gibi bir darbe içinde CIA ve AID’nin de yer aldığını belirtiyorum.<sup class="calibre4">(94-96)</sup></p>

  <p class="normal">Şili darbesinde de rol alan ABD’nin çok yönlü ve tehlikeli casusluk örgütü olan AID’nin kullanıldığı görülüyor.</p>

  <p class="normal">AID’nin ülkemizde özel sektörü krediyle destekleyen bir bankada hissesi bulunmaktadır...</p>

  <p class="normal">Bir bankadan, özel sektöre, oradan AID ve CIA’ya uzanan ilişkiler yumağı... Bozuk, kirli, mafyalaşmış “Gladio düzenleri” emperyalist ülkelerle işbirliği yapıp “küresel çete”nin değirmenine su taşıyorlar...</p>

  <p class="normal">Sanıyorum Kissinger’ın içyüzünü yeterince açıklamış bulunuyorum.</p>

  <p class="solbaslik"><img alt="16031.jpg" class="image" src="../Images/16031.jpg" /><span class="idebold">Önerilerim</span></p>

  <p class="normal">1- Onu davet eden örgütler savlarımın geçersizliğini kanıtlamak zorundadırlar...</p>

  <p class="normal">2- Eğer bunu yapamazlarsa Kissinger’la aynı konuma düşmemek için bu kişiye yapılan daveti iptal etme durumundadırlar.</p>

  <p class="normal">3- TÜSİAD’ın etkinliğine katılacağı açıklanan<sup class="calibre4">(97)</sup> kişilerden bazıları kongreye katılmaktan vazgeçmelidir.</p>

  <p class="normal">4- Bu kişiyle ilişki sürdüren politikacılar geçmişteki davranışlarını sorgulamalı ve <span>“ABD vatandaşlarınca gerçek bir casusluk romanının kahramanı olarak nitelenen”</span><sup class="calibre4">(98)</sup> Kissinger’le ilişkilerini kesmelidir.</p>

  <p class="normal">5-  Bu kişiden <span>“siyasette kalite”</span> dersi almaya kalkışmanın halkımıza yapılan en büyük saygısızlık olacağı inancıyla 13-14 Kasım’a (1996) kadar geçen süre içerisinde Amerikanofiller dışında tüm demokratik kitle örgütlerini, siyasal partileri ve medyayı Kissinger’ın kişiliğinde antiemperyalist bir kampanyaya çağırıyorum.</p>

  <p class="normal1">Teşekkürlerimle saygılarımı sunuyorum.</p>

  <div class="calibre1" id="calibre_pb_90"></div>
</body>
</html>
