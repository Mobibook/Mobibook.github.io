<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>arap.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_32">22 Şubat 1962 Sonrası Afyon’a<br class="chapter" />
  Sürgün Edilmem</h2>

  <p class="ortayazi">2011</p>

  <p class="normal">22 Şubat 1962 başkaldırı<sup class="calibre4">(1)</sup> süresinde iki gün gece gündüz Milli Savunma Bakanlığı Özel Kalem müdürü sıfatıyla görevimin başındaydım. Bu nedenle komutam altında bir birlik olmadığı için, başkaldırıya aktif olarak katılmam da söz konusu olamazdı. Buna karşın 22 Şubat sonrası yapılan emekli listesine Org. C<span>evdet Sunay</span><sup class="calibre4">(2)</sup> <span>ve Org. Memduh Tağmaç kişisel hırs ve kinlerini tatmin için beni de eklemişlerdi. Liste imza için Milli Savunma Bakanı İlhami Sancar’ın önüne getirildiğinde, bakanım tepkisini gösterip “Türk Silahlı Kuvvetleri’nde en son emekliye ayrılacak kişi Talat Turhan’dır. En yakınımdaki çalışma arkadaşımı bana sormaksızın emekliye ayıramazsınız” der ve listeyi imzalamaz. Daha sonra yapılan pazarlık sonucunda Afyon Batı Menzil Komutanlığı’na sürgün edilmem sağlandı. Görevimi sanki hiç bir şey olmamış gibi sürdürmeme karşın, Sunay-Tağmaç ikilisi istihbaratçılarını ve adamlarını peşime taktılar. Afyon’a gittiğimde Genelkurmay Başkanlığı’na bir dilekçe verip yapılan bu haksızlığın giderilmesi isteminde bulundum.</span><sup class="calibre4">(3)</sup> <span>Genelkurmay anayasal dilekçe hakkımı hiçe sayıp yanıt vermedi.</span></p>

  <p class="normal">Afyon’a sürgün edilmeden önce hem görevimi sürdürüyor hem de Ordu Dil Okulu’nda İngilizce dil kursuna devam ediyordum. 22 Şubat 1962 günü İngilizce kursunu üç ayda tamamlamış iken yetkililer tarafından Ankara’da kalmam sakıncalı bulunduğu için kurstan da ayrılmak zorunda bırakıldım(!). Afyon’a gittiğimde Danıştay’da dava açıp kursumun artakalan altı aylık bölümünün tamamlanması isteminde bulundum. Danıştay, haklılığımı kabul etti ve “bir yıl sonra İngilizce kursuna devam etmeme” karar verdi. Bu karar bana haksızlık yapan çevreleri deli etmeye yetmişti. Nitekim İngilizce kursuna başlayacağım bir sırada “Genç Kemalistler Ordusu (GKO) Davası” bahanesiyle gözaltına alınıp kursa devam etmem engellendi.</p>

  <p class="solbaslik"><img alt="15089.jpg" class="image" src="../Images/15089.jpg" /> İzmir’de Gözaltına Alınmam</p>

  <p class="normal">Afyon’da görevimi sürdürürken 19 Nisan 1963 günü Genelkurmay Başkanı Org. Memduh Tağmaç’ın, askeri C–47 nakliye uçağıyla gönderdiği askeri yargıç ve subaylardan oluşan bir heyet tarafından evim arandı. Gerçekte Genelkurmay dolaylı da olsa Afyon’daki komutanlığa itimat etmediği için, güvendiği kişileri görevlendirmişti. O sırada İzmir Asker Hastanesi’nde ameliyat olmuştum, askeri savcı Hv. Yrg. Bnb. Zeki Güngör uçakla İzmir’e geldi ve beni gözaltına alıp Ankara’ya götürmek istedi.</p>

  <p class="normal">Fissür ameliyatımı yapan saygıdeğer Tbb. Yb. Rebii Gencer direndi, “Hastamın bir haftadan önce nakli sakıncalıdır” şeklinde rapor verdi. Doktoruma Allah’tan rahmet dilerken davranışının tüm tabiplere örnek olmasını dilerim.</p>

  <p class="normal">Bu arada başhemşire ile Ayhan Altın isimli hemşirenin hastanede kaldığım süre içinde bana yardımcı olmak için çırpınmalarını, yaşamımın en güzel anılarından biri olduğu için belleğimde sakladım. Cezaevine gidince gerek doktoruma gerekse değerli hemşirelere teşekkür mektupları yazdım.</p>

  <p class="normal">Bir hafta sonra İzmir’e gönderilen bir askeri ulaştırma uçağıyla Ankara’ya taşınıp tutuklandım<span>. İzmir-Çiğli Havaalanı’ndan özel uçakla Ankara’ya götürülürken yaklaşık bir piyade alayı kadar kuvvet çevre emniyeti almıştı. Neden benden bu kadar korktuklarını hâlâ anlamış değilim. Ankara, Etimesgut Askeri Havaalanı’na indiğimizde pist başında bekletildim. Gelen askeri cipteki bir topçu binbaşı alçak bir sesle;</span> <span class="ideitalik">“Talat beni bağışla, hayatımın en zor görevini yapmak zorunda kaldım. Merkez Komutanlı’ğında seni almaya istekli çok kişi vardı. Onların seni üzeceğini bildiğim için bu görevi ben istedim”</span> <span>dedi. Kural gereği cipin önünde kendisi oturması gerekirken, ön koltuğu bana bırakıp, kendisi arkada oturdu. Silah arkadaşımın bu davranışı direnme gücümü daha da artırdı.</span></p>

  <p class="normal">Günaşırı Dışkapı’daki askeri hastanesine pansumana götürülmemi de doktorum raporuna eklemişti. İlk seferde görevli piyade binbaşı pansuman olurken yanımda kalmada ısrar edince pansuman olmayı kabul etmeyip Merkez Komutanlığı’na döndüm. İkinci kez bir topçu binbaşı görevlendirildi nezaket ve terbiye içersinde pansumana götürürken, cipin önünde beni oturttu. Dönüşte de istemememe karşın bir saat Ankara’da dolaştırıp geri getirdi. Demek ki beş parmağın beşi bir olmuyordu...</p>

  <p class="normal"><span>Merkez Komutanlı</span>ğı’nda kaldığım bir aylık süre içinde Genelkurmay Askeri Mahkemesi, 30 Mayıs 1963 günü, “soruşturmaya mahal olmadığı” kararını verdi. Karara imza koyması gereken tüm makamlar imzalamış, Gnkur. Bşk. Org. Cevdet Sunay o gün yerinde bulunamadığı için, karar kesinleşmemişti. Bu işlemi yapan dostum Yrg. Yzb. Durmuş ... o gece Ankara’da bulunan eşimin kaldığı Bahçelievler’de 65. Sokak’taki eve gidip müjdeli haberi vermişti...</p>

  <p class="normal">GKO Davası’nda tutuklanınca maaşım kesildi. Yaşamımı sürdürebilmek için birikmiş param da yoktu. Ev kirasını ödeyemeyeceğim için, eşimden Afyon’daki kira evini boşaltıp İstanbul’daki baba evine taşınmasını rica ettim. Ev sahibim o tarihte Cumhuriyetçi Köylü Millet Partisi (CKMP) İl Başkanı Diş. Tbp. Ahmet Karayiğit idi.</p>

  <p class="normal">Eşim ev boşaltma istemimi kendisine iletince tepki gösterip, <span class="ideitalik">“Kocan tanıdığım en namuslu insan, yakın bir tarihte serbest bırakılacak, senden kira isteyen var mı, üst katta bacın İlter Karayiğit yemek pişiriyor. Siz de ailemizin bir ferdi olarak bize katılırsınız”</span> der ve evin boşaltmasına izin vermez.</p>

  <p class="normal">Ahmet Karayiğit daha sonra Adalet Partisi’nden (AP) köy işleri bakanı oldu. Afyon’da cenaze törenine katıldım. Nur içinde yatsın...</p>

  <p class="solbaslik"><img alt="15095.jpg" class="image" src="../Images/15095.jpg" /> 21 Mayıs ve Genç Kemalistler Ordusu Davası</p>

  <p class="normal">20-21 Mayıs 1963 gecesi Em. Kur. Alb. Talat Aydemir<sup class="calibre4">(4)</sup> liderliğinde başkaldırı girişimi gerçekleştiğinde ben Ankara Merkez Komutanlığı’nda tutuklu bulunuyordum. Bir aylık soruşturma sonucunda hakkımda verilen “soruşturmaya mahal olmadığı” kararı rafa kaldırıldı. Ankara’da sıkıyönetim ilan edilmiş, Org. Cemal Tural sıkıyönetim komutanlığına atanmıştı. Hakkımda verilen kararı Tural’a götüren Yb. E. B.’ye hakaret eden Tural, 21 Mayıs sanıkları arasına katılıp idam istemiyle yargılamamı emreder... Üç ay süreyle 21 Mayıs sanıklarının lider kadrosunun ifadeleri alındı. Soruşturma sonucunda tam tersine, 21 Mayıs 1963 başkaldırısını engellemek için çok yoğun bir çaba gösterdiğim anlaşıldı. Bu kez Org. Tural ayrı bir dava açılıp yargılanmamı emretti. “Genç Kemalistler Ordusu Davası”<sup class="calibre4">(5)</sup> (1963-65) böyle başladı... Uzun süre devam eden bu zoraki davada mahkemeler birbirleriyle paslaştı. Hukuki ve selbi ihtilaf diye... Sonunda “siyaset yapmaktan” Askeri Ceza Kanunu’nun 148. maddesi gereğince 4 ay hapis cezası verildi. Gerçekte 4 ay 17 gün Ankara, Mamak Askeri Ceza ve Tututevi’nde kalmıştım. Bu tarihten sonra (1965) Türk Silahlı Kuvvetlerinde kaç kişinin Siyaset yapmaktan yargılandığını doğrusu bilmek isterim...</p>

  <p class="normal">GKO Davası’nda yargılanırken bir gün arkadaşlarımla Kızılay Atatürk Bulvarı’nda yürürken Yrg. Bnb. Baki Önal’a<sup class="calibre4">(6)</sup> rastladım Önal, büyük bir samimiyet içinde yanıma gelip selam verince: “Baki, senin beni ne kadar sevdiğini biliyorum ama ben izleniyorum. Başın belaya girmesin” dedim.</p>

  <p class="normal">Baki Önal, “Abi ben seni de tanıyorum, seninle uğraşanları da... Onların anasını, avradını s.k. edeyim” diye yüksek sesle karşılık verdi.</p>

  <p class="normal">“Nerede görev yapıyorsun” diye sorduğumda, Piyade Okulu’nda kıdemli yargıç olduğunu söyledi.</p>

  <p class="normal">Bu tarihten altı ay sonra Baki Önal, yargılandığım Genelkurmay Askeri Mahkemesi kıdemli yargıçlığına atanmıştı. Bu adamdan bana zarar gelmez diye düşünürken GKO Davası’nda aleyhime çıkan davada imzası vardı...</p>

  <p class="normal">Dava, Askeri Yargıtay’da onaylandı. Kararda 3 yargıç aleyhimde 2 yargıç lehimde oy kullanmıştı. Aleyhimde oy kullananlardan daha sonra Askeri Yargıtay başkanı olan Yrg. Alb. Rafet Tüzün’ü yakinen tanıyordum. 1960-62 yıllarında birlikte çalıştığım için dostluk ve arkadaşlığımız vardı. Bomba Davası’nda aleyhime oy kullanmasını yadırgamıştım. Buna karşılık lehimde oy kullanan saygıdeğer Yrg. Alb. Nihat Saçlıoğlu ve Yrg. Alb. Kemal Gökçe’yi hiç tanımıyordum. Mesleklerini onurla temsil eden bu askeri yargıçlar karara koydukları muhalefet şerhinde alışılmışın dışına çıkıp bana övgüler yağdırmışlardı. Bir gün Ankara’da İzmir Caddesi’nde Balin Oteli’nin altında bulunan Gül Ağacı adlı restoranda merhum Saçlıoğlu ve Gökçe’ye rastladım. Yanlarına gidip kendimi tanıttım ve teşekkür ettim. Askeri Yargıtay adına utandıklarını gözlemledim. Nur içinde yatsınlar...</p>

  <p class="normal">Yine o günlerde Ankara Kızılay’da Atatürk Bulvarı’nda arkadaşlarımla yürürken, As. Yargıtay Bşk. Yrg. Tümg. Rafet Tüzün’e rastladım. Selam verdiğinde tepki gösterdim ve aramızda şöyle bir diyalog geçti:</p>

  <p class="normal">T. T. <span class="ideitalik">“Rafet sen bana utanmadan nasıl selam veriyorsun?”</span></p>

  <p class="normal">R. T. <span class="ideitalik">“Talat Bey çok sinirlisiniz, ben size değil Dündar Seyhan’a selam verdim.”</span></p>

  <p class="normal">T. T. <span class="ideitalik">“Affedersiniz... Bak Rafet, Yargıtay kararının dört aleyhimde, bir lehimde çıkmasını isterdim. Arkadaşlığımız olduğu için, senin lehimde olmanı beklerdim.”</span> Bu sözlerime verdiği yanıt karşısında dehşete düştüm:</p>

  <p class="normal">R.T. <span class="ideitalik">“Ne yapalım Cemal Tural’ı siz sivrilttiniz biz üzerine oturduk.”</span></p>

  <p class="normal">Kendisini yanıtladım:</p>

  <p class="normal">T.T <span class="ideitalik">“Rafet, demek ki sende kazık üzerine oturacak ... varmış”</span> deyip ayrıldım.</p>

  <p class="normal">Rafet Tüzün emekli olunca, gazetelerde yayınlanan bazı makalelerinde 12 Mart 1971 dönemini, özellikle Org. Faik Türün’e bağlı sıkıyönetim mahkemelerindeki uygulamaları eleştiren yazılar yazdığını gördüğümde şaşkınlığım daha da arttı. Yaşadığım süre içinde “rüzgâr ekenlerin fırtına biçtiklerine tanık olmuştum” R. Tüzün Sosyal Demokrasi Partisi’nin (SODEP) kurucu üyeleri arasına katıldı. Öldü gitti, değer miydi?</p>

  <p class="solbaslik"><img alt="15104.jpg" class="image" src="../Images/15104.jpg" /> Faşizm ve Org. Cemal Tural</p>

  <p class="normal">Sırası gelmişken Cemal Tural’la birlikte çalışmadığımı da açıklamalıyım. Buna karşın Tural, ordu komutanlığından, genelkarmay başkanlığına kadar geçen süreç içerisinde tüm yetkilerini yasa tanımaz bir tutumla aleyhimde kullanmaya devam etti.</p>

  <p class="normal">Tural 1958 yılında İstanbul’da, 66. Tümen Komutanıyken kendisini ziyarete giden dostum merhum Em. Kur. Alb. Faruk Ateşdağlı’nın<sup class="calibre4">(7)</sup> ihtilal komitesine katılma önerisini reddeder. O sıralarda “9 Subay Olayı” ortaya çıkmış ve bu subaylar tutuklanmıştı. Bu kişileri yargılayan askeri mahkeme başkanı Tümg. Tural’dı. Mahkemeden sanıklar için beraat kararı çıkmış, karara Tural da katıldığı için ihtilalcilerin gözüne girmişti. Sanıkları savunan avukatlar içinde saygıdeğer merhum İlhami Sancar da bulunuyordu. 27 Mayıs 1960’tan sonra İlhami Sancar milli savunma bakanı oldu, Ben ise özel kalem müdürü olarak onunla birlikte çalışma şerefine nail oldum. Dokuz subayın sanıkları arasında bulunan Kur. Alb. Naci Aşkun<sup class="calibre4">(8)</sup> ve Kur. Alb. merhum İlhami Barut’la<sup class="calibre4">(9)</sup> birlikte çalışmam askerlik yaşamımın en onurlu dönemini oluşturdu. Her ikisi de “9 Subay Olayı” sanıkları arasında idiler. İlişkilerim samimi ve dostçaydı.</p>

  <p class="normal"><span>Tural Türkiye’de 1943 yılında ilk kez Erzurum’da kurulan cuntanın içinde yer aldı. Cunta, “</span><span>Cumhurbaşkanı İsmet İnönü’nün diktaya gitmesini engellemek” için kurulmuştu. Tural’ın karakteri ürkek olduğu için daha sonra 1943 cuntasından ayrıldı. Benden çok büyük olmalarına karşın 1943 cuntasında yer alan N. Aşkun, Kur. Alb. Necip San</span><sup class="calibre4">(10)</sup><span>, Kur. Alb. Faruk Ateşdağlı’yla dostluğum sürdüğü için bu olayları birinci elden biliyorum.</span></p>

  <p class="normal">27 Mayıs 1960 günü Korg. Tural, Gelibolu’da 2. Kolordu komutanıydı. O gün, Milli Birlik Komitesi (MBK) kendisinin hemen İstanbul’a gelmesini emrettiğinde, 1958 yılında ihtilalcilerin kendisine yaptığı teklifi kabul etmemiş olmanın pişmanlığı içersindeydi. Başına bir iş gelmesinden korkuyordu. Nitekim, birkaç ay sonra 238 general bir gecede emekliye ayrılmış, bu arada İskenderun 39. Tüm. K. Tümg. Vahit Kıratlı’nın emekliliğini tebliğ etmek bana düşmüştü. Bu olayda yaşadığım travmayı ömrüm boyunca unutamadım. Tural, zaman kazanmak için makam arabasıyla Korudağı’nın virajlarından inip inip çıkıyordu.<sup class="calibre4">(11)</sup> Bu nedenle İstanbul’a Harbiye Orduevi’ne geldiğinde, (eski bina) Atatürk Heykeli önünde duran MBK üyesi Kur. Yb. Orhan Kabibay ve Kur. Bnb. Orhan Erkanlı karşısında esas duruşa geçip, “İhtilali yapanlar kumandanımdır” demiştir. Tural’ın yaşadığı bu travma sonucu edindiği kompleks yaşamı boyunca sürüp davranışlarını etkiledi. Örneğin, Ankara, Mamak Askeri Ceza ve Tutukevi’nde (1963) kaldığım süre içinde yediğimiz yemekler çok kötüydü. Hele bir seferinde ıspanağın dibinde çamur biriktiğine tanık olmuştuk. Olayı araştırdığımda Ankara Sıkıyönetim Komutanı Org. Tural’ın aşçıları döverek sebzelerin yıkanmaması için emir verdiğini aşçıbaşından öğrenmiştim.</p>

  <p class="normal">17 Haziran 1962 günü İzmit-Hereke Sümerbank Yünlü Sanayii Fabrikası’nın deniz kıyısındaki lokalinde kızım Feza’nın yaş gününü ailece kutluyorduk. Tam bu sırada 1. Ordu Komutanı Org. Tural maiyetiyle lokale geldiğinde yüksek sesle hakaret içeren cümleler sarf ettim. Tural, duymamazlıktan geldi ve çekip gitti. Bu olaya orada bulunanlar ve özellikle eşim ve kızım tanık oldular. O gün yaptığım askerlik dışı bu davranışa suskun kalan Tural’ın eline yetki geçtiğinde, yargıyı kullanarak idamımı istemesinden daha doğal ne olabilir.</p>

  <p class="normal">Mamak Askeri Cezaevi ve Tutukevi’nden tahliye edildikten sonra o güne kadar Türk Silahlı Kuvveti’nde hiçbir kurmay subaya uygulanmayan bir tayinle karşılaştım. Atama yerim, Afyon Askerlik Şubesi’nde misafirlikti.</p>

  <p class="normal">Askerlik şubesine gidip ne yapacağımı sorduğumda, “Evinizde oturacaksınız, Afyon dışına çıkmayacaksınız, aydan aya gelip maaşınızı alacaksınız” dediler. Oysaki askerlik şubesinde olmayan bir kadrodan bana maaş verenler suç işliyorlardı. Suç işlemeyi bile göze alıp kinlerini tatmin etmeye çalışanların, oyunlarını boşa çıkarmak için Kara Kuvvetleri Komutanlığı’na dilekçe vermeye başladım. Ya açığa alınmak ya da kadrom olan bir göreve atanmak istedim. Sonuçta, Afyon Batı Menzil Komutanlığı Lojistik Şubesi’ndeki eski görevime atandım. Aradan yaklaşık 14 ay geçmişti ama namuslu, onurlu insan şube müdürüm Kur. Alb. Hayrettin Erdoğan, yapmış olduğum hizmetleri takdir ettiği için, odamı kapalı tutmuş ve kapı üzerindeki isim levhasını kaldırmamıştı. Silahlı Kuvvetlerde Erdoğan gibi albaylar da vardı...</p>

  <p class="solbaslik"><img alt="15114.jpg" class="image" src="../Images/15114.jpg" /> Emekliye Ayrılmam</p>

  <p class="normal">1964 yılının ağustos ayında devremde (1944) bulunan tüm kurmay subayların kıdem bakımından birinci sırasında olduğum bir dönemde, olumlu sicil almış ve albaylığa terfiye hak kazanmış olduğum halde, tümüyle hukuk dışı bir tasarrufla 39 yaşımda emekliye sevk edildim. Emekliye ayrılmam için Org. Tural emir vermiş, o dönemde Batı Men. K. Tümg. Kâmi Güzey, Kur. Bşk. Kur. Alb. Mustafa Kıvrıkoğlu ve Lojistik Şb. Md. Kur. Alb. Vahit Güneri bu kanunsuz emre karşı direnmeden ve vicdanları sızlamadan imza koymuşlardı... Bu imzayı koymasalardı iki kurmay albay general olamazlardı. Ölüp gittiler, değer miydi?</p>

  <p class="normal">Emekliye sevk edildiğim tarihte devletin üç ayda bana bağladığı emekli maaşı 1.379 TL’ydi. Afyon’da işadamı dostum rahmetli Muzaffer Sayıoğlu birlikte çalışmayı önerdi. Ne rastlantıdır ki tam bu sırada Ankara’dan Afyon Emiyet Müdürlüğü’ne gelen bir imzasız ihbar mektubunda mealen, “Talat Turhan bölgede nüfuzlu bir kişiliktir, halk ihtilali çıkartabilir, bölgeden uzaklaştırılması gerekir” deniliyordu. Dönemin Afyon Emniyet Müdürü Hamza ... Bey, bu pisliğe bulaşmamak için valiyle görüşüp söz konusu mektubu Afyon Batı Menzil Komutanlığı’na havale ettirdi. Gerçekte mektuptan M. Sayıoğlu haberdar edilip istenen sonuç elde edilmişti. Bu durumda daha emekliliğimin başında iş yapma girişimim engellenmişti.</p>

  <p class="normal">Dostum M. Sayıoğlu bu olayın ezikliğini yaşamı boyunca üzerinde taşıdı ve kendisini bağışlamam için sürekli yanımda kaldı. Öylesine ki yargılandığım Genç Kemalistler Ordusu Davası’nın (1963-65) her duruşmasında özel arabasıyla ve şoförüyle beni Ankara’ya taşıdı, ağırladı ve ertesi gün Afyon’a geri getirdi. Rahmetle anıyorum. Emekli olduğum için Batı Menzil Komutanlığı’nın üzerimde hiçbir yetkisi olmamasına karşın ihbar mektubu İstihbarat Şube Müdürü Kur. Alb. Mehmet Bozkurt yanıtlayıp ihbarın asılsız olduğunu ilgili makamlara bildirdi. Daha sonra da M. Bozkurt bu durumdan beni haberdar ettiğinde, kendisine “Eğer ihbarın doğru olduğu şeklinde bir değerlendirme yapsaydın Batı Menzil Komutanlığı’na iftiradan dava açardım” diye yanıt verdim. Bu koşullar altında Afyon’da kalmamın bir anlamı kalmadığı için, İstanbul’a gelip baba evine yerleştim.</p>

  <p class="normal">Emeklilikten sonra yapılan haksız tasarrufu Danıştay’da iki dava açıp düzeltmeye çalıştım. Birinci davada hakkım olan albaylığa terfi etmek isteminde bulundum. Danıştay’ın vermiş olduğu kararda mealen, “Müşteki albaylığa terfi etmeye hak kazanmıştır ancak 90 gün içersinde dava açılmadığı için, davanın düşürülmesine karar verilmiştir” deniliyordu. Aslında avukatım S. A. hata yapmasaydı albaylığa terfi etmem söz konusuydu. Benim bildiğim kadarıyla TSK’de terfiler otomatik olarak yapılır. İdare beni terfi ettirmek için neden Danıştay’a gitmemi beklemiştir? Bu yanlışlık nedeniyle 47 yıldan beri maddi ve manevi mağduriyetim sürüyor.</p>

  <p class="normal">Bu kez de beni izlemek için Kuzguncuk’ta 6 polis memuru görevlendirilmişti. Oturduğum semt küçük bir yer olduğu için, polisler göze batıyor, onlar izlemeye çalışırken, esnaf onların davranışlarını bana bildiriyorlardı. Bu durum birkaç yıl sürdükten sonra, bir rastlantı sonucu durumu kanıtlama olanağı bulduğumda, dönemin içişleri bakanına bir mektup yazıp izlemenin kaldırılması isteminde bulundum. Bakan izlemeyi sonlandırdı. Daha sonra da şahsen görüştüğümüzde: “Org. Cemal Tural’ın MİT’ne emir verip izlenilmemi istediği, MİT’in de İstanbul Emniyet Müdürlüğü’ne emir verip izlenmeye alındığımı” açıkladı. Oysaki ne Tural’ın MİT’e emir verebilirdi ne de MİT, Emniyet Müdürlüğü’ne. Ama burası Türkiye... Bu koşullar altında yapacağım bir iş kalmadığından okumak ve yazmak kararı verip bir arşiv oluşturmaya başladım.</p>

  <p class="normal">Merak ettiğim ilk konu Anayasa idi. Bu amaçla altı ay evimden çıkmaksızın, ülkemizde yayımlanan tüm Anayasa kitaplarını okudum. Kuzguncuk’ta peşime takılan polisler hakkımda rapor vermede zorlandılar. Bu kitaplar arasında Prof. Dr. Mümtaz Soysal’ın <span class="ideitalik">Anayasaya Giriş</span> ve Doç Dr. Orhan Aldıkaçtı’nın <span class="ideitalik">Anayasa Hukukumuzun Gelişmesi ve 1961 Anayasası</span> (1964) adlı kitaplar da vardı. 12 Mart 1971 muhtırasal darbesinden sonra M. Soysal’ın Mamak Askeri Ceza ve Tutukevi’ne konulup işkenceye tabi tutulmasını içim ürpererek halen anımsarım. <sup class="calibre4">(12)</sup></p>

  <p class="normal">Web sitemde görüleceği gibi emekli olduğum tarihten bir yıl sonra 1965’ten beri durmaksızın yazıyorum, kitap üretiyorum, konferanslar veriyorum, TV konuşmaları yapıp üstlendiğim misyonu yerine getirmeye çalışıyorum. Daha da önemlisi bu çabaları sürdürürken hiçbir maddi ve manevi çıkar beklemeksizin, bozuk düzene karşı çıkmaya devam edip direniyorum. Direnme devrimlerin anasıdır... Yazdıklarımın ayrıntılarını sitemde görebilirsiniz.<sup class="calibre4">(13)</sup></p>

  <div class="calibre1" id="calibre_pb_58"></div>
</body>
</html>
