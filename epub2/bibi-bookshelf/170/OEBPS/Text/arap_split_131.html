<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>arap.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_47">“Devrimci Aydın” Talat Turhan<br class="chapter" />
  85 yaşında</h2>

  <p class="solbaslik"><img alt="" class="image" src="../Images/16021.jpg" /> Yalçın Bayer, <span class="idebold">Hürriyet,</span> 27 Ekim 2009</p>

  <p class="normal">27 Mayıs devrimine binbaşı olarak katılan, Talat Aydemir’in 22 Şubat ve 21 Mayıs’taki ihtilal girişimlerini destekleyen, 1964 yılında subaylar arasında kurduğu “Genç Kemalistler Ordusu” adlı gizli örgütlenmesi ortaya çıktığında kurmay yarbay iken emekliye sevk edilen Talat Turhan’ı yeni nesil ne kadar tanıyor?</p>

  <p class="normal">Turhan, 1944 yılında Harp Okulu’nu sekizincilikle, Harp Akademisi’ni de birincilikle bitiriyor.<span class="idebold">****</span></p>

  <p class="normal">Topçu sınıfının en başarılı subayı oluyor, Kore’de görev yapıyor. Üstleri tarafından hep takdir ediliyor ve “geleceğin genelkurmay başkanı” olarak görülüyor.</p>

  <p class="normal">Atatürk devrimciliğinden hiç uzak durmuyor. Devrimci duruşu yüzünden ordu içindeki “‘Amerikancı subayların” hep hedefi oluyor.</p>

  <p class="normal">Talat Aydemir’in 1963’teki ihtilal girişimini desteklediği için MSB Özel Kalem müdürü iken Afyon’a sürülüyor; Burada “Genç Kemalistler Ordusu” isimli bir gizli subay örgütlenmesine girişiyor.</p>

  <p class="normal">Dağıttıkları bildiriler ortaya çıkınca, 1964’te emekliye sevk ediliyor.</p>

  <p class="normal">Başarılı bir kurmay subayken devrimci düşünceleri yüzünden tasfiye edilince, TSK’da 20 yıllık hizmet süresinden sonra bu kez bir “devrimci aydın” olarak mücadeleye devam ediyor. 12 Mart’tan sonra tutuklananlardan biri de Talat Turhan oluyor. Henüz Boğaz Köprüsü yapılmamışken, yapıldığında bombayla imha etmeyi planlamak iddiasıyla yargılanıyor.</p>

  <p class="normal">Erenköy’deki ünlü Ziverbey Köşkü’nde, “Madanoğlu cuntası’ davasından yargılanan İlhan Selçuk, Doğan Avcıoğlu ve Celil Gürkan’la<span class="idebold">*****</span> birlikte işkence görüyor.</p>

  <p class="normal">İki yıl cezaevinde yatıyor Talat Turhan... Bu arada 1974’te Ecevit hükümeti af kanunu çıkarıyor. Talat Turhan, bunun üzerine “Affı kabul etmiyorum, affedilecek bir şey yapmadım; ya beraat ettirin ya da asın” diye dilekçe veriyor. Ama sonunda davası düştüğünden salıveriliyor.</p>

  <p class="solbaslik"><img alt="" class="image" src="../Images/16021.jpg" /> “İyi Asker İyi Devrimci”</p>

  <p class="normal">Artık anıya dönüşen bu gerçekleri neden yazıyoruz?</p>

  <p class="normal">Talat Turhan’ın önceki gün 85. doğum günü dolayısıyla <span class="ideitalik">Türk Solu</span> dergisinin Taksim’deki merkezinde bir etkinlik vardı. “Talat Turhan’a Saygı Günü” başlığını taşıyan etkinlikte “İyi Asker, İyi Devrimci” belgeseli ile Turhan’ın askerlikte geçen 20 yılı ve daha sonraki 45 yıllık (1964–2009) “devrimci aydın” olarak yaşadıkları anlatıldı.</p>

  <p class="solbaslik"><img alt="" class="image" src="../Images/16021.jpg" /> Ergenekon ve “Bomba Davası”</p>

  <p class="normal">Kendisini dinlemeye gelen gençler ve bir elin parmakları kadar kalan asker arkadaşlarına hitap ederken, Ergenekon davasına da göndermelerde bulundu.</p>

  <p class="normal">“Bomba davası ile yaşadıklarının benzerlerinin bugün Silivri’deki davada devam ettiğini” söyledi. “Bugün yaşananları anlamak ve faşizmin kontrgerilla taktiklerini öğrenmek isteyenler, <span class="ideitalik">Bomba Davası</span>’nı okumalıdırlar.”</p>

  <p class="solbaslik"><img alt="" class="image" src="../Images/16021.jpg" /> Kaç Tür Subay Vardır</p>

  <p class="normal">Talat Turhan’ın konuşmasından bazı satır başları:</p>

  <p class="normal">Askerlerin benimle uğraşmasını aklım mantığım almıyor. Benim amacım, Atatürk devrimciliği konusunda halkı aydınlatmaktır... Bir asker olarak dik ve onurlu duruşumu büyük fedakârlıkla devam ettiriyorum.</p>

  <p class="normal">Yargıç olan babam Diyarbakır’da görev yaptığı için bazıları “Kürt Talat” lakabını takmışlardı. Baba tarafından Rize Çayeli, anne tarafımdan Elazığ’da 1640’lara varan şeceremi ortaya çıkarttım ve Kürtlükle alakam olmadığını kanıtladım.</p>

  <p class="normal">Türkiye’de MİT’in, CIA’in emrinde olduğunu ta 1973’te bomba davasından beri söylüyorum. Türkiye’de kurumlar arasındaki ilişki yanlış kuruluyor. MİT, polise emrediyor, aslında olmaz.</p>

  <p class="normal">Mustafa Kemal, kendisinden önceki “sözde” devrimci ve demokrat akımlarla ve İttihat Terakki ile bağını keserek, antiemperyalist devrimci örgütlenmesine girişti. Gerektiğinde askerlikten de istifa etti. Buna karşı yine de Türkiye’yi kurtaran komutan olarak tarihe geçti. Atatürk olmasaydı Türkiyemiz olmazdı. Mustafa Kemal’in içinden çıkan Türk Ordusu devrimci olmayacak da kim olacaktı.</p>

  <p class="normal">1960 ihtilalinde, gerici iktidarı deviren ordunun üst kademesi değil, genç subaylardı. Ne yazık ki, 27 Mayıs’ta iki uç çıktı; biri kendisini halk hareketi ile birleştiren “devrimci subaylar” grubu, diğeri de mevki ve makam hırsı içindeki “Amerikancı subaylar”. Ama birileri mevki peşinde koşup, devrimcilikten uzak durdukça gericiler de mesafe almaya başladılar. 1950’li yıllardan beri gelişen karşıdevrim hareketi, göstere göstere geldi; hiç acele etmediler, tavizler kopara kopara geldiler... Atatürk’ün mirasını çiğneye çiğneye geldiler. Önce belediyeler alındı, sonra hükümet ve sonunda da Cumhurbaşkanlığı...</p>

  <p class="solbaslik"><img alt="" class="image" src="../Images/16021.jpg" /> İşkence Gördüğü Köşkü Mumcu ile Buldu</p>

  <p class="normal">Turhan’ı tanımak için eylem ve söylemlerini de özetlemek gerekiyor:</p>

  <p class="normal">1986 yılında Uğur Mumcu ile birlikte Ziverbey İşkence Köşkü’nü ortaya çıkarttı.</p>

  <p class="normal">Bomba davasında, “kontrgerilla” terimini Türkiye’de ilk kez telaffuz etti.</p>

  <p class="normal">“Derin devleti” ortaya çıkaran çalışmalarını kitaplarıyla kamuoyuna sundu; MİT, CIA bağlantısını ortaya koyan isim oldu.</p>

  <p class="normal">Türkiye’deki kontrgerilla faaliyetlerinin esasının yer aldığı bir Amerikan belgesini de ortaya çıkardı. <span class="ideitalik">FM 31-16</span> isimli <span class="ideitalik">Kontrgerilla Operasyonları</span> başlıklı bu talimnameyi bularak kitaplarında yayınladı.</p>

  <p class="normal">12 Mart’ın 1. Ordu ve Sıkıyönetim komutanı Faik Türün’ün işkencelerden sorumlu olduğunu 12 Mart koşullarında cesurca söyledi.</p>

  <p class="solbaslik"><img alt="" class="image" src="../Images/16021.jpg" /></p>

  <p class="solbaslik"><img alt="" class="image" src="../Images/16021.jpg" /> “Başkomutanımızdır”</p>

  <p class="normal"><span class="ideitalik">Türk Solu</span> Başyazarı Gökçe Fırat, Emekli Amiral Vedii Bilget, Güngör Türkeli, Bozkurt Nuhoğlu, Numan Esin ve kızı Feza Tosun, izleyicilere Talat Turhan’ı anlattılar. Bunlar arasında en ilginci Vedii Bilget’in Talat Turhan için “Atatürk’ün aydınlatma yolunu bize gösterdiği için o bizim başkomutanımızdı” demesi ve “Askerler bugün niye susuyorlar?” diye sormasıydı.</p>

  <p class="solbaslik"><img alt="" class="image" src="../Images/16021.jpg" /> “X Örgütü”</p>

  <p class="normal">Ertuğrul Kürkçü, bianet.org 29 Aralık 2009:</p>

  <p class="normal">... Öyle de oldu, insanlar, yaptıkları kadar yapmadıkları şeyleri de itirafa direndikleri ölçüde Kontrgerilla’nın gazabından paylarına düşeni aldılar. Ankara, İstanbul, Adana, Diyarbakır, İzmir askeri cezaevleri ayaklarının tabanları falakada patlamış, bedenleri elektrik akımıyla kavrulmuş, tecavüze uğramış, ruhları örselenmiş insanlarla doldu taştı... Ateş düştüğü yeri yakarmış. İşkence kurbanlarının her türlü maddi ve manevi acının pençesinde örselendikleri bu merkezlerde kendilerine Kontrgerilla adını verenleri işkencecilikle özdeşleştirmelerinden daha doğal birşey olamazdı.</p>

  <p class="normal">Ama bu tutuklulardan biri, Kara Kuvvetleri’nden emekli Kurmay Yarbay Talat Turhan, açık duruşmaya çıktığı ilk günden başlayarak “Kontrgerilla”ya başka bir düzlemden bakılması gerektiğini haykırıyordu: “Kontrgerilla, CIA güdümünde politik bir örgüttür. Doğrudan doğruya Pentagon’dan yönetilen dünya karşıdevrim örgütünün Türkiye’deki koludur. Atatürk Kültür Merkezi’ni 1971’de yakan, 1972’de tersanelerde gemileri batırıp ateşe veren Kontrgerilla’dır... Bütün bu işleri ‘sol’a yıkmak için düzmece davalar icat edenler onlardır.”</p>

  <p class="normal">Talat Turhan’ın parmağını ona uzatmasının üzerinden 25 yıl geçtikten sonra Kontrgerilla’nın varlığı, onu çevreleyen resmi yalan halesine karşın artık kimse için bir sır değil. Askeri mahkemedeki s (1971-1974) Kontrgerilla’yı resmi kayıtlara geçirip, belgeleyerek onun bir rivayet olmaktan çıkarılmasını sağlayan ilk kişi olması Talat Turhan’ın tezlerine dikkatle eğilmeyi gerektiriyor...</p>

  <p class="solbaslik"><img alt="" class="image" src="../Images/16021.jpg" />1970’lerin Bomba Davası Bugünün Ergenekonu’ydu</p>

  <p class="normal2">Serkan Aksuyek, <span class="idebold">Gözlem</span> gazetesi, 16 Ocak 2010 İzmir</p>

  <p class="normal">Yaklaşık iki yıldır Türkiye gündeminden düşmeyen Ergenekon davasının, tıpatıp benzeri 1970’li yıllarda yaşanıyordu. Kurmay Yarbay Talat Turhan, 1964 yılında, henüz 40 yaşındayken emekli edilmişti.</p>

  <p class="normal">O tarihte, 1944 yılı Kara Harp Okulu mezunu kurmay subaylar arasında kıdem bakımından birinci sıradaydı.</p>

  <p class="normal">Ordunun en parlak kurmayları arasında gösteriliyordu. O emekli edildiği için aynı sınıfta kendisinden sonraki kıdemde gelen Necip Torumtay genelkurmay başkanı olmuştu.</p>

  <p class="normal">Yani 1964 yılında şerefli, kaskatı Atatürk milliyetçisi bir Türk subayının rütbelerini koparanlar, 1990’lı yılların genelkurmay başkanını da emekli etmiş oluyorlardı.</p>

  <p class="normal">Talat Turhan, emekliliğinden itibaren kendisini “derin” araştırmalara adadı. Devletin kendisine sağladığı <span>emekli maaşı dışında, kimseye tamah etmedi, dimdik duruşunu bozmadı. MİT’in İstanbul bölge başkanlığı görevini dahi reddetti. İpuçlarını yakaladığı gizli düzenin şifrelerini çözmek istiyordu.</span></p>

  <p class="normal">1972-74 yılları arasında üst düzey generallerin birbirleriyle olan makam ve çıkar çatışmaları üzerine tezgâhlanan ve akıl almaz bir komplo olan Bomba Davası’nın baş sanığı olarak Ziverbey Köşkü’nde bir ay işkence gördü. Nedensiz ve gerekçesiz iki yılını Selimiye Askeri Ceza ve Tutukevi’nde geçirdi.</p>

  <p class="normal">İdamla yargılanıyordu...</p>

  <p class="normal"><span>Bomba Davası, dönemin Deniz Kuvvetleri komutanı Oramiral Kemal Kayacan’ı</span><sup class="calibre4">******</sup> <span>ordunun tepesinden uzaklaştırmak için Amerika ve gizli örgütleri tarafından düzenlenmişti...</span></p>

  <p class="normal"><span>Türk tarihinin e</span>n büyük, en akıl almaz ve en profesyonelce hazırlanmış provokasyonlarından biriydi. Genelkurmay başkanı ve iki kuvvet komutanını “sanık” ilan eden bir başka dava daha yoktu.</p>

  <p class="normal">Bomba Davası sanıkları, yapılacak bir askeri ihtilale zemin hazırlamak için, soygunlar ve bombalı saldırılar düzenlemekle suçlanıyordu.</p>

  <p class="normal">O tarihlerde henüz inşaatı süren Boğaziçi Köprüsü’nün (açılışı 29 Ekim 1973’te, Cumhuriyet’in 50. yaş gününde yapılmıştı) Beylerbeyi ve Ortaköy’de denize çakılan ayaklarına bomba konulacak ve köprü henüz inşaat aşamasında havaya uçurulacaktı. Sanıklar gülünç iddialarla İstanbul’daki Ziverbey Köşkü’nde işkenceli sorgulamalardan geçirildi. “Kontrgerilla” adı ilk kez bu köşkte dile getirildi. Çünkü sorgulamayı yapanlar kendilerini bu adla tanımlıyorlardı.</p>

  <p class="normal">Bomba Davası büyük gürültülerle sürmesine rağmen, sessiz sedasız bitti. Yargılama sürecinde tek bir mahkûmiyet kararı bile çıkmadı. 1974 yılında çıkarılan afla dava düştü.</p>

  <p class="normal">Talat Turhan, mahkemeye sunduğu dilekçeyle bu affa itiraz etti. Yargılanmasının devam etmesini, suçsuzluğunun mahkeme tarafından tescillenmesini istiyordu.</p>

  <p class="normal">Dosya, Askeri Yargıtay’a gitti ama kararda bir değişiklik olmadı.</p>

  <p class="normal">“Kontrgerilla” kelimesinin ülke gündemine ilk duyuran da Talat Turhan olmuştu. 70’li, 80’li, 90’lı yıllarda yayımladığı kitaplarda, Türkiye’nin nasıl bilinçli olarak kardeş kavgasının içine çekildiğini, 12 Eylül’e nasıl sürüklendiğini bıkıp usanmadan yazdı. Hain bir suikasta kurban giden Uğur Mumcu’nun, kritik araştırmalarındaki bilgi kaynağı her zaman Talat Turhan olmuştu. Turhan, oğlu gibi sevdiği Uğur Mumcu’yla çok özel bilgilerini paylaştı.</p>

  <p class="normal">Bugün kendisini “Gladio Uzmanı” olarak tanıtanların, onun yazdığı kitaplardaki cümleleri bire bir kullandıklarını göreceksiniz.</p>

  <p class="normal">Örnek mi?</p>

  <p class="normal1">Bomba Davası/Savunma 1-2, Doruk Operasyonu, Özel Savaş, Terör ve Kontrgerilla, Kontrgerilla Düzeni, İç Savaşın MİT’çisi Eymür, Küresel Çete, Mont Pelerin, Bohemian Club...</p>

  <p class="normal">Ve daha niceleri...</p>

  <p class="normal">Sevenleri, yani bizler ona “Atatürk’ün Yarbayı” dedik hep...</p>

  <p class="normal">Bu satırların yazarı da 1990’lı yılların başında, sahaftan bulduğu bir kitapla tanıştı ‘Talat Amca’sıyla...</p>

  <p class="normal">O, 70’ine gelmiş kıdemli bir yazar; ben, Türkiye’nin garip düzenine merak salmış körpe bir adamcık...</p>

  <p class="normal">Aradan geçen 17 yılda Talat Amca’yla doyumsuz sevgimiz artarak sürdü.</p>

  <p class="normal">Ben onun (kendi deyişiyle) manevi evladı, o benim mücadele idolüm...</p>

  <p class="normal">İstanbul-Kuzguncuk’ta, “arşiv evi”nde saatler süren sohbetlerimiz...</p>

  <p class="normal">İzmir’e her gelişinde birbirimizle olmak için fırsat kollamalarımız...</p>

  <p class="normal">1924 doğumlu bu Cumhuriyet Anıtı’nın, onca hastalığa rağmen kitap fuarında dimdik ayakta eserlerini imzalamasını, iki saatlik bir konferansa, neredeyse iki ay boyunca cerrah titizliğiyle hazırlanmasını hep hayranlıkla izledim. Onun mücadele azmi ve teslim olmayış isyanı; bu ülkenin haline bakıp umutsuzluğun dibine sürüklendiğim anlarımda tutunacak dal oldu bana...</p>

  <p class="normal">Bugünlerde Ergenekon adı altında yapılanlara bakıyorum da, Talat Turhan’ın kitaplarında yazılan, hafızama kazınmış olaylar dizisi geliyor aklıma...</p>

  <p class="normal">86 yaşındaki bu mücadele anıtı, her gün ekranlardan evlerimize sinen bilinmezlik ve güvensizlik bulutunu bakın nasıl yorumluyor: “Türkiye’nin üniter devlet yapısını parçalamak isteyenler, bunun önünde tek engel olarak gördükleri Türk Silahlı Kuvvetleri’ni pasifize etmek, mümkünse yok etmek için mücadele ediyor. Hedefin sakın Kontrgerilla’yı yok etmek, Türkiye’yi sivil demokrasiye kavuşturmak olduğunu sanmayın. Hedefleri genelkurmay başkanını sanık sandalyesine oturtmak; laik ve demokratik cumhuriyet yapısının yerine Ilımlı İslam<sup class="calibre4">*******</sup> modeline dayalı bir devlet düzeni ikame etmektir. Yine Amerika tarafından tezgâhlanan bir oyunla karşı karşıyayız...”</p>

  <p class="normal">Ergenekon davasının akıl almaz işleyişine bakıp aklı karışanlara Talat Turhan’ın kitaplarını okumalarını öneriyorum.</p>

  <p class="normal">Küresel güçlerin Türkiye için hazırladığı senaryonun orijinal metnini onun satırlarında bulacaksınız...</p>
</body>
</html>
