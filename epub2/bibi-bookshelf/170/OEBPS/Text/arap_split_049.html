<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>arap.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_30">Yeni Anayasa - İleri Demokrasi<br class="chapter" />
  Geriye Dönüş - Bölünme - Teslimiyet</h2>

  <p class="ortayazi">2011</p>

  <p class="normal">İktidarın geçmişe dönüş özlemleri dokuz yıllık süreçte ivme kazandı. Uluslararası gelişmeler ve cemaat desteği, dışarıda önerilen “ılımlı İslam” modeline göre<sup class="calibre4">(1)</sup> yıllardan beri sürdürülen kadrolaşma ve cemaatleşme sonucu kademe kademe güvenlik güçleri, bürokrasi, yargı ve üniversitelerin teslim alınması iktidarın elini güçlendirdi. “Kemalizm” ve “Atatürk Devrimleri”ne yönelik karşıdevrim süreci sürüyor. Bu sürece, yandaş medya ve akademisyenler propaganda desteğiyle katkıda bulunuyor.</p>

  <p class="normal">Buna karşılık, iç ve dışta sorunlar çığ gibi büyüyor, ekonomi ve işsizliğin alarm sinyalleri verdiği bir dönemde, seçim propagandası kutuplaşmayı daha da artırıyor, ülkemiz bölünmenin eşiğine getiriliyor.</p>

  <p class="normal">Politik liderlerin karizması üzerinden sürdürülen, ülke sorunlarından uzak, popülist politikaları onaylamak zorunda bırakılan halkımız, parti yerine lider seçme eğiliminde görülüyor.</p>

  <p class="normal">Bu eğilimin karşıdevrimcilerinin gücünü artırmasından endişe duyuyorum.</p>

  <p class="normal">İktidar, “Osmanlı özlemi”ne kadar<sup class="calibre4">(2)</sup> geriye giden karşıdevrimci hedeflerine ulaşmak için girişimlerini inatla sürdürüyor. 12’den 12’ye adeta bir rövanşı simgeliyor. İktidar, 12 Eylül 2010 referandumu sonucunda yapılan Anayasa ve yasa değişikliğiyle yargı üzerindeki etkisini artırdı.</p>

  <p class="normal">Silahlı Kuvvetler’i etkisizleştirme amacıyla yürütülen operasyonların önünü açan yasa değişikliği yapılırken dönemin genelkurmay başkanı, bir suikast senaryosu üzerine düzenlenen, “kozmik oda” aramasına demokrasi adına göz yumdu...</p>

  <p class="normal">Askerin sivil yargıda yargılanması yasalaştı. İrticadan nemalananların, irtica ve bölücülükle mücadele edenlerle hesaplaşması somutlaştı... 12 Haziran 2011 seçimleri iktidarı daha da güçlendirirse belki de 12 Eylül 2011’de yapılacak “yeni Anayasa” referandumuyla 1923’te kurulan “Atatürk Cumhuriyeti”nin tabutuna çivi çakılıp<sup class="calibre4">(3)</sup> 2023’te, “ileri demokrasi”ye doğru yol alınacak!..</p>

  <p class="normal">Demokratik görünümlü bu karanlık niyetin, cemaat ve ardındaki güçlerden destek alan hıyanetin tezgâhlanabilmesi için</p>

  <p class="normal">— Anayasa’nın değiştirilemez maddelerinin değiştirilmesi;</p>

  <p class="normal">— Başkanlık sistemine geçilmesi;</p>

  <p class="normal">— Genelkurmay Başkanlığı’nın MSB’ye bağlanması;</p>

  <p class="normal">— Yargının tam denetim altına alınması gerekiyor.</p>

  <p class="normal">Anayasa’nın yürütmeyi güçlendirme amacı doğrultusunda değiştirilmesi bazı otorite düşkünlerinin saplantılarını tatmin edebilir ama kurumlar arası çatışmaları daha da artırıp kaotik bir ortam doğurabilir. Bu ortam halkımızı ve ülkemizi felakete sürükleyebilir.</p>

  <p class="normal">Yaşamı boyunca hiçbir partiye üye olmamış, kişisel çıkar gütmemiş ve tüm hayatını ülkenin esenliği yolunda çaba harcamakla geçirmiş, bu uğurda diyet ödemiş 87 yaşında bir kişi olarak bu karanlık gidişin sonunun felaket olacağını düşünüyorum.</p>

  <p class="normal">ABD ve AB, “ulus devlet”leri ortadan kaldırmayı çıkarlarına uygun görüyor. İslam coğrafyasında yer alan ülkelerde işgal sonrası egemenliğini sürdürebilmek için, İslam’ı yeniden şekillendirip “ılımlı İslam” anlayışını egemen kılmak için milyarlarca dolar sarf ediyorlar.</p>

  <p class="normal">Ümmetçi ve şeriatçı anlayışın “milliyetçilik” karşıtlığı emperyalistlerin hedefleriyle örtüşüyor.</p>

  <p class="normal">İşbirlikçi sermaye, emperyalizmle göbekten bağlı olduğu için, iktidar, cemaat ve İslami sermaye, çıkarlarını emperyalistlerle bütünleşmekte görüyorlar.</p>

  <p class="normal">“Yeni Anayasa” ve “ileri demokrasi”nin, küreselleşmecilerin amaçlarına hizmet etmek için şekilleneceği görülüyor...</p>

  <p class="normal">“Yeni Anayasa” hazırlamak TBMM’ye ait bir görev olmasına karşın, bazı çevrelerin küresel dayatmalar ve iktidarların özlemleri doğrultusunda “Anayasa çalışması” başlatıp ortam hazırlamasına öncülük ettiği görülüyor:</p>

  <p class="normal">— TÜSİAD</p>

  <p class="normal">— TESEV</p>

  <p class="normal">— Abant toplantısı vb. gibi.</p>

  <p class="normal">Gerçekte üniversitelerimizde bu konuda akademik çalışma yapılması gerekirken böyle bir çalışma görülmüyor. Buna karşılık bazı anayasa profesörlerinin yukarıda belirttiğim kuruluşlarla birlikte çalıştıklarını biliyoruz.</p>

  <p class="normal">Geçen yıl yoğunlaşan Anayasa çalışmaları bu yıl da Başbakan R. T. Erdoğan’ın özlemleri doğrultusunda sürerken tepkilerini de beraberinde getiriyor.</p>

  <p class="normal">Sürece AKP milletvekili Prof. Burhan Kuzu “Her yönüyle Başkanlık Sistemi” adlı kitabıyla katıldı. Kuzu kitabında “kongre hükümeti” diye adlandırdığı bir başkanlık sistemi öneriyor ve bu modelde “Eyalet sistemi ve tam başkanlık uygulaması vardır...” diye önerdiği sistemi açıklıyordu.<sup class="calibre4">(4)</sup></p>

  <p class="normal">Başbakan Erdoğan, Londra ziyaretinde kendisine sorulan, “Başkanlık sistemini destekliyor musunuz?” sorusuna “... seçim sonrasında konuşulabilecek şeyler” yanıtını vermiş olmasına karşın bu konuda bir TV kanalında ayrıntılı açıklamalarda bulunmuştu.<sup class="calibre4">(5)</sup></p>

  <p class="normal">Başbakanın iktidarı şekillendirme gayreti Wikileaks Belgelerinde görüldüğü gibi A. Gül-T. Erdoğan rekabetini ortaya çıkardı. Bu konuda AKP’nin ağır topları da “Başkanlık Sistemi”ne karşı tavır aldılar.<sup class="calibre4">(6)</sup></p>

  <p class="normal">Başbakan Erdoğan’ın “başkanlık sistemi” özlemine ilk tepki Altan kardeşlerden geldi.</p>

  <p class="normal">Ahmet Altan makalesinde:<sup class="calibre4">(7)</sup></p>

  <p class="normal">“... nihayet baklayı ağzından çıkardı ..... seçimlerden sonra ‘başkanlık referandumuna’ gidebileceğini söyledi.”</p>

  <p class="normal">“... Başkanlık referandumu karşımıza,</p>

  <p class="normal">— PKK’ya af</p>

  <p class="normal">— Ergenekon’a af</p>

  <p class="normal">— Bedelli askerlik</p>

  <p class="normal">— Yeni Anayasa</p>

  <p class="normal">— Türbana kamusal özgürlük</p>

  <p class="normal">— Alevilere cemevi gibi toplumun bütün kesimlerinin ilgisini çekecek vaatleri içine doldurduğu bir torbayla çıkacak. Ben başkanlık sisteminin Türkiye için değil dünyadaki bütün ülkeler için çok tehlikeli olduğuna inanıyorum...”</p>

  <p class="normal">Prof. Dr. Mehmet Altan ise bir TV kanalında yaptığı açıklamada başkanlık sistemini eleştirdi<sup class="calibre4">(8)</sup> (mealen):</p>

  <p class="normal">— Demokrasiye katkıda bulunmaz;</p>

  <p class="normal">— Deprem yaratabilir.</p>

  <p class="normal">Prof. Dr. Ersin Kalaycıoğlu bir gazetede yayımlanan söyleşide: <sup class="calibre4">(9)</sup></p>

  <p class="normal1">“AKP’nin 2007 seçim beyannamesini çok makul bulmuştum ve desteklemiştim. Şimdi büyük hayal kırıklığı içindeyim.”</p>

  <p class="normal1">“2011 seçim beyannamesi gösteriyor ki, Erdoğan uzlaşı vurgusu olmayan bir Anayasa yapmaya yöneliyor. Nasıl ki 1982 Anayasası General Kenan Evren için hazırlandı, 2012 Anayasası R. T. Erdoğan için hazırlanacak.”</p>

  <p class="normal1">“Erdoğan bundan sonra ülkeyi referandumla yönetecek. Referandumla demokrasinin hiç ilgisi yoktur... Meclis’te beceremediğinizi halka gidip yaptırmak otoriter rejim mantığıdır, demokrasi değildir.”</p>

  <p class="normal">Prof. Dr. Ergun Özbudun başkanlığında AKP’ye Anayasa taslağını hazırlayan ekipte yer alan YÖK yürütme kurulu üyesi, Selçuk Üniversitesi öğretim üyesi Prof. Dr. Yavuz Atar’ın, bir gazetede yaptığı söyleşi daha da ilginçti:<sup class="calibre4">(10)</sup></p>

  <p class="normal1">“Erdoğan, cumhurbaşkanı olup ve kendine sadık birini başbakanlığa getirip, bir de ‘Meclisi kayıtsız feshetme yetkisi’ gibi birkaç maddelik anayasa değişikliği yapıp, Fransız tipi yarı başkanlığı getirebilir.”</p>

  <p class="normal1">“... Halk tarafından seçilecek bir cumhurbaşkanıyla klasik parlamentarizmin yürütülmesi mümkün değil.”</p>

  <p class="normal1">“Halkımız Osmanlı’dan gelen bir geleneğin, bir kültürün sonucunda, tek adam yönetimini, karizmatik lideri sever.”</p>

  <p class="normal">ABD Büyükelçilik yazışmalarında her ne kadar taraflarca kabul edilmese bile Gül - Erdoğan rekabeti sürüyor. Ancak Prof. Yavuz Atar’a göre:<sup class="calibre4">(11)</sup></p>

  <p class="normal"><span class="ideitalik">“2012’nin temmuz ya da ağustos ayında halk cumhurbaşkanını seçecek. Eğer Erdoğan bugünkü sistemde cumhurbaşkanı olursa, Başbakan olarak sahip olduğu yetki ve sorumluluklar elinden gidecek ve sisteme egemen olamayacak...”</span></p>

  <p class="normal">Özetle ikili arasındaki rekabetin, dış etmenlerinde etkisiyle kızışacağını, 2012 yazının iyiden iyiye ısınacağını öngörebiliriz...</p>

  <p class="normal">Her türlü sürpriz ve gelişmeye açık, haziran-ağustos aylarındaki iktidar kavgasında “son gülen, iyi gülecek”... <sup class="calibre4">(12)</sup></p>

  <p class="normal">TESEV ve TÜSİAD’ın tüm etkinliklerini gerçekçi bir gözlemle değerlendirebilmenin kişisel ve örgütsel bazda beslendiği kaynakları saptamanın yaşamsal önemi olduğunu düşünüyorum.</p>

  <p class="normal">Eğer bu örgütlerin arasında mason, mason üstü ve premasonik örgüt üyeleri varsa Siyonizm’e hizmet edeceklerdir.</p>

  <p class="normal">Eğer cemaatlerle ilişkileri varsa onların sözcülüğünü yapacaklardır.</p>

  <p class="normal">Eğer çokuluslu şirketlerle birlikte çalışıyorlarsa “küresel sermaye”nin çıkarlarına hizmet etmek gibi bir mecburiyetleri olacaktır.</p>

  <p class="normal">Bu nedenle hangi vakfın, derneğin ya da üyelerinin hangi dış desteklerle fonlandığını bilmemiz gerekiyor. Bu bilgiler ülkemizin ne tür ilişkiler ağı içinde dış güdüme açıldığını gösterebilir.</p>

  <p class="normal">Örneğin TÜSİAD (Türkiye Sanayicileri ve İşadamları Derneği) açılımından da anlaşılacağı gibi dernek statüsündedir. Ancak günümüzde Avrupa fonlarının beslediği dernekler “Sivil Toplum Kuruluşları” (STK) olarak tanımlanıyor ve de demokratikleşme açısından siyasi partilerle bir tutuluyorlar.</p>

  <p class="normal">AB, STK dışında da başta öğrenciler, öğretim görevlileri, belediyeler de dahil olmak üzere proje üreten (!) her kesimi besliyor. Ülkemizi kendi değer yargılarına göre şekillendiriyor.</p>

  <p class="normal">İktidarların yapamadığını AB yapıyor. Özellikle Doğu ve Güneydoğu Anadolu’daki belediyeleri destekliyor. Aynı kaynaklardan beslenen “seçilmiş işadamları”nın “Kürt sorunu”na eğilmelerinin samimiyetine inansam onları takdir ederim. Ancak “parayı veren düdüğü çalar örneği” angaje edilenlerin özgür iradelerine göre davranması olanaksızdır.<sup class="calibre4">(13)</sup></p>

  <p class="normal">Bu tür kuruluşların dışarıdan aldıkları paranın bir kısmını akademisyenlere aktarıp ısmarlama “Anayasa Taslağı” hazırlatmalarının ardındaki gerçeği anlamadan, propagandanın da etkisiyle yönlendirilenler yanıldıklarını anladıklarında iş işten geçmiş olabilir.</p>

  <p class="solbaslik"><img alt="14968.jpg" class="image" src="../Images/14968.jpg" /> TESEV Anayasa Çalışması (Yorumsuz) <sup class="calibre4">(14)</sup></p>

  <p class="normal1">“Yeni Anayasa’nın iktidarın kaynağının sadece halk olduğunu kesin bir dille belirtmesi gerekir.”</p>

  <p class="normal1">“Vicdani ret temel bir hak olarak yeni Anayasa’da yer almalıdır.”</p>

  <p class="normal1">“Anayasa hiçbir şekilde etnik kimliklere referans yapmamalı, ancak tüm kültürel farklılıklara ve hayat tarzlarına saygıyı temel ilke olarak belirlemelidir.”</p>

  <p class="normal1">“Türkçenin resmi dil olarak muhafaza edilmesi gerekir. Ancak, anadili Türkçe olmayan Türkiye Cumhuriyeti vatandaşlarının kamu hizmetlerinden yararlanmasında kendilerine uygun kolaylıklar sağlanacağının da Anayasa’da kayıt altına alınması gerekir.”</p>

  <p class="normal1">“Zorunlu din derslerinin kaldırılması gerekmektedir.”</p>

  <p class="normal1">“Diyanet İşleri Başkanlığı’nın sunduğu din hizmetlerinden yararlanmayan mezhep ve dinlere bağlı cemaatler ile muhtelif inanç gruplarının örgütlenmeleri durumunda, devlet bunları kamu tüzelkişiliği olarak tanımalı. Cami ve mescitlere sağlanan kolaylıklar cemevlerine de tanınmalı. Diyanet’e bağlı ibadethanelere tanınan imtiyazlar, Müslüman ve Müslüman olmayan gruplara da tanınmalı.”</p>

  <p class="normal1">“Yürütme yetkilerinin cumhurbaşkanı ile Bakanlar Kurulu arasında paylaşıldığı, yürütmeye ait asıl yetkilerin Bakanlar Kurulu’na tanındığı, cumhurbaşkanının yetkilerinin ise sembolik konularla sınırlandığı klasik parlamentarizmin Türkiye için en uygun tercih olduğunu düşünmekteyiz.”</p>

  <p class="normal1">“Siyasi partilerin kapatma nedenleri; şiddete başvurma, şiddet çağrısında bulunma, kin ve nefreti teşvik etmeyle sınırlanmalı.”</p>

  <p class="normal"><span class="ideitalik">“Genelkurmay başkanına bağlı atamaların Bakanlar Kurulu tarafından yapılması gerekir.”</span></p>

  <p class="solbaslik"><img alt="14971.jpg" class="image" src="../Images/14971.jpg" /> TÜSİAD’ın Gücü Nereden Geliyor?</p>

  <p class="normal">İsminden de anlaşılacağı üzere TÜSİAD sanayici ve işadamlarının sorunlarını halletmek amacıyla kurulmuş bir dernek olmasına rağmen küresel ilişkiler ağı gelişip “serbest piyasa ekonomisi” öne çıktıkça, dernek iktidarı yönetmeye kalkınca sürtüşmeler yaşandı. Gazete ilanlarıyla iktidarları düşürmeye kalktılar. Günümüzde de “bertaraf olmak” polemiğinden sonra tarafların anlaştığı bir evrede Başbakan Yardımcısı Bülent Arınç ile TÜSİAD Başkanı Ümit Boyner arasında “internet yasakları” konusunda “sert tartışma” başladı.<sup class="calibre4">(15)</sup> Bu tartışma sürebilir.</p>

  <p class="normal">TÜSİAD’ın 1996 yılında Henry Kissinger’ı konferans için ülkemize çağırmış olması beni çok tedirgin ettiği için 20 gün yoğun bir çalışma yapıp “Henry Kissinger’ın içyüzü” konulu bir “basın toplantısı” düzenledim.<sup class="calibre4">(16)</sup></p>

  <p class="normal">Henry Kissinger’ın “küreselleşmenin lideri” David Rockefeller’in sağ kolu olduğunu biliyordum. Bu ideolojik birlik Kissinger’ı “ABD derin devleti”nin en etkili konumuna getirdiği için, XX. yüzyılda ABD politikasını Siyonizm’e katkıda bulunacak şekilde yönetmeyi başarmış, mazlum uluslara yönelik ABD saldırganlığının öncülüğünü yapmıştır.</p>

  <p class="normal">Böyle bir kişinin ülkemizi yöneten liderlerle dostluk ilişkisi içinde bulunmasından kuşkulandığım için Kissinger’ı hep izledim.</p>

  <p class="normal">Kissinger, “ABD derin devleti”ni oluşturan CFR, BB ve TC örgütlerinin üyesi olmanın yanında dünyayı yöneten çekirdek kadro içinde yer almaktadır. Bunun yanında “Bilderberg örgütü”nün de lideridir.</p>

  <p class="normal">Bilderberg üye listelerine baktığımızda TÜSİAD üyelerinin çoğunun bu örgüte üye olduğunu görürüz. TÜSİAD üyelerinin büyük bir çoğunluğunun da premasonik örgütlere üye olduğu düşünülürse bu derneğin faaliyetlerine daha doğru teşhis konulabilir.</p>

  <p class="normal">“Zenginler kulübü” diye de tanımlanan TÜSİAD’ın gerek örgüt ve gerekse STK olarak Avrupa fonlarından beslendiğini görüyoruz.</p>

  <p class="normal">Bu örgütler ve üyelerin isim listelerini ortaya döktüğünüzde “küresel işbirliği” ağını saptayabilir, TV kanallarına her programa aynı kişilerin çıkarılmasının nedenlerini bulabilirsiniz.</p>

  <p class="normal">Daha da önemlisi birbirinden ayrı saflarda görünen kişilerin beslendikleri kaynağın sözcülüğünü yapmakta birbirleriyle yarıştıklarını görünce şaşıracaksınız.<sup class="calibre4">(17)</sup></p>

  <p class="normal">Küresel hıyanet cephesi efendilerine hizmet etmek için birbiriyle yarıştıkça ülkemiz karanlık bir geleceğe doğru yol alıyor.</p>

  <p class="solbaslik"><img alt="21276.jpg" class="image" src="../Images/21276.jpg" /> TÜSİAD’ın Anayasa Çalışması</p>

  <p class="normal"><span>12 Eylül referandumu öncesi iktidar TÜSİAD’ı kendi yanında göremediği için sert bir üslupla eleştirmiş, buna Ümit Boyner’den yanıt gelince iktidar-TÜSİAD</span> <span>ilişkileri gerilmişti.</span><sup class="calibre4">(18)</sup></p>

  <p class="normal"><span>Referandumdan hemen sonra TÜSİAD, Anayasa konusunda görüşlerini şöyle açıklamıştı:</span><sup class="calibre4">(19)</sup></p>

  <p class="normal1">“Hedef bir arada, özgürce irademizin ifadesi ve gerçek bir toplum sözleşmesi niteliğinde hazırlanacak bir XXI. yüzyıl Anayasa’sı olmalıdır.”</p>

  <p class="normal1">“Bölenlerden ilki din ve vicdan özgürlüğüdür. Devlet tüm din ve mezheplere tam anlamıyla eşit mesafede duracak mıdır?”</p>

  <p class="normal1">“İkinci bölen kimlikler meselesidir. Hepimiz, Türk, Kürt veya herhangi bir etnik köken tanımlamasının ötesinde ‘eşit vatandaş’ olma noktasında anlaşacak mıyız?”</p>

  <p class="normal1">“Üçüncü bölen ise kuvvetler, yani yasama, yürütme ve yargı erklerinin ayrılığı ve hiçbir vesayet altında olmadan etkili çalışabilmeleridir. Yasama, yürütme ve yargının aralarındaki ilişkilerde doğru kontrol/denge mekanizmalarının nasıl oluşturulacağı, yargının tarafsızlık ve bağımsızlığının nasıl korunacağı, vatandaşın hür iradesinin siyasi partilerde ve Meclis’te en yüksek şekilde nasıl temsil edileceği konusunda anlaşacak mıyız?”</p>

  <p class="normal">Gerçekte liberal ekonomik politikaları savunan bir iktidar ile liberalizmden, özellikle de özelleşmelerden palazlanan bir kuruluşun ters düşmesi olağan sayılmazdı. Sonuçta bir yerde buluşmaları gerekiyordu.</p>

  <p class="normal">Başbakan Erdoğan’ın, TÜSİAD’ın 41’inci genel kurul toplantısına gidip konuşma yapmasıyla gergin ortam yumuşadı.<sup class="calibre4">(20)</sup></p>

  <p class="normal">TÜSİAD’ın görevlendirdiği 22 Akademisyen ve kanaat önderi, 5 aylık bir çalışma sonucunda hazırladığı önerileri <span class="ideitalik">Yeni Anayasa Yuvarlak Masa Toplantıları Dizisi: Yeni Anayasa’nın beş temel boyutu</span> adlı bir kitapta yayınladı. Her ne kadar kitap TÜSİAD imzası taşımasa da, örgütün “3 böleni, 3 birleştiren haline getirme” direktifine<sup class="calibre4">(21)</sup> uygun hazırlandığı açıkça görülüyor.<sup class="calibre4">(22)</sup></p>

  <p class="normal">Bu konuda yazılan bir makaleden:</p>

  <p class="normal1">“Tarihi bağlamda demokratikleşme süreci, üç ana meseleyle karşı karşıya kalmıştır. Katılımcı ve uzlaşmacı bir süreçle hazırlanacak, XXI. yüzyıla yakışır yeni Anayasa ... 3 böleni, 3 birleştiren haline getirmeye hizmet etmelidir.”</p>

  <p class="normal">3 böleni hatırlayalım:</p>

  <p class="normal">— Din ve vicdan özgürlüğü;</p>

  <p class="normal">— Kimlikler;</p>

  <p class="normal">— Kuvvetler ayrılığı</p>

  <p class="normal">Küresel sermayenin isteklerini bir ön çalışmayla topluma yansıtma görevini üstlenen TÜSİAD’ın hazırlattığı kitaptaki öneriler, iktidarın da niyetiyle örtüşüyordu. Anayasa’nın değişmez maddeleri (Cumhuriyet hariç) tümüyle değiştirilmek isteniyordu.</p>

  <p class="normal">Peki, bu raporu kimler hazırladı? Birkaç örnek vermek gerekirse:<sup class="calibre4">(23)</sup></p>

  <p class="normal">— Prof. Dr. Ergun Özbudun</p>

  <p class="normal">— Prof. Dr. Turhan Tarhanlı (Türkiye İnsan Hakları Vakfı üyesi; Helsinki Yurttaşlar Derneği kurucu üyesi)</p>

  <p class="normal">— İlter Türkmen</p>

  <p class="normal">— İvo Molinas</p>

  <p class="normal">— Ümit Fırat (Helsinki Yurttaşlar Derneği Kurucu Üyesi)</p>

  <p class="normal">— Fikret Toksöz (TESEV) isimlerinin öne çıktığını görüyoruz. Bu kişilerden özellikle akademisyen olanların AKP, TESEV ve Abant toplantılarında yer aldığı da biliniyor.</p>

  <p class="normal">Bu bilgilere ilaveten TÜSİAD üyelerinin CFR, Bilderberg, Rotary üyelikleri dışında; Avrupa Birliği fonlarından beslenen Vakıf ve Dernek üyeliklerinden bazı örnekler vermek istiyorum:<sup class="calibre4">(24)</sup></p>

  <p class="normal">Erkut Yucaoğlu (Bilderberg üyesi, Boğaziçi Üniversitesi Vakfı üyesi)</p>

  <p class="normal">Jack Kamhi (Bilderberg üyesi, Boğaziçi Üniversitesi Vakfı üyesi, 500’üncü Yıl Vakfı üyesi)</p>

  <p class="normal">İshak Alaton (TESEV, Kadın Emeğini Değerlendirme Vakfı üyesi)</p>

  <p class="normal">Ümit Boyner (Kadın Girişimcileri Derneği Yönetim Kurulu üyesi)</p>

  <p class="normal">Cem Boyner (Bilderberg örgütü üyesi [1995], Genç Küresel Lider “Young Global Leaders” [1995])</p>

  <p class="normal">31 Aralık 2002’de Ümit Boyner’inde içinde bulunduğu TÜSİAD üyesi “Avrupa Üzerine Radyo Programı ve İnternet Sitesi” E-MAG projesi için AB’den 53.617 euro aldı.</p>

  <p class="normal">Selahattin Demirtaş, Sezgin Tanrıkulu, Osman Baydemir’inde bu tür derneklerde üyelikleri bulunuyor.</p>

  <p class="normal">Avrupa Birliğinin bol keseden dağıttığı paralar saymakla bitmiyor.</p>

  <p class="normal">Üniversiteler, Akademisyenler, Belediyeler ve hatta Başbakanlık İnsan Hakları Başkanlığı AB’den fonlanmış.<sup class="calibre4">(25)</sup></p>

  <p class="normal">Araştırmacı yazar Yılmaz Dikbaş kitabında: “Kim kime karşılıksız para verir?” sorusuna yanıt verip bu kirli “sivil örümceğin ağı”nın içyüzünü açıklıyor.<sup class="calibre4">(26)</sup></p>

  <p class="normal">TÜSİAD’ın hazırlattığı “Anayasa Çalışması” TÜSİAD’ın 40’ıncı yıl dönümüne denk getirildi. TÜSİAD Başkanı Ümit Boyner, “Tabu ve korkuların üzerine gidilmesi gerektiğini” söyledi ve eşi Cem Boyner’in olası eleştirileri kastederek sorduğu “Dik duracak mısınız?” sorusunu da “Dik duracağız” diye yanıtladı. <sup class="calibre4">(27)</sup> Bir TV kanalında yaptığı söyleşide ise 12 Eylül referandumundan sonra 22 akademisyeni görevlendirdiklerini “beş ana başlıkta fikir talep ettiklerini” açıkladı.</p>

  <p class="normal">Sipariş üzerine akademisyenler ve kanaat önderleri profesyonel (!) bir çalışma sonucu sipariş edilen “Anayasa Çalışması”nı yapıp beş ana konuda fikir ürettiler:<sup class="calibre4">(28)</sup></p>

  <p class="normal1">“Cumhuriyet dışında değiştirilemez madde olmayacak...”</p>

  <p class="normal1">“Bölgeler kendi eğitim sistemini ortaya çıkarabilecek...”</p>

  <p class="normal1">“Atatürkçülüğe ideolojik anlam yüklenmeyecek...”</p>

  <p class="normal1">“Türk milleti veya milliyetçiliğe atıf yapan ifadeler Anayasa’da yer alacak...”</p>

  <p class="normal1">“Vatandaşlığın tanımlanmasında Türklük kavramına yer verilmeyecek...”</p>

  <p class="normal">Özetle... Cumhuriyet’in içi boşaltılacak... Laikliğin akıbeti meçhul... “Türk” sıfatı tarihe gömülecek... Uzun dönemde de herhalde “Türklerin Ülkesi” anlamına geldiğinden “Türkiye” sözcüğü kaldırılacak...”</p>

  <p class="normal">TÜSİAD’ın tezlerini savunmak için düzenlediği forumu, Nuri Çolakoğlu yönetti.<sup class="calibre4">(29)</sup> Katılımcılar arasında şu isimler yer aldı:</p>

  <p class="normal">— Narcis Serra (İspanya başbakan yardımcısı ve savunma bakanı)</p>

  <p class="normal">— Brian Currin (ETA ve IRA’yı savunan avukat)</p>

  <p class="normal">— Cem Boyner</p>

  <p class="normal">— Prof. Murat Belge (Helsinki Yurttaşlar Derneği üyesi)<sup class="calibre4">(30)</sup></p>

  <p class="normal">—Prof. Ahmet İnsel</p>

  <p class="normal">—Prof. Mithat Sancar (Türkiye İnsan Hakları Vakfı üyesi)<sup class="calibre4">(31)</sup></p>

  <p class="normal">—Prof. Ahmet Kabaoğlu</p>

  <p class="normal">TÜSİAD’ın forumuna katılan özellikle yabancı kişilerin, Anayasa çalışmalarında yer alan görüşleri kuvvetlendirmek amacıyla seçildiği özenle görülüyor. Örneğin Narcis Serra’nın Genelkurmay Başkanlığı’nın MSB’ye bağlanması önerisini güçlendirmek için seçilmiş olduğu görülüyor.</p>

  <p class="normal">Bunun gibi ETA ve IRA örgütünün Avukatlığını yapmış olan Brian Currin’de Kürt sorununa ilişkin maddelere haklılık kazandırmak için seçilmiş bir konu mankeni olduğu kesinlikle anlaşılıyor.</p>

  <p class="normal">Örneğin Cem Boyner’in “Devletin, terör örgütüyle görüşürken yasal partiyle görüşmediği örnek var mı?” sorusuna B. Currin, “Çok olağandışı bir durum. Ben daha önce hiç karşılaşmadım” diye yanıt veriyordu.<sup class="calibre4">(32)</sup></p>

  <p class="normal">Doğrusu bir yandan para kazanırken diğer yandan ülke sorunlarına bu ölçüde ilgi duyan Boyner çiftini kutlamak gerekir.</p>

  <p class="normal">Kürt sorununa insani yönden yaklaşan her anlayışa saygı duyarız.<sup class="calibre4">(33)</sup></p>

  <p class="normal">Ancak Cem Boyner ile Kürt sorunu arasındaki ilişkinin ardına baktığımızda gerek TÜSİAD’ın ve gerekse Diyarbakır Belediyesi başta olmak üzere bazı Kürt aydınlarının Avrupa fonlarından beslendiklerini gördüğümüzde çıkar ilişkilerinin başat rol oynadığını söyleyebiliriz.<sup class="calibre4">(34)</sup></p>

  <p class="normal">Bu durumda Kürt sorununa yaklaşımın samimiyetinden kuşku duymamız doğaldır.</p>

  <p class="normal">Cem Boyner görev bilincini daha da ileri boyutlara taşıyıp (!), “Türkiye’deki insanların özgürlüğü, onur ve hakları; ülkenin bölünmesinden, devletten daha önemlidir” diyerek niyetini belli etmiştir.</p>

  <p class="normal">Cem Boyner’in bu açıklamasından sonra ona yönelik eleştiriler yoğunlaştı.<sup class="calibre4">(35)</sup></p>

  <p class="normal">Buna karşılık Abdullah Öcalan’dan “TÜSİAD çalışmasına destek” geldi.<sup class="calibre4">(36)</sup></p>

  <p class="normal"><span class="ideitalik">“TÜSİAD’ın önerileri söylediklerimle örtüşüyor. Demokratik Anayasa’yı biz de ileri sürmüştük. Ulus ve vatandaşlık tanımının bir etnisiteye bağlı olmadan yapılması gerektiğini belirtmiştik. Özgürlükler de ülkesel bütünlük de önemlidir. İkisi birbirine karşıt şeyler değil.”</span></p>

  <p class="normal">Ümit ve Cem Boyner’in tüm “dik durma” (!) çabalarına karşın dört gün önceki TÜSİAD açıklamasının tam karşıtı bir geri dönüşle TÜSİAD hazırlattığı “Anayasa Çalışması”na sahip çıkmaktan vazgeçti. “22 akademisyen ve kanaat önderini (!)” iyot gibi açıkta bıraktı.</p>

  <p class="normal">Kuşkusuz TÜSİAD’ı “çark etmeye” zorlayan nedenler vardı. Sorunun daha ilginç boyutu beş ay para alıp, “ısmarlama anayasa taslağı” hazırlayan 22 kişiden hiç ses çıkmaması idi...</p>

  <p class="normal">TÜSİAD açıklamasında,<sup class="calibre4">(37)</sup><span class="ideitalik">“Cumhuriyet’in demokratik, laik, sosyal bir hukuk devleti olması niteliklerini ve devletin dili, başkenti ve bayrağı konularını içeren Anayasa’nın değiştirilemez maddelerinin değiştirilmesi yönünde, ne geçmişte ne bugün, bir görüş ve önerimiz olmamıştır”</span> denildi.</p>

  <p class="normal">TÜSİAD’ın kendisine yakıştırılmayan bu tavrı eleştiri konusu oldu:<sup class="calibre4">(38)</sup></p>

  <p class="normal1">“İmralı TÜSİAD’ı karıştırdı - Türkiye’de alanlarında uzman akademisyenlere hazırlatılan Anayasa için ‘Bizim görüşümüz değil’ diyen TÜSİAD’ı, Abdullah Öcalan’ın destek açıklaması korkuttu.”</p>

  <p class="normal">1984 yılından bu yana çatışmaya dönüştürülen “Kürt sorunu”na ABD ve AB fonlarından beslenen bazı örgüt ve kişilerden son zamanlarda destek gelmeye başladı. Bu kişiler içinde İshak Alaton’un<sup class="calibre4">(39)</sup> öne çıktığını görüyoruz.</p>

  <p class="normal">Alaton, TÜSİAD hakkında, <span class="ideitalik">“İki adım ileri, bir adım geri atıyoruz. TÜSİAD’ın ağır topları ‘ağır’ bastı ve Ümit Boyner, Diyarbakır’a gitsin, eşiyle halay çeksin, yine TÜSİAD da, Türkiye de değişmek istemiyor. Tutucu kuvvetler, Türkiye’de egemen. Biz cesaretimizi kaybetmiyoruz. Türkiye’yi değiştirmek için uğraşmaya devam ediyorum.”</span> diyor<span class="ideitalik">.</span></p>

  <p class="normal">İshak Alaton’un “TÜSİAD’ın ağır topları”nı açıklaması kendisine yakışan bir tavır olurdu.</p>

  <p class="normal">Bu konuyu da açıklamak ne yazık ki bana düşüyor.</p>

  <p class="normal">— CFR üyesi, David Rockefeller’in Citibank’ının yönetim kurulu üyesi ve Rotary Kulüp üyesi en ağır top.<sup class="calibre4">(40)</sup></p>

  <p class="normal">— Bilderberg örgütü toplantılarına sürekli katılan TÜSİAD üyeleri</p>

  <p class="normal">Türkçemizde “zırva tevil götürmez” diye bir özdeyiş bulunuyor. TÜSİAD 40 yıllık yaşamında bu boyutta bir çelişki yaşamamıştı. Tüm suçu iki öğretim görevlisi üzerine atıp işin içinden sıyrılmanın kolay olacağını sanan bir TÜSİAD üyesi yapmış olduğu açıklamada,<sup class="calibre4">(41)</sup><span class="ideitalik">“Erkut Bey bile bir gün önceden görmüş, yönetim çalışmayı inceleyememiş”</span> dedi.</p>

  <p class="normal">TÜSİAD’ın çelişkili tavrına karşı eleştiriler süre geldi. Derya Sazak:<sup class="calibre4">(42)</sup><span class="ideitalik">“TÜSİAD dün yayımladığı 13 maddelik muhtırayla kendi hazırlattığı Anayasa taslağını rafa kaldırmış oldu. Üç günde ne değişti de TÜSİAD çark etti?”</span></p>

  <p class="normal">Erol Katırcıoğlu:<sup class="calibre4">(43)</sup></p>

  <p class="normal1">“Özgürlük talebinin bütün suçunu (!) ‘akademisyenlere’ deyim yerindeyse fırlatıp attılar ve tabii sonuçta da Cem Boyner’in dediği gibi bu işin altından kalkamamış oldular.”</p>

  <p class="normal1">“Cem Boyner’in bu anayasa için söylediklerini bu eskimiş örgüt için biz de şöyle söyleyebiliriz: Böyle devam edemezsiniz sayın başkan, böyle iki başlı yürüyemezsiniz.”</p>

  <p class="normal">Prof. Baskın Oran<sup class="calibre4">(44)</sup> ve <span class="ideitalik">Taraf</span> gazetesi<sup class="calibre4">(45)</sup> bu konudaki eleştirilerini sürdürdü:</p>

  <p class="normal1">“TÜSİAD’ın yeni anayasa taslağı diye kamuoyuna açıklanan metin, beş gün sonra TÜSİAD’ın açıkladığı gibi, kendi görüş raporu değilse şayet, bu taslağı hazırlayıp, kamuoyuna duyuran koca koca hukukçulardan habersiz iş mi çevirdiler yani?”</p>

  <p class="normal">Ülkemizde Türkiye İşçi Partisi’nin (TİP) 15 milletvekiliyle Parlamento’ya girmesi uluslararası sermaye ve işbirlikçilerini tedirgin ettiğinden solun yükselişini engellemek için tedbirler almaya itti.</p>

  <p class="normal">Bu amaçla Tepebaşı Tarhan Han’da “Özel sektör Enformasyon Bürosu” adı altında bir büro kuruldu.</p>

  <p class="normal">Büroyu Em. Hv. Kur. Alb. Turan Çağlar yönetiyordu. Büroda dönen dolapları algılayabilmek için Turan Çağlar’a ziyaretlerimi sıklaştırdım.<sup class="calibre4">(46)</sup> “Özel Sektör Enformasyon Bürosu” işlevini bitirmiş olmalı ki 1 Ağustos 1971’de TÜSİAD kuruldu.</p>

  <p class="normal"><span>12 Mart cuntacıları solun kökünü kazımak gibi bir misyonu sürdürürken sınıf bilinci içinde hareket eden işçi sendikalarının da nötralize edilmesi görevini TÜSİAD</span> <span>üstlendi.</span><sup class="calibre4">(47)</sup></p>

  <p class="normal">Gerçekten de bu “büyük oyunun” senaristlerini kutlamak gerek. Solu bitirdiler, dikensiz gül bahçesi yarattılar, siyaset yelpazesinin sağında küresel çıkarlara göre oynatılan bu oyunu “demokrasi” diye millete yutturuyorlar.</p>

  <p class="normal">Günümüzde TÜSİAD gibi üç büyük işçi konfederasyonu da Avrupa fonlarından besleniyor.<sup class="calibre4">(48)</sup></p>

  <p class="normal">TÜSİAD’ın foyası meydana çıktı, iktidara destek olup devleti yönetmeye kalkmasınlar. <sup class="calibre4">(49–50)</sup></p>

  <p class="normal">Ümit Boyner ve eşinin dik durma tartışması balonu çok kısa sürede söndü,<sup class="calibre4">(51)</sup> çünkü dik durmak “tam bağımsızlıkçılara” yakışan bir davranış biçimidir. O nedenle enternasyonal örgüt ve kişiler dik duramazlar...</p>

  <p class="normal">Nitekim Fethullah Gülen 1997 yılında yaptığı bir söyleşide şunları dile getirdi:<sup class="calibre4">(52)</sup></p>

  <p class="normal1">“Aşırı komünist akımlar herhangi bir akli, mantıki dayanağa dayanmadan ABD düşmanlığı yapıyorlar. ABD’ye düşmanlık yapabilir, fakat birlikte yaşadığımız bir dünyanın genel ahengi düşünüldüğünde, bazen düşmanımızla bile iyi geçinmek mecburiyetinde oluruz.”</p>

  <p class="normal">Rahmi Koç bir gazetede yayımlanan demecinde,<sup class="calibre4">(53)</sup><span class="ideitalik">“ABD bugün patron. O ne derse o olur”</span> <span>demek suretiyle son sözünü söylemiş oldu.</span></p>

  <p class="normal"><span>Gerçektende işveren örgütleri arasındaki ilişki takdire değer. TÜSİAD’ın imdadına Türkiye İşveren Sendikası Konfederasyonu (TİSK) yürütme komitesi Başkanı Tuğrul Kutadgubilik</span><sup class="calibre4">(54)</sup> <span>yetişti, ortamı yumuşatmak içi</span> <span>“Atatürk modeli anayasa” istedi.</span><sup class="calibre4">(55)</sup></p>

  <p class="normal">TİSK’in önerisi “devletin şekli, Cumhuriyet’in nitelikleri ve devletin bütünlüğü değiştirilmeden çağdaş bir ekonomi anayasası” idi.</p>

  <p class="solbaslik"><img alt="21353.jpg" class="image" src="../Images/21353.jpg" />Abant Toplantısı (30 Nisan 2011)<sup class="calibre4">(56)</sup></p>

  <p class="normal">Toplantı Prof. Dr. Levent Köker başkanlığında yapıldı. Devlet Bakanı ve Başmüzakereci Egemen Bağış açılış konuşmasını yaptı. “Yeni Dönem Yeni Anayasa” konulu Abant Palace Oteli’nde yapılan toplantıya akademisyen ve yazarlar katıldı:</p>

  <p class="normal2">Profesörler:</p>

  <p class="normal">— Levent Köker (dönem başkanı)</p>

  <p class="normal">— Ergun Özbudun</p>

  <p class="normal">— Mete Tunçay</p>

  <p class="normal">— Atilla Yayla</p>

  <p class="normal">— Murat Belge</p>

  <p class="normal">— Fuat Keyman</p>

  <p class="normal">— Mümtazer Türköne</p>

  <p class="normal">— Mehmet H. Altan</p>

  <p class="normal">— Yavuz Atar</p>

  <p class="normal">— Serap Yazıcı</p>

  <p class="normal">— Eser Karakaş</p>

  <p class="normal">— Ersin Kalaycıoğlu</p>

  <p class="normal2">Doçentler:</p>

  <p class="normal">— Osman Can</p>

  <p class="normal">— Yücel Sayman</p>

  <p class="normal">— Levent Korkut</p>

  <p class="normal">— Nur Uluşahin</p>

  <p class="normal">— Mehmet Uçum</p>

  <p class="normal">— Cafer Solgun</p>

  <p class="normal">— Akın Özçer</p>

  <p class="normal">— Emin Aktar</p>

  <p class="normal">— Nazlı Ilıcak (yazar)</p>

  <p class="normal"><span>Prof. Dr. Ergun Özbudun:</span><sup class="calibre4">(57)</sup></p>

  <p class="normal"><span>Beş ay süreyle TÜSİAD’ın Anayasa çalışmalarını yürüten Özbudun’un son Abant toplantısına katılması ilginçtir. Aynı kişi bir gazeteye vermiş olduğu demeçte eski düşüncelerini yinelemek gereğini duydu:</span> <sup class="calibre4">(58)</sup></p>

  <p class="normal1">“Anayasa hukukçusu Prof. Dr. Ergun Özbudun, Anayasa’daki her maddenin değişebileceğini ifade etti. ‘Anayasa değişmez bir metin değildir’ diyen Prof. Özbudun, çünkü anayasa insanlar ve toplumlar için yapılmıştır. Anayasaların değişmesi doğaldır. Hiçbir kuşağın kendisinden sonra gelecek kuşakları ebediyen bağlama hakkı yoktur. Bu ahlaken de, hukuken de, siyaseten de doğru değildir.”</p>

  <p class="normal1">“Türkiye’nin, değişmez maddelerin yorumlanmasından kaynaklanan sıkıntıları geçmişte çok yaşadığını ifade eden Özbudun, Avrupa’daki anayasalarda değişmez maddelerin yok denecek kadar az olduğunu kaydetti.”</p>

  <p class="normal">Prof. Dr. Serap Yazıcı:</p>

  <p class="normal">Son Abant toplantısına katılan Anayasa profesörü Yazıcı,<sup class="calibre4">(59)</sup><span class="ideitalik">“Türkiye çok karanlık bir tünelden geçiyor. Toplumdaki hoşgörüsüzlük ve kutuplaşma iki yıl öncesine göre çok daha arttı”</span> dedikten sonra <span class="ideitalik">“Türkiye eğer Anayasa yapacaksa bu ancak bir seçimle mümkün olabilir”</span> diye eklemiştir.</p>

  <p class="normal">Bu söyleşiden yaklaşık bir buçuk yıl sonra seçim öncesinde profesörün öngörüsü doğrultusunda ülkemiz kaosa doğru sürükleniyor. Gerçi Sayın Yazıcı’nın Anayasa yapılması için öngördüğü seçim 12 Haziran’da yapılmış olacak.</p>

  <p class="normal">Bu bakımdan Sayın Yazıcı’nın Abant’ta söyledikleri önem kazanıyor:<sup class="calibre4">(60)</sup></p>

  <p class="normal1">“Bugün yeni bir anayasa yapmaya yakın gibi hissediyoruz hiç de öyle olmadığını düşünüyorum. Vesayet kurumlarının tavsiyesi noktasında AK Parti’nin nasıl tavır alacağını tahmin edebiliriz.”</p>

  <p class="normal">Prof. Dr. Atilla Yayla:</p>

  <p class="normal">Sayın profesörün Mont Pelerin örgütüne üye olduğunu bu konuda kitap yazılıncaya kadar kimse bilmiyordu.<sup class="calibre4">(61)</sup> Kitap yazıldıktan sonra bir gazetede yayımlanan tanıtım yazısında<sup class="calibre4">(62)</sup> Yayla “Mont Pelerin” için: <span class="ideitalik">“Liberaldirler, devletçiliğe gıcık kaparlar, ben de camianın tek Türk üyesiyim.”</span> demek suretiyle üyeliğini kabul etti.</p>

  <p class="normal">Nitekim bu kişiyi her liberal her platformda görmekteyiz. Bunun yanında Abant toplantılarının sürekli müdavimi olması, kitaplarında Atatürk’ü eleştirmesi, <span class="ideitalik">Zaman</span> gazetesinin sürekli yazarı olması niteliğini ortaya koymaktadır.</p>

  <p class="normal">Abant toplantısına sürekli katılan kişilerin cemaate yakın oldukları söylenebilir. Atilla Yayla hem cemaat hem de liberal dış ve iç örgütlerle ilişkileri nedeniyle özgün bir örnek oluşturmak<span>tadır. Bu nedenle cemaate yakın olmayıp da liberal görüşte olan akademisyenlerin neden Abant toplantılarına katıldıklarını anlamamız olanaklı hale geliyor.</span><sup class="calibre4">(63)</sup> <span>Abant</span> <span>toplantısında 10 maddelik bir sonuç bildirgesi yayımlandı.</span><sup class="calibre4">(64)</sup></p>

  <p class="normal1">“Son oturumda taslağı okunan ve müzakerecilerin görüşleri doğrultusunda yeniden hazırlanan 10 maddelik sonuç bildirisi şöyle:</p>

  <p class="normal1">1982 Anayasası’ndan ve bu Anayasa’nın oluşturduğu bunaltıcı iklimden Türkiye’nin bir an önce kurtarılması zaruridir.</p>

  <p class="normal1">Türkiye’nin şu anda önündeki en önemli üç anayasal sorun; kimlikler, temel hak ve özgürlükler, seçilmiş otoriteler-asker ilişkileri ve diğer vesayet kurumlarının demokrasinin temel ilkelerine uygun olarak yeniden yapılandırılmasıdır.</p>

  <p class="normal"><span class="ideitalik">Yeni Anayasa, öncelikle devl</span><span class="ideitalik">etin demokratik ve çoğulcu yapıda örgütlenmesini düzenlemelidir.</span></p>

  <p class="normal1">Siyasi partilerin demokratik kazanımlarımız temelinde yeni bir anayasa ihtiyacı üzerinde bugüne kadar görülmemiş ölçüde bir mutabakat tesis etmiş olmaları seçilecek parlamentonun yeni Anayasa’yı yapma yetkisinin demokratik meşruluğunu güçlendirmektedir.</p>

  <p class="normal1">Temel hak ve özgürlükler, yeni Anayasa sürecinin ana odağı olmalıdır. Hükümet sistemi tartışmaları (başkanlık, yarı başkanlık, parlamenter rejim) yeni Anayasa’nın çözmesi gereken temel sorunların gölgede kalmasına ve ertelenmesine sebep olmamalıdır.”</p>

  <p class="normal">Yukarıda görüldüğü gibi 2007 yılından bu yana Profesör Ergun Özbudun başkanlığından AKP’nin hazırlattığı Anayasa taslağı o günden bu yana gerek medyada gerek çeşitli platformlarda (TÜSİAD ve son Abant toplantısı Anayasa çalışmaları) önümüze sürülüyor. Amacın, emperyalist ülkelerin istemleri doğrultusunda Türkiye’nin düzenini yeniden şekillendirmek, milliyetçiliği reddetmek maskesi altında Atatürk’ü ve devrimlerini ortadan kaldırıp, küresel dayatmalara uyarlı bir düzen getirmek olduğu açıkça görülüyor. Bu nedenle iktidarın, işbirlikçi sermayenin, liberal aydınların, cemaatin ve hatta bir kısım Türk vatandaşı Kürt önderlerinin “yeni Anayasa” konusunda koşut düşünmeleri de yadırganmamalı. Çünkü tüm bu gruplar yıllarca ABD’de eğitimden geçirildiler, fonlandırıldılar, iktidara getirildiler. Türkiye Cumhuriyeti’nin dibini oymak için yeterli zaman geçtikten sonra da “yeni Anayasa”yla “tabuta son çivi”yi çakmaya sıra geliyor. Başbakan Recep Tayyip Erdoğan iktidarı süresince içte ve dışta karizmasını yükseltmek için yeterli çaba sarf etti. Medyayı da kendine göre dizayn etme olanağını buldu. Cemaatten de destek alıp kendisine hasım saydığı kurumları pasifize etmeye çalıştığı için oy çoğunluğunu demokrasiye koşut sayıyor.<sup class="calibre4">(65)</sup> Bu nedenle özellikle 12 Eylül 2010 referandumundan sonra yüzde 58’e sahip çıkan, yüzde 42’yi dışlayan bir tavır sergilemeyi yeğledi.</p>

  <p class="normal">Gerçek demokrasinin bir anlamda yüzde 42’yi de özümseyen yöneticiler tarafından kurulabileceğini düşünüyorum.</p>

  <p class="normal">27 Mayıs 1960’tan birkaç ay önce merhum Başbakan Adnan Menderes, İskenderun’a ziyarete gelmişti. Belediye meydanında deyim yerindeyse “iğne atsan yere düşmeyecek” kadar halk toplanmıştı.</p>

  <p class="normal"><span>27 Mayıs 1960 hareketinden sonra değil İskenderun’da Toros Dağları’nın güneyinde Göksu</span> <span>Irmağı’ndan Fırat’a kadar olan bölgede hiçbir yerleşim biriminde tepki olmadığını görevim gereği, 8 saat süren telefon konuşmasıyla (özellikle jandarma hatlarını kullanarak) saptadım.</span><sup class="calibre4">(66)</sup></p>

  <p class="normal"><span>ABD’nin İslam’ı kendine göre dizayn etme projesinde milliyetçiliğe yer yok. Bu dayatma hem iktidarın, hem cemaatin, hem de etnik gr</span>upların işine geliyor. Paranın geçerli olduğu bir dünyada parayı bastırdığınızda küresel ve yerel isteklere uyarlı Anayasa yaptırabilirsiniz.</p>

  <p class="normal">Çoğunluğun gücüne dayanıp 2023 yılını hedef koyabilirsiniz. Ancak Wikileaks belgelerinde de açıkça görülen ve 2003 yılından beri süregelen Abdullah Gül-R.Tayyip Erdoğan rekabetinde küresel güçlerin kimden yana tavır koyacaklarını bilmiyoruz.</p>

  <p class="normal">Bunun yanında AKP içinde de şimdiden bazı ağır topların başkanlık sisteminin sakıncalarını hesap ederek tavır aldıklarını görüyoruz.</p>

  <p class="normal">Başkanlık sistemi, federasyonu beraberinde getireceği için ülkemizin parçalanmasıyla sonuçlanacağını düşünenler haksız sayılmazlar.</p>

  <p class="normal">Türkler ile Kürtlerin, aralarında ne kadar çelişki ve çatışma bulunursa bulunsun aynı coğrafyada uyum içinde yaşamalarının stratejik bir zorunluluk olduğu anlaşıldığında iş işten geçmiş olabilir.</p>

  <p class="normal">ABD kendi çıkarları için Türk Silahlı Kuvvetleri’ni yeterince kullanamayacağını anladığından, Kürtleri amaçları doğrultusunda kullanmak için<sup class="calibre4">(67)</sup> Kuzey Irak’taki oluşumu destekledi. Bölgedeki savaşlarda Guam’da yetiştirdiği 5.000 Kürt peşmergesini Irak savaşında kullandı. PKK’ya destek verdi. Sevr hedefine ulaşmak için ortamı hazırladı. Sıra Türkiye’nin bölünerek küreselleşmecilerin çıkarları doğrultusunda kullanılmasına geldi. Bu amaçla düzenlenmeye çalışılan yasal zemin bazı kişilerin iktidar hırsıyla örtüştüğü için, ülkemiz demokratik diktaya doğru yol alıyor.</p>

  <p class="normal">Yukarıda da belirttiğimiz gibi Profesör Orhan Aldıkaçtı, cunta lideri Kenan Evren’in isteklerini Anayasalaştırmıştı. Bu gün de bir kısım akademisyen aldıkları para karşılığı “kişiye özel” Anayasa hazırlığı yapmak çabasında görülüyorlar.<sup class="calibre4">(68)</sup></p>

  <p class="normal">Bu oyunlar süredursun, akademisyenler para alıp fikir üretmeye devam etsin, haddim olmamasına karşın 1965 yılından bu yana sürdürdüğüm “Anayasa çalışmalarımı” daha da ileri götürüp 1961 ve 1982 anayasalarını mukayeseli olarak değerlendirmiş bulunuyorum. İlgililere duyurulur.</p>

  <p class="normal">Yıllardan beri bu ülkeyi seven ve dışarıdan fonlanmayan çok değerli yazarlarımız “Türkiye’nin bölünmesinden” boşuna söz etmediler.</p>

  <p class="normal">Ülkemin gerçek yurtseverleri bu değerlerimizin haykırışlarına kulak vermeli ve ülkemizdeki bu satılmışlığa son vermek için üstlerine düşen görevleri yapmalıdırlar diye düşünüyorum.<sup class="calibre4">(69)</sup></p>

  <p class="normal">Prof. Dr. Feroz Ahmad’ın değerlendirmesini anımsamamızda yarar var:<sup class="calibre4">(70)</sup></p>

  <p class="normal1">“Demokrasi nasıl sadece Müslümanlarla sınırlandırılabilir? Demokrasi bütün vatandaşları kucaklayan rejimin adıdır. Bugün Türkiye’de Cumhuriyet rejiminin milliyetçiliğinden söz ediliyor. Ama 1923’teki milliyetçilik aslında vatanseverlik demekti.</p>

  <p class="normal1">Kemalistler 1920’li yıllarda, ‘Biz İslamı batıldan kurtarıyoruz’ demişlerdir. Amaç gerçekten rasyonel, bilimsel bir dini, gerçek İslam’ı yerleştirmek ve tarikatlardan, cemaatlerden kurtarmaktı.”</p>

  <div class="calibre1" id="calibre_pb_50"></div>
</body>
</html>
