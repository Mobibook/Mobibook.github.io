<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>arap.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_31">Olağanüstü Yargı ve Siyasi İdamlar</h2>

  <p class="ortayazi">2011</p>

  <p class="solbaslik"><img alt="15072.jpg" class="image" src="../Images/15072.jpg" /> Bochum Üniversitesi’nde Konferans (8 Ağustos 1993) <sup class="calibre4">(1)</sup></p>

  <p class="normal">Almanya’da Bochum Üniversitesi’nde öğrenim gören ve her ulustan oluşan öğrencilere konferans verdim. Konferans bittikten sonra, bir Türk hukuk doktora öğrencisi yanıma geldi. Hocasının doktora tezini kendisinin seçmesini önerdiğini belirtip tez konusu önermemi istedi. Verdiğim yanıtta; “olağanüstü yargıyı yargılamasını” önerdim. Doktora öğrencisinin sözümü tutup tutmadığını bilmiyorum ama Cumhuriyet kurulduğu günden beri olağanüstü yargının var olduğu ülkemizde İstiklal Mahkemeleri ve Devlet Güvenlik Mahkeme’leri (DGM) dışında bu konuda bir çalışma yapılıp yapılmadığını bilmiyorum. Ancak olağanüstü mahkemelerde yargılanmış ve emperyalist işbirlikçilerin boy hedefi seçtiği bir kişi olduğum için, bu görevin yerine getirilmesini hukukçulardan istiyor ve bekliyorum. Örneğin. Ankara Barosu’nun başlattığı tarihsel davaların yeniden gözden geçirme girişimini yaygınlaştırmalı ve geçmişimizdeki olağanüstü davalar, doktora ve mastır tezlerine konu yapılmalıdır. Böyle bir girişimle olağanüstü mahkemelerde süregelen hukuksuzluk asgariye indirilebilir.</p>

  <p class="normal">27 Mayıs 1960’tan sonra kurulan Yüksek Adalet Divanı’nın vermiş olduğu idam kararları ne derece haksız ise 21 Mayıs 1963 başkaldırısından sonra sıkıyönetim askeri mahkemesinin verdiği idam kararları da o derece haksızdır.<sup class="calibre4">(2)</sup> 12’li darbelerden sonra sıkıyönetim askeri mahkemelerinin verdiği idam kararları da o derece de gayrı meşrudur. Daha sonraki dönemde kurulan Devlet Güvenlik Mahkemeleri (DGM) ile onun yerine kurulan Olağan Üstü Mahkeme’ler için de aynı yargıya varabiliriz.</p>

  <p class="normal">Özetlersek, süre gelen hak ve hukuksuzluğu engellemek istiyorsak yapılacak tek şey olağanüstü yargının kaldırılmasıdır. Bunun yanında olağanüstü yargının kararlarını onaylamakla yükümlü olan yasama organının da o ölçüde tarihsel sorumluluk içersinde olduklarını algılamalıyız. Nitekim 27 Mayıs 1960 sonrasında yasama görevi Milli Birlik Komitesi’nde (MBK) olmasına karşın 12’li darbelerde bu yetki cuntacı beş general tarafından gasp edildiği için insanlar kolaylıkla haksız yere idama gönderilmişlerdir.</p>

  <p class="normal">Talat Aydemir<sup class="calibre4">(3)</sup> ile sınıf arkadaşım Fethi Gürcan’ın<sup class="calibre4">(4)</sup> idamlarına gelince, mahkeme kararı TBMM’ce, siyasi bir linç anlayışı içerisinde “3’e 3” söyleminin etkisi altında onaylandı. Sonuçta iki kişi idam edildi. İdam cezası alan beş kişinin cezası müebbet hapse dönüştürüldü.</p>

  <p class="normal">Ne yazık ki toplumumuzda aklı başında olması gereken çevreler bile aymazlık içinde Talat Aydemir’i Adnan Menderes ve arkadaşlarının idamlarından sorumlu tutmaktadır. Bu yargı yalandır, yanlıştır, iftiradır... Talat Aydemir ve Fethi Gürcan’ın idamlarından sonra “Silahlı Kuvvetleri Birliği” (SKB) dönemine ait belgeleri Talat Aydemir, 22-23 Şubat 1962 gecesi güvendiği J.Tğm. C. K’ye<sup class="calibre4">(5)</sup> saklamak için vermişti. Tğm.’de dosyaları yerine teslim etmemişti. Belgelerin el değiştirip Em. Kur. Alb. Muammer Şahin’e geçtiğini biliyordum. Silahlı Kuvvetler Birliği’ne ait belgeler içinde bulunan dosyadaki Talat Aydemir’in el yazısıyla idamlar konusunda yazdığı mektubu Konya’ya gidip Muammer Şahin’den, geri vermek koşuluyla alıp Ankara’ya döndüm.</p>

  <p class="normal">Talat Aydemir’in mektubunu arkadaşım merhum Em. Kur. Alb. Selçuk Atakan’la dönemin TBMM başkanı Osman Sabit Avcı’ya Ankara-Yenişehir’de bir evde gösterdiğimizde, Avcı heyecanlandı ve bizden izin isteyerek kendi el yazısıyla kopyasını aldıktan sonra, “Bu mektup idamlardan önce elime geçseydi Talat Aydemir ve Fethi Gürcan’ı astırtmazdım” diye hayıflandı.<sup class="calibre4">(6)</sup></p>

  <p class="normal">Bu ülkede önyargılar mesnetsiz olursa ve de yasama organı siyasi linç histerisine tutulursa, idam suçunu işlemeyen kişiler haksız yere idam edilebilir. Bu hesap ne lafla ne de sloganla çözülebilir. Boş vaatleri bırakın. İdamları kendi siyasi yaklaşımınıza göre seçim propagandasına malzeme yapma alışkanlığından vazgeçin... Geçmişten ders alıp yanlış yapmamaya bakın...</p>

  <p class="normal">Bir gazetede yaptığım açıklamada Silahlı Kuvvetler Birliği’nin ve Talat Aydemir’in, Adnan Menderes ile arkadaşlarının idamından sorumlu tutulamayacağını, buna karşılık Talat Aydemir’in el yazısıyla yazdığı mektubundan da anlaşılabileceği gibi idamları engellemeye çalıştığını belirttim.<sup class="calibre4">(7)</sup> Yukarıda belirttiğim yazıdan 44 yıl sonra yayımlanan Talat Aydemir’in Anıları (2010)<sup class="calibre4">(8)</sup> bir isim farkıyla yazdıklarımla tümüyle örtüşmektedir.</p>

  <p class="normal">12 Mart 1971 darbesi sonucunda sol görüşlü gençlere savaş açılıp ABD kaynaklı gayri nizami Harp yöntemleri sahneye konulup “Temizlik Operasyonu”na girilmiş askeri sıkıyönetim mahkemeleri bu amaçla kullanılıp gençlerimiz idam edilmişlerdir. “3 e 3” şeklinde somutlaşan siyasi linç özlemi, karşıdevrimcilerin zaferiyle sonuçlanmış, Adnan Menderes, Fatin Rüştü Zorlu ve Hasan Polatkan’ın idamının intikamı bu kez de Deniz Gezmiş, Yusuf Aslan, Hüseyin İnan’dan alınmıştır. Deniz Gezmiş ve arkadaşlarının haksız yere idam edilmeleri toplumda onarılmaz yaralar açtı. Deniz Gezmiş ve arkadaşları gençlerimiz ve halkımızın idolü oldu. Kahraman olmaları tüm karşıdevrimci çabalara karşın önlenemedi. 39 Yıl sonra 4 Nisan 2011’de Deniz Gezmiş’in İstanbul-Ataşehir’de heykeli dikildi. Deniz Gezmiş ve arkadaşlarının emirle idam edilmelerini karara bağlayan yargıç ve savcıların bugün ne düşündüklerini merak ediyorum.</p>

  <p class="normal">O dönemde Askeri Yargıtay, zorlama bir yorumla “banka soygunu” eylemlerini bile TCK.’nin 146’ncı Maddesine (Anayasa’yı tebdil ılga, iskat...) sokup idam kararı vermişti. Mealen: “Şeker insan için faydalıdır, ancak şeker hastaları şeker yerlerse ölürler” benzetmesiyle askeri mahkemelerin kararları onaylandı. Günümüzde Deniz Gezmiş ve arkadaşlarının haksız yere idam edildiğini karşıdevrimciler bile kabul ediyorlar.</p>

  <p class="normal">Doğan Öz cinayetinde Askeri Yargıtay’ın cinayet failini ısrarla koruması “derin devlet”in etkisi altında kalmasını anlamak için hukukçu olmak gerekmez...</p>

  <p class="normal">Bu tür onarılmaz haksızlıkların giderilmesi için olağanüstü, özel yetkili mahkemeler kaldırılmalıdır.</p>

  <p class="normal">Siyasi idamlar sürecinde siyasi liderlerin gösterdiği ikircikli, çifte standartlı tavır bile, siyasi idamlarda liderlerin tarihsel suçluluğunu ortaya koymaya yetebilir...<sup class="calibre4">(9)</sup></p>

  <div class="calibre1" id="calibre_pb_55"></div>
</body>
</html>
