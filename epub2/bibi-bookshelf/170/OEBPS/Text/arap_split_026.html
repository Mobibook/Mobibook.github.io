<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>arap.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_23">Bir Danışman! Ama Kimin?<br class="chapter" />
  Özgen Acar</h2>

  <p class="ortaitalik"><span class="ideitalik">Cumhuriyet,</span> 11 Şubat 2011</p>

  <p class="normal">16 Mayıs 2006 tarihli “Fethullah Gülen Kimin Misyoneri?” başlıklı yazımızdan şu üç paragrafı anımsamanın zamanı geldi:</p>

  <p class="normal">“(...) Vatikan, ‘dinler arasında diyalog’ için Türkiye’deki Müslümanların ‘resmi örgütü’ Diyanet İşleri Başkanlığı yerine, kendisine ‘Rabb’in (yaratıcının) âciz kulu’ diyen ‘hoca efendi’ M. Fethullah Gülen’i seçti.</p>

  <p class="normal">Nurculuğun piri ‘<span class="ideitalik">Said-i Nursi</span>’nin de Hıristiyan dünyasıyla ilişkilerinin güçlü olduğu’ söylencesini öne süren hoca efendi hazretleri, kullandığı bu kalkanla Vatikan’ın istediği ‘diyaloğu’ Papa <span class="ideitalik">II. Johannes-Paulus</span>’a yazdığı bir mektupla başlattı. Hoca efendi 9 Şubat 1998’de Vatikan’da Papa’nın huzuruna çıkarak ‘Hıristiyan dünyasıyla diyaloga’ girdi. Bu girişimini gerçekleştirmek için de sabırla Türkiye’deki Hıristiyan ve Yahudi liderler, hatta bazı aydınlarla kol kola girerek ‘diyalog’ ortamının takiyesini yarattı.</p>

  <p class="normal">Türkiye’nin AB üyeliğine adaylığının gerektirdiği düşünce ve din özgürlüğü kuramları, ABD’nin BOP’u, hoca efendinin ekmeğine yağ sürdü. Sırtını ABD ve AB’ye dayayan hoca efendi, Vatikan’dan da ‘icazet’ alınca, uluslararası alanda maddi ve manevi yapılanmasını hızla yoğunlaştırdı. ‘<span class="ideitalik">Diyalog</span>’ ve ‘<span class="ideitalik">misyonerlik</span>’ Vatikan’ın özünde var, demiştik. Hoca efendinin hızla yayılmasında ‘misyonerlik’ olgusunun rolü inkâr edilemez. Hoca efendinin Papayla görüşmesinden sonra. ‘Müslüman misyonerleri’ de ‘Vatikan Misyonerlik Okulu’nda öğrenim görmeye başladılar. Vatikan’ın rahle-i tedrisinden geçtiler.. Aralarında bir Türk TV haber kanalının Roma muhabirinin de bulunduğu Gülen’in misyonerleri bugün işbaşında, Bu gerçek, Dışişleri Bakanlığı’nın ‘<span class="ideitalik">kriptolarında</span>’ olduğu kadar MİT’in ‘<span class="ideitalik">kozmik</span>’ kasalarında da yer alıyor olmalı.(...)”</p>

  <p class="normal">O günlerde bazı okurlar ve dostlar “Vatikan’ın rahle-i tedrisinden” geçen Türk TV kanalının Roma muhabiri olan, Gülen’in misyonerinin kimliğin sormuşlardı.</p>

  <p class="normal">O gün adını vermediğimiz meslektaşım Lütfullah Göktaş Marmara Üniversitesi’nde “ilahiyat ve felsefe” okuduktan sonra 1990’da Roma’ya yerleşmişti.</p>

  <p class="normal">Vatikan’da Papalık’ın Gregorius Üniversitesi’nde “dinler tarihi” dalında uzmanlık eğitimi aldıktan sonra “dinler arası diyalog” alanında yoğunlaşmıştı. Çeşitli Arap yazarlarının kitaplarını Türkçeye kazandırması Göktaş’ın Roma’da yaşamını sürdürmesi için elbette yeterli değildi!</p>

  <p class="normal">Göktaş’ın yaşamı, 1998’de Abdullah Öcalan’ın İtalya’ya gönderilmesinin yarattığı bir tesadüfle değişti.</p>

  <p class="normal">Orada yaşayan bazı Türk meslektaşlara ek olarak, pek çok Türk gazeteci ve televizyoncusu da Roma’ya uçmuşlardı. Gidenler İtalyanca bilmiyorlardı.</p>

  <p class="normal">Olayların yaşandığı yerlerdeki Türk meslektaşlarımıza yaklaşan Göktaş, İtalyancayı ve Roma’yı iyi bildiğini söyledi. Öcalan’ın Roma’dan ayrılmasına değin Göktaş NTV’cilere yardım ederken maddi olanak sağlamakla kalmadı, sonrasında bu kanalın Roma muhabirliğini de kaptı.</p>

  <p class="normal">Ardından buna Anadolu Ajansı muhabirliği de eklenince Göktaş, hem gazeteci olmuş hem de maddi olanaklara kavuşmuştu.</p>

  <p class="normal">Türk gazetelerine Roma’dan makaleler de gönderen Göktaş’ın ilginç yazılarından biri <span class="ideitalik">Radikal</span> gazetesinde 11 Nisan 2005’te “Papa Türk ve Müslüman’dı!” başlığı ile şöyle başlıyordu:</p>

  <p class="normal">“Başbakan <span class="ideitalik">Tayyip Erdoğan</span>, Vatikan’daki cenaze merasimine, <span class="ideitalik">Varol Yusuf</span> adına tanzim edilmiş bir Türk pasaportuyla gelmeliydi.</p>

  <p class="normal">Ölen Papa’nın, aslında hem Türk hem de Müslüman olduğu gerçeğini dünyaya ilan etmeliydi. Bir Türk’ün, <span xml:lang="en-US">II.</span> Johannes-Paulus adıyla Vatikan’a gömülmesine seyirci kalmamalıydı. Medyaya bırakmamalıydı bu işi.</p>

  <p class="normal">Biliyorum. Türk medyası, ikinci bir <span class="ideitalik">‘Türk Papa’</span> yaratma maharetinden yoksun değildir. İlk <span class="ideitalik">‘Türk Papa’</span>yı refiklerim ihdas etmişti. Ama büyük sırrı, bu kez ben açıklıyorum. Vatikan’a bu yazıyı okuyamadan gelip gitmiş Başbakan Erdoğan’ı da şimdilik mazur görüyorum. Ama Dışişleri Bakanı Abdullah Gül uyumamalı. Önümüzdeki günlerde, Vatikan’a tez elden bir nota verilmeli. Türkiye’nin, Varol Yusuf’un kemiklerinin asli vatanına iadesini talep etme hakkının mahfuz tutulduğu’, Vatikan’a açık bir dille iletilmelidir.</p>

  <p class="normal"><span>Tam dokuz kuşak boyunca, hayatlarını Polonya’da sürdürmek zorunda kalmış bir ailenin çocuğuydu Papa. Kökenleri, zamanında Anadolu’dan Polonya’ya göç etmiş</span> <span class="ideitalik">(adları çelik kasamda mahfuz!)</span> <span>bir Türk çifte dayanmaktaydı. Bu mutlu çift, Polonya’yı mesken tuttuklarında, kendilerine ‘Vojtyla’ diye Polakça bir soyadı uydurmuşlardı. Katolik ve bağnaz bir ortamdaydılar. Hayatlarını idame ettirebilmek için asli kimliklerini gizlemeleri gerekiyordu. Günümüze dek süren bu aile geleneği, özetle şuydu: Evde iken namaz dahil dini vecibeleri aksatmaksızın yerine getirmek, dışarıda ise Katolik gibi görünmek!</span></p>

  <p class="normal">Vojtyla’gillerin maceralarını anlatsam ansiklopedi olur. Mesela (çekmecemdeki belgelere göre!) bu aile, 1879 doğumlu çocuklarına ‘<span class="ideitalik">Varol</span>’ adını vermiş, kütüğe ise ‘<span class="ideitalik">Karol</span>’ yazdırmıştır. Karol, bir gizli Müslüman olduğu ileri sürülen <span class="ideitalik">Emilia Kaczorovska</span>’yla evlenir.</p>

  <p class="normal">Karol ve Emilia, 1920 yılında nur topu gibi ikinci bir oğlan çocuğa sahip olduklarında, isim konusunda küçük bir anlaşmazlık yaşanır. Baba, ‘<span class="ideitalik">Yusuf</span>’ ismini önerir. Annenin itirazı yoktur ama bebeğe çift isim verilmesinde ısrarlıdır. İsimsiz bebek ilk kez hapşırdığında, bu sorun da kendiliğinden çözülüverir. Anne ve babanın, Türkçe olarak hep bir ağızdan, ‘Çok yaşa, var ol!’ dedikleri andır bu. İsim bulunmuştur artık: <span class="ideitalik">Varol Yusuf</span>! Tabii ki asli kimliği gizleme geleneği mucibince bu isim, çocuğun nüfus cüzdanına ‘Karol Jozef Vojtyla’ diye yazdırılır.</p>

  <p class="normal">Zavallı Karol Jozef Vojtyla’nın, nam-ı diğer <span class="ideitalik">Varol Yusuf</span>’un hayatı meşakkatlerle doludur. Kimliğini gizleme uğruna, 26 yaşında rahip olur. O sıralar, 1978’de <span xml:lang="en-US">II.</span> Johannes-Paulus adıyla Papalık tahtına oturmak zorunda kalacağını nereden bilebilirdi ki! Ama kader işte! (...)”</p>

  <p class="normal">Bu yazıdan iki gün sonra Fethullah Gülen’in resmi internet sitesinde <span class="ideitalik">Zaman</span> gazetesinden bir alıntıda meslektaşımız, “Papa’nın ardından en güzel yazıyı gazeteci dostumuz Lütfullah Göktaş kaleme aldı” sözleriyle övülüyordu.</p>

  <p class="normal">Artık Göktaş’ın NTV-AA bağlantılı salt bir gazeteci olduğunu sanıyorsanız, yanılıyorsunuz!</p>

  <p class="normal">4-6 Kasım 2008’de Roma’da “Dinler arası diyalog” bağlamında “Katolik-Müslüman Forumu’nun İlk Çalıştayı” yapıldı.</p>

  <p class="normal">Toplantıya Türkiye’den bir ayağı Vashington’da olan, “Siyaset Ekonomi ve Toplumsal Araştırmalar Vakfı’nın (SETA)” müdürü katılmıştı. Ayrıca katılımcılar listesinde “Müslüman-Hıristiyan ilişkileri uzmanı” olarak “danışman” sıfatlı Göktaş’ın da adı vardı! Kimin “danışmanı” olduğu belirtilmemekle birlikte, kimin danışmanı olduğu anlaşılmıyor mu?</p>

  <p class="normal">Eylül 2009’da Anadolu Ajansı, bağlı olduğu Başbakan Yardımcısı Bülent Arınç ve Başbakan Erdoğan’ın eşi Emine Hanım’ın Libya ziyaretini izlemeye Göktaş’ı Roma’dan özel olarak Trablus’a gönderdi.</p>

  <p class="normal">Peki, “Dışişleri Bakanı Abdullah Gül’e uyumamalı” diyebilen, “çelik kasa sahibi” Lütfullah Göktaş bugün hangi göreve getirildi?</p>

  <p class="normal">“Yazısını okuyamadan Roma’ya gittiği için şimdilik mazur gördüğü” Başbakan Erdoğan’a “basın danışmanı” oldu. Bakalım bundan sonra “mazur” mu görecek, yoksa Gülen-Erdoğan-Arınç-Vatikan arasında eşgüdümü mü sağlayacak?</p>

  <p class="ortayazi"><span class="idebold">Atatürk’ün “Tam Bağımsızlık” Tanımlaması</span></p>

  <p class="indentmetin">“Tam bağımsızlık demek, elbette siyaset, maliye, iktisat, adalet, askerlik, kültür gibi her alanda tam bağımsızlık, özgürlük demektir. Bu saydıklarımızın herhangi birinde bağımsızlıktan yoksunluk ulusun ve ülkenin gerçek anlamıyla bütün bağımsızlıktan yoksunluğu demektir”<sup class="calibre4">(*)</sup></p>

  <p class="indentmetin"> </p>

  <p class="indentmetin"><span class="kunye1">(*)</span> <span class="ideitalik">Atatürk’ün Işığında Tam Bağımsızlık İlkesi,</span> Prof. Muammer Aksoy, Sevinç Matbaası, Ankara.</p>
</body>
</html>
