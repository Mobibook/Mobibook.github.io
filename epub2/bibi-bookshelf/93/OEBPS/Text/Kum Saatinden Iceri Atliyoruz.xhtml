<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-2 {font-style:italic;}
  span.sgc-1 {font-weight:bold;}

  p.sgc-3 {text-align: justify;}
  /*]]>*/
  </style>
</head>

<body>
  <p class="sgc-3"></p>

  <h3 id="heading_id_2">12. Kum Saatinden İçeri Atlıyoruz</h3>

  <p class="sgc-3"><span class="sgc-1">S</span></p>

  <p class="sgc-3"><span class="sgc-1">A</span></p>

  <p class="sgc-3"><span class="sgc-1">D</span></p>

  <p class="sgc-3"><span class="sgc-1">I</span></p>

  <p class="sgc-3"><span class="sgc-1">E</span></p>

  <p class="sgc-3">Evet, sanırım olanlar bayağı heyecan vericiydi. Carter'ın suratını görmeliydiniz! Tıpkı heyecanla kuyruk sallayan bir köpek yavrusu gibiydi. [Dirsek atmasana! Öyleydin!]</p>

  <p class="sgc-3">Ama akrep ordusu üstümüze üstümüze gelirken kendini beğenmiş Zia Hanım'a hala güvenmiyordum. Dünyada, daha doğrusu Manhattan'da bu kadar çok akrep olabileceği hayatta aklıma gelmezdi. Etrafımızda parıldayıp duran daire, birbirini eze eze bize doğru yaklaşan milyonlarca akrebe ve onlardan çok daha ürkütücü görünen kahverengili kadına karşı pek de büyük bir önlem değil gibiydi.</p>

  <p class="sgc-3">Kadın uzaktan gayet normal görünüyordu ama bize doğru yaklaştıkça Serket'in teninin bir böcekkabuğu gibi parladığını fark ettim. Gözleri pörtlek ve kapkaraydı.Uzun, siyah saçlarıysa tuhaf bir biçimde sert görünüyordu. Sankimilyonlarca böcek anteninden oluşmuş gibi kıpır kıpırdı. Ağzını açtığında insan dişlerinin ön tarafında yanlamasına açılan bir çenesi olduğunu gördüm.</p>

  <p class="sgc-3">Tanrıça bizden yirmi metre ötede aniden durdu. Dikkatle bizi süzdü. Nefret dolu kapkara gözlerini Zia'ya dikti.</p>

  <p class="sgc-3">“Bana çocukları ver," dedi.</p>

  <p class="sgc-3">Sesi boğuk ve derindi. Sanki asırlardır hiç konuşmamış gibiydi.</p>

  <p class="sgc-3">Zia değneğiyle asasını çaprazlama bir biçimde havaya kaldırdı. "Ben elementlerin efendisiyim," dedi. "İlk Nom'un katibiyim. Ya çekip gidersin ya da ölürsün."</p>

  <p class="sgc-3">Serket'in çenesi yanlamasına açıldı. Ağzından tükürükler saça saça gülümsedi. Akreplerden bazıları bize yaklaşmıştı ama bunlardan ilki bizi koruyan parlak daireye girince küle dönüştü. İnanın ki hayatta hiçbir şey yanan bir akrepten daha kötü kokamaz.</p>

  <p class="sgc-3">Derken Serket'in arkasındaki alan karardı. Sanki gölgesi büyüyüp kocaman olmuştu. Karanlık genişleyip Serket’in başının üstünde devasa boyutlarda bir akrep kuyruğuna dönüştü. Kuyruk inanılmaz bir hızla üstümüze doğru atıldı ama Zia asasını havaya kaldırınca, fildişi ucu iğneli kuyruğa çarpıp tıs diye bir ses çıkardı. Zia'nın değneğinin üstünde dumanlar yükseliyor, etrafa kükürt gibi bir koku yayılıyordu.</p>

  <p class="sgc-3">Zia asasını tanrıçaya doğrulttu ve onu alevler içinde bıraktı. Serket çığlık atıp geriye çekildi ama alevler bir anda yok oldu. Serket'in cüppesi yanmıştı. Üstünden dumanlar çıkıyordu ama tanrıçaya bir şey olmamıştı. Sadece dahaöfkeli görünüyordu.</p>

  <p class="sgc-3">"Artık işin bitti büyücü," dedi. "Hayat Evi güçsüz.Lord Set bu toprakları çorak bırakacak."</p>

  <p class="sgc-3">Zia değneğini bir bumerang gibi tanrıçaya fırlattı. Değnek, bir gölgeyi andıran akrep kuyruğuna çarpıp gözlerimizi kamaştıran bir ışık çıkardı ve patladı. Serket geri kaçıp gözlerini ışıktan korumaya çalıştı. Tanrıçanın geri çekilmesinden istifade eden Zia cüppesinin içinden ufak bir şey çıkarıp yumruğuyla sıkıca kavradı.İçimden, <span class="sgc-2">Demek değnekle tanrıçanın dikkatini dağıtmak istemiş,</span> diye geçirdim. Büyücüler çoğu şeyi el çabukluğuyla hallederler ne de olsa.</p>

  <p class="sgc-3">Sonra Zia aptalca bir şey yaptı. Parıldayan dairenin dışına çıktı. Oysa bize bunu asla yapmamamıza söylemişti.</p>

  <p class="sgc-3">"Zia!" diye bağırdı Carter. "Kapı açılıyor!"</p>

  <p class="sgc-3">Arkama bakınca yüreğim ağzıma geldi. Tapınağın girişindeki sütunların arasındaki boşluk, kumdan, dikey bir tünele dönüşmüştü. Sanki yan duran kocaman bir kum saatinin içine bakıyorduk. Tünelin beni büyülü bir yerçekimiyle içine çektiğini hissettim.</p>

  <p class="sgc-3">"Oraya hayatta girmem," dedim ama aniden beliren bir ışık dikkatimi Zia'ya çevirmeme neden oldu.</p>

  <p class="sgc-3">O ve tanrıça tuhaf bir dans yapıyorlardı. Zia alevler saçan asasıyla dönüp duruyor, geçtiği her yerde ve havada alevler bırakıyordu. İtiraf etmeliyim ki Zia en azındın Bastet kadar zarif ve etkileyiciydi.İçimde ona yardım etmek için inanılmaz bir istek uyandı.</p>

  <p class="sgc-3">Dairenin dışına çıkıp tanrıçayla savaşmak için can atıyordum. Tabii, bu düpedüz delilik olurdu. Ne yapabilirdim ki? Ama Zia'ya yardım etmeden kapıdan içeri girmek istemiyordum. Daha doğrusu, girmemem gerektiğini hissediyordum.</p>

  <p class="sgc-3">Carter "Sadie!" diye bağırıp beni tuttuğu gibi geri çekti, Farkında değildim ama ayağımın ucu dairenin dışına çıkmıştı. "Ne yaptığını sanıyorsun?"</p>

  <p class="sgc-3">Ona ne diyeceğimi bilemiyordum. Transa girmiş gibi Zia'ya bakıp bir şeyler mırıldandım. "Kurdeleleri kullanacak onlar işe yaramaz."</p>

  <p class="sgc-3">"Ne?" diye bağırdı Carter. "Haydi, gel. İçeri girmemiz gerek!"</p>

  <p class="sgc-3">Zia tam o sırada yumruğunu açtı ve kırmızı renkli kurdeleler havaya saçıldı. Kurdeleler! Nasıl bilmiştim bunu? Kurdeleler su yılanları gibi havada ilerlemeye ve uzamaya başladı.</p>

  <p class="sgc-3">Serket tüm dikkatini ateşe vermiş, Zia'dan kaçmaya çalışıyordu. İlk önce kurdeleleri fark etmedi ama çok geçmeden kumaş parçaları birkaç metreye ulaştı. Havada beş -altı tane kurdele vardı. Bunlar Serket'in etrafında dönüp duruyor, iğneli kuyruğu şeffafmış gibi içinden geçiyordu. Nihayet, Serket'in bedenini olduğu gibi sarıp kollarını ve bacaklarını bağladılar. Kurdelelerin bedenini yaktığını fark eden Serket acıyla haykırmaya başladı. Dizlerinin üstüne çöktü. Gölge akrebin rengi de açıldı. Zia durdu. Asasını tanrıçanın suratına doğrulttu. Kurdelelerparıldamaya başladı. Tanrıça bilmediğim bir dilde acıyla haykırıyor, hırıltılar çıkarıyordu.</p>

  <p class="sgc-3">"Seni Hathor'un Yedi Kurdelesi'yle bağladım," dedi Zia. "Kullandığın bedeni bırak ya da ruhun sonsuza dek yansın!"</p>

  <p class="sgc-3">"Ölümün sonsuza dek sürecek!" diye tısladı Serket.</p>

  <p class="sgc-3">"Artık Set'in düşmanısın!"</p>

  <p class="sgc-3">Zia asasını çevirdi ve Serket üstünden dumanlar tüterek yana devrildi.</p>

  <p class="sgc-3">Tanrıça "Ha...yır," diye hırladı. Kapkara gözleri süt beyazına dönüştü. Hareketsiz yerde yatıyordu.</p>

  <p class="sgc-3">Carter "Kapı!" diye bağırdı. "Zia, gel! Galiba kapı kapanıyor!"</p>

  <p class="sgc-3">Carter haklıydı. Kum tüneli daha yavaş hareket ediyordu. Büyülü etkisi de gitgide daha az hissediliyordu.</p>

  <p class="sgc-3">Zia yerde yatan tanrıçanın yanına yaklaştı. Serket'in alnına dokununca tanrıçanın ağzından kara bir duman yükseldi. Serket tamamıyla değişti ve kırmızı kurdelelerle sarılı bambaşka bir kadın haline geldi. Teni solgundu, saçları da siyah renkti ama başka hiçbir yeri Serket'e benzemiyordu. Tamamıyla insan gibi görünüyordu.</p>

  <p class="sgc-3">"Bu da kim?" diye sordum.</p>

  <p class="sgc-3">"Kullandığı geçici beden," dedi Zia. "Zavallı bir ölümlünün bedeni."</p>

  <p class="sgc-3">Zia aniden başını kaldırdı. Kara duman artık dağılmıyordu. Tam aksine tekrar koyulaşmaya başlamıştı. Döne döne daha katı bir hal alıyordu.</p>

  <p class="sgc-3">"Bu, imkansız!" dedi Zia. "Kurdeleler çok güçlü. Serket-" "Evet ama işte canlanıyor!" diye seslendi Carter. "Kapı kapanmak üzere. Haydi gidelim!"</p>

  <p class="sgc-3">Carter'ın dönen bir kum tüneline atlamak istediğine inamamıyordum ama kara bulutun iki katlı bir bina yüksekliğinde, öfkeli bir akrebe dönüşmesini izlerken kararımı verdim. "Geliyorum!" diye seslendim. "Zia! Haydi!" diye bağırdı Carter. "Galiba haklısın," dedi büyücü. Bize doğru koştu. Hep birlikte dönen kum girdabına daldık.</p>
</body>
</html>
