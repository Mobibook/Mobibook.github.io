<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-2 {font-style:italic;}
  span.sgc-1 {font-weight:bold;}

  p.sgc-4 {text-align: justify;}
  h3.sgc-3 {text-align: justify;}

  p.sgc-5 {text-align: center;}
  /*]]>*/
  </style>
</head>

<body>
  <h3 class="sgc-3" id="heading_id_2"><a id="bookmark0"></a>11. Alev Makinesiyle Tanışıyoruz</h3>

  <p class="sgc-4"><span class="sgc-1">S</span></p>

  <p class="sgc-4"><span class="sgc-1">A</span></p>

  <p class="sgc-4"><span class="sgc-1">D</span></p>

  <p class="sgc-4"><span class="sgc-1">I</span></p>

  <p class="sgc-4"><span class="sgc-1">E</span></p>

  <p class="sgc-4">Tamam, mikrofonu ben aldım. Öykünün bu kısmını Carter’ın doğru dürüst anlatması mümkün değil. Çünkü sıra Zia’dan bahsetmeye geldi. [Kes sesini Carter. Doğruyu söylediğimi bal gibi biliyorsun.]</p>

  <p class="sgc-4">Zia kim mi? Pardon, onun kim olduğunu anlatmayı unuttum. Neyse, biz hemen karşıdaki müzeye gittik. Oraya neden gittiğimizi bilmiyordum ama yeşil ışıklar saçan dev kedi kadın bize oraya gitmemizi söylemişti. Öncelikle şunu söylemeliyim: O ana dek hayatım zaten alt üst olmuştu. İlk önce babamı kaybetmiştim. Sonra biricik anneannemle dedem beni evden atmışlardı. Sonra da 'firavun soyundan' geldiğimi ve büyüyle uğraşan bir ailem olduğunu öğrenmiştim. Dahası, bir sürü özelliğim vardı ama bunların hepsi başıma bin bir dert açmıştı. Doğru dürüst kahvaltı edebildiğim, dost, canlısı evcil hayvanların ve bana özel bir odanın bulunduğu malikanenin yeni evim olacağını sanmıştım ama bu sefer de Amos Amca ortadan kaybolmuştu. Tatlı arkadaşlarım timsahla babun da nehri boylamışlardı. Malikaneyi son gördüğümde cayır cayır yanıyordu. Tüm bunlar yetmezmiş gibi, vefakar kedim Çörek bir akrep ordusuna karşı büyük bir savaşa girmeye karar vermişti.</p>

  <p class="sgc-4">Acaba akrep 'ordusu' demek doğru mu? Sürü demek daha doğru olur? Aman, neyse.</p>

  <p class="sgc-4">Asıl mesele benden büyülü bir kapı açmam beklenmesiydi. Açıkçası bunu yapacak gücüm olmadığı belliydi. Ağabeyimse beni kolumdan tutmuş, bir yere sürüklüyordu. Başarısız olduğumu hissediyordum. Hiçbir şey becerememiştim. [Lütfen yorum yapma Carter. Hatırlarsan sen de pek bir şey yapamadın.]</p>

  <p class="sgc-4">"Bastet'i akreplerle baş başa bırakamayız!" diye bağırdım. "Baksana!"</p>

  <p class="sgc-4">Carter arkasına bakmadan koşuyor, beni de peşinden sürüklüyordu. Ama dikilitaşın önünde olanları görebiliyordum Bir yığın akrep Bastet'in parıldayan yeşil bacaklarına tırmanmıştı. Hologram jöledenmiş gibi içine girmeye çalışıyorlardı. Bastet yüzlercesini yumruklarıyla ve ayaklarıyla ezdi ama etrafında daha çok akrep vardı. Akrepler çok geçmeden beline kadar tırmanmayı başarmışlardı. Hologram titriyordu. Bu arada kahverengi cüppeli kadın yavaş yavaş ona doğru yürüyordu. Kadının binlerceakrepten daha tehlikeli olduğunu hissettim.</p>

  <p class="sgc-4">Carter beni çalılıkların arasına çektiğinde Bastet'i artık göremiyordum. Beşinci Cadde'ye çıktık. Az önce büyülü bir savaştan çıktığımıza inanamıyordum. Kaldırıma çıkıp kalabalığı yara yara Metropolitan Müzesi'nin basamaklarına vardık.</p>

  <p class="sgc-4">Müzenin önündeki afiş, Noel için özel bir etkinlik düzenlendiğini gösteriyordu. Sanırım müzenin tatil gününde açık olmasının nedeni de buydu. Ama afişin üstünde yazanları okuyacak vaktimiz yoktu. Hemen içeri girdik.</p>

  <p class="sgc-4">İçerisi neye mi benziyordu? Diğer müzelerden pek de farklı değildi. Kocaman bir girişle bir sürü sütun vardı. Müzenin dekorunu hayran hayran izleyecek kadar zamanda yoktu. Bilet gişelerinin önünde kuyruk olduğunu görünce hemen aradan sıyrıldık. Bilet almadan içeri girdiğimiz için peşimizden güvenlik görevlileri koşturmaya başladı. Neyse ki girdiğimiz yer Antik Mısır bölümüydü. Girişte restore edilmiş bir lahit duruyordu. İç kısımlara açılan daracık koridorlar vardı. Carter size lahdin ne olduğunu anlatabilirdi ama açıkçası o anda hiçbir şey umurumda değildi.</p>

  <p class="sgc-4">"Haydi gel," dedim.</p>

  <p class="sgc-4">Anlık Mısır bölümüne girer girmez güvenlik görevlilerinden kaçmayı başardık. Ya da adamların yapacak daha önemli işleri vardı ve bizim gibi haylaz iki çocuğun peşini bırakmışlardı.</p>

  <p class="sgc-4">Peşimizde kimsenin olmadığından iyice emin olduktan sonra saklandığımız yepden çıktık. Antik Mısır bölümü pek kalabalık değildi. İçeride sadece birkaç yaşlı insan ve bir lahitle ilgili Fransızca bilgiler veren bir rehberle bir turist kafilesi vardı. Adam "Et voici la momie!" diyordu.</p>

  <p class="sgc-4">Nedense kimse Carter'ın sırtındaki o koca kılıcı fark etmemişti. Aslında güvenlik görevlileri kılıcı görmüş olsaydı hayatta içeri giremezdik. Kılıç etraftaki her şeyden çok daha ilgi çekiciydi. Birkaç yaşlı insan bize tuhaf tuhaf baktılar ama sanırım bunun nedeni üstümüzde keten pijamalar olmasıydı. Kan ter içinde kalmıştık, üstümüz başımız da çim ve yapraklarla doluydu. Saçım da berbat görünüyor olmalıydı.</p>

  <p class="sgc-4">Boş bir oda bulup Carter'ı oraya çektim. Camekanların içinde bir sürü uşabti duruyordu. Birkaç gün önce olsa bunların suratına bakmazdım. Ama bakışlarımı biblolara diktim. Bunların her an canlanıp bana saldıracağından emindim.</p>

  <p class="sgc-4">"Şimdi ne yapacağız?" diye sordum Carter'a. "Tapınak falan görüyor musun?"</p>

  <p class="sgc-4">"Hayır." Carter kaşlarını çatıp düşünmeye başladı. "Sanırım şu koridorda onarılmış bir tapınak vardı," dedi. "Dur,yoksa o Brooklyn Müzesi'nde miydi? Münih'teki müzede de olabilir. Özür dilerim. Babamla birlikte o kadar çok müze gezdim ki hepsini birbirine karıştırıyorum artık."</p>

  <p class="sgc-4">Sıkıntıyla içimi çektim. "Zavallı çocuk," dedim. "Okula gitmiyor, babamla birlikte dünyayı geziyor ama ben onu yılda sadece iki kez görebiliyorum!"</p>

  <p class="sgc-4">"Hey!" Carter hışımla bana döndü. "Senin de bir evin var! Arkadaşların, normal bir hayatın var. Her sabah uyanıp hangi ülkede olduğunu hatırlamaya çalışmıyorsun! Sen-"</p>

  <p class="sgc-4">Tam o sırada yanımızdaki cam kutu patladı. Her yere minik minik cam parçaları saçıldı.</p>

  <p class="sgc-4">Carter şaşkınlıkla bana baktı. "Az önce biz..."</p>

  <p class="sgc-4">"Evet, tıpkı patlayan doğum günü pastası gibi," diye homurdandım. Ne kadar şaşırdığımı ona belli etmemeye çalışıyordum. "Öfkeni kontrol etmeyi öğrenmelisin."</p>

  <p class="sgc-4">"Ben mi?"</p>

  <p class="sgc-4">Derken, alarm çalmaya başladı. Koridorlarda kırmızı ışıklar yanıp sönüyordu. Hoparlörlerden boğuk bir ses herkesin sakin sakin çıkışlara doğru ilerlemesini söyledi.</p>

  <p class="sgc-4">"Sonra tartışalım, tamam mı?" dedim. "Haydi, gel!"</p>

  <p class="sgc-4">Bir başka koridora koştuk. Alarm sesi bir anda kesildi. Ama kırmızı ışıklar tuhaf sessizlikte hala yanıp sönüyordu. Sonra o sesi duydum: Akrepler sürüne sürüne bize doğru geliyordu.</p>

  <p class="sgc-4">"Acaba Bastet'e ne oldu?" dedim. Ağlamak üzereydim. Araba o... "</p>

  <p class="sgc-4">"Simdi bunu düşünme," dedi Carter. Ama ifadesinden onunda aynı şeyi düşündüğünü anladım. "Yürümeye devam et!"</p>

  <p class="sgc-4">Çok geçmeden kaybolduk. Gördüğüm kadarıyla müzedeki Antik Mısır bölümü fena halde kafa karıştırıcıydı. Sürekliçıkışı olmayan koridorlara giriyorduk. Her yer birbirine benziyordu. Üstünde hiyeroglif yazısı bulunan parşömenlerin, altın mücevherlerin, lahitlerin, firavun heykellerinin ve koca koca kireçtaşlarının yanından geçtik. Neden müzede taş sergilerlerdi ki? Taş her yerde bulunabilen bir şey.</p>

  <p class="sgc-4">Karşımıza kimse çıkmadı ama sürtünme sesleri nereye gitsek peşimizden geliyordu. Nihayet, bir köşeyi döndük ve birisiyle burun buruna geldik.</p>

  <p class="sgc-4">Ciyaklayıp geriye sıçradım ama bu sefer de Carter'a çarptım. İkimiz de popo üstü yere düştük. Neyse ki Carter kılıcıyla bir tarafını yaralamadı.</p>

  <p class="sgc-4">İlk başta karşımızda duran kızı tanıyamadım. Şimdi bu olayı düşününce çok şaşırıyorum. Belki de kız büyülü bir aura oluşturmuştu ya da inanmak istememiştim.</p>

  <p class="sgc-4">Benden biraz daha uzun boyluydu. Benden olsa olsa bir, iki yaş daha büyük olmalıydı. Siyah saçları çene hizasında kesilmişti ama perçemleri gözlerine giriyordu. Ten rengi karamel gibiydi. Güzel bir kızdı. Arapları andırıyordu. Kehribar renkli gözleri Mısırlılar gibi sürmeliydi.Gözlerinin güzel mi yoksa korkunç mu olduğuna karar vermedim. Omzunda bir çanta asılıydı. Tıpkı bizim gibi sandalet ve bol keten giysiler giymişti. Karate dersine gider gibi bir hali vardı. Aman tanrım, o sırada biz de öyle görünüyor olmalıydık. Ne kadar utanç verici!</p>

  <p class="sgc-4">Sonra onu daha önce de gördüğümü hatırladım. O, British Museum'daki eli bıçaklı kızdı. Daha ben bir şey diymeden Carter ayağa fırladı. Beni korumak istermiş gibiönüme geçip kılıcını çekti. Cesarete bakın!</p>

  <p class="sgc-4">"Ge-geri çekil!" diye bağırdı.</p>

  <p class="sgc-4">Kız giysisinin içinden ucu kıvrık bir fildişi parçası çıkardı. Bu bir Antik Mısır değneğiydi.</p>

  <p class="sgc-4">Değneği havaya kaldırınca Carter'ın kılıcı elinden fırlayıp yere düştü.</p>

  <p class="sgc-4">Sert bir ses tonuyla "Kendini rezil etme," dedi. "Amos nerede?"</p>

  <p class="sgc-4">Carter konuşamayacak kadar şaşkındı. Kız bana döndü, kehribar gözleri hem çok güzel hem de çok korkunçtu. Ondan zerre kadar hoşlanmamıştım.</p>

  <p class="sgc-4">"Eee?" dedi.</p>

  <p class="sgc-4">Ona neden yanıt vermem gerektiğini bilmiyordum ama sanki geğirecekmişim gibi aniden göğsüm sıkışmaya başladı. "Amos gitti. Bu sabah malikaneden ayrıldı," dedim birden.</p>

  <p class="sgc-4">“Ya iblis kedi nerede?"</p>

  <p class="sgc-4">"O benim kedim," dedim. "Hem o bir tanrıça, iblis falan değil. Bizi akreplerden kurtardı!"</p>

  <p class="sgc-4">Carter kendine geldi. Kılıcını kapıp kıza doğrulttu. Bu kadar ısrarcı davrandığı için hakkını vermeliyim doğrusu, “Kimsin sen?" dedi. "Bizden ne istiyorsun?"</p>

  <p class="sgc-4">“İsmim Zia Raşit," dedi kız. Sonra bir ses duymuş gibi başını yana eğdi.</p>

  <p class="sgc-4">Tam o sırada, tüm bina zangır zangır sallandı. Tavandan sıvalar aktı. Akreplerin sürtünme sesleri çok daha yakından geliyordu.</p>

  <p class="sgc-4">Zia hayal kırıklığıyla."Ve şu anda siz zavallıcıkları kurtarmam gerek," dedi. "Gelin."</p>

  <p class="sgc-4">Zia'nın teklifini kabul etmeyebilirdik ama başka seçeneğimiz yok gibiydi. Çaresizlik içinde peşinden koşmaya başladık.</p>

  <p class="sgc-4">Zia içinde heykeller bulunan cam bir bölmenin yanından geçerken değneğiyle camı tıklattı. Minik granit firavunlar ve kireçtaşından yapılmış tanrılar canlandılar. Tabanlıklardan aşağı atlayıp camı kırdılar. Bazıları ellerine silahlarını aldı, diğerleriyse taş parmaklarını çıtlattı. Yanlarından geçmemize izin verdiler. Sonra da sanki düşmanı beklermiş gibi koridorun diğer tarafına döndüler.</p>

  <p class="sgc-4">"Çabuk olun," dedi Zia. "Bunlar sadece..."</p>

  <p class="sgc-4">"...vakit kazanmamıza yardımcı olacaklar," dedim.</p>

  <p class="sgc-4">"Evet, bunu daha önce de duymuştum."</p>

  <p class="sgc-4">Zia ilerlerlerken "Çok konuşuyorsun," dedi.</p>

  <p class="sgc-4">Ona ters bir yanıt vermek üzereydim. Cidden, ona haddini bildirebilirdim. Ama bir anda kendimizi kocaman bir odada bulduk. Hayretten dilim tutuldu.</p>

  <p class="sgc-4">Carter "Oha!" dedi.</p>

  <p class="sgc-4">Ona hak vermemek elde değildi. İçerisini ben de başka türlü tarif edemezdim herhalde.</p>

  <p class="sgc-4">Oda bir futbol stadyumu büyüklüğündeydi. Bir duvar sırf camdan yapılmıştı ve parka bakıyordu. Odanın tam ortasında, bir platformun üstünde eski bir bina maketi duruyordu. Bina maketinden ayrı, 2.5 metre yüksekliğinde taş bir giriş vardı. Girişin ardındaysa üstü açık bir avlu ve irili ufaklı taş parçalardan oluşan kare biçiminde bir yapı vardı. Taşların üstüne tanrıların ve firavunların resimleri ve hiyeroglifleri kazınmıştı. Yapının girişindeyse cılız bir ışıkla aydınlatılmış, tuhaf görünümlü iki sütun duruyordu. "Bu bir Mısır tapınağı," diye tahmin yürüttüm. "Dendur Tapınağı," dedi Zia. "Aslında bu tapınak Romalılar tarafından inşa edilmişti ve... "</p>

  <p class="sgc-4">"Mısır'ı işgal ettikleri dönemde yapılmıştı," dedi Carter sanki çok önemli bilgiler veriyormuş gibi. "Tapınağın yapılmasını Augustus emretmişti."</p>

  <p class="sgc-4">“Evet," diye yanıt verdi Zia.</p>

  <p class="sgc-4">“Harika," diye mırıldandım. "İkiniz bir tarih kitabıyla baş başa kalmak ister miydiniz?"</p>

  <p class="sgc-4">Zia bana bakıp suratını ekşitti. "Her neyse, tapmak İsis’e adanmıştı. O yüzden bir kapı açacak kadar güce sahip”</p>

  <p class="sgc-4">“Daha çok tanrı çağırmak için mi?" dedim.</p>

  <p class="sgc-4">Zia öfkeyle bana baktı. "Bir daha beni bununla suçlarsan dilini koparırım. Sizi buradan götürecek bir kapı demek istemiştim."</p>

  <p class="sgc-4">Ne demek istediğini kesinlikle anlamamıştım ama artık bu duruma alışmaya başlıyordum. Zia'nın peşinden merdivenlerden çıktık ve tapınağın taş girişinden içeri girdik.</p>

  <p class="sgc-4">Avlu boştu. Müzeyi gezenler bu bölümü boşaltmışlardı. O yüzden tapınak normalde olduğundan daha ürkütücü görünüyordu. Duvarların üstündeki öfkeli tanrıların devasa boyutlardaki oymaları bana bakıyordu. Ne yöne baksam hiyeroglifler görüyordum. Bunlara dikkatle bakacak olsam okuyabilecekmişim gibi bir hisse kapıldım.</p>

  <p class="sgc-4">Zia tapınağın ön basamaklarında duraksadı. Değneğini havaya kaldırıp havaya bir şeyler yazdı. Sütunların arasında daha önce gördüğüm bir hiyeroglif parıldadı.</p>

  <p class="sgc-4 sgc-5"><img alt="" src="../Images/Rick%20riot-13.png" /><br /></p>

  <p class="sgc-4">Bu, 'açıl' anlamına geliyordu. Babamın Rosetta Taşı'nda kullandığı sembolün aynısıydı. Bir şeylerin patlamasını bekledim ama hiyeroglifin parıltısı söndü.</p>

  <p class="sgc-4">Zia sırt çantasını açtı. "Kapı açılana dek burada beklememiz gerek."</p>

  <p class="sgc-4">"Kapı neden hemen açılmıyor?" diye sordu Carter.</p>

  <p class="sgc-4">"Kapılar ancak kutlu tarihlerde açılır," diye yanıt verdi Zia. "Gündoğumunda, günbatımında, gece yarısı, güneş tutulmalarında, astrolojik sıralanmalarda, bir tanrının doğum anında... "</p>

  <p class="sgc-4">"Ay, olamaz," dedim. "Tüm bunları nerden bilebiliriz ki?” “Tüm takvimi ezberlemek insanın yıllarını alabilir,” dedi Zia. “Ancak bir sonraki kutlu olayın ne zaman olacağı belli. Tam öğle vakti,yani on buçuk dakika sonra.”</p>

  <p class="sgc-4">Zia bunu söylerekn saatine bile bakmamıştı.Saatin kaç olduğunu dakikası dakikasına nasıl bildiğini merak ettim ama o sırada aklımı kurcalayan başka şeyler de vardı.</p>

  <p class="sgc-4">“Neden sana güvenelim ki?”dedim. “Hatırladığım kadarıyla</p>

  <p class="sgc-4">British Museum'da bizi bıçağınla doğramak istenildin."</p>

  <p class="sgc-4">Zia içini çekerek "Bunu yapmak çok daha kolay olurdu," dedi. "Ne yazık ki üstlerim sizin masum olabileceğinizi düşünüyorlar. O yüzden şimdilik sizi öldüremem. Öte yandan, Kırmızı Lord'un eline düşmenize de izin veremem. Dolayısıyla bana güvenebilirsiniz."</p>

  <p class="sgc-4">“Eh, peki o halde," dedim. "Sana inanıyorum. Bak şimdiden kendimi daha iyi hissediyorum."</p>

  <p class="sgc-4">Zia çantasından dört tane minik biblo çıkardı. Bunlar hayvan kafalı adamlardı ve her biri yaklaşık beş santim kadardı. Zia bibloları bana verdi. "Horus'un Oğulları'nı ana yönlere yerleştir," dedi.</p>

  <p class="sgc-4">“Efendim?"</p>

  <p class="sgc-4">Zia sanki bir geri zekalıya bir şey anlatmaya çalışıyormuş gibi "Kuzey, güney, doğu ve batı," dedi.</p>

  <p class="sgc-4">“Onu ben de biliyorum! Ama..."</p>

  <p class="sgc-4">Zia cam kutunun diğer tarafını işaret edip "Orası kuzey dedi. "Diğerlerini kendin bulursun."</p>

  <p class="sgc-4">Zia’nın dediğini yaptım ama bu minik adamların bize ne gibi bir faydası olabileceğini anlamamıştım. Bu arada Zia, Carter’a bir parça tebeşir vermiş ve etrafımıza bibloları birleştirerek bir daire çizmesini söylemişti.</p>

  <p class="sgc-4">Carter "Bu büyülü bir koruma alanı sağlayacak," dedi.</p>

  <p class="sgc-4">“ Tıpkı babamın British Museum'da yaptığı gibi."</p>

  <p class="sgc-4">“Evet," diye homurdandım. "Orada ne kadar işe yaradığını gördük."</p>

  <p class="sgc-4">Carter beni duymazdan geldi. Hep böyle yapar zaten! Zia'yı memnun etmek için o kadar hevesliydi ki hemen tebeşirle işe koyuldu. Gören de bir sanat eseri falan çizeceğini düşünürdü.</p>

  <p class="sgc-4">Sonra Zia çantasından başka bir şey çıkardı. Bu, babamın Londra'da kullandığına benzer düz, tahta bir değnekti. Zia bir şeyler mırıldandıktan sonra değnek iki metrelik simsiyah bir asaya dönüştü. Asanın uç kısmında bir aslan kafası vardı. Zia diğer elinde öteki değneğini tutarken bunu bir baton gibi tek eliyle çevirdi. Bahse girerim bize hava atıyordu.</p>

  <p class="sgc-4">Carter daireyi çizmeyi tamamlamıştı ki bulunduğumuz bölümün girişinde ilk akrepler göründü.</p>

  <p class="sgc-4">Ne kadar korktuğumu belli etmemeye çalışarak "Kapının açılmasına ne kadar kaldı?" diye sordum.</p>

  <p class="sgc-4">"Ne olursa olsun, sakın daireden dışarı çıkmayın," dedi Zia. "Kapı açılınca da hiç vakit kaybetmeden içeri girin Beni gözden kaçırmamaya gayret edin!"</p>

  <p class="sgc-4">Elindeki asayı Carter'ın tebeşirle çizdiği daireye değdirip bir şeyler daha mırıldandı. Daire aniden kıpkırmızı oldu ve parlamaya başladı.</p>

  <p class="sgc-4">Yüzlerce akrep tapınağa doğru geliyordu. Zeminde akreplerin kıskaçlarından ve iğneli kuyruklarından başka bir şey görünmüyordu. Sonra kahverengi cüppeli kadın, yani Serket içeri girdi. Bize bakıp buz gibi gülümsedi.</p>

  <p class="sgc-4">"Zia, o bir tanrıça," dedim. "Bastet'i yendi. Onun karşısında şansın var mı?"</p>

  <p class="sgc-4">Zia asasını havaya kaldırınca asanın ucundaki aslan kafası bir anda alevler içinde kaldı. Kafanın üstünde oluşan mini minnacık kırmızı renkli ateş topu bir anda tüm odayı aydınlattı. "Ben Hayat Evi'nin katiplerinden biriyim, Sadie kane. Tanrılarla savaşmak için eğitildim."</p>
</body>
</html>
