<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-2 {font-style:italic;}
  span.sgc-1 {font-weight:bold;}

  p.sgc-4 {text-align: justify;}
  h3.sgc-3 {text-align: justify;}
  /*]]>*/
  </style>
</head>

<body>
  <p class="sgc-4"></p>

  <p class="sgc-4"><a id="bookmark1"></a></p>

  <h3 id="heading_id_2">17. Berbat Bir Paris Yolculuğu</h3>

  <p class="sgc-4"><a id="bookmark2"></a><span class="sgc-1">C</span></p>

  <p class="sgc-4"><span class="sgc-1">A</span></p>

  <p class="sgc-4"><a id="bookmark3"></a><span class="sgc-1">R</span></p>

  <p class="sgc-4"><a id="bookmark4"></a><span class="sgc-1">T</span></p>

  <p class="sgc-4"><span class="sgc-1">E</span></p>

  <p class="sgc-4"><a id="bookmark5"></a><span class="sgc-1">R</span></p>

  <p class="sgc-4">Tamam, iblis meyve yarasalarını anlatmadan önce biraz başa döneyim.</p>

  <p class="sgc-4">Luksor'dan kaçmamızdan önceki gece doğru dürüst uyuyamadım. Önce kendi bedenimden ayrıldım, sonra da Zia'yla karşılaştım. [Kapa çeneni Sadie. Zia'yla karşılaşmak hiç de hoş değildi.]</p>

  <p class="sgc-4">Işıklar söndükten sonra uyumaya çalıştım. Cidden. Yastık yerine bana verdikleri o baş dayanağını bile kullanmaya çalıştım ama hiçbir faydası olmadı. Gözlerimi kapar kapamaz benim ba biraz dolaşmaya karar verdi.</p>

  <p class="sgc-4">Tıpkı önceki gibi, bedenimden dışarı süzüldüm. Sonra kanatlarım çıktı. Daha sonra da Duat'ın rüzgarı beni inanılmaz, bir hızla uzaklara götürdü. Her şey bulanıklaşmıştı. Etrafımı net bir biçimde görmeye başlayınca kendimi zifiri karanlık bir mağarada buldum. Amos Amca asasınıntepesinde bulunan cılız mavi bir ışığın yardımıyla mağarada gizlice ilerliyordu. Ona seslenmek istedim ama sesim çıkmadı. Onun beni nasıl görmediğine hayret ettim. Bir-iki adım ötesinde parıldayan bir tavuk gibi uçuyordum ama belli ki ona görünmüyordum.</p>

  <p class="sgc-4">Amos Amca öne doğru adım atınca zeminde kıpkırmızı bir hiyeroglif parladı. Amcam çığlık attı ama bu sefer de ağzı açık bir biçimde donakaldı. Bacaklarını asma dallarına benzer ışık demetleri sarmaya başladı. Çok geçmeden kırmızı dallar tüm bedenini sardı ve kaskatı kesildi. Gözlerini hiç kırpmadan boş boş ileri bakıyordu.</p>

  <p class="sgc-4">Ona doğru uçmaya çalıştım ama ben de ilerleyemiyordum. Havada asılı kalmıştım. Sadece olduğum yerden olan biteni izleyebiliyordum.</p>

  <p class="sgc-4">Derken, mağarada bir kahkaha sesi duyuldu. Karanlığın içinden bir şeyler çıkıverdi. Bunlar hayvan kafalı, kurbağamsı iblislerdi. Karanlığın gerisindeyse daha da tuhaf yaratıklar bekliyordu. Yaratıkların Amos'a tuzak kurmuş olduğunu fark ettim. Tam önlerinde, alevli bir siluet duruyordu. Bu, Set'ti. Bedeni biraz daha gözle görülür hale gelmişti ama bu sefer insana benzemiyordu. Kapkara bedeni bir deri bir kemik kalmış, yapış yapış hale gelmişti. Kafası vahşi bir hayvana atti.</p>

  <p class="sgc-4">“Bon soir , Amos” dedi Set.</p>

  <p class="sgc-4">“Ne iyi ettin de geldin.</p>

  <p class="sgc-4">Birlikte acayip eyleneceğiz.”</p>

  <p class="sgc-4">Fişek gibi yatağımda doğruldum.</p>

  <p class="sgc-4">Kalbim gümgür gümbür atıyordu.</p>

  <p class="sgc-4">Amos yakalanmıştı. Bunu biliyordum. Daha da kötüsü, Set her nasılsa Amos'un geldiğini öğrenmişti. Bastet'in söylediği bir şey geldi aklıma. Bana yıloparların nasıl malikaneye girdiğini anlatmıştı. Malikanenin koruyucu özelliğinin sabote edildiğini ve ancak Hayat Evi'nden bir büyücünün bunu yapabileceğini söylemişti. İçime fena bir his çöktü.</p>

  <p class="sgc-4">Uzunca bir süre karanlığa bakıp yanımdaki küçük çocuğun uykusunda büyü sözcükleri mırıldandığını duydum. Bu duruma tahammül edemeyecek hale gelince kapıyı tıpkı Amos'un malikanesinde yaptığım gibi zihin gücümle açıp dışarı çıktım.</p>

  <p class="sgc-4">Boş Pazar yerinde dolanıyor, babamı ve Amos'u düşünüyordum. Olanlar tek tek aklımdan geçiyordu. Onları kurtarmak için neyi farklı yapmalıydım diye düşünürken Zia'yı gördüm.</p>

  <p class="sgc-4">Sanki birisi onu kovalıyormuş gibi avluda koşuyordu. Ama asıl dikkatimi çeken, etrafındaki kara bulut oldu. Sanki birisi onu ışıl ışıl ışıldayan bir gölgeyle sarıp sarmalamıştı. Boş duvarın önüne gelince elini salladı. Aniden duvarda bir kapı açıldı. Zia korkuyla arkasına bakıp kapıdan içeri girdi.</p>

  <p class="sgc-4">Tabii ben de peşinden gittim.</p>

  <p class="sgc-4">Kapıya doğru sessizce yaklaştım. Zia'nın sesini duyabiliyordum ama ne dediğini anlayamıyordum. Sonra kapı katılaşmaya ve tekrar duvara dönüşmeye başladı. Hemenkarar vermeliydim. Kapıdan içeri girdim.</p>

  <p class="sgc-4">Zia içeride, sırtı bana dönük vaziyette duruyordu. Taş bir sunağın önüne diz çökmüş, bir şeyler mırıldanıyordu. Duvarlar Antik Mısır dönemine ait resimler ve çağdaş fotoğraflarla süslenmişti.</p>

  <p class="sgc-4">Zia'nın etrafındaki ışıltılı gölge kaybolmuştu. Sonra daha tuhaf bir şey oldu. Zia'ya gördüğüm kabustan bahsetmek istiyordum ama onun ne yaptığını görünce bunu tamamıyla unuttum. Zia sanki bir kuş tutuyormuş gibi avuçlarını birleştirip havaya kaldırdı. Avuçlarında parıldayan, mavi bir küre belirdi. Küre bir golf topu büyüklüğündeydi. Zia bir şeyler mırıldanmaya devam ederek ellerini daha da yukarı kaldırdı. Küre dosdoğru tavana yükselip ortadan kayboldu.</p>

  <p class="sgc-4">İçimden bir ses bunları görmemem gerektiğini söylüyordu.</p>

  <p class="sgc-4">Odadan çıkmayı düşündüm ama bir sorun vardı: Kapı kaybolmuştu. Dışarı çıkabileceğim başka bir yer de yoktu. Zia her an beni... Eyvah!</p>

  <p class="sgc-4">Galiba ses çıkarmıştım. Ya da Zia'nın büyülü algılan devreye girmişti. Ben bir şey yapmaya fırsat bulamadan Zia asasını kaldırıp bana döndü. Bumerangın ucundan minik minik kıvılcımlar çıkıyordu.</p>

  <p class="sgc-4">Çekinerek "Merhaba," dedim.</p>

  <p class="sgc-4">Zia'nın ifadesi öfkeden şaşkınlığa, sonra tekrar öfkeyi dönüştü. "Carter, burada ne işin var?" dedi.</p>

  <p class="sgc-4">"Buralarda geziniyordum. Sonra avluda seni gördüm</p>

  <p class="sgc-4">"Beni mi gördün?"</p>

  <p class="sgc-4">"Evet? Neden sordun?"</p>

  <p class="sgc-4">Zia asasını yere düşürdü. Asanın ucundaki kıvılcımlar da yok oldu. "Takip edilmekten hoşlanmam, Carter."</p>

  <p class="sgc-4">"Özür dilerim. Başının dertte olduğunu sandım," dedim.</p>

  <p class="sgc-4">Zia tam bir şey diyecekti ki fikrini değiştirdi. "Başım gerçekten de dertte," dedi.</p>

  <p class="sgc-4">Yere çöküp derin derin içini çekti. Mum ışığında kehribar renkli gözleri hüzünlü görünüyordu.</p>

  <p class="sgc-4">Sunağın arkasındaki fotoğraflara bakınca onun da fotografların bazılarında bulunduğunu fark ettim. Bir tanesinde küçücüktü. Kerpiçten yapılmış bir evin önünde yalın ayak duruyordu. Sanki fotoğrafının çekilmesini istemiyormuş gibi suratını asmıştı. Bunun yanındaki biraz daha büyükçe bir fotoğraftaysa Nil Nehri'nin kenarındaki bir köyün tamamı görünüyordu. Bu tür yerlere babamla sık sık giderdik. Bu köyler iki bin senedir hiç değişmemişti. Bir grup köylü sanki bir şey kutluyorlarmış gibi kameraya gülümsüyor, el sallıyorlardı. Zia'ysa babası olduğunu tahmin ettiğim bir adamın omuzlarındaydı. Bir diğer fotoğrafta Zia, annesi ve babasıyla birlikte poz vermişti. Mısır'da görebileceğiniz sıradan bir fellahin ailesini andırıyorlardı, ancak özellikle babasının güleç, sevecen bakışları vardı. Esprili bir adam olmalı, diye düşündüm. Annesinin yüzü örtülü değildi. Sanki kocası az önce komik birşey söylemiş gibi gülüyordu.</p>

  <p class="sgc-4">"İyi insanlara benziyorlar," dedim. "Senin köyün mü?"</p>

  <p class="sgc-4">Zia her an öfkelenecekmiş gibi görünüyordu ama kontrolü elden kaybetmemek için istifini bozmadı. Belki de bana kızamayacak kadar yorgundu. "Orası evimdi," dedi, "Ama köy artık yok."</p>

  <p class="sgc-4">Ona bir şey sormaya cesaret edemeden öylece bekledim. Göz göze gelince bana geçmişinin ne kadarından bahsedeceğine karar vermeye çalıştığını hissettim.</p>

  <p class="sgc-4">"Babam bir çiftçiydi," dedi. "Ama arkeologlar için de çalışırdı. Boş vakitlerinde keşif gezilerine çıkar, çölde tarihi eserler arardı. Arkeologlara kazı yapacak alanlar bulurdu."</p>

  <p class="sgc-4">Başımı salladım. Zia'nın dediği şey Mısır'da çok yaygındı. Mısırlılar asırlardır bu şekilde ekstra para kazanıyorlardı.</p>

  <p class="sgc-4">"Ben sekiz yaşındayken, bir gece babam bir heykel buldu," dedi Zia. "Ufaktı ama nadir bir parçaydı. Bu, kırmızı taştan oyularak yapılmış bir canavar heykeliydi. Başka heykellerle birlikte bir kuyuya gömülmüştü ama diğer heykellerin hepsi kırılmıştı. Bir tek bu sağlam kalmıştı. Babam heykeli eve getirdi. Heykelin neyi temsil ettiğini bilmiyordu... Büyücülerin canavarları ve ruhları bu tür heykelciklerin içine hapsettiklerinden habersizdi. Büyücüler heykelleri kırıp canavarları ve ruhları yok ederlerdi. Babam heykeli köyümüze getirdi... Sonra da yanlışlıkla içindeki canavarı serbest-"</p>

  <p class="sgc-4">Zia konuşamıyordu. Babasının ona gülümseyip elini tuttuğu fotoğrafa baktı.</p>

  <p class="sgc-4">"Zia, bunu duyduğuma çok üzüldüm," dedim.</p>

  <p class="sgc-4">Kaşlarını çattı. "Sonra İskender beni buldu," dedi. "O ve diğer büyücüler canavarı yok ettiler. Ama iş işten geçmişti. Beni bulduklarında annemin beni sakladığı sazlıkların altındaydım. Hayatta kalan tek kişi de bendim."</p>

  <p class="sgc-4">İskender onu bulduğunda Zia'nın ne halde olduğunu düşündüm. Köyü yerle bir olmuş, ailesi de dahil olmak üzere herkes ölmüştü. Onu o şekilde düşünmek güçtü.</p>

  <p class="sgc-4">"Demek bu oda ailene adanmış bir tapınak," dedim. Onları hatırlamak için buraya geliyorsun."</p>

  <p class="sgc-4">Zia boş boş bana baktı. "Asıl sorun da bu ya zaten, Carter dedi. "Hiçbir şey hatırlamıyorum. İskender bana geçmişimi anlattı. Bu fotoğrafları verdi, neler olduğunu açıkladı. Ama olanları hatırlamıyorum."</p>

  <p class="sgc-4">Tam, sadece sekiz yaşındaymışsın, diyecektim ki annem öldüğünde onunla aynı yaşta olduğumu fark ettim. Sadie'yle birbirimizden de o zaman ayrılmıştık. Ama ben olanları gayet iyi hatırlıyordum. Los Angeles'taki evimizi. okyanusa bakan arka verandadan yıldızların nasıl göründüğünü bile hatırlıyordum. Babam bize takımyıldızlarla ilgili çılgın öyküler anlatırdı. Her gece uyumadan önce, Sadie'yle birlikte annemin yanına, koltuğa kıvrılır, dikkatini çekmek için birbirimizle mücadele ederdik. Annem de bize babamın anlattığı öykülere inanmamamızı söylerdi. Yıldızların ancak bilimle açıklanabileceğini söyler, sanki üniversite öğrencisiymişiz gibi bize fizikten ve kimyadan söz ederdi. Şimdi o günleri düşündüğümde, acaba annem bizi tanrılara ve efsanelere inanmamamız için uyarıyor muydu diye düşünmekten alamıyorum kendimi. Acaba bize bu tür şeylerin tehlikeli olduğunu mu söylemeye çalışıyordu?</p>

  <p class="sgc-4">Ailece Londra'ya gittiğimiz son tatili hatırladım. Annemle babam uçakta çok gerginlerdi. Annem öldükten sonra babam anneannemlerin evine gelmiş ve bize bir kaza olduğunu söylemişti. Babam bize ne olduğunu söylemeden kötü bir şey olduğunu anlamıştım çünkü onu ilk kez ağlarken görmüştüm.</p>

  <p class="sgc-4">Ancak unuttuğum ufak tefek şeyler beni deli ediyordu. Annemin parfümünü ya da sesini hatırlayamıyordum. Yaşım büyüdükçe bu tür detayları hatırlamam güçleşti. Ama hiçbir şey hatırlamamak hepten korkunç olmalıydı. Zia buna nasıl katlanabiliyordu?</p>

  <p class="sgc-4">Sözcükleri özenle seçmeye gayret ederek "Belki de," dedim, "belki de sen sadece-"</p>

  <p class="sgc-4">Zia elini kaldırdı. "Carter, inan ki hatırlamayı denedim," dedi. "Hiçbir işe yaramadı. İskender sahip olduğum tek aile."</p>

  <p class="sgc-4">"Ya arkadaşların?"</p>

  <p class="sgc-4">Zia sanki ne dediğimi anlamamış gibi bana baktı. İlk Nom'da yaşıtımız kimseyi görmediğimi fark ettim. Herkes ya çok küçüktü ya da çok büyük.</p>

  <p class="sgc-4">"Arkadaş edinecek vaktim yok," dedi. "Hem üyeler on üç yaşına basınca dünyanın dört bir yanındaki farklı nomlara yollanırlar. Burada kalan tek kişi benim. Yalnız olmaktan hoşlanıyorum. Benim için hava hoş."</p>

  <p class="sgc-4">Tüylerimin ürperdiğini hissettim. İnsanlar babamın neden bana ev eğitimi verdiğini sorduklarında, ben de defalarca kez aynı şekilde yanıt vermiştim. Arkadaşlarım olsun istemez miymişim? Normal bir hayatım olsa fena olmaz mıymış? "Yalnız olmaktan hoşlanıyorum. Benim için hava hoş," derdim her seferinde.</p>

  <p class="sgc-4">Zia'nın normal bir okula gittiğini, okul dolabının şifresini öğrenmeye çalıştığını ve kantinde takıldığını getirmeye çalıştım gözlerimin önüne. Herhalde o da en az benim kadar yabancılık çekerdi.</p>

  <p class="sgc-4">"Bak sana ne diyeceğim," dedim. "Testlerden ve Şeytan Günleri'nden sonra her şey yoluna girince-"</p>

  <p class="sgc-4">"Hiçbir şey yoluna girmeyecek," dedi.</p>

  <p class="sgc-4">"Seni bir alışveriş merkezine götüreceğim."</p>

  <p class="sgc-4">Zia gözlerini kırpıştırdı. "Alışveriş merkezine mi? Neden?"</p>

  <p class="sgc-4">"Öylesine takılmak için," dedim. "Hamburger yeriz, bir film izleriz... "</p>

  <p class="sgc-4">Zia tereddüt etti. "Bu şu 'randevu' dediğiniz tür bir şey mi olacak?" diye sordu.</p>

  <p class="sgc-4">Suratımın aldığı hal çok komik olmalıydı çünkü Zia gülümsedi. "Bir inek sana bir kürekle vurmuş gibi bakıyorsun" dedi.</p>

  <p class="sgc-4">"$ey demek istemedim... Yani, alışveriş merkezi derken...”</p>

  <p class="sgc-4">Zia gülmeye başladı. Aniden onu sıradan birisi gibi hayal etmek daha kolay hale gelmişti.</p>

  <p class="sgc-4">"Alışveriş merkezine gitmeyi dört gözle bekliyorum, Carter," dedi. "Ya çok ilginç birisin ya da çok tehlikeli."</p>

  <p class="sgc-4">"İlginç diyelim," dedim.</p>

  <p class="sgc-4">Zia elini sallayınca kapı tekrar duvarda belirdi. "Hemen git," dedi. "Ama çok dikkatli ol. Beni bir daha gizlice izlersen bu kadar şanslı olmayabilirsin."</p>

  <p class="sgc-4">Kapıdan geçmeden önce ona baktım. "Zia, etrafındaki o ışıltılı gölge neydi?" diye sordum.</p>

  <p class="sgc-4">Zia'nın gülümsemesi kayboldu. "O bir görünmezlik büyüsüydü," dedi. "Ancak çok güçlü büyücüler onu görebilir. Senin görememen gerekirdi."</p>

  <p class="sgc-4">Yanıt vermemi bekliyormuş gibi bana baktı ama ne diyeceğimi bilemiyordum.</p>

  <p class="sgc-4">"Belki de büyünün etkisi azalmıştı," dedim. "Peki, mavi küre neyin nesiydi?"</p>

  <p class="sgc-4">Suratını ekşitti. "Ne?" dedi.</p>

  <p class="sgc-4">"Hani şu tavana yolladığın şey," dedim.</p>

  <p class="sgc-4">Zia şaşırmıştı. "Ne demek istediğini anlayamadım," dedi. "Belki de mum ışığı gözlerini yanıltmıştır."</p>

  <p class="sgc-4">Aramızda tuhaf bir sessizlik oldu. Ya bana yalan söylüyordu ya da çıldırıyordum. Aklıma başka bir seçenek gelmedi. Ona Amos ve Set'le ilgili rüyamı anlatmadığımı fark ettim ama o gece onu zaten yeterince zorlamıştım.</p>

  <p class="sgc-4">"Tamam," dedim. "İyi geceler."</p>

  <p class="sgc-4">Sonra yatakhaneye geri döndüm ama uzunca bir süre uyuyamadım.</p>

  <p class="sgc-4">Neyse, Luksor'a geri dönelim. Belki şimdi Zia'yı neden orada bırakmak istemediğimi, onun bize zarar verebileceğine neden inanmadığımı daha iyi anlamışsınızdır.</p>

  <p class="sgc-4">Öte yandan, onun Desjardins hakkında yalan söylemediğini biliyordum. O adam gözünü bile kırpmadan bizi birer salyangoza dönüştürebilirdi. Bir de Set rüyamda Fransızca konuşmuş, <span class="sgc-2">"Bon Soir,</span> Amos," demişti. Bu bir tesadüf olabilir miydi? Yoksa bilmediğimiz korkunç şeyler mi vardı?</p>

  <p class="sgc-4">Neyse, Sadie kolumu dürtünce peşinden gittim.</p>

  <p class="sgc-4">Tapınaktan koşa koşa çıkıp dosdoğru dikilitaşa gittik. Ama bu hiç de kolay olmadı. Ne de olsa bizler Kane ailesinin çocuklarıyız. Hayatımızda hiçbir şey kolay değil.</p>

  <p class="sgc-4">Tam dikilitaşa varmıştık ki büyülü bir kapının açıldığını duydum. Yolun biraz ötesinde, beyaz cüppeli, kel bir adam dönen bir kum girdabının içinden çıkıverdi.</p>

  <p class="sgc-4">Sadie'ye "Çabuk," dedim. Hemen çantamdan asa-değneği çıkarıp ona fırlattım. "Seninkini ikiye ayırmıştım, bu sende kalsın," dedim. "Ben de kılıçla idare ederim."</p>

  <p class="sgc-4">"Ama ne yapacağımı bilmiyorum!" diye sızlandı Sadie. Dikilitaşın tabanına bakıp gizli bir düğme aramaya başladı.</p>

  <p class="sgc-4">Büyücü dengesini sağlayıp ağzına dolan kumları tükürdü. Sonra bizi gördü ve "Durun!" diye bağırdı.</p>

  <p class="sgc-4">"Böyle olacağını biliyordum," diye homurdandım.</p>

  <p class="sgc-4">"Paris." Sadie bana baktı. "Diğer dikilitaşın Paris'te olduğunu söylemiştin, değil mi?"</p>

  <p class="sgc-4">"Evet. Şey, seni acele ettirmek istemezdim ama..."</p>

  <p class="sgc-4">Büyücü asasını havaya kaldırıp bir şeyler mırıldanmaya başladı.</p>

  <p class="sgc-4">Kılıcımın kabzasını kavramaya çalıştım. Dizlerimin bağı çözülmüştü. Acaba şahin savaşçıyı tekrar çağırabilir miydim? İyi iş becermiştim ama o sadece bir düelloydu. Bir uçurumun üstündeki köprüde hançerleri geri püskürttüğümde de sanki bunu yapan ben değilmişim gibi hissediyordum. Bu kılıcı ne vakit çekecek olsam, yanımda birileri vardı. Ya Zia ya da Bastet yanımdaydı. Kılıcı asla tek başıma kullanmamıştım. Usta bir büyücüyle baş edemeyeceğimi biliyordum. Bir savaşçı falan değildim. Kılıçlar hakkında ne biliyorsam kitaplardan öğrenmiştim. Büyük İskender'in hayatını, <span class="sgc-2">Üç Silahşörler'i</span> falan okumuştum ama bunların bana o anda ne faydası olacaktı? Sadie dikilitaşla meşgulken büyücüyle tek başıma ilgilenmek zorundaydım.</p>

  <p class="sgc-4">İçimden bir ses, <span class="sgc-2">Yalnız değilsin,</span> dedi.</p>

  <p class="sgc-4">Harika, diye düşündüm. Hem tek başımayım hem de çıldırmaya başladım.</p>

  <p class="sgc-4">Yolun diğer tarafındaki büyücü "Hayat Evi'ne hizmet!" diye bağırdı.</p>

  <p class="sgc-4">Ama nedense benimle konuşmadığını düşündüm.</p>

  <p class="sgc-4">Büyücüyle aramızda kalan hava parıldamaya başladı.</p>

  <p class="sgc-4">İki sıra halinde dizilmiş olan sfenkslerden bir ısı dalgası</p>

  <p class="sgc-4">yayıldı. Heykeller hareket ediyor gibiydi. Ki aslında gerçekten de hareket ediyorlardı. Heykeller birer birer tam ortalarından çatladı ve içlerinden, kabuklarından çıkan çekirgeler gibi hayaletler fırladı. Gerçi hepsi iyi durumda değildi. Çatlayan heykellerin içinden çıkan hayaletlerin bazılarının kafaları ve bacakları yoktu. Bazıları üç ayağının üstünde topallayarak yürüyordu. Ama en azından bir Doberman kadar sfenks mükemmel durumdaydı. Her biri bir Doberman büyüklüğündeki sfenksler üstümüze üstümüze gelmeye başladılar. Hayaletler süt beyazı rengindeydi ve etraflarına dumanlar saçıyorlardı. Hani sfenksler bizim tarafımızdaydı?</p>

  <p class="sgc-4">"Çabuk ol!" diye seslendim Sadie'ye.</p>

  <p class="sgc-4">Sadie asa değneği havaya kaldırıp "Paris!" diye bağırdı “Oraya gitmek istiyorum. Bana derhal iki bilet lazım. Birinci sınıf yolculuk edersek hiç fena olmaz!"</p>

  <p class="sgc-4">Sfenksler yaklaşıyorlardı. En yakındaki üstüme atlayınca şans eseri onu ikiye ayırmayı başarabildim. Canavar buharlaştı ama etrafa o kadar yoğun bir ısı yaydı ki suratımın eriyip yok olacağını sandım.</p>

  <p class="sgc-4">İki sfenks daha saldırıya geçti. Diğerleri de onların hemen arkasındaydı. Kalbim gümbür gümbür atıyordu.</p>

  <p class="sgc-4">Derken zemin zangır zangır sallandı. Gök karardı. Sadie'yse "Evet!" diye bağırdı.</p>

  <p class="sgc-4">Dikilitaş parlak mor bir renge bürünmüş, enerjiyle dolmuştu. Sadie taşa dokunur dokunmaz ciyakladı. Taş onu aniden içine çekince Sadie ortadan kayboldu.</p>

  <p class="sgc-4">"Sadie!" diye bağırdım.</p>

  <p class="sgc-4">Bu arada, boş bulunmamı fırsat bilen sfenkslerden ikisi üstüme atlayıp beni yere devirdi. Kılıcım elimden fırladı. Kaburgalarımdan çat diye bir ses çıktı. Göğüs kafesimde feci bir acı hissettim. Yaratıklardan etrafa yayılan ısı dayanılacak gibi değildi. Sanki kor gibi yanan bir ocağa girmiştim.</p>

  <p class="sgc-4">Parmaklarımı dikilitaşa doğru uzattım. Bedenimdeki her sinir acıyordu. Parmaklarım dikilitaşa değer değmez her yer karardı.</p>

  <p class="sgc-4">Kendimi buz gibi, ıslak bir taşın üstünde buldum. Kocaman, halka açık bir meydandaydım. Çılgınlar gibi yağmur yağıyordu. Buz gibi hava da bana artık Mısır'da olmadığımı söylüyordu. Sadie'nin panik içinde bir yerden seslendiğini duydum.</p>

  <p class="sgc-4">Kötü haberse şuydu: sfenkslerden ikisini beraberimde Paris'e getirmiştim. Yaratıklardan biri üstümden atlayıp Sadie'nin peşine düştü. Diğeriyse pençesini göğsüme yaslamış, hırlıyordu. Yağmurdan ıslanan sırtından dumanlar yükseliyordu. Buğulu beyaz gözlerini bana dikmişti.</p>

  <p class="sgc-4">Mısırca ateş sözcüğünün ne olduğunu hatırlamaya çalıştım. Canavarı bir yakabilsem... Ama panikten hiçbir şey gelmiyordu aklıma. Sağ taraftan bir patlama sesi geldiğini duydum. Sadie o yöne doğru koşmuştu. Onun yeteri kadar uzaklaştığını umuyordum ama emin değildim.</p>

  <p class="sgc-4">Sfenks ağzını açtı. Ağzında Antik Mısır krallarıyla uzaktan yakından alakası olmayan sipsivri dişler belirdi.</p>

  <p class="sgc-4">Tam suratımı paramparça edecekken arkasında kocaman bir gölge belirdi. <span class="sgc-2">"Mange des mufftml"</span> diye bağırdı.</p>

  <p class="sgc-4"><span class="sgc-2">Çatırt!</span></p>

  <p class="sgc-4">Sfenks bir anda buharlaştı.</p>

  <p class="sgc-4">Ayağa kalkmaya çalıştım ama beceremedim. Sadie koştura koştura yanıma geldi. "Carter! Aman tanrım, iyi misin?" dedi.</p>

  <p class="sgc-4">Yanında duran kişiye bakıp gözlerimi kırpıştırdım. Beni kurtaran oydu. İnce uzun, siyahlar kuşanmış birisiydi. Pardösüsünün yakasını kaldırmıştı. Fransızca bir şey demişti, neydi? <span class="sgc-2">Çörekleri yiyin</span> mi? Bu ne biçim bir savaş çığlığıydı?</p>

  <p class="sgc-4">Kadın pardösüsünü çıkarınca onun leopar desenli, dapdaracık bir tulum giydiğini fark ettim. Sipsivri dişlerini göstere göstere gülümsüyordu. Bir sokak lambası gibi sapsarı renkteki gözlerini bana dikmişti.</p>

  <p class="sgc-4">"Beni özledin mi?" diye sordu Bastet.</p>
</body>
</html>
