<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-3 {font-variant:small-caps;}
  span.sgc-2 {font-style:italic;}
  span.sgc-1 {font-weight:bold;}

  p.sgc-5 {text-align: justify;}
  h3.sgc-4 {text-align: justify;}
  /*]]>*/
  </style>
</head>

<body>
  <h3 class="sgc-4" id="heading_id_2"><a id="bookmark0"></a>20. Yıldızlarla Bezeli Tanrıçayı Ziyaret Ediyorum</h3>

  <p class="sgc-5"><span class="sgc-1">S</span></p>

  <p class="sgc-5"><span class="sgc-1">A</span></p>

  <p class="sgc-5"><span class="sgc-1">D</span></p>

  <p class="sgc-5"><a id="bookmark1"></a><span class="sgc-1">I</span></p>

  <p class="sgc-5"><span class="sgc-1">E</span></p>

  <p class="sgc-5">Bu işin bu kadar rahatsızlık verici olduğunu bilmiyordum. Carter uykusunda ba'sının bedenini nasıl terk ettiğini anlatmıştı ama bunun benim başıma gelmesi apayrı bir şeydi. Arşiv Odası'nda gördüğüm görüntüden bin beterdi.</p>

  <p class="sgc-5">Oradaydım. Kuşumsu bir hayalet gibi havada süzülüyordum. Bedenimse aşağıda mışıl mışıl uyuyordu. İnanın ki bunun nasıl bir deneyim olduğunu anlatmaya çalışırken bile başıma ağrılar giriyor.</p>

  <p class="sgc-5">Uyuyan bedenime baktığımda aklıma gelen ilk şey şu oldu: <span class="sgc-2">Aman tanrım, berbat görünüyorum!</span> Aynaya ya da arkadaşlarımın web sayfalarındaki resimlerime bakmak zaten yeterince kötüydü. Kendime dışarıdan bakmaksa feci bir şeydi. Saçlarım bir kuş yuvasına dönmüştü. Üstüm deki keten giysiler berbattı. Daha da kötüsü, çenemde devasa boyutlarda bir sivilce vardı.</p>

  <p class="sgc-5">Ba'mın ışıltılı biçimine bakarken de şunları düşündüm: yok, bu iş böyle olmayacaktı. Ölümlülere görünmez olup olmamam da önemli değildi. Bir çaylak olarak geçirdiğim berbat günden sonra, Sadie kafalı parıldayan bir tavuk olmayı reddediyordum. Carter için bunlar önemli olmayabilirdi ama ben öyle düşünmüyordum.</p>

  <p class="sgc-5">Duat'tan yayılan akımın beni kendine çektiğini hissedebiliyordum. Duat, ba'mı ruhların birtakım görüntüler gördükleri yere götürmek istiyordu. Ama buna hazır değildim. Dikkatimi iyice toplayıp normal görüntümü hayal etmeye çalıştım. (Tamam, tamam, kendi görüntümü değil, olmak istediğim kişiyi düşünüyordum aslında.) <span class="sgc-2">Voila!</span> Ba'm bir anda insana dönüştü. Hala şeffaftım ve parıldıyordum ama en azından doğru dürüst bir hayalete dönüşmüştüm.</p>

  <p class="sgc-5">Eh, en azından bu sorunu çözdüm, diye düşündüm.</p>

  <p class="sgc-5">Sonra kendimi akıma bıraktım. Her yer bir anda kapkara oldu.</p>

  <p class="sgc-5">İlk başta hiçbir yere gitmedim. Sonra karanlığın içinden bir delikanlı fırladı.</p>

  <p class="sgc-5">"Yine karşılaştık," dedi.</p>

  <p class="sgc-5">"Şey... "Ne diyeceğimi bilemedim.</p>

  <p class="sgc-5">Beni şimdiye dek gayet iyi tanımışsınızdır. Asla böyle afallayıp kalmam. Ama karşımdaki, Arşiv Odası'nda gördüğüm çocuktu. Hani şu siyah cüppeli, saçları karmakarışık olan o çok yakışıklı çocuk. Koyu kahverengi gözleri elimi ayağıma dolaştırıyordu. Onunla karşılaşmadan önce ışıldayan tavuk bedenimden çıktığım için çok mutluydum doğrusu.</p>

  <p class="sgc-5">Tekrar konuşmaya çalıştım. "Burada ne işin..."</p>

  <p class="sgc-5">"Burada ne işim var, öyle mi?" dedi neşeyle. "Ruh seyahati ve ölüm benzer şeylerdir."</p>

  <p class="sgc-5">"Ne demek istediğini pek anlayamadım," dedim. "En dişelenmem gereken bir durum mu var?"</p>

  <p class="sgc-5">Çocuk sanki ne yanıt vereceğini düşünüyormuş gibi başını yana eğdi. "Hayır, bu sefer değil," dedi. "O sadece seninle konuşmak istiyor. Haydi, git."</p>

  <p class="sgc-5">Elini sallayınca karanlıkta bir giriş açıldı. Karanlığa doğru çekildiğimi hissettim.</p>

  <p class="sgc-5">"Tekrar karşılaşacak mıyız?" diye sordum.</p>

  <p class="sgc-5">Ama çocuk çoktan gitmişti.</p>

  <p class="sgc-5">Göğün orta yerinde, lüks bir dairede buldum kendimi. Dairenin ne duvarları ne de tavanı vardı. Zeminse şeffaftı. Aşağı baktığımda şehrin ışıkları sanki bir uçaktaymışım gibi minnacık kalmıştı. Ayaklarımın altından bulutlar geçiyordu. Havanın insanın iliklerini donduracak, nefes almasını güçleştirecek kadar soğuk olması gerekirdi ama üşümüyordum. Gayet iyiydim.</p>

  <p class="sgc-5">Siyah deri koltuklar, kan kırmızısı halının üstündeki cam masanın etrafına U şeklinde dizilmişlerdi. Taş şöminede ateş yanıyordu. Duvarların olması gerektiği yerde raflar ve resimler havada asılı duruyordu. Köşedeyse simsiyah, granitten bir bar vardı. Barın arkasında biri duruyor, karanlıkta çay demliyordu.</p>

  <p class="sgc-5">"Merhaba kızım," dedi.</p>

  <p class="sgc-5">Işığa doğru adım attığında hayretle kadının üstünde bir Mısır eteği olduğunu gördüm. Belden yukarısına sadece bir bikini üstü giymişti ve teni... Teni lacivertti ve yıldızlarla bezeliydi. Tüm evren teninde parıldıyordu: Işıl ışıl yıldız kümeleri, gözlerimi kamaştıran galaksiler, pembe ve mavi renkli bir toz bulutuyla çevrili, parıldayan bir nebula vardı üstünde. Suratının biçimi sürekli olarak yer değiştiren yıldızlara göre değişiyordu. Saçları uzun ve simsiyahtı.</p>

  <p class="sgc-5">"Sen Nut olmalısın," dedim. Sonra yanlış bir şey söylemiş olabileceğimi fark ettim. "Yani... Gökyüzü tanrıçası."</p>

  <p class="sgc-5">Tanrıça gülümsedi. Bembeyaz dişleri henüz yeni var olmaya başlayan bir galaksi gibi ışıldıyordu. "Sorun değil, bana Nut da diyebilirsin," dedi. "İnan ki bugüne dek ismimle ilgili yığınla espri duydum."</p>

  <p class="sgc-5">İkinci bir fincana çay koydu. "Haydi, oturup azıcık sohbet edelim," dedi. "Biraz salep ister misin?"</p>

  <p class="sgc-5">"Şey, yaptığınız şey çay değil miydi?" diye sordum.</p>

  <p class="sgc-5">Hayır, bu bir Mısır içeceğidir. Sıcak çikolata içmişsindir, değil mi? Bu da sıcak vanilya gibi bir şey."</p>

  <p class="sgc-5">Günlerdir çay içmediğim için aslında çayı tercih ederdi. Ama bir tanrıçayı reddetmenin doğru olmayacağını düşündüm. "Şey, peki. Teşekkürler," dedim.</p>

  <p class="sgc-5">Birlikte koltuğa oturduk. Parıldayan şeffaf ellerimle fincanı tutabildiğime ve içeceği yudumlayabildiğime hayret ettim. Salep tatlı ve lezzetliydi. İçinde bir parça tarçınve ve hindistancevizi vardı. İçim ısınmıştı. Odayı bir anda harika bir vanilya kokusu kapladı. Günlerdir kendimi ilk kez güvende hissettim. Sonra burada sadece ruh olarak bulunduğumu hatırladım.</p>

  <p class="sgc-5">Nut fincanını masaya koydu. "Sanırım seni neden buraya çağırdığımı merak ediyorsundur," dedi.</p>

  <p class="sgc-5">"Burası tam olarak neresi?" dedim. "Ha, bir de şu çocuk kimdi?"</p>

  <p class="sgc-5">Tanrıçanın hoş delikanlıyla ilgili bir şeyler anlatabileceğini umuyordum ama o gülümsemekle yetindi. "Bazı şeyler sır olarak kalmalı canım," dedi. "Hayat Evi'nin beni bulmaması gerek. Şehir manzaralı bu güzel daireyi kendim yaptım diyebilirim."</p>

  <p class="sgc-5">Tanrıçanın yıldızlarla kaplı lacivert tenini işaret ettim. "Peki, bu... Şey, siz de bir geçici bedende mi bulunuyorsunuz?"</p>

  <p class="sgc-5">"Hayır canım. Gökyüzü benim bedenimdir. Bu sadece bir görüntü."</p>

  <p class="sgc-5">"Ama ben sanmıştım ki..."</p>

  <p class="sgc-5">"Tanrıların Duat dışında fiziksel bir bedene ihtiyaç duyduklarını mı sandın? Hava varlığı olduğum için burada fiiziksel bir beden olmadan bulunmak benim için daha kolay. İşin aslı şu ki ben tutsak edilmeyen birkaç tanrıdan biriyim, çünkü Hayat Evi beni asla yakalayamadı. Benim nasıl desem, <span class="sgc-2">bağımsız</span> bir biçimim var." Aniden hem Nut hem de daire sallandı. Bir an yere düşecekmişim gibi hissettim. Sonra koltuğun sallanması kesildi.</p>

  <p class="sgc-5">"Lütfen bunu bir daha yapmayın," dedim.</p>

  <p class="sgc-5">"Özür dilerim," dedi Nut. "Neyse, demek istediğim, her tanrının farklı olduğu. Ama artık tanrıların tümü serbest. Hepsi birden çağdaş dünyada kendilerine bir yer bulmaya çalışıyor. Bir daha asla tutsak olmayacaklar."</p>

  <p class="sgc-5">"Bu durum büyücülerin hiç hoşuna gitmeyecek,"</p>

  <p class="sgc-5">"Haklısın," dedi Nut. "Burada olmanın asıl nedeni de bu. Tanrılarla Hayat Evi arasında çıkabilecek bir savaş sadece kaos yaratır. Büyücülerin bunu anlamasını sağlamalısın."</p>

  <p class="sgc-5">"Beni dinlemezler ki. Benim küçük bir tanrı olduğumu düşünecekler."</p>

  <p class="sgc-5">“Ama sen zaten öylesin." Nut şefkatle saçlarımı okşadı. İçimdeki İsis'in uyanmaya başladığını hissettim. Kendi sesimle konuşmak için resmen çaba harcıyordum.</p>

  <p class="sgc-5">"Ben Sadie Kane'im," dedim. "İsis'in bedenime yerleşmesini ben istemedim."</p>

  <p class="sgc-5">“Tanrılar aileni nesillerdir tanıyorlar, Sadie. Eski günlerde Mısır'ın iyiliği için birlikte çalışırdık."</p>

  <p class="sgc-5">"Büyücüler tanrıların Antik Mısır'ın yok olmasına neden olduklarını söylemişlerdi," dedim.</p>

  <p class="sgc-5">Nut asabi bir ses tonuyla "Bu uzun ve saçma sapan bir tartışma konusu," dedi. "Tüm imparatorluklar er ya da geç yıkılır. Ama Antik Mısır'ın sonsuza dek ayakta kalması gerekiyordu. Medeniyetin zafer kazanması, Ma'at'ın güçlerinin kaosu yenmesi gerekiyor. Nesiller birbiri ardına aynı savaşta yer aldılar. Şimdi sıra sende."</p>

  <p class="sgc-5">"Biliyorum, biliyorum" dedim. "Set'i yenmemiz gerek.'</p>

  <p class="sgc-5">"Bunun kolay olduğunu mu sanıyorsun, Sadie? Set de benim oğlum. Eski zamanlarda Ra'nın en güçlü teğmenlerinden biriydi. Güneş tanrısının gemisini yılan Apep'ten korudu. Kötülükten söz edeceksek Apep'i örnek verebilirim. Apep, kaosun hayata gelmiş halidir. İlk dağ, denizden çıktığından beri Yaradılış'tan nefret eder. Tanrılardan, ölümlülerden ve onların yaptığı her şeyden nefret eder. Set ona karşı savaşmıştı. Set bizden biri."</p>

  <p class="sgc-5">"Sonradan mı kötü oldu?"</p>

  <p class="sgc-5">Nut omuzlarını silkti. "Set her zaman kendi gibi oldu. İyi de olmadı, kötü de. Ama o hala ailemizin bir ferdi. İnsanın bir yakınını kaybetmesi zor bir şey, öyle değil mi?"</p>

  <p class="sgc-5">Boğazım düğüm düğüm oldu. "Ama bu haksızlık," dedim.</p>

  <p class="sgc-5">"Sakın bana hakkaniyetten söz etme," dedi Nut. "Beş bin yıldır kocam Geb'den ayrıyım."</p>

  <p class="sgc-5">Carter'ın Geb'den söz ettiğini hayal meyal da olsa hatırlıyordum. Ama bunu tanrıçanın ağzından duymak ve sesindeki hüznü hissetmek çok farklıydı.</p>

  <p class="sgc-5">"Ne oldu?" diye sordum.</p>

  <p class="sgc-5">Nut öfkeyle "Çocuklarımı dünyaya getirdiğim için cezalandırıldım," dedi. "Ra'nın emirlerine karşı geldim. O da babam Şu'ya-"</p>

  <p class="sgc-5">"Bir dakika," dedim. "Şu mu?"</p>

  <p class="sgc-5">"Evet, babamın ismi Şu," dedi Nut. "Kendisi rüzgar tanrısıdır."</p>

  <p class="sgc-5">"Ha, tamam." Keşke Mısır tanrılarının isimleri bu kadar komik olmasaydı diye geçirdim içimden. "Lütfen devam edin."</p>

  <p class="sgc-5">"Ra, babam Şu'ya bizi sonsuza dek ayırmasını emretti. Ben gökyüzüne, sevgili kocam Geb de toprağa, yeryüzüne tutsak edildi."</p>

  <p class="sgc-5">"Peki, bir araya gelmeye çalıştığınızda ne oluyor?"</p>

  <p class="sgc-5">Nut gözlerini yumup ellerini iki yana açtı. Oturduğu yerde koca bir boşluk oluştu ve boşluktan içeri düştü. Bir anda aşağımızdaki bulutlardan şimşekler çakmaya başladı. Dairenin her yanını sert bir rüzgar kapladı, kitaplar raflardan düştü. Resimler asılı durdukları yerden fırlayıp hoşluğa çekildi. Fincanım elimden uçtu. Ben de boşluğa çekilmemek için koltuğa sıkı sıkı yapıştım.</p>

  <p class="sgc-5">Tam o sırada, aşağıdaki şimşekler Nut'un biçimine büründü. Rüzgar onu şiddetli bir biçimde yukarı savurdu. Tanrıça yanımdan geçip hızla daha da yukarı çıktı. Sonra rüzgar bir anda dindi. Nut koltuğa geri dönmüştü. Elini sallayınca daire eski haline döndü. Her şey normaldi.</p>

  <p class="sgc-5">"İşte, böyle oluyor," dedi hüzünle.</p>

  <p class="sgc-5">"Anlıyorum."</p>

  <p class="sgc-5">Tanrıça bakışlarını aşağıdaki şehir manzarasına çevirdi.</p>

  <p class="sgc-5">“Bu durum çocuklarımın, hatta Set'in bile değerini bilmemi sağladı," dedi. "Evet, onun korkunç şeyler yaptığı doğru. Bu onun doğasında var. Ama o yine de benim oğlum ve bir tanrı. Kendi üzerine düşeni yapıyor. Belki de onu yenmenin düşündüğünden başka bir yolu vardır."</p>

  <p class="sgc-5">"Biraz ipucu verseniz?"</p>

  <p class="sgc-5">"Tot'u bul. O bugünlerde Memphis'teki yeni evinde yaşıyor."</p>

  <p class="sgc-5">"Mısır'daki Memphis mi?" diye sordum.</p>

  <p class="sgc-5">Nut gülümsedi. "Hayır, Memphis, Tennessee," dedi</p>

  <p class="sgc-5">"Ama yaşlı kuş muhtemelen Mısır'da olduğunu sanıyordur. Gagasını kitaplardan kaldırmadığı için nerede olduğunun farkında olmayabilir. O sana ne yapacağını söyler. Ama dikkatli olmalısın: Tot genellikle tavsiyelerine karşılık bir şey yapılmasını ister. Sağı solu asla belli olmaz."</p>

  <p class="sgc-5">"Buna alıştım artık," dedim. "Oraya nasıl gideceğiz?"</p>

  <p class="sgc-5">"Ben gökyüzü tanrıçasıyım. Memphis'e kadar güvenli gitmenizi sağlayabilirim." Tanrıça elini sallayınca kucağımda bir dosya belirdi. Dosyanın içinde üç tane uçak bileti vardı. Washington'dan Memphis'e birinci sınıf uçak biletleri.</p>

  <p class="sgc-5">Kaşlarımı "şaşkınlıkla havaya kaldırdım. "Bu kadar uçtuğunuz için iyi uçuş puanı topluyorsunuzdur herhalde dedim.</p>

  <p class="sgc-5">"Tam olarak değil ama avantajları var tabii," dedi Nut.</p>

  <p class="sgc-5">"Ama sizler Set'e yaklaştıkça size yardım etmem güçlecek. Sizi yeryüzünde korumam imkansız. Ha, aklıma gelmişken... Yakında uyanman gerekecek. Set'in adamı gizlendiğiniz yere yaklaşıyor."</p>

  <p class="sgc-5">Ayağa fırladım. "Ne kadar yaklaştı?"</p>

  <p class="sgc-5">"Dakikalar sonra orada olacak."</p>

  <p class="sgc-5">"O halde ruhumu hemen geri yollayın!" Şeffaf kolunu</p>

  <p class="sgc-5">sanki etten kemiktenmiş gibi çimdikledim ama hiçbir şey olmadı.</p>

  <p class="sgc-5">"Yakında uyanacaksın, Sadie," dedi Nut. "Ama bilmen gereken iki şey daha var. Şeytan Günleri boyunca tam beş çocuk dünyaya getirdim. Şayet baban hepsini serbest bıraktıysa düşünmen gereken şey şu: Beşinci nerede?"</p>

  <p class="sgc-5">Nut'un beş çocuğunun ismini hatırlamaya çalıştım. Ortalıkta ayaklı ansiklopedi gibi dolanıp duran ağabeyim olmadan bunu yapmak zordu. Carter bu tür şeyleri çok iyi bilir. İlk olarak kral Osiris ve kraliçe İsis vardı. Sonra kötü yürekli tanrı Set ve intikamcı Horus geliyordu. Ama Cater'ın ismini asla hatırlayamadığını söylediği beşinci tanrı kimdi? Tam o anda aklıma Arşiv Odası'nda gördüğüm görüntü geldi. Osiris'in doğum günüydü ve mavi elbiseli kadın İsis'in Set'ten kaçmasına yardım ediyordu. "Set’in karısı Neftis mi?" diye sordum.</p>

  <p class="sgc-5">"Hah," dedi Nut. "Son olarak senden bir de iyilik isteyeceğim."</p>

  <p class="sgc-5">Nut elini açıp üstünde kırmızı bir mühür olan bir zarf oluşturdu. "Geb'i görürsen, bunu ona ver."</p>

  <p class="sgc-5">Daha önce de arkadaşlarım birbirlerine benim aracılığımla mektup falan yollamışlardı ama bunu benden ilk defa bir tanrıça istiyordu. Açıkçası Nut'un hüzünlü ifadesi, birbirlerine aşık olan okul arkadaşlarımdan farklı değildi. Acaba Nut da günlüğüne <span class="sgc-2">geb + nut = gerçek aşk,</span> ya da <span class="sgc-2">Bayan Geb</span> gibi şeyler yazıyor muydu?</p>

  <p class="sgc-5">“Elimden geleni yaparım," dedim. "Şimdi beni geriyollasanız?"</p>

  <p class="sgc-5">“İyi yolculuklar Sadie," dedi tanrıça. "İsis, sen de kendine hakim olmaya çalış."</p>

  <p class="sgc-5">İsis'in ruhu içimde kıpırdandı. Sanki baharatlı bir şeyler yemiştim de midem yanmaya başlamıştı. Bir dakika, kendine hakim ol derken, ne-”</p>

  <p class="sgc-5">Lafımı tamamlayamadan gözlerim karardı.</p>

  <p class="sgc-5">Washington Anıtı'nda kendi bedenimde uyandım. "Hemen buradan gitmemiz gerek!"</p>

  <p class="sgc-5">Carter'la Bastet şaşkınlıkla bana baktılar. Çoktan uyanmış, öte berilerini topluyorlardı.</p>

  <p class="sgc-5">“Ne oldu?" dedi Carter.</p>

  <p class="sgc-5">Çılgınlar gibi ceplerimi karıştırırken onlara gördüklerimi anlattım. Ceplerim bomboştu. Sonra büyücü çantama göz attım. Çantanın içinde asam, değneğim, üç tane uçak bileti ve mühürlü bir zarf duruyordu.</p>

  <p class="sgc-5">Bastet biletlere bakıp "Mükemmel!" dedi. "Birinci sınıfta somon balığı ikram ediyorlar."</p>

  <p class="sgc-5">“Set'in adamı ne olacak?" dedim.</p>

  <p class="sgc-5">Pencereden dışarı bakınca Carter'ın gözleri fal taşı gibi açıldı. "Şey... Sanırım o burada."</p>
</body>
</html>
