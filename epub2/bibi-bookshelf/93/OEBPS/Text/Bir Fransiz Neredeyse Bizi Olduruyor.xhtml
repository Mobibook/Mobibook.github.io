<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-2 {font-style:italic;}
  span.sgc-1 {font-weight:bold;}

  p.sgc-4 {text-align: justify;}
  h3.sgc-3 {text-align: justify;}

  p.sgc-5 {text-align: center;}
  /*]]>*/
  </style>
</head>

<body>
  <p><a id="bookmark0"></a></p>

  <h3 class="sgc-3" id="heading_id_2">14. Bir Fransız Neredeyse Bizi Öldürüyor</h3>

  <p class="sgc-4"><span class="sgc-1">C</span></p>

  <p class="sgc-4"><span class="sgc-1">A</span></p>

  <p class="sgc-4"><span class="sgc-1">R</span></p>

  <p class="sgc-4"><span class="sgc-1">T</span></p>

  <p class="sgc-4"><span class="sgc-1">E</span></p>

  <p class="sgc-4"><span class="sgc-1">R</span></p>

  <p class="sgc-4">Son birkaç gündür bir sürü tuhaf şey görmüştüm ama Arşiv Odası hepsinden daha dehşetti.</p>

  <p class="sgc-4">Çift sıra halinde dizilmiş taş sütunlar o kadar yüksek bir tavanı ayakta tutuyordu ki buraya rahatça bir zeplin sığabilirdi. Odanın tam ortasında parıltılı, mavi renkli ve suya benzer bir halı duruyordu. İçerisi aydınlık olduğu halde halının diğer ucunu göremiyordum. Havada helyum dolu basket toplarını andıran ateş topları yüzüyordu. Bunlar birbirine çarptığında renk değiştiriyordu. Havada bir de milyonlarca minik hiyeroglif sembol uçuşuyordu. Hiyeroglifler arada sırada sözcükler haline geliyor, sonra birbirlerinden ayrılıyordu.</p>

  <p class="sgc-4">Hemen bir çift kırmızı parlak bacak kaptım.</p>

  <p class="sgc-4 sgc-5"><img alt="" src="../Images/Rick%20riot-15.png" /><br /></p>

  <p class="sgc-4">Bacaklar elimde yürüyüp yere atladı ve yok oldu. Ama gördüğüm en tuhaf şey cam kutuların içindekilerdi.Bunları nasıl tarif edeceğimi bilemiyorum. Her iki yanımızdaki sütunların arasında değişip duran görüntüler vardı. Bunlar bir bulanıklaşıyor, bir netleşiyordu. Sonra tıpkı kum fırtınasına yakalanmış hologramlar gibi tekrar bulanık hale geliyordu.</p>

  <p class="sgc-4">"Haydi, gelin," dedi Zia. "Etrafa fazla bakınmayım"</p>

  <p class="sgc-4">Ama bakmamak elde değildi. Her beş-altı metrede bir, büyülü görüntüler odayı altın renkli bir ışığa boğuyordu.Kah bir okyanusun üstünde güneş doğuyor, kah sudan koskoca bir dağ çıkıveriyordu. Adeta dünyanın ilk oluştuğu zamanı izliyordum. Nil Vadisi'nde devler geziyordu: Kara tenli ve çakal kafalı bir adam; kanlı sipsivri dişleri alan bir dişi aslan ve ışıktan kanatları olan dünyalar güzeli bir kadın.</p>

  <p class="sgc-4">Sadie halının dışına çıktı. Transa geçmiş gibi görüntülere yöneldi.</p>

  <p class="sgc-4">Zia hemen Sadie'yi kolundan tutup odanın ortasına doğru çekti. "Halıdan ayrılmayın!" dedi. "Şu an Tanrılar Çağı’na bakıyorsunuz. Hiçbir ölümlü bu görüntülere kafa yormamalı."</p>

  <p class="sgc-4">Sadie gözlerini kırpıştırıp "Ama..." dedi. "Bunlar sadece görüntü değil mi?"</p>

  <p class="sgc-4">“Bunlar anı," dedi Zia. "O kadar güçlüler ki zihnini yok edebilirler."</p>

  <p class="sgc-4">"Anladım," dedi Sadie cılız bir sesle.</p>

  <p class="sgc-4">Yürümeye devam ettik. Görüntüler gümüş rengine dönüştü. Orduların birbiriyle savaştığını görebiliyordum.Etekler, sandaletler ve deri zırhlar giymiş Mısırlılar mızraklarla savaşıyorlardı. Uzun boylu, esmer ve üstünde kırmızılı beyazlı bir zırh olan bir adam başına bir ikili taç taktı. Bu, Aşağı ve Yukarı Mısır'ı birleştiren Narmer'di.Sadie haklıydı. Narmer hakikaten de biraz babama benziyordu.</p>

  <p class="sgc-4">"Burası Eski Krallık olmalı," diye tahmin yürüttüm</p>

  <p class="sgc-4">"Mısır'ın ilk büyük çağı."</p>

  <p class="sgc-4">Zia evet anlamında başını salladı. Odada yürürken işçilerin ilk basamaklı piramidin taşlarını taşıdıklarını gördük. Birkaç adım daha attıktan sonra Giza çölündeki en büyük piramidi gördük. Piramidin dış cephesini oluşturan pürüzsüz, beyaz koruyucu taşlar güneşin altında parıl pırıll parıldıyordu. On binlerce işçi piramidin dibinde toplanmış, firavunun karşısında diz çökmüştü. Firavunsa ellerini güneşe kaldırmış, kendi mezarını kutsuyordu.</p>

  <p class="sgc-4">"Khufu," dedim.</p>

  <p class="sgc-4">"Bizim babun mu?" dedi Sadie bir anda merakla.</p>

  <p class="sgc-4">"Hayır, Büyük Piramit'i inşa eden firavun," dedim.</p>

  <p class="sgc-4">“Bu piramit neredeyse dört bin yıl boyunca dünyanın en yüksek binasıydı."</p>

  <p class="sgc-4">Birkaç adım daha atınca görüntü gümüş renginden bakırımsı bir renge dönüştü.</p>

  <p class="sgc-4">"Orta Krallık," dedi Zia. "Kanlı, kargaşa dolu bir dönem. Ama Hayat Evi de bu dönemde olgunlaştı.”</p>

  <p class="sgc-4">Görüntüler daha büyük bir hızla değişmeye başladı. Orduların savaşmasını, tapınakların inşa edilmesini, gemilerin Nil'de ilerleyişini ve ateş topları fırlatan büyücüleri izledik. Her adımda aradan yüzlerce yıl geçiyordu ama görüntülerin ardı arkası kesilmiyordu. Hayatımda ilk kez Mısır'ın ne kadar eski bir yer olduğunu anlamaya başlamıştım.</p>

  <p class="sgc-4">Bir kapıdan daha geçtik ve ışık bronz renge dönüştü.</p>

  <p class="sgc-4">“Burası da Yeni Krallık olmalı," dedim. "Yani Mısır'ın Mısırlılar tarafından yönetildiği son dönem."</p>

  <p class="sgc-4">Zia hiçbir şey demedi. Babamın bana anlattığı görüntüleri izlemeye devam ettim. En büyük kadın firavun Hatşepsut, Mısır'ı yönetirken çenesine sahte bir sakal takıyor,erkekmiş gibi davranıyordu; Büyük Ramses de savaş arabalarını savaşa götürüyordu.</p>

  <p class="sgc-4">Bir sarayda düello eden büyücüler gördüm. Yırtık pırtık cüppeli, uzun kara sakallı ve fıldır fıldır gözlü bir adam asasını yere fırlattı. Asası yılana dönüşüp bir düzine kadar başka yılanı yutuverdi.</p>

  <p class="sgc-4">Boğazımın düğümlendiğini hissettim. "Bu-"</p>

  <p class="sgc-4">“Musa,”dedi Zia. "Daha doğrusu, kendi halkının bildiği isimle Moşe. Siz ona Musa diyebilirsiniz. Hayat Evi'ni büyülü bir düelloda yenmeyi başaran tek yabancıdır."</p>

  <p class="sgc-4">Ona bakakaldım. "Dalga geçiyorsun, değil mi?"</p>

  <p class="sgc-4">“Böyle şeylerle dalga geçilmez."</p>

  <p class="sgc-4">Görüntü tekrar değişti. Bir adamın bir masanın üstündeki bibloların üstüne eğildiğini gördüm. Masanın üstünde</p>

  <p class="sgc-4">tahtadan yapılmış oyuncak gemiler, askerler ve savaş arabaları duruyordu. Adam bir firavun gibi giyinmişti ama yüzü nedense çok tanıdıktı. Başını kaldırıp bana gülümsedi. Adamın yüzünün köprüde karşıma çıkan kuş kafalı hayalet ba ile aynı olduğunu fark edince ürperdim.</p>

  <p class="sgc-4">"Bu kim?" diye sordum.</p>

  <p class="sgc-4">"Bu, İkinci Nektanebo," dedi Zia. "Son Mısırlı Mısır kralı ve son büyücü firavun. Elindeki bibloları oynatarak koca orduları yönetiyor, donanmalar yaratıp yok edebiliyordu. Ama sonunda gücü yetersiz kaldı."</p>

  <p class="sgc-4">Bir başka sıraya geçince görüntüler masmavi parıldamaya başladı. "Bunlar Ptolemaios dönemine ait," dedi Zia. "Büyük İskender, Mısır dahil, dünya üzerinde bilinen her yeri fethetmişti. General 1. Ptolemaios'u firavun ilan etti. Böylece Mısır'ı yönetecek Yunan kralların soyu başlamış oldu."</p>

  <p class="sgc-4">Odadaki Ptolemaios bölümü diğer bölümlere göre hem daha kısaydı hem de nedense daha hüzünlü görünüyordu.Tapınaklar daha küçüktü. Krallar ve kraliçeler çaresiz,tembel ya da ilgisiz görünüyorlardı. Bu dönemin sonuna dek büyük savaşlar yaşanmıyordu. Sonra Romalıların İskenderiye şehrine girdiklerini gördüm. Siyah saçlı, beyaz elbiseli bir kadın, elbisesinin içine bir yılan sokuyordu.</p>

  <p class="sgc-4">"O, Kleopatra," dedi Zia. "Aslında aynı ismi taşıyan yedinci kraliçe. Roma'ya karşı geldi ve kaybetti. Hayatını sona erdirdiğinde son firavun soyu da sona ermiş oldu. Bu olaydan sonra büyük bir medeniyet olan Mısır da düşüşegeçti. Dilimiz unutuldu. Eski geleneklerin sürdürülmesi engellendi. Hayat Evi ayakta kaldı ama bizler saklanmak zorunda kaldık."</p>

  <p class="sgc-4">Kırmızı ışıklı bir bölüme geçtik. Burada tarih bana daha tanıdık geldi. Önce Arapların, sonra da Türklerin Mısır'a gidiğini gördüm. Napolyon piramitlerin gölgesi altında ordularını Mısır'a soktu. İngilizler gelip Süveyş Kanalı'nı inşa ettiler. Kahire yavaş yavaş modern bir şehre dönüştü.Eski harabeler de zamanla çöl kumlarının altına gömüldü.</p>

  <p class="sgc-4">"Arşiv Odası tarihimizi kaydetmek için her yıl biraz daha uzar," dedi Zia. "Şimdiki zaman bile burada kayıtlı."</p>

  <p class="sgc-4">O kadar afallamıştım ki odanın sonuna geldiğimizi fark etmemişim. Sadie koluma yapışınca nerede olduğumuzu gördüm.</p>

  <p class="sgc-4">Tam karşımızda bir platform ve bunun üstünde de boş bir tath duruyordu. Taht, altın yaldızlı ahşap bir sandalyeydi. Arka tarafına bir harman döveni ve çobandeğneği oyulmuştu. Bunlar firavunu temsil eden eski sembollerdi.</p>

  <p class="sgc-4">Tahtın altındaki basamakta hayatımda gördüğüm en yaşlı adam oturuyordu. Teni kese kağıdı gibi kahverengi, incecik ve kırışıklarla doluydu. Üstündeki bembeyaz keten giysiler bedenine bol geliyordu. Omuzlarının üstüne bir leopar postu örtmüştü. Titreyen elindeyse kocaman, ahşap bir asa tutuyordu. Ama asa elinden her an düşecektin gibiydi. En tuhaf şey de havadaki parıldayan hiyerogliflerin bu adamdan çıkıyor olmasıydı. Sanki adam büyülü bir balon makinesiymiş gibi rengarenk semboller etrafındauçuşuyordu.</p>

  <p class="sgc-4">İlk önce adamın canlı olup olmadığını bile anlayamadım. Buğulu gözleri boş boş bakıyordu. Sonra bakışlarını bana çevirdi. Tüm bedenimden bir elektrik akımının geçtiğini hissettim.</p>

  <p class="sgc-4">Adam bana bakmıyordu. Adeta beni tarıyor, içimi okuyordu.</p>

  <p class="sgc-4">İçimden bir ses, <span class="sgc-2">Saklan,</span> dedi.</p>

  <p class="sgc-4">Bu sesin nereden geldiğini bilmiyordum ama mideme kramplar girmeye başlamıştı. Sanki birisi bana vuracakmış gibi tüm bedenimin gerildiğini hissettim. Ama elektrik akımı hissi aniden geçti.</p>

  <p class="sgc-4">Yaşlı adam sanki onu şaşırtmışım gibi kaşını havaya kaldırdı. Arkasına bakıp bilmediğim bir dilde bir şeyler mırıldandı.</p>

  <p class="sgc-4">Gölgelerin arasından ikinci bir adam fırladı. İşte, o anda avazım çıktığı kadar bağırmak istedim. Bu adam British Museum'da Zia'nın yanında gördüğümüz adamdı,</p>

  <p class="sgc-4">Krem renkli cüppe giymiş, keçisakallı o adam.</p>

  <p class="sgc-4">Sakallı adam bana ve Sadie'ye baktı.</p>

  <p class="sgc-4">"Ben Desjardins," dedi Fransız aksanıyla. "Efendim Baş Arşivci İskender sizi Hayat Evi'ne buyur eder."</p>

  <p class="sgc-4">Ne diyeceğimi bilemediğim için aptalca bir soru sordum. "O çok yaşlı görünüyor. Neden tahtta oturmuyor?"</p>

  <p class="sgc-4">Desjardins'in burun deliklerinin öfkeyle açılıp kapandığını fark ettim. Ama İskender adlı yaşlı adam cık cık edip yine bilmediğim o dilde bir şeyler mırıldandı.</p>

  <p class="sgc-4">Desjardins asabi bir tavırla yaşlı adamın söylediklerini tereüme etti: "Efendim bunu fark ettiğiniz için size teşekkür eder. Kendisi gerçekten de çok yaşlıdır. Ama taht bir firavuna ait. Mısır, Romalıların eline geçtiğinden beri de hoş. Comment dit-on? 'Sembolik' bir taht olduğunu söyleyebilirim. Baş Arşivci İskender'in görevi firavuna hizmet etmek ve onu korumaktır. Kendisi bu yüzden tahtın dibinde oturuyor."</p>

  <p class="sgc-4">Endişeyle İskender'e baktım. Acaba kaç yıldır tahtın basamağında oturuyordu? "Siz... Nece konuşuyor acaba?"</p>

  <p class="sgc-4">Desjardins burnunu çekti. "Baş Arşivci birçok dili anlar. Ama ana dili olan Büyük İskender Yunancası konuşmayı tercih eder."</p>

  <p class="sgc-4">Sadie hafifçe öksürdü. "Ana dili mi?" dedi. "Ama Büyük İskender binlerce yıl öncesini temsil eden o mavi ışıklı bölümde değil miydi? Sanki Efendi Salamander şeymiş gibi konuşuy-"</p>

  <p class="sgc-4">“Efendi <span class="sgc-2">İskender,"</span> diye tısladı Desjardins. "Saygılı olun!"</p>

  <p class="sgc-4">O an aklıma bir şey geldi. Brooklyn'deyken Amos büyücülerin tanrıları çağırmayı yasaklayan bir kanun olduğundan söz etmişti. Bu kanunu Romalılar zamanında <span class="sgc-2">Baş Arşivci İskender</span> koymuştu. Ama o farklı bir adam olmalıydı. Belki de biz On Yedinci İskender'le falan konuşuyorduk.</p>

  <p class="sgc-4">Yaşlı adam gözlerimin içine baktı. Sanki aklımdan geçenleri okuyabiliyormuş gibi gülümsedi. Yunanca bir şey söyledi, Desjardins de yine tercüme etti.</p>

  <p class="sgc-4">"Efendim endişelenmenize gerek olmadığını söyler. Ailenizin geçmişte işlediği suçlar için sorumlu tutulmayacaksınız. En azından, sizin hakkınızda biraz daha araştırma yapana dek böyle bir şey olmayacak."</p>

  <p class="sgc-4">"Vay be, teşekkürler," dedim.</p>

  <p class="sgc-4">"Cömertliğimizle dalga geçme evlat," dedi Desjardins.</p>

  <p class="sgc-4">"Baban en önemli kanunu tam iki kez ihlal etti. İlkinde, Kleopatra'nın İğnesi'nde tanrıları çağırmaya çalıştığında ona yardım etmekte olan anneniz hayatını kaybetti. Sonra British Museum'da Rosetta Taşı'nı kullanmak gibi bir aptallıkta bulundu. Sonra amcanız da ortadan kayboldu..."</p>

  <p class="sgc-4">"Amos'a ne olduğunu biliyor musunuz?" diye sordu Sadie.</p>

  <p class="sgc-4">"Henüz bilmiyoruz," dedi Desjardins ters ters.</p>

  <p class="sgc-4">"Onu bulmalısınız!" diye bağırdı Sadie. "GPS büyüsü gibi bir şey yapamıyor musunuz?"</p>

  <p class="sgc-4">"Şu anda onu arıyoruz," dedi Desjardins. "Ama Amos için endişelenmenize gerek yok. Burada kalacaksınız. Şey olmanız gerek... eğitilmeniz."</p>

  <p class="sgc-4">Bir an başka bir şey diyecekmiş gibi geldi. Eğitim gibi faydalı bir şey demeyeceğinden emindim.</p>

  <p class="sgc-4">İskender bana bakıp konuşmaya başladı. Sesi sevecendi.</p>

  <p class="sgc-4">"Efendim Şeytan Günleri'nin yarın günbatımında başlayacağını söylememi ister," dedi Desjardins. "Güvende olmalısınız."</p>

  <p class="sgc-4">"Ama babamızı bulmamız gerek," dedim. "Dışarıda tehlikeli tanrılar cirit atıyor. Serket'i ve Set'i gördük!"</p>

  <p class="sgc-4">Bu isimleri duyan İskender'in suratı gerildi. Desjardins'e dönüp bir şeyler emretti. Desjardins ona karşı çıkarmış gibi yanıt verdi. İskender aynı emri yineledi.</p>

  <p class="sgc-4">Bu durum Desjardins'in hiç hoşuna gitmemişti ama efendisinin önünde eğildi. Sonra bana döndü. "Baş Arşivci öykünüzü dinlemek ister," dedi.</p>

  <p class="sgc-4">Bunun üzerine başımızdan geçenleri anlatmaya başladım. Arada bir soluklanmak için durduğumda Sadie araya girip hikayeye devam etti. İşin komik yanı, her ikimiz de aynı şeyleri anlatmaktan kaçınmıştık. Sadie'nin büyü yapabildiğinden ya da bana kral diye hitap eden ba ile olan karşılaşmamızdan bahsetmedik. Sanki bunları anlatmamam gerektiğini biliyordum. Ne vakit bunlarla ilgili bir şey söyleyecek olsam, içimdeki o ses, <span class="sgc-2">Hayır, o bölümü anlatma,</span> diyordu. <span class="sgc-2">Sessiz kal.</span></p>

  <p class="sgc-4">Öyküyü anlattıktan sonra Zia'ya baktım. Zia bir şey demedi. Bana endişeyle bakmakla yetindi.</p>

  <p class="sgc-4">İskender asasının tersiyle basamağın üstüne bir daire çizdi. Aniden havada bir sürü hiyeroglif belirip gözden kayboldu.</p>

  <p class="sgc-4">Birkaç saniye sonra Desjardins sanki bir şey yapması gerekiyormuş gibi sabırsızlanmaya başladı. Ayağa fırlayıp öfkeyle bize baktı. "Yalan söylüyorsunuz," dedi. "Gördüğünüz Set olamaz. Bu dünyada kalabilmesi için çok güçlü bir bedene ihtiyacı var. Hem de çok güçlü."</p>

  <p class="sgc-4">"Bana bakın," dedi Sadie. "Şu geçici bedenlerin ne olduğunu anlamadım ama Set'i kendi gözlerimle gördüm.</p>

  <p class="sgc-4">Siz de British Museum'daydiniz, onu görmüş olmalısınız. Carter da onu Phoenix'te gördüyse..." Bana dönüp şüpheyle baktı, "...o halde ağabeyim çıldırmış olamaz."</p>

  <p class="sgc-4">"Teşekkürler kardeşim," dedim ama Sadie daha konuşmaya yeni başlamıştı.</p>

  <p class="sgc-4">"Serket'e gelince, o da gerçekti! Bizi korumak isterken ölen kedim Bastet de öyle!"</p>

  <p class="sgc-4">Desjardins istifini bozmadan "Demek tanrıları tanıdığınızı itiraf ediyorsunuz," dedi. "Araştırmamız kolaylaşacak desenize. Bastet arkadaşınız falan değil. Tanrılar Mısır'ın çökmesine neden oldu. Tanrıların güçlerini kullanmak yasaktır. Büyücüler tanrıların ölümlü dünyaya karışmasını engellemek üzere yemin ederler. Onlarla var gücümüzle savaşmamız gerekir."</p>

  <p class="sgc-4">"Bastet bana sizin paranoyak olduğunuzu söylemişti,”dedi Sadie.</p>

  <p class="sgc-4">Büyücü yumruklarını sıktı. İçeriye aniden fırtına öncesi havada hissedilen ozon gibi tuhaf bir koku doldu. Ensemdeki tüyler diken diken olmuştu. Başımıza bir şey gelmeden Zia öne fırladı.</p>

  <p class="sgc-4">"Efendi Desjardins, tuhaf bir şey oldu," dedi yalvarır gibi. "Akrep tanrıçayı tuzağa düşürdüm ama o anında yeniden canlandı. Onu Yedi Kurdelelerle bile Duat'a yollayamadım. Tek yapabildiğim, geçici bedenindeki hareketlerini kısıtlamak oldu. Belki de diğer tanrıların serbest kaldığına dair söylentiler doğ-"</p>

  <p class="sgc-4">"Hangi diğer tanrılar?" diye sordum.</p>

  <p class="sgc-4">Zia tereddütle bana baktı. "Dünyanın dört bir yanındaki tarihi eserlerden kurtulan diğer birçok tanrı," dedi. "Bu iş zincirleme bir hal aldı galiba."</p>

  <p class="sgc-4">"Zia!" diye bağırdı Desjardins. "Bu tür bilgileri başkalarına aktaramayız."</p>

  <p class="sgc-4">"Bakın," dedim, "Efendi misiniz, her neyseniz, Bastet bizi bunların olacağı konusunda uyarmıştı. Set'in başka tanrıları da serbest bırakacağını söylemişti."</p>

  <p class="sgc-4">“Efendim," dedi Zia, "Ma'at güç kaybediyorsa, Set kaos yaratıyorsa, belki de Serket'i bu yüzden geri yollayamamışımdır."</p>

  <p class="sgc-4">"Saçmalık," dedi Desjardins. "Sen beceriklisindir Zia ama belki de bu iş için yeterince iyi değilsin. Bu ikisine gelince, sızıntı engellenmeli."</p>

  <p class="sgc-4">Zia kıpkırmızı kesildi. Bakışlarını İskender'e çevirdi. “Efendim, lütfen," dedi. "Bana onlarla bir şans daha tanıyın,"</p>

  <p class="sgc-4">"Haddini aşıyorsun," dedi Desjardins ters ters. "Bu ikisi suçlu. Yok edilmeleri gerek."</p>

  <p class="sgc-4">Yüreğim sıkışmaya başladı. Sadie'ye baktım. İkimizin bu odadan koşarak kaçması gerekecekse pek bir şansımızın kalmadığı açıktı.</p>

  <p class="sgc-4">Yaşlı adam nihayet bize baktı. Zia'ya samimi bir sevecenlikle gülümsedi. Bir an için, Zia'nın onun büyük büyük büyük torunu olup olmadığını merak ettim. Yunanca konutluğu halde Zia ne dediğini anlamış gibi önünde eğildi.</p>

  <p class="sgc-4">Desjardins öfkeden çatlayacakmış gibi duruyordu.</p>

  <p class="sgc-4">Cüppesinineteğini savurup tahtın arkasına yürüdü.</p>

  <p class="sgc-4">"Baş Arşivci, Zia'ya sizi sınavdan geçirmesi için şans tanıyacak," diye kükredi. "Bu arada ben de anlattığınız öyküdeki gerçekleri ve yalanları araştıracağım. Yalan söylediyseniz cezalandırılacaksınız."</p>

  <p class="sgc-4">İskender'e dönüp Zia gibi önünde eğildim. Sadie de aynı şeyi yaptı.</p>

  <p class="sgc-4">"Teşekkür ederiz efendim," dedim.</p>

  <p class="sgc-4">Yaşlı adam uzun uzun bana baktı. Bir kez daha ruhumu okumaya çalıştığını hissettim. Ama bu sefer öfkeli değildi. Sanki benim için endişeleniyormuş gibiydi. Sonra bir şeyler mırıldandı. Söylediklerinin arasından sadece iki sözcüğü anladım: Nektanebo ve ba.</p>

  <p class="sgc-4">Avucunu açtı. Parıl parıl parıldayan hiyeroglifler havaya yayılıp platformun etrafını çevirdi. Gözleri kamaştıran bir ışık belirdi. Tekrar etrafımı görebildiğimde, platform boştu. İki adam da ortadan kaybolmuştu.</p>

  <p class="sgc-4">Zia kasvetli bir ifadeyle bize baktı. "Sizi odanıza götüreceğim," dedi. "Sabah sınavınız başlayacak. Ne tür büyüler bildiğinizi ve bunları nasıl öğrendiğinizi anlayacağız."</p>

  <p class="sgc-4">Ne demek istediğini anlamamıştım. Sadie'yle göz göze geldik. O da en az benim kadar huzursuz olmuştu.</p>

  <p class="sgc-4">"Eğlenceli olacağa benziyor," dedi Sadie. "Sınavda başarısız olursak ne olacak?"</p>

  <p class="sgc-4">Zia ona buz gibi bir bakış fırlattı. "Bu başarısız olunacak bir sınav değil, Sadie Kane," dedi. "Ya sınavı geçersiniz ya da ölürsünüz."</p>
</body>
</html>
