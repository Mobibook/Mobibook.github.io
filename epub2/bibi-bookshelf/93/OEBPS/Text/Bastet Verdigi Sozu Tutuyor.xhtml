<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-2 {font-weight:bold;}
  span.sgc-1 {font-style:italic;}

  p.sgc-3 {text-align: justify;}
  /*]]>*/
  </style>
</head>

<body>
  <p class="sgc-3"></p>

  <h3 id="heading_id_2"><a id="bookmark1"></a>30. Bastet Verdiği Sözü Tutuyor</h3>

  <p class="sgc-3">C</p>

  <p class="sgc-3">A</p>

  <p class="sgc-3">R</p>

  <p class="sgc-3">T</p>

  <p class="sgc-3">E</p>

  <p class="sgc-3">R</p>

  <p class="sgc-3">Saatler sonra aracın koltuğunda uyandım. Bastet kolumdan tutmuş beni sarsıyordu.</p>

  <p class="sgc-3">"Geldik," dedi.</p>

  <p class="sgc-3">Ne kadar uyuduğumun farkında değildim. Yanından geçtiğimiz çorak arazinin görüntüsü ve can sıkıntısı yüzünden sızmışım. Rüyamda başımın etrafında uçuşan minnacık büyüler görmüştüm. Büyücüler kafamı kazımaya çalışıyorlardı. Bir ara Amos'la ilgili bir kabus da görmüştüm ama tam olarak ne gördüğümü hatırlayamıyordum. Zia'nın neden beni ona karşı uyardığına da bir anlam verememiştim.</p>

  <p class="sgc-3">Gözlerimi kırpıştırıp kendime gelmeye çalıştım. Sonra başımı Khufu'nun kucağına yasladığımı fark ettim. Babun bit ayıklamak için saçlarımı karıştırıyordu.</p>

  <p class="sgc-3">Mahmur mahmur "Dostum," dedim, "istersen saçlarımırahat bırak."</p>

  <p class="sgc-3">"Ama Khufu saçlarını harika bir şekle soktu!" dedi Sadie.</p>

  <p class="sgc-3">"Uh! Uh!" dedi Khufu.</p>

  <p class="sgc-3">Bastet otobüsün kapısını açtı. "Gelin," dedi. "Bundan sonra yürümemiz gerek."</p>

  <p class="sgc-3">Kapıya vardığımda neredeyse kalp krizi geçirecektim. Dapdaracık bir dağ yoluna park etmiştik. Yol o kadar dardı ki birimiz hapşıracak olsa otobüs aşağı yuvarlanabilirdi.</p>

  <p class="sgc-3">Bir an Phoenix'e vardığımızı sandım çünkü etraf Phoenix'i andırıyordu. Güneş ufukta batmak üzereydi. Sipsivri dağlar diğer tarafta sere serpe uzanıyordu. Arada kalan çöl arazisi uçsuz bucaksızdı. Nerede son bulduğunu durduğum yerden göremiyordum. Sol tarafımızdaki bir vadide renksiz bir şehir vardı. Etrafta ne bir ağaç ne de bir tutam yeşillik vardı. Şehir sadece kum, taş ve binalardan ibaretti. Phoenix'ten çok daha ufaktı ama güney bölgesinde kocaman bir nehir vardı. Batmakta olan güneşin altında kıpkırmızı parıldayan nehir, bulunduğumuz dağın eteklerine kadar uzanıyor, sonra da kuzey yönünde devam ediyordu.</p>

  <p class="sgc-3">"Ay'da mıyız ne?" dedi Sadie.</p>

  <p class="sgc-3">"Burası El Paso, Teksas," dedi Bastet. "Şurası da Rio Grande." Derin bir nefes aldı. "Çölde nehirli bir şehir," dedi. "Aslında, burası Mısır'ı andırıyor! Şey, tabii aradaki tek fark Meksika'nın buraya sınır komşusu olması. Bence burası Neftis'i çağırmak için mükemmel bir yer."</p>

  <p class="sgc-3">"Sence Neftis bize Set'in gizli adını söyler mi?" diye sordu Sadie.</p>

  <p class="sgc-3">Bastet yanıt vermeden önce bir süre düşündü. "Neftis'in sağı solu belli olmaz ama daha önce de kocasına cephe aldığı olmuştu," dedi. "Umarım bize yardımcı olur."</p>

  <p class="sgc-3">Bastet onun bize yardım edeceğinden emin değil gibiydi. Ta aşağıdaki nehre bakıp "Neden bizi buraya getirdin?" diye sordum. "Neden aşağı inmedik de tepeden bakıyoruz?"</p>

  <p class="sgc-3">Bastet sanki bunu fark etmemiş gibi omuzlarını silkti. "Kediler yükseklerde dolaşmaktan hoşlanırlar," dedi. "Hem belli mi olur, belki birisinin üstüne atlamam falan gerekir."</p>

  <p class="sgc-3">"Harika," dedim. "Yani, birisinin üstüne atlamamız gerekirse hazırlıklıyız yani."</p>

  <p class="sgc-3">"Burası o kadar da kötü değil," dedi Bastet. "Birkaç kilometre boyunca kum, kaktüs ve engerekli yılanlarla dolu bir araziden aşağı iner gideriz işte. Tabii, bu arada Sınır Devriyesi'ne, insan kaçakçılarına, büyücülere ve iblislere de yakalanmamamız gerek. Sonra Neftis'i çağırabiliriz."</p>

  <p class="sgc-3">"Vay be!" dedi Sadie ıslık çalıp. "Havaya girmek diye buna denir işte!"</p>

  <p class="sgc-3">Khufu endişeyle "Uh!" dedi. Havayı koklayıp hırladı.</p>

  <p class="sgc-3">"Bir şeyler olacağını hissetti," dedi Bastet. "Kötü bir şeyler olacak."</p>

  <p class="sgc-3">"Bunu anlamak için babun olmaya gerek yok," dedim.</p>

  <p class="sgc-3">Sonra Sadie'yle birlikte Bastet'in peşinden dağdan aşağı inmeye koyulduk.</p>

  <p class="sgc-3"><span class="sgc-1">Evet,</span> dedi Horus. <span class="sgc-1">Burayı hatırlıyorum.</span></p>

  <p class="sgc-3"><span class="sgc-1">Burası El Paso,</span> dedim ona. <span class="sgc-1">Canın deli gibi Meksika yemeği falan çekmediyse buraya geldiğini hiç sanmıyorum.</span></p>

  <p class="sgc-3">Horus ısrarla <span class="sgc-1">Hayır, burayı gayet iyi hatırlıyorum,</span> dedi. <span class="sgc-1">Bataklığı, çölü...</span></p>

  <p class="sgc-3">Durup etrafıma bakındım. Aniden burası bana da çok tanıdık gelmişti. Yaklaşık elli metre ötede, nehir bir bataklık bölgesine dönüşüyordu. İncecik ve sığ nehir kolları çölün farklı yerlerine kadar uzanıyordu. Bataklık kenarında uzun uzun otlar vardı. Aslında burası sınır bölgesi olduğu için etrafta mutlaka devriyeler olmalıydı. Ama her yer gayet ıssız görünüyordu.</p>

  <p class="sgc-3">Buraya ba olarak gelmiştim. Bataklığın biraz ilerisinde bir kulübe olmalıydı. İsis ve küçük Horus, Set'ten burada saklanmış olmalılardı. Nehrin hemen aşağı tarafındaysa kocaman, kapkara bir şeyin suyun altında beni beklediğini hissettim.</p>

  <p class="sgc-3">Bastet bataklığın kenarına doğru birkaç adım atınca onu hemen geri çektim. "Sudan uzak dur," diye uyardım.</p>

  <p class="sgc-3">Bastet yüzünü buruşturdu. "Carter, ben bir kediyim. Nehirde yüzecek falan değilim. Ama bir nehir tanrıçası çağırmak istersen bunu bir nehir kenarında yapmak zorundasın."</p>

  <p class="sgc-3">Bastet o kadar mantıklı konuşuyordu ki kendimi aptal</p>

  <p class="sgc-3">gibi hissettim. Ama elimde değildi. İçimde kötü bir his vardı.</p>

  <p class="sgc-3">Horus'a, <span class="sgc-1">Neler oluyor?</span> diye sordum. <span class="sgc-1">Karşıma ne tür bir zorluk çıkacak?</span></p>

  <p class="sgc-3">Ama bedenimde misafir ettiğim tanrıdan çıt çıkmadı. Sanki bir şey olmasını bekliyordu.</p>

  <p class="sgc-3">Sadie çamurlu suya bir taş fırlattı. Taş, <span class="sgc-1">plonk!</span> diye bir ses çıkarıp suya gömüldü.</p>

  <p class="sgc-3">Bastet, "Bana burası gayet güvenli göründü," deyip nehrin kenarında yürümeye başladı.</p>

  <p class="sgc-3">Khufu da tereddütle peşinden gitti. Suyun kenarına varınca eğilip suyu kokladı ve hırlamaya başladı.</p>

  <p class="sgc-3">"Gördün mü?" dedim. "Khufu bile buradan hoşlanmadı."</p>

  <p class="sgc-3">"Muhtemelen atalarına ait bir hatıradır," dedi Bastet. "Antik Mısır'da nehirlerin tehlikeli olduğuna inanırlardı. Yılanlar, su aygırları ve daha bir sürü tehlikeli yaratık nehirlerde yaşar, malum."</p>

  <p class="sgc-3">"Hipopotamlar mı tehlikeli?!" dedim.</p>

  <p class="sgc-3">"Onları sakın hafife alma," dedi Bastet. "Hipopotamlar çok tehlikeli olabilirler."</p>

  <p class="sgc-3">"Peki, Horus'a saldıran şey neydi?" diye sordum. "Hani, ta eskiden Set onu ararken, Horus'a ne saldırmıştı?"</p>

  <p class="sgc-3">"Böyle bir öykü bilmiyorum," dedi Bastet. "Ama Set genellikle düşmanlarının üstüne önce akreplerini, sonra da timsahlarını salar."</p>

  <p class="sgc-3">"Timsahlar ha?" dedim. Tüylerim diken diken oldu.</p>

  <p class="sgc-3"><span class="sgc-1">Sorun bu mu?</span> dedim Horus'a. Ama bana yine bir yanıt vermedi. "Bastet, Rio Grande'de timsahlar var mı?"</p>

  <p class="sgc-3">"Hiç sanmam." Bastet nehrin kenarına eğildi. "Sadie, bu şerefi sana bırakıyorum," dedi.</p>

  <p class="sgc-3">"Ne yapmam gerekiyor?"</p>

  <p class="sgc-3">"Neftis'i çağırman yeterli. O, İsis'in kız kardeşiydi. Şayet Duat'ın bu bölümünde bir yerlerdeyse sesini duyması gerek."</p>

  <p class="sgc-3">Sadie ne yapacağından hala emin değil gibiydi. Ama Bastet'in yanına çömelip suya dokundu. Parmaklarının değdiği yerde kocaman daireler oluştu ve tüm göle yayıldı.</p>

  <p class="sgc-3">"Merhaba Neftis," dedi Sadie. "Orada mısın?"</p>

  <p class="sgc-3">Nehrin aşağı tarafında <span class="sgc-1">foş</span> diye bir ses duydum. Bir de ne göreyim? Bir göçmen ailesi nehrin orta yerinde duruyor! O güne dek, kaçak olarak Meksika'dan bu tarafa iyi bir iş bulabilmek, daha iyi bir hayat yaşayabilmek umuduyla geçen kişiler olduğunu duymuştum ama bu insanları karşımda görmek çok tuhaftı. Bir adamla bir kadın telaşla nehirde ilerlemeye çalışıyorlardı. Aralarında bir de minik bir kız çocuğu vardı. Üstlerindeki giysiler lime limeydi. Her ikisi de Mısır'da gördüğüm en fakir insanlardan da fakir görünüyorlardı. Birkaç saniye gözlerimi ayırmadan onlara baktım ama olağanüstü bir halleri yoktu. Adam bana bezgin bezgin bakınca aramızda sessiz bir anlaşma yaptık. Her ikimizin de diğeriyle uğraşamayacak kadar çok sorunu vardı. O yüzden birbirimizi görmezden gelecektik.</p>

  <p class="sgc-3">Bu arada, Bastet ve Sadie gözlerini nehre dikmiş, suda oluşan daireleri izliyorlardı.</p>

  <p class="sgc-3">Bastet başını havaya kaldırıp dikkat kesildi. "Ne diyor?" diye sordu.</p>

  <p class="sgc-3">"Anlayamıyorum," dedi Sadie. "Sesi çok derinlerden geliyor."</p>

  <p class="sgc-3">"Ne yani, sen cidden bir şey mi duyuyorsun?" diye sordum.</p>

  <p class="sgc-3">İkisi bir ağızdan "Şşş," dediler.</p>

  <p class="sgc-3">"Kafeslenmiş," dedi Sadie. "Yok, neydi o sözcük?"</p>

  <p class="sgc-3">"Sığınmış," dedi Bastet. "Bence uzaklara bir yere sığınmış. Uyuyan bir bedenden söz ediyor. Bu da ne demek?"</p>

  <p class="sgc-3">Neden söz ettiklerini anlamıyordum. Hiçbir şey de duymuyordum.</p>

  <p class="sgc-3">Khufu elimi çekiştirip nehrin aşağı tarafını işaret etti. "Uh!"</p>

  <p class="sgc-3">Göçmen aile gözden kaybolmuştu. Nehrin karşı tarafına o kadar çabuk geçmeleri mümkün değildi. Her iki kıyı ya da baktım ama sırra kadem basmışlardı. Yalnız onları son gördüğüm yerde, suda sanki bir kıpırdama vardı. San ki birisi nehri kocaman bir kaşıkla karıştırıyordu. Korkıı dan boğazımın kuruduğunu hissettim.</p>

  <p class="sgc-3">"Şey, Bastet..."</p>

  <p class="sgc-3">"Carter, zaten Neftis'in sesini duymakta zorlanıyoruz Lütfen."</p>

  <p class="sgc-3">Dişlerimi sıkıp "Tamam," dedim. "Khufu'yla ben gidip bir şeyi kontrol edeceğiz."</p>

  <p class="sgc-3">Sadie tekrar "Şşş!" dedi.</p>

  <p class="sgc-3">Khufu'yu yanıma çağırdım. Birlikte nehrin kıyısından aşağı yürümeye başladık. Khufu bacaklarımın arkasına saklanıp nehre doğru hırladı.</p>

  <p class="sgc-3">Arkama dönüp baktığımda Bastet'le Sadie gayet iyi görünüyorlardı. Sanki muhteşem bir film izliyorlarmış gibi hala nehre bakıyorlardı.</p>

  <p class="sgc-3">Nihayet göçmen ailesini son gördüğüm yere vardık. Ama biz oraya varana dek su durgunlaşmıştı. Khufu ellerini yere yaslayıp amuda kalktı. Ya canı aniden dans etmek istemişti ya da onu korkutan bir şey vardı.</p>

  <p class="sgc-3">Kalbim gümbür gümbür atarken "Neyin var?" diye sordum.</p>

  <p class="sgc-3">Khufu "Uh! Uh! Uh!" diye bağırdı. Babunca gayet uzun bir şey söylemişti ama ne dediğini anlayamıyordum.</p>

  <p class="sgc-3">"Neler olduğuna dair hiçbir fikrim yok," dedim. "Eğer o göçmen ailesi suyun dibine falan çekildiyse onları bulmak zorundayım. Nehre gireceğim."</p>

  <p class="sgc-3">Khufu nehirden uzaklaşıp "Uhh!" diye bağırdı.</p>

  <p class="sgc-3">"Khufu, o insanların yanında küçücük bir çocuk vardı," dedim. "Yardıma ihtiyaçları varsa onları burada bırakamam. Burada bekle, etrafa göz kulak ol."</p>

  <p class="sgc-3">Ben suya girerken Khufu inleyip itiraz eder gibi suratına vurdu. Su umduğumdan da soğuk ve akıntılıydı. Dikkatimi toplayıp Duat'tan kılıcımı ve değneğimi aldım. Belki de bunu hayal ediyordum ama bunları oradan alır almaz akıntı şiddetlendi.</p>

  <p class="sgc-3">Khufu çılgınlar gibi bağırmaya başladığında nehrin ortasına varmıştım. Khufu kıyıda olduğu yerde zıplıyor, yakınlardaki çalılıkları işaret ediyordu.</p>

  <p class="sgc-3">Göçmen ailesi korkudan tir tir titrer vaziyette çalılıkların arasına saklanmıştı. Önce, acaba benden neden saklanıyorlar? diye düşündüm.</p>

  <p class="sgc-3">"Size zarar vermeyeceğim," dedim. Boş boş bana baktılar. Keşke İspanyolca konuşabilseydim, diye geçirdim içimden.</p>

  <p class="sgc-3">Derken etrafımdaki su aniden fokurdadı. Bu insanlar benden değil, başka bir şeyden korkmuşlardı. Ne aptalım, diye düşündüm.</p>

  <p class="sgc-3">Horus, <span class="sgc-1">Atla!</span> diye bağırdı.</p>

  <p class="sgc-3">Bir havan topundan fırlatılmış gibi sudan yaklaşık yirmi metre yukarı sıçradım. Aslında normalde bunu hayatta yapamazdım ama iyi ki o an becerebilmişim. Çünkü suyun dibinden bir canavar çıkıverdi.</p>

  <p class="sgc-3">İlk gördüğüm şey yüzlerce diş ve benden en az üç kat büyük, pembe renkli bir işkembeydi. Nasıl becerdiysem havada takla attım ve karaya ayaklarımın üstüne düştüm. Karşımda otobüsümüzün büyüklüğünde bir timsah duruyordu. Üstelik belinden aşağısı henüz suyun altındaydı. Grili yeşilli derisi kamuflaj giysisi gibi kocaman beneklerle kaplıydı. Gözleriyse küflenmiş süt rengindeydi.</p>

  <p class="sgc-3">Aile, canavarı görünce çığlıklar atıp nehirden uzaklaşmaya çalıştı. Çığlıkları duyan timsah onlara döndü. Her yırtıcı hayvan gibi o da daha ilginç, daha çok ses çıkaran ava yönelmişti. Timsahların ağırkanlı hayvanlar olduklarını sanırdım ama yaratık aileye doğru o kadar büyük bir hızla yöneldi ki ağzım açık kaldı.</p>

  <p class="sgc-3">Horus, <span class="sgc-1">Bu fırsatı kaçırma,</span> dedi. <span class="sgc-1">Arkasına geçip saldır.</span></p>

  <p class="sgc-3">Ama bunu yapmak yerine avaz avaz "Sadie, Bastet, bana yardım edin!" diye bağırmaya başladım. Bu arada değneğimi de canavara fırlattım.</p>

  <p class="sgc-3">Iskalamıştım. Değnek timsahın tam önüne suya düştü ve bir taş gibi geri sekip timsahın gözlerinin tam ortasına isabet etti. Daha sonra da elime geri döndü.</p>

  <p class="sgc-3">Ona pek bir zarar verememiştim ama timsah öfkeyle bana baktı.</p>

  <p class="sgc-3">Horus, <span class="sgc-1">Ona bir sopayla falan da vurabilirsin tabii,</span> diye homurdandı.</p>

  <p class="sgc-3">Öne atılıp timsahın dikkatini çekmek için bağırmaya başladım. Gözümün ucuyla bakınca göçmen ailesinin güvenli bir biçimde oradan uzaklaştığını gördüm. Khufu da onlarla birlikte ellerini kollarını sallaya sallaya peşlerinden gidiyor, canavardan uzaklaşmaya çalışıyordu. Bu insanların dev timsahtan mı yoksa çılgın bir babundan mı kaçtıklarını bilemedim. Ama oradan uzaklaştıkları sürece ne yaptıkları önemli değildi.</p>

  <p class="sgc-3">Bastet'le Sadie'nin ne yaptığını göremedim. Arkamdan bağırış çağırış ve su sesi geliyordu ama neler olup bittiğine bakamadan timsah bana saldırdı.</p>

  <p class="sgc-3">Sola kayıp kılıcımı savurdum. Kılıç, timsahın bir zırhı andıran derisine çarpıp sekti, sonra da yana yattı. Uzun ağzıyla kafamı paramparça edebilirdi ama içgüdüsel bir hareketle değneğimi havaya kaldırdım. Timsah bir güç duvarına çarpmış gibi görünmez bir şeye tosladı. Sanki kocaman ve görünmez bir enerji balonu beni koruma altına almıştı.</p>

  <p class="sgc-3">Şahin savaşçıyı çağırmaya çalıştım ama altı tonluk bir sürüngen beni ikiye ayırmaya çalışırken bunu yapmak çok zordu.</p>

  <p class="sgc-3">Sonra Bastet'in "HAYIR!" diye bağırdığını duydum. Geriye dönüp bakmadan Sadie'nin başının dertte olduğunu anlamıştım.</p>

  <p class="sgc-3">Çaresizlik ve öfke sinirlerimi çelik gibi yapmıştı. Değneğimi öne uzatınca etrafımı saran enerji balonu genişledi ve timsaha öyle sert bir biçimde çarptı ki yaratık nehirden fırlayıp ta Meksika kıyısına düştü. Canavar sırtüstü debelenip dururken ben de sıçrayıp parıldamaya başlamış olan kılıcımı havaya kaldırdım. Sonra var gücümle canavarın karnına sapladım. Koca timsah yavaş yavaş erirken başında durup bekledim. Çok geçmeden, ıslak bir kum öbeğinin ortasında duruyordum.</p>

  <p class="sgc-3">Arkamı dönünce Bastet'in de en az benimki kadar büyük bir timsahla dövüştüğünü gördüm. Timsah öne atılınca Bastet altına geçip bileklerindeki bıçakları hayvanın boğazına sapladı. Timsah, bir kum yığınına dönüşene dek eridi. Ama olan olmuştu. Sadie nehrin kenarında boylu boyunca yatıyordu.</p>

  <p class="sgc-3">Ben oraya varana dek Khufu ve Bastet çoktan Sadie’nin yanına varmışlardı. Sadie'nin başı kanıyordu. Suratı sapsarı olmuştu.</p>

  <p class="sgc-3">"Neler oldu?" dedim.</p>

  <p class="sgc-3">Bastet son derece üzgün bir biçimde "Birden karşımıza çıktı," dedi. "Kuyruğu Sadie'ye çarptı ve onu ta buraya kadar fırlattı. Sadie daha bir şey yapmaya fırsat bulamamıştı. O..."</p>

  <p class="sgc-3">Khufu elini Sadie'nin alnına dayayıp ağzıyla baloncuklar yaptı.</p>

  <p class="sgc-3">Bastet derin bir oh çekti. "Khufu onun iyileşeceğini söylüyor ama onu derhal buradan uzaklaştırmamız gerek. O timsahlar buralarda başka-"</p>

  <p class="sgc-3">Bastet birden sus pus kesildi. Nehrin tam ortasında su yine fokur fokur kaynamaya başlamıştı. Sudan o kadar dehşetengiz bir yaratık fırladı ki işimizin oracıkta biteceğini anladım.</p>

  <p class="sgc-3">"-bir şey olduğunun işareti," dedi Bastet tatsız tatsız.</p>

  <p class="sgc-3">Bir kere, bu yaratık yirmi metre boyundaydı. Yani, <span class="sgc-1">kendi bedeni</span> bu boydaydı. Yoksa etrafını saran dev bir avatar falan yoktu. Etten ve kemikten, yirmi metre boyunda bir şeyle karşı karşıyaydık. Göğsü ve kolları insandı ama teni açık yeşil renkliydi. Timsah derisinden yapılmış yeşil renkli, zırhlı bir etek giymişti. Kafasıysa timsah gibiydi. Eğri büğrü dişlerle kaplı kocaman bir ağzı, yeşil renkli sümük dolu parlak gözleri vardı (Ne sevimli, değil mi!). Siyah saçları örülmüştü ve omuzlarına kadar iniyordu. Başından boğa boynuzları çıkıyordu. Sanki tüm bunlar yeterince tuhaf değilmiş gibi, inanılmaz bir hızla da terliyor gibiydi. Yağlı bir sıvı oluk oluk bedeninden sızıp nehre karışıyordu.</p>

  <p class="sgc-3">Asasını havaya kaldırdı. Asa dediğim şey de bir telefon direği uzunluğunda, irice bir kalastı.</p>

  <p class="sgc-3">Bastet "Çekil!" diye bağırıp beni geriye çekti. Timsah adam az önce durduğum yere yumruğunu indirip iki metrelik bir çukur açtı.</p>

  <p class="sgc-3">"Horus!" diye böğürdü.</p>

  <p class="sgc-3">O anda yapmak istediğim son şey "Burada!" diye bağırmaktı. Ama Horus zihnimde konuşmaya başladı: <span class="sgc-1">Onu</span> sinirlendir, <span class="sgc-1">dedi. Sobek sadece güçten anlar. Sakın seni yakalamasına izin verme, yoksa seni nehrin dibine çekip boğar.</span></p>

  <p class="sgc-3">Yutkunup "Sobek!" diye seslendim. "Seni, şey, ödlek! N'aberlan?"</p>

  <p class="sgc-3">Sobek dişlerini gösterdi. Belki de sevimli sevimli gülümsüyordu. Ama hiç sanmam.</p>

  <p class="sgc-3">"Bu beden sana hiç yakışmamış, şahin tanrı," dedi. "Seni ortadan ikiye ayıracağım."</p>

  <p class="sgc-3">Yanımda duran Bastet'in bileklerinden birden bıçaklar çıktı. "Sakın seni yakalamasına izin verme," dedi.</p>

  <p class="sgc-3">"Biliyorum," dedim. Khufu'nun sağımda olduğunu ve Sadie'yi yavaş yavaş yukarı taşıdığını görebiliyordum. Onlar güvenli bir yere varana dek yeşil renkli dev adamı oyalamalıydım. "Sobek, ne tanrısısın sen yahu? Timsah tanrısı mı? Bizi rahat bırak yoksa seni yok ederim!"</p>

  <p class="sgc-3"><span class="sgc-1">Aferin,</span> dedi Horus. ' <span class="sgc-1">Yok etme’ kısmı iyiydi.</span></p>

  <p class="sgc-3">Sobek kahkahalarla gülmeye başladı. "Bakıyorum da mizah yeteneğin görmeyeli epey gelişmiş Horus!" dedi. "Sen ve kediciğin beni yok edebileceğinizi mi sanıyorsunuz?" Sümüklü gözlerini Bastet'e çevirdi. "Kedi tanrıça, ne ararsın krallığımda? Sudan hoşlanmadığını sanıyordum!"</p>

  <p class="sgc-3">Son sözlerini söylerken asasını bize doğrultup üstümüze yeşil renkli bir su püskürttü. Bastet benden atik davrandı. Havaya zıplayıp Sobek'in arkasına geçiverdi. Kocaman, ışıl ışıl ışıldayan kedi kafalı avatarı da bir anda yanında belirmişti. "Hain!" diye bağırdı. "Neden kaosun yanındasın? Krala bağlı kalmalıydın!"</p>

  <p class="sgc-3">"Hangi kral?" diye kükredi Sobek. "Ra mı? Ra artık yok. Osiris denen o zavallı gene öldü. Bu oğlan çocuğu da imparatorluğu diriltemez. Bir zamanlar Horus'a destek veriyordum tabii. Ama o, bu bedende asla güce kavuşamaz. Onu destekleyen tek bir kişi bile yok. Set bizlere güç ve taze et vaat ediyor. Sanırım ilk olarak küçük tanrıların tadına bakacağım!"</p>

  <p class="sgc-3">Bana dönüp asasını suratıma doğrulttu. Asanın fırlattığı yeşilimsi sıvıdan kaçmıştım ama Sobek diğer eliyle uzanıp beni belimden yakalayıverdi. Yeterince atik davranamamıştım. Bunu gören Bastet iyice gerildi. Düşmana saldırmak üzere hazırlanmaya girişti. Ama daha bunu yapmaya fırsat bulamadan, Sobek asasını yere fırlatıp koca elleriyle beni yakaladığı gibi suya daldırdı. Kendimi bir anda buz gibi, yeşil renkli pis suyun içinde buldum. Ne bir şey görebiliyor ne de nefes alabiliyordum, boğulmak üzereydim. Sobek'in mengene misali elleri ciğerlerimdeki tüm havayı boşaltırken daha da dibe battığımı hissettim.</p>

  <p class="sgc-3"><span class="sgc-1">Ya şimdi, ya hiç!</span> dedi Horus. <span class="sgc-1">Bırak da kontrolü ele alayım.</span></p>

  <p class="sgc-3"><span class="sgc-1">Hayır,</span> dedim. <span class="sgc-1">Önce ben öleceğim.</span></p>

  <p class="sgc-3">Nedense bunu söylemek beni rahatlatmıştı. İşim bittiyse korkmanın da bir anlamı yoktu. Hiç olmazsa kanımın son damlasına kadar savaşırdım.</p>

  <p class="sgc-3">Dikkatimi gücüme verir vermez tüm bedenime enerji yayıldığını hissettim. Kollarımı esnetip Sobek'in ellerini gevşettim. Sonra şahin savaşçının avatarını çağırdım. Bir anda, en az Sobek kadar kocaman ve altın gibi parıldayan bir balonun içine giriverdim. Onu kapkaranlık suda görebiliyordum. İğrenç gözleri fal taşı gibi açılmıştı.</p>

  <p class="sgc-3">Düşmanımın kollarından kurtulup Sobek'e sert bir kafa attım. Ön dişlerinin bir kısmı paramparça oldu. Sonra sudan fırladım ve nehrin kenarında duran Bastet'in yanına kondum. Bastet o kadar boş bulunmuştu ki neredeyse beni kesip biçecekti.</p>

  <p class="sgc-3">"Ra'ya şükürler olsun!" diye bağırdı.</p>

  <p class="sgc-3">"Evet, hala hayattayım," dedim.</p>

  <p class="sgc-3">"Neredeyse peşinden suya atlayacaktım," dedi. "Üstelik sudan ne kadar nefret ettiğimi bilirsin!"</p>

  <p class="sgc-3">Hemen arkamdan Sobek de suyun yüzeyine fırladı. Çılgınlar gibi kükrüyordu. Burun deliklerinin birinden yeşil renkli kan akıyordu.</p>

  <p class="sgc-3">"Beni yenemezsin!" diye kükredi. Sırılsıklam olmuş, ter içinde kalmış kollarını havaya kaldırdı. "Ben suyun efendisiyim! Dünyadaki tüm nehirler terimle oluştu!" diye böğürdü.</p>

  <p class="sgc-3">Öğk! Bundan sonra bir daha hiçbir nehirde yüzemeyecektim. Arkama bakıp Khufu'yla Sadie'yi görmeye çalıştım ama ikisi de ortalıkta değildi. Khufu'nun Sadie'yi güvenli bir yere götürdüğünü ya da saklanacak bir yer bulduklarını umdum.</p>

  <p class="sgc-3">Sobek tekrar saldırıya geçti. Bu sefer nehirle birlikte saldırıyordu. Kocaman bir dalga beni yere devirdi ama Bastet avatar haliyle zıplayıp Sobek'in sırtına kondu. Sobek onun ağırlığından hiç etkilenmemişti. Nafile yere onu yakalamaya çalıştı. Bastet sürekli Sobek'in kollarını, boynunu ve sırtını kesiyordu ama Sobek'in yeşil derisi anında iyileşiveriyordu.</p>

  <p class="sgc-3">Güçlükle ayağa kalktım. Bunu avatar biçiminde yapmak, göğsünüze bir yorgan bağlayıp ayağa kalkmak kadar zor bir iş. Sobek, Bastet'i yakalayıp öteye fırlattı. Bastet yerde yuvarlanıp yaralanmadan durmayı başardı. Ama mavi renkli aurası silikleşmeye başlamıştı. Güç kaybediyordu.</p>

  <p class="sgc-3">Bir timsah tanrısını sürekli yaralayarak onunla güreşmiştik ama biz onu yaraladıkça Sobek daha da öfkeleniyor ve güçleniyordu.</p>

  <p class="sgc-3">"Adamlarım nerede?" diye kükredi. "Yanıma gelin!"</p>

  <p class="sgc-3">Eyvah, dedim içimden. Bir dev timsahla daha savaşacak olursak işimiz kesin bitecekti.</p>

  <p class="sgc-3">Neden bizim yardımcılarımız yok? diye sızlandım. Tabii, bunu aslında Horus'a soruyordum ama o bana yanıt vermiyordu. Onun gücünü bedenime aktarmaya çalıştığını ve savaş büyümüzün bozulmaması için elinden geleni yaptığını hissedebiliyordum.</p>

  <p class="sgc-3">Sobek, Bastet'e bir yumruk fırlatınca Bastet bir kez daha havada uçtu. Bu sefer yeri boyladığında avatarı artık tamamen kayboldu.</p>

  <p class="sgc-3">Sobek'in dikkatini çekmeye çalışarak saldırıya geçtim. Ne yazık ki yaptığım şey işe yaradı. Sobek dönüp beni su yağmuruna tuttu. Gözlerime su dolmuştu, etrafı göremiyordum. Sobek bundan istifade edip bana öyle okkalı bir tokat attı ki kıyıya düşüp çalılıkların arasına fırladım.</p>

  <p class="sgc-3">Avatarım yere düştü. Sersemlemiş bir halde ayağa kalktığımda Khufu'nun ve Sadie'nin yanımda olduğunu fark ettim. Sadie daha ayılmamıştı, başı da hala kanıyordu. Khufu çaresizlik içinde babunca bir şeyler söylüyor, Sadie'nin alnını okşuyordu.</p>

  <p class="sgc-3">Sobek sudan çıkıp bana sırıttı. Gecenin loşluğunda, nehrin ta aşağılarında suda iki şeyin yüzdüğünü gördüm. Bunlar Sobek'in adamları olmalıydı.</p>

  <p class="sgc-3">Bastet nehrin içinden "Carter, acele et!" diye seslendi. "Sadie'yi derhal götür buradan!"</p>

  <p class="sgc-3">Suratı birden bembeyaz kesildi. Avatarım geri getirmek için olanca gücünü kullanıyordu. Kedi avatar bir kez daha belirdiğinde epey güçsüzdü ama o an için yeterliydi.</p>

  <p class="sgc-3">"Yapma!" diye bağırdım. "Öleceksin!"</p>

  <p class="sgc-3">Şahin savaşçıyı çağırmaya çalıştım ama bunun için harcadığım çaba yüzünden iç organlarımın cayır cayır yandığını hissettim. Gücüm tükenmişti. Horus'un ruhuysa rezil haldeydi.</p>

  <p class="sgc-3">Bastet "Git!" diye bağırdı. "Babana sözümü tuttuğumu söyle!"</p>

  <p class="sgc-3">"HAYIR!"</p>

  <p class="sgc-3">Bastet, Sobek'in üstüne atladı. İkisi birbirine girdi. Bastet bıçaklarını çılgınlar gibi Sobek'in suratına sallıyor, Sobek'se acıyla haykırıyordu. İki tanrı paldır küldür suya düşüp nehrin derinliklerine batmaya başladılar.</p>

  <p class="sgc-3">Hemen suyun kenarına koştum. Nehir kaynamaya ve köpüklenmeye başlamıştı. Derken, yemyeşil bir patlama Rio Grande'nin tamamını aydınlattı. Siyahlı ve altın renkli minik bir yaratık, birisi onu tutup atmış gibi sudan dışarı fırladı. Yaratık ayaklarımın dibine düştü. Bu, sırılsıklam, yarı baygın bir kediydi.</p>

  <p class="sgc-3">Kediyi heyecanla elime alıp "Bastet?" dedim. Kedinin boynunda Bastet'in tasması vardı ama ben kediye bakarken tanrıçanın tılsımı un ufak oldu. O, artık Bastet değildi. Çörek olmuştu.</p>

  <p class="sgc-3">Gözlerim yaşlarla doldu. Sobek yenilmiş ve Duat'a gitmek zorunda kalmıştı. Ama suda hala bize doğru hızla yaklaşan iki şey vardı. Bize o kadar yaklaşmışlardı ki canavarların yemyeşil derilerini ve pörtlek gözlerini görebiliyordum.</p>

  <p class="sgc-3">Kediyi göğsüme yaslayıp Khufu'ya döndüm. "Haydi, artık git..."</p>

  <p class="sgc-3">O an donakaldım. Çünkü Khufu'nun ve kız kardeşimin arkasında öfkeli gözlerini bana dikmiş başka bir timsah duruyordu. Timsah bembeyazdı.</p>

  <p class="sgc-3">Şimdi bittik, dedim içimden... <span class="sgc-1">Bir dakika, bembeyaz bir timsah mı?</span></p>

  <p class="sgc-3">Timsah ağzını açıp öne doğru atıldı. Ama bana saldırmak yerine arkamdaki bir noktaya fırladı. Arkamı dönünce beyaz timsahın iki başka timsaha saldırdığını gördüm. Diğerleri beni öldürmeye hazırlanan koca yeşil timsahlardı.</p>

  <p class="sgc-3">Timsah var gücüyle diğer timsahlarla savaşırken hayretle "Philip?" dedim.</p>

  <p class="sgc-3">"Evet," dedi bir erkek sesi.</p>

  <p class="sgc-3">Tekrar arkama baktığımda akıl almaz bir şeyle karşılaştım. Amos Amcam, Sadie'nin yanına çömelmiş, kız kardeşimin başındaki yarayı gözden geçiriyordu. Telaşla bana bakıp "Philip, Sobek'in adamlarını oyalar," dedi. "Ama uzun süre dayanamaz. Derhal benimle gel, küçük bir ihtimal ama canımızı kurtarabiliriz!"</p>
</body>
</html>
