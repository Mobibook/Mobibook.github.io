<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-2 {font-weight:bold;}
  span.sgc-1 {font-style:italic;}

  p.sgc-3 {text-align: justify;}
  /*]]>*/
  </style>
</head>

<body>
  <p class="sgc-3"></p>

  <h3 id="heading_id_2"><a id="bookmark2"></a>31. Bir Aşk Mektubu Teslim Ediyorum</h3>

  <p class="sgc-3"><span class="sgc-2">S</span></p>

  <p class="sgc-3"><span class="sgc-2">A</span></p>

  <p class="sgc-3"><span class="sgc-2">D</span></p>

  <p class="sgc-3"><span class="sgc-2">I</span></p>

  <p class="sgc-3"><span class="sgc-2">E</span></p>

  <p class="sgc-3">Önceki bölümü Carter'ın anlattığına memnun oldum. Çünkü hem olaylar olduğunda baygındım hem de hüngür hüngür ağlamadan Bastet'in yaptığı şeyi anlatmam mümkün değil.</p>

  <p class="sgc-3">Neyse, bundan daha sonra tekrar bahsederiz.</p>

  <p class="sgc-3">Uyandığımda birisi kafamı kor gibi yanan bir fırına sokmuş gibi hissediyordum. Gözlerim bulanık görüyordu. Sol tarafımda bir babun poposu, sağ tarafımda da uzun süredir kayıp olan amcam Amos'u görüyordum. Doğal olarak sağ tarafta gördüğüm şey daha çok ilgimi çekti.</p>

  <p class="sgc-3">"Amos?"</p>

  <p class="sgc-3">Amcam alnıma nemli bir bez koydu. "Dinlen kızım," dedi. "Beyin sarsıntısı geçirdin."</p>

  <p class="sgc-3">İşte, buna inanabilirdim!</p>

  <p class="sgc-3">Gözlerim daha net görmeye başladığında gökyüzününyıldızlarla kaplı olduğunu gördüm. Yumuşacık kumların üstüne serilmiş bir battaniyenin üstünde uzanıyordum. Khufu yanı başımdaydı ve renkli poposu suratıma fazlasıyla yakın duruyordu. Ufak bir kamp ateşinin üstüne yerleştirilmiş olan tenceredeki sıvıyı karıştırıyordu. Ne pişirdiğini bilmiyordum ama her yer katran kokuyordu. Carter bir kum tepeciğinin üstüne oturmuştu. Çok çaresiz ve sıkkın görünüyordu. Kucağında da galiba Çörek vardı!</p>

  <p class="sgc-3">Amos tıpkı uzun süre önce onu son gördüğümüz gibiydi. Zerre kadar değişmemişti. Üstünde mavi takımı, aynı renkteki pardösüsü ve fötr şapkası vardı. Uzun saçları özenle örülmüştü. Yuvarlak camlı gözlükleri güneşin altında parıl parıl parıldıyordu. Sanki günlerce uyumuş, bir güzel dinlenmiş gibi bir hali vardı. Yani, pek de Set'in günlerdir tutsak ettiği birisi gibi görünmüyordu.</p>

  <p class="sgc-3">"Sen nasıl..."</p>

  <p class="sgc-3">"Set'ten nasıl kaçtığımı mı merak ediyorsun?" dedi. Suratını kasvetli bir ifade kapladı. "Onu aramakla büyük aptallık ettim, Sadie. Onun bu kadar güç kazandığını düşünemedim. Ruhu kırmızı piramide bağlı."</p>

  <p class="sgc-3">"Yani... Onun insan bir bedeni yok mu?" diye sordum.</p>

  <p class="sgc-3">Amos hayır manasında başını salladı. "Piramit olduğu sürece bir bedene ihtiyaç duymuyor," dedi. "Piramidin tamamlanması yaklaştıkça daha da güç kazanacak. Dağda onun saklandığı yere girdim ama tuzağa düştüm. Ne yalan söyleyeyim, ona karşı koyacak fırsatım bile olmadı."</p>

  <p class="sgc-3">Üstündeki tiril tiril takım elbiseyi işaret etti. "Üstümde tek bir sıyrık bile yok," dedi. "Beni etkisi altına alıp bir anda heykele çevirdi. Sonra bir savaş ganimeti gibi piramidin önüne koyup iblislerine alay konusu etti."</p>

  <p class="sgc-3">"Babamı gördün mü?" diye sordum.</p>

  <p class="sgc-3">Amos'un omuzları çöktü. "İblislerin kendi aralarında konuştuklarını duydum," dedi. "Lahit piramidin içindeymiş. Osiris'in gücünü kullanarak bir kasırga yaratmak isliyorlar. Set gündoğumunda kasırgayı başlatınca Osiris ve baban yok olacaklar. Kasırga çok korkunç olacak. Osiris, Duat'ın o kadar derinlerine gidecek ki Duat bir daha asla var olmayabilir."</p>

  <p class="sgc-3">Başım zonklamaya başlamıştı. Bu kadar az vaktimiz kaldığına inanamıyordum. Babamı kurtarmayı Amos başaramazsa bunu ben ve Carter nasıl yapacaktık?</p>

  <p class="sgc-3">Ondan iyi bir şeyler duymayı umut ederek "Ama kaçmayı başardın," dedim. "Set'in koruma kalkanında zayıf bir taraf olmalı, yoksa... "</p>

  <p class="sgc-3">"Beni bir heykele dönüştüren büyü yavaş yavaş gücünü kaybetti. Kendi enerjime odaklanıp oradan kurtuldum. Bunu yapmak saatler sürdü ama nihayetinde başardım. Güneş öğlen vakti tepeye vurduğunda, iblisler derin bir uykudayken oradan sıvıştım. Bunu yapmak hiç de zor olmadı."</p>

  <p class="sgc-3">"Ama bana hiç de kolay bir şeymiş gibi gelmedi," dedim.</p>

  <p class="sgc-3">Amos sıkıntıyla başını salladı. "Bence Set kaçmama izin verdi," dedi. "Bunu neden yaptığını bilmiyorum ama su anda ölmüş olabilirdim. Bu, bir tuzak olmalı. Sanırım...”</p>

  <p class="sgc-3">Amos bir şey diyeçekken aniden vazgeçti. "Neyse, yapmak istediğim ilk şey sizi bulmaktı. O yüzden hemen gemimi çağırdım."</p>

  <p class="sgc-3">Arkasını işaret etti. Başımı güçlükle kaldırınca yıldızların altında sere serpe uzanmış bembeyaz kum tepecikleriyle kaplı bir çölde olduğumuzu gördüm. Parmaklarımın arasında kayan kum o kadar ince, o kadar beyazdı ki tıpkı toz şekere benziyordu. Amos'un bizi Thames'ten ta Brooklyn'e taşıyan gemisi yakınlardaki bir kum tepeciğine demir atmıştı ama sanki birisi tarafından oraya fırlatılmış gibi duruyordu.</p>

  <p class="sgc-3">"Gemide bir erzak dolabı var," dedi Amos. "Giysilerinizi değiştirmek isterseniz-"</p>

  <p class="sgc-3">"İyi de şu anda tam olarak neredeyiz?" diye sordum.</p>

  <p class="sgc-3">"Beyaz Kumlar'da," dedi Carter. "New Mexico. Burası hükümet tarafından roket denemelerinin yapıldığı bir bölge. Amos kimsenin bizi burada aramayacağını söyledi, biz de buraya gelip iyileşmeni beklemeye karar verdik. Saat akşamın yedisi ve ayın hala yirmi sekizi. Set şey yapana dek daha on iki saatimiz var."</p>

  <p class="sgc-3">"Ama..." Aklımdan bin bir soru geçiyordu. Hatırladığım son şey nehirde Neftis'le yaptığım konuşmaydı. Sesi dünyanın ta öteki ucundan geliyor gibiydi. Nehrin akıntısından sesi pek duyulmuyordu ama o ısrarla bir şeyler söylüyordu. Uyuyan bir bedene sığındığını söylemişti. Doğrusu ne demek istediğini anlayamamıştım. Asla yüz yüze gelemeyeceğimizi ama bana bir mesaj yollayacağını söylemişti. Sonra nehir kaynamaya başlamıştı.</p>

  <p class="sgc-3">"Saldırıya uğradık," dedi Carter. Çörek'in başını okşuyordu. Onları izlerken Bastet'in tılsımının kedinin boynunda olmadığını fark ettim. "Sadie, sana kötü haberlerim var."</p>

  <p class="sgc-3">Carter bana olanları anlatınca gözlerimi yumup hüngür hüngür ağlamaya başladım. Herkesin önünde ağlamak utanç verici bir şeydi ama kendime hakim olamıyordum. Son birkaç gün içinde her şeyimi kaybetmiştim. Evimi, sıradan hayatımı, babamı... En azından beş-altı kez ölümle burun buruna gelmiştim. Annemin zaten yıllardır kabullenemediğim ölümü açık bir yara gibi sürekli canımı acıtıyordu. Şimdi de Bastet'i kaybetmiştim.</p>

  <p class="sgc-3">Anubis, Yeraltı Dünyası'na gittiğinde dünyayı kurtarmak için ne feda edeceğimi sormuştu.</p>

  <p class="sgc-3">Şu ana dek feda etmediğim bir şey kalmış mıydı ki? İçimden çığlık atmak geçiyordu. Elimde ne kalmıştı?</p>

  <p class="sgc-3">Carter yanıma gelip Çörek'i bana verdi. Kediciğim kollarımda mırlayıp duruyordu ama nedense daha farklıydı. O, artık Bastet değildi.</p>

  <p class="sgc-3">"O geri gelecek, değil mi?" dedim. Amos'un bir yanıt vermesini bekliyordum. "Yani, Bastet bir tanrıça olduğuna göre ölümsüz olmalı, yanılıyor muyum?"</p>

  <p class="sgc-3">Amos fötr şapkasının kenarını sıktı. "Sadie... Gerçekten de bilmiyorum," dedi. "Bence Bastet, Sobek'i yenmek için kendini feda etti. Bastet onu kendi yaşam gücü pahasına Duat'a yolladı. Geçici beden olarak kullandığı Çörek’e bir zarar gelmemesi için de elinden geleni yaptı. İnan ki bunu son gücüyle yapmış olmalı. Düşündüklerimiz doğruysa, Bastet'in geri gelmesi epey zor. Belki bir gün, birkaç yüz yıl sonra..."</p>

  <p class="sgc-3">"Hayır," dedim. "Geri gelmesi birkaç yüz yıl alamaz! Ben onsuz..." Daha fazla konuşacak gücü kendimde bulamadım.</p>

  <p class="sgc-3">Carter elini omzuma koydu. Hissettiklerimi anladığını biliyordum. Artık başka birisini daha kaybedemezdik. Buna asla izin veremezdik.</p>

  <p class="sgc-3">"Şimdi biraz dinlen," dedi Amos. "Bir saat daha burada kalabiliriz ama sonra yola çıkmamız gerek."</p>

  <p class="sgc-3">Khufu bana ateşte pişirdiği şeyden ikram etti. Bana uzattığı topak topak çorbamsı sıvı sanki uzun süre önce bozulmuş gibi görünüyordu. Belki Amos beni bu işten kurtarır diye düşünüp ona baktım ama amcam 'haydi ye' der gibi başını salladı.</p>

  <p class="sgc-3">Çok talihli bir insan olduğumdan, başıma gelen onca şeyden sonra bir de babunun özellikle benim için hazırladığı ilacı içmek zorunda kaldım.</p>

  <p class="sgc-3">Tadı da en az kokusu kadar berbat olan karışımdan bir yudum aldım. Birden göz kapaklarımın ağırlaştığını hissettim. Gözlerimi kapayıp derin bir uykuya daldım.</p>

  <p class="sgc-3">Ruhun bedenden ayrılması işinin sona erdiğini düşünüyordum ama ba'm kuralları çiğnemeye karar verdi. Ama böyle bir şeyi de ancak benim ruhum yapardı zaten.</p>

  <p class="sgc-3">Ba'm bedenimden ayrılırken insan biçimini korudu. Doğrusu bu halim koca kanatlı bir tavuktan çok daha iyiydi. Ama bedenim Beyaz Kumlar'ın üstünde dikilene kadar büyümeye devam ettim. Genellikle iltifat olarak olmasa da çılgın bir ruhum olduğu söylenirdi ama o an ruhum cidden fazla çılgındı. Ba'm neredeyse Washington Anıtı büyülclüğündeydi.</p>

  <p class="sgc-3">Çöl güneye doğru kilometrelerce devam ediyordu. Rio Grande'nin üstünde dumanlar tütüyordu. Burası, Bastet'le Sobek'in savaşırken ortadan kaybolduğu yerdi. Gecenin zifiri karanlığında bu kadar uzak bir mesafeyi görememem gerekiyordu ama görebiliyordum. Kuzeyde, yani bulunduğumuz yerden daha da ötede kırmızı renkli bir parıltı gördüm. Bunun Set'in aurası olduğunu fark ettim. Piramidin tamamlanması yaklaştıkça gücü artıyordu.</p>

  <p class="sgc-3">Aşağı baktım. Ayağımın yanında minik ışıklar parıldıyordu. Bunlar kamp ateşiydi. Carter, Amos ve Khufu minicik görünüyorlardı. Kamp ateşinin başında toplanmışlardı. Amos'un gemisi ayağımın serçe parmağı kadardı. Uyuyan bedenim battaniyenin altında o kadar ufaktı ki yanlış bir adım atacak olsam kendimi ezebilirdim.</p>

  <p class="sgc-3">Bedenim kocamandı, dünyaysa minicik.</p>

  <p class="sgc-3">Bir ses, "İşte, tanrılar dünyayı böyle görüyorlar," dedi.</p>

  <p class="sgc-3">Etrafıma bakındım ama kimseyi görmedim. Tek gördüğüm, uçsuz bucaksız beyaz kum tepecikleriydi. Sonra tepecikler yer değiştirmeye başladı. Rüzgardan etkilendiklerini sandım ama sonra bir tanesi kocaman bir dalga gibi yana devrildi. Sonra diğerleri de hareket etmeye başladı. O an insanı andıran bir şeye baktığımı fark ettim. Dev gibi bir adam, cenin pozisyonunda yerde yatıyordu. Adam ayağa kalkıp üstünü başını silkeledi. Beyaz kumlar dört bir yana saçıldı. Eğilip kumlara gömülmesinler diye ellerimle Khufu'nun, Amos'un ve Carter'ın üstünü kapattım. Tuhaftır ki bunu yaptığımı fark etmediler. Üstlerine yağan kumlar zararsız yağmur damlalanymış gibi rahatlardı.</p>

  <p class="sgc-3">Adam dimdik doğruldu. Dev bedenimden en azından bir kafa boyu kadar daha uzundu. Bedeni kumdan oluşmuştu. Kumlar şekerden yapılmış şelaleler gibi göğsünü ve kollarını örtüyordu. Suratındaki kumlar hafifçe kımıldadı ve adam gülümsedi.</p>

  <p class="sgc-3">"Sadie Kane, seni bekliyordum," dedi.</p>

  <p class="sgc-3">"Geb." Nereden bildiğimi sormayın ama onu ilk gördüğüm andan beri onun toprak tanrısı olduğunu biliyordum. Belki de bunu kumdan oluşmuş bedeninden anlamıştım. "Sana bir şey getirdim," dedim ona.</p>

  <p class="sgc-3">Zarfın ba'mın cebinde olması çok saçmaydı ama elimi ışıltılı şeffaf cebime atıp Nut'un yolladığı notu çıkardım.</p>

  <p class="sgc-3">"Karın seni özlüyor," dedim.</p>

  <p class="sgc-3">Geb heyecanla notu elimden aldı. Sonra notu suratına yaklaştırıp kokladı. Daha sonra da zarfı açtı. Zarfın içinden bir mektup yerine havai fişekler çıktı. Bir anda göğü yepyeni yıldızlar kapladı. Binlerce yıldız gökte Nut'un yüzünü oluşturmuştu. Rüzgar şiddetlenip görüntüyü bozdu ama Geb gördüğü şey onu tatmin etmiş gibi içini çekti.</p>

  <p class="sgc-3">Zarfı katlayıp kumdan göğsünün içine, tam kalbinin bulunduğu yere soktu.</p>

  <p class="sgc-3">"Sana bir teşekkür borçluyum, Sadie Kane," dedi Geb. "Sevdiğimin yüzünü görmeyeli binlerce yıl oldu. Şimdi benden toprağın yapabileceği neyi istersen dile, bunu derhal yerine getireceğim."</p>

  <p class="sgc-3">"Babamı kurtar," dedim hemen.</p>

  <p class="sgc-3">Geb şaşırdı. "Hmm, ne kadar vefalı bir evlatsın," dedi. "İsis senden bir-iki şey öğrense iyi olacak. Ama istediğin şeyi yapamam. Babanın kaderi Osiris'le bir çizilmiş. Hem tanrılar arasındaki anlaşmazlıklar toprak tarafından çözülemez."</p>

  <p class="sgc-3">"O halde Set'in dağını çökertip piramidini de yok edemezsin, değil mi?" dedim.</p>

  <p class="sgc-3">Geb'in kahkahaları yeri göğü inletti. "Çocuklarıma bu şekilde müdahale edemem," dedi. "Set de benim oğlum."</p>

  <p class="sgc-3">Öfkeden ayağımı yere indirmek üzereydim. Sonra bir dev olduğumu ve tüm kampı yerle bir edebileceğimi düşündüm. Acaba bir ba böyle bir şey yapabilir miydi? En iyisi hiç denememekti. "Bu durumda, yapacağın iyiliklerin bana hiçbir faydası yok," dedim.</p>

  <p class="sgc-3">Geb omuzlarını silkti. Omuzlarından yere tonlarca kum döküldü. "Belki de sana faydalı olabilecek bir tavsiyede bulunabilirim," dedi. "Haçların olduğu yere git."</p>

  <p class="sgc-3">"Orası neresi?"</p>

  <p class="sgc-3">"Yakınlarda," dedi Geb. "Bu arada, haklıydın Sadie Kane. Çok şey kaybettin. Ailen büyük sıkıntılar çekti. Bunun nasıl bir şey olduğunu iyi bilirim. Ama unutma ki bir anne ya da baba, çocuklarının hayatını kurtarmak için her şeyi yapabilir. Mutluluğumu, karımı bu uğurda feda ettim. Çocuklarımın dünyaya gelebilmesi için Ra'nın izinden gittim." Hasretle göğe baktı. "Sevgili karımı aradan geçen her bin yılda daha da çok özlesem de aynı durumda olsak onun da aynı şeyleri yapacağından eminim. Beş çocuğumu da çok seviyorum."</p>

  <p class="sgc-3">"Set'i de mi?" diye sordum hayretle. "Oğlunuz milyonlarca insanı katletmek üzere!"</p>

  <p class="sgc-3">"Set göründüğünden farklıdır," dedi Geb. "Bizim kanımızdandır."</p>

  <p class="sgc-3">"Benim değil."</p>

  <p class="sgc-3">"Öyle mi?" dedi Geb eğilerek. Onun yere çömeleceğini sanmıştım ama sonra yine kum tepecikleri haline geldiğini fark ettim. "İyi düşün, Sadie Kane. Sonra da dikkatli davran. Haçların olduğu yerde seni büyük bir tehlike bekliyor ama aradığın şeyi orada bulacaksın."</p>

  <p class="sgc-3">"Dediklerinden hiçbir şey anlamadım ya neyse," diye homurdandım.</p>

  <p class="sgc-3">Ve Geb gitti. Geriye sadece normal bir kum tepesinden biraz daha büyükçe bir tepe kaldı. Ba'm birden bedenime geri döndü.</p>
</body>
</html>
