<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-2 {font-weight:bold;}
  span.sgc-1 {font-style:italic;}

  p.sgc-3 {text-align: justify;}

  h4.sgc-5 {text-align: justify;}
  h3.sgc-4 {text-align: justify;}

  p.sgc-6 {font-weight: bold}
  /*]]>*/
  </style>
</head>

<body>
  <p class="sgc-4"></p>

  <h3 class="sgc-4" id="heading_id_2"><a id="bookmark3"></a>34. Hamurçocuk Tır Kullanıyor</h3>

  <p class="sgc-6">C</p>

  <p class="sgc-6">A</p>

  <p class="sgc-6">R</p>

  <p class="sgc-6">T</p>

  <p class="sgc-6">E</p>

  <p class="sgc-6">R</p>

  <p class="sgc-4 sgc-3">Duat'tan babamın büyülü alet çantasını alıp içinden bacaksız dostumuzu çıkardım. "Hamurçocuk, konuşmalıyız," dedim.</p>

  <p class="sgc-4 sgc-3">Hamurçocuk balmumu gözlerini açtı. "Nihayet!" dedi. "Çantanın içi ne kadar havasız farkında mısınız? En azından üstün bilgilerime ihtiyacınız olduğunu hatırladınız."</p>

  <p class="sgc-4 sgc-3">"Şey, aslında bir süreliğine bir pardösüye dönüşmen gerekiyor." Hamurçocuk'un minik ağzı hayretle ardına kadar açıldı. "Benim bir giysiye benzer bir halim mi var, oradan öyle mi görünüyor, nedir?" dedi. "Ben eşsiz bilgilerin efendisiyim! Yüce-"</p>

  <p class="sgc-4 sgc-3">Onu keten ceketin içine koyup yere fırlattım. Sonra da bir güzel ceketin üstünde tepindim. "Zia, büyü sözler neler?" diye sordum.</p>

  <p class="sgc-4 sgc-3">Zia'nın bana söylediği büyülü sözleri tekrarladıktan sonra ceket canlanıp karşıma dikildi. Üstünü başını silkeleyip yakasını düzletti. Bir ceket ancak bu kadar öfkeli görünebilirdi.</p>

  <p class="sgc-4 sgc-3">Sadie şüpheyle cekete baktı. "Bacakları olmadan nasıl pedalları kullanacak?" dedi.</p>

  <p class="sgc-4 sgc-3">"Sorun olacağını sanmam," dedi Zia. "Ne de olsa bu uzunca bir ceket."</p>

  <p class="sgc-4 sgc-3">Derin bir oh çektim. Bir an için pantolonumu da canlandırsam mı diye düşünmüştüm ama bu çok tuhaf kaçabilirdi.</p>

  <p class="sgc-4 sgc-3">"Tırı Phoenix'e doğru sür," dedim cekete.</p>

  <p class="sgc-4 sgc-3">Ceket kaba bir hareket yaptı. Gerçi elleri olsaydı yaptığı hareket daha anlamlı olacaktı ya neyse. Sonra da sürücü koltuğuna doğru süzüldü.</p>

  <p class="sgc-4 sgc-3">Tırın içi düşündüğümden de genişti. Sürücü koltuğunun arkasında, içinde kocaman bir yatak bulunan perdeli bir bölme vardı. Sadie hemen yatağı kaptı.</p>

  <p class="sgc-4 sgc-3">"Sen Zia'yla biraz baş başa kal," dedi. "İkiniz ve ceket!"</p>

  <p class="sgc-4 sgc-3">Sonra ona haddini bildiremeden perdenin ardına geçti.</p>

  <p class="sgc-4 sgc-3">Ceket bizi otoyolda güneye doğru götürmeye başladı. Bu arada göğü kapkara bulutlar kaplamış, yıldızlar görünmez hale gelmişti. Havada yağmur kokusu vardı.</p>

  <p class="sgc-4 sgc-3">Uzunca bir süre sonra Zia hafifçe öksürdü. "Carter, şey için özür dilerim... Yani, keşke şartlar daha iyi olsaydı."</p>

  <p class="sgc-4 sgc-3">"Evet," dedim. "Başın Hayat Evi'yle epey derde girecek galiba."</p>

  <p class="sgc-4 sgc-3">"Beni uzaklaştıracaklar," dedi. "Asam kırıldı. Adımı kitaplardan silecekler. Beni öldürmeseler bile sürgüne yollayacaklar."</p>

  <p class="sgc-4 sgc-3">Zia'nın İlk Nom'daki minik mihrabını ve oraya astığı onca fotoğrafı düşündüm. Köyündekilerin, ailesinin fotoğrafları mihrabın her yanını süslüyordu ama Zia onları hiç hatırlamıyordu. Sürgüne yollanmaktan bahsederken onu mihrapta gördüğüm zamanki ifade vardı yüzünde. Ne pişman ne de kederli gibiydi. Sadece şaşkındı. Sanki neden Hayat Evi'ne isyan ettiğini ya da İlk Nom'un onun için ne anlam ifade ettiğini artık bilmiyor gibiydi. Bana İskender'in, sahip olduğu tek aile olduğunu söylemişti. Şimdiyse kimsesi kalmamıştı.</p>

  <p class="sgc-4 sgc-3">"Bizimle gelebilirsin," dedim.</p>

  <p class="sgc-4 sgc-3">Zia bana baktı. Yan yana oturuyorduk. Zia'nın omzu benimkine değiyordu. Üstümüzden buram buram yayılan kırmızıbiber kokusuna rağmen, Zia'nın Mısır parfümünün kokusunu alabiliyordum. Saçlarına kurutulmuş biber parçaları yapışmıştı ama bu haliyle çok şirin görünüyordu.</p>

  <p class="sgc-4 sgc-3">Sadie beynimin sulandığını söylüyor. [Sadie, sen öyküyü anlatırken ben sana bu kadar müdahale etmiyorum.]</p>

  <p class="sgc-4 sgc-3">Neyse, Zia hüzünle bana baktı. "Nereye gideriz Carter?" dedi. "Set'i alt edip bu kıtayı kurtardıktan sonra ne yapacaksın? Hayat Evi peşine düşecek. Tanrılar hayatını çekilmez kılacak."</p>

  <p class="sgc-4 sgc-3">"Bir şeyler düşünürüz," dedim. "Nasıl olsa seyahat etmeye alışığım. Kendimi geliştirebilirim. Hem Sadie o kadarda gıcık değil."</p>

  <p class="sgc-4 sgc-3">Sadie perdenin ardından boğuk bir sesle "Duydum!" diye seslendi.</p>

  <p class="sgc-4 sgc-3">"Sana gelince," dedim. "Bu büyü yeteneğinle zaten hayat daha kolay olacaktır."</p>

  <p class="sgc-4 sgc-3">Zia elimi sıktı. Kolumda bir elektrik akımı hissettim. "Çok naziksin Carter," dedi. "Ama beni tanımıyorsun. Gerçekten tanımıyorsun. Sanırım İskender bunların olacağını görmüştü."</p>

  <p class="sgc-4 sgc-3">"Nasıl yani?"</p>

  <p class="sgc-4 sgc-3">Zia elini geri çekince hayal kırıklığına uğradım. "Desjardins'le ben British Museum'dan geri döndüğümüzde İskender benimle özel olarak görüşmek istedi. Tehlikede olduğumu söyledi. Beni güvenli bir yere götürüp..." Kaşlarını çattı. "Çok tuhaf," dedi. "Gerisini hatırlamıyorum... "</p>

  <p class="sgc-4 sgc-3">İçimin ürperdiğini hissettim. "Bir dakika, seni başka bir yere mi götürdü?" diye sordum.</p>

  <p class="sgc-4 sgc-3">"Sa-sanırım." Zia başını salladı. "Hayır. Demek ki götürmemiş çünkü şu anda buradayım. Belki de bunu yapacak fırsatı olmamıştır. Beni hemen sizin peşinizden New York'a yollamıştı."</p>

  <p class="sgc-4 sgc-3">Dışarıda yağmur atıştırmaya başladı. Ceket, tırın sileceklerini çalıştırdı.</p>

  <p class="sgc-4 sgc-3">Zia'nın bana anlattıklarından hiçbir şey anlamamıştım. Belki de İskender, Desjardins'in değişmeye başladığını hissedip en sevdiği öğrencisini korumak istemişti. Ama nedense adını tam koyamadığım bir şey beni rahatsız ediyordu.</p>

  <p class="sgc-4 sgc-3">Zia gecenin karanlığında kötü şeyler görmüş gibi bakıyordu dışarı.</p>

  <p class="sgc-4 sgc-3">"Vaktimiz daralıyor," dedi. "O, geri geliyor."</p>

  <p class="sgc-4 sgc-3">"Kim?"</p>

  <p class="sgc-4 sgc-3">Zia telaşla bana baktı. "O... Şey. Sana söylemeye çalıştığım bir şey vardı. İhtiyacın olan şeyden bahsediyorum. Set'in gizli adı."</p>

  <p class="sgc-4 sgc-3">"Bi-bir dakika," diye kekeledim. "Set'in gizli adını sen nereden biliyorsun? Hatta ona ihtiyacımız olduğunu nereden biliyorsun?"</p>

  <p class="sgc-4 sgc-3">"Desjardins'in kitabını çaldınız," dedi. "Desjardins bunu bize anlattı ve önemli olmadığını söyledi. Büyüyü Set'in gizli adını bilmeden yapamayacağınızı söyledi. Bu adı öğrenmek de imkansızmış."</p>

  <p class="sgc-4 sgc-3">"Peki, sen nasıl öğrendin? Tot bu adı ancak Set'in ya da..." Aklıma çok kötü bir şey gelmişti, "...en yakınının söyleyebileceğini söylemişti."</p>

  <p class="sgc-4 sgc-3">Zia acı çekiyormuş gibi gözlerini yumdu. "Be-ben bunu nasıl açıklayacağımı bilmiyorum, Carter," dedi. "Ama derinlerden gelen, sanki içimdeki bir ses bana bu adı-"</p>

  <p class="sgc-4 sgc-3">"Beşinci tanrıça," dedim. "Neftis. O gün sen de British Museum'daydın!"</p>

  <p class="sgc-4 sgc-3">Zia şok geçiriyor gibiydi. "Hayır, bu imkansız," dedi.</p>

  <p class="sgc-4 sgc-3">"İskender tehlikede olduğunu söylemiş ve seni güvenli bir yere götürmek istemiş. Bence senin de küçük bir tanrı olduğunu söylemeye çalışıyordu," dedim.</p>

  <p class="sgc-4 sgc-3">Zia inatla başını iki yana salladı. "Ama İskender beni hiçbir yere götürmedi," dedi. "Şu anda buradayım. Tanrılardan biri bedenimi kullanıyor olsaydı Hayat Evi'ndeki diğer büyücüler çoktan fark ederlerdi. Beni çok iyi tanırlar. Büyülerimdeki değişikliğin farkına varırlardı. Desjardins de beni yok ederdi."</p>

  <p class="sgc-4 sgc-3">Zia haklıydı. Ama aklıma daha da kötü bir şey geldi. "Ya Set onu kullanıyorsa?" dedim.</p>

  <p class="sgc-4 sgc-3">"Carter, kör müsün? Desjardins, Set değil."</p>

  <p class="sgc-4 sgc-3">"Böyle söylüyorsun çünkü sen Set'i bedeninde barındıranın Amos olduğunu düşünüyorsun," dedim. "Hayatını bizim için tehlikeye atan ve yola onsuz devam etmemizi söyleyen Amos'tan şüpheleniyorsun. Hem Set'in bir insan bedenine ihtiyacı yok. O, piramidi kullanıyor."</p>

  <p class="sgc-4 sgc-3">"Sen bunu-"</p>

  <p class="sgc-4 sgc-3">"Bunu bize Amos söyledi," dedim tereddütle.</p>

  <p class="sgc-4 sgc-3">"Bu şekilde hiçbir yere varamayacağız," dedi Zia. "Set'in gizli adını biliyorum ve sana söyleyebilirim. Ama bunu Amos'a söylemeyeceğine söz vermelisin."</p>

  <p class="sgc-4 sgc-3">"Of, yapma şimdi. Ayrıca gizli adı biliyorsan sen neden kullanmıyorsun?"</p>

  <p class="sgc-4 sgc-3">Zia en az benim kadar öfkelenmişti, başını iki yana sallıyordu. "Nedenini bilmiyorum," dedi. "Tek bildiğim, bunu benim yapmamam gerektiği. Bunu yapan ya sen ya da Sadie olmalı. Sizler firavun soyundan geliyorsunuz. Eğer... "</p>

  <p class="sgc-4 sgc-3">Tır aniden yavaşladı. Ön camdan yaklaşık yirmi metre ötede mavi pardösülü bir adamın durduğunu gördük. Bu,</p>

  <p class="sgc-4 sgc-3">Amos'tu. Giysileri yaylım ateşine tutulmuş gibi lime limeydi. Ama bunun dışında gayet iyi görünüyordu. Tır daha tam durmadan hemen dışarı atlayıp koşa koşa yanına gittim.</p>

  <p class="sgc-4 sgc-3">"Amos!" diye bağırdım. "Neler oldu?"</p>

  <p class="sgc-4 sgc-3">Parmağını pardösüsündeki deliklerden birine solup "Sekmet'i azıcık oyaladım," dedi. "Tam olarak on bir saniye kadar. Hayatta kaldığınıza sevindim."</p>

  <p class="sgc-4 sgc-3">"Bir kırmızıbiber ambarına denk geldik," diye açıklama yapmaya koyulmuştum ki Amos elini havaya kaldırdı.</p>

  <p class="sgc-4 sgc-3">"Açıklamaları sonraya sakla," dedi. "Şimdi hemen yola devam etmemiz gerek."</p>

  <p class="sgc-4 sgc-3">Kuzeybatıyı işaret ettiğinde ne demek istediğini anladım. İlerideki fırtına çok kötü görünüyordu. Hem de çok. Göğü, dağları ve otoyolu, sanki tüm dünyayı yutacakmış gibi görünen, kapkara bir bulut kaplamıştı.</p>

  <p class="sgc-4 sgc-3">Amos gözlerinde muzip bir pırıltıyla "Set'in fırtınası başladı," dedi. "İçine dalalım mı?"</p>
</body>
</html>
