<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-3 {font-style:italic;}
  span.sgc-2 {font-weight:bold;}
  span.sgc-1 {font-variant:small-caps;}

  p.sgc-6 {text-align: justify;}
  h4.sgc-5 {text-align: justify;}
  h3.sgc-4 {text-align: justify;}

  p.sgc-7 {text-align: center;}
  /*]]>*/
  </style>
</head>

<body>
  <p class="sgc-6"></p>

  <p class="sgc-6"><a id="bookmark1"></a></p>

  <h3 id="heading_id_2">24. Mavi Süet Ayakkabıları Havaya Uçuruyorum</h3>

  <p class="sgc-6"><span class="sgc-2">S</span></p>

  <p class="sgc-6"><span class="sgc-2">A</span></p>

  <p class="sgc-6"><span class="sgc-2">D</span></p>

  <p class="sgc-6"><span class="sgc-2">I</span></p>

  <p class="sgc-6"><span class="sgc-2">E</span></p>

  <p class="sgc-6">"Neredeyiz?" diye sordum.</p>

  <p class="sgc-6">Kocaman bir evin dışında, ıssız bir caddedeydik. Etraf hala Memphis'i andırıyordu. En azından ağaçlar ve ışıl ışıl hava aynıydı.</p>

  <p class="sgc-6">Evin arazisi en az birkaç dönümdü. Beyaz metal kapılar gitaristler ve müzik notaları biçimindeydi. Giriş kapısının hemen ardındaysa bir araba yolu ağaçların arasından kıvrıla kıvrıla ilerliyor, iki katlı, beyaz sütunlu bir verandaya kadar uzanıyordu. "Olamaz," dedi Carter. "Burayı tanıyorum."</p>

  <p class="sgc-6">“Ne? Nasıl?"</p>

  <p class="sgc-6">"Babam beni bir kez buraya getirmişti. Yüce bir büyücünün mezarı, ha... Tot dalga geçiyor olmalı."</p>

  <p class="sgc-6">"Carter, neden söz ediyorsun? Burada birisinin mezarı mı var?" diye sordum.</p>

  <p class="sgc-6">Carter başını salladı. "Burası Graceland," dedi. "Dünyanın en ünlü müzisyeninin evi."</p>

  <p class="sgc-6">"Michael Jackson'ın evi mi yani?"</p>

  <p class="sgc-6">"Hayır, şapşal. Elvis Presley'in evi."</p>

  <p class="sgc-6">Gülsem mi ağlasam mı bilemedim. "Elvis Presley? Hani şu taşlarla süslü beyaz tulumlar giyen, saçlarını briyantinle kafasına yapıştıran adam? Anneannemde onun plak koleksiyonu vardı. O Elvis'ten mi bahsediyorsun?"</p>

  <p class="sgc-6">Carter endişeyle etrafına bakındı. Sonra etrafta kimsecikler olmadığı halde kılıcını çekti. "Elvis burada yaşadı ve buraya gömüldü," dedi. "Evin arka tarafına."</p>

  <p class="sgc-6">Eve bakakaldım. "Bana Elvis'in bir büyücü olduğunu mu söylüyorsun?"</p>

  <p class="sgc-6">"Bilmiyorum," dedi Carter. Kılıcını sıkı sıkı kavradı. "Tot, müziğin de bir tür büyü olduğunu söylemişti. Ama bu işte bir terslik var. Neden burada başka kimse yok? Genellikle burayı bir sürü turist ziyaret eder?"</p>

  <p class="sgc-6">"Noel tatili yüzünden olmasın?"</p>

  <p class="sgc-6">"Ama güvenlik görevlileri de yok!"</p>

  <p class="sgc-6">Omuzlarımı silktim. "Belki de Zia'nın Luksor'da yaptığı şeyin aynısı olmuştur," dedim. "Belki de Tot herkesi buradan uzak tutuyordun"</p>

  <p class="sgc-6">"Olabilir." Ama Carter'ın hala huzursuz olduğu belliydi. Kapıyı itince hemen açıldığını gördük. "Yok, bu işte kesin bir terslik var," diye homurdandı.</p>

  <p class="sgc-6">"Evet," dedim. "Ama gidip Elvis'i bir ziyaret edelim."</p>

  <p class="sgc-6">Yoldan yukarı doğru yürürken Kral'ın evinin pek degösterişli olmadığını düşünmeden edemedim. Televizyon da gördüğüm ünlülerin şatafatlı evlerinden bir hayli farklıydı. Hatta onlara kıyasla minnacıktı. Ev sadece iki katlıydı. Girişinde sütunlu, beyaz bir veranda vardı ve ev tuğla duvarlarla inşa edilmişti. Basamaklarda tuhaf görünümlü, alçıdan aslan heykelleri duruyordu. Belki de Elvis'in zamanında her şey daha sadeydi. Ya da tüm parasını taşlarla süslü o kıyafetlere harcamıştı, kim bilir.</p>

  <p class="sgc-6">Basamakların başında durduk.</p>

  <p class="sgc-6">"Demek babam seni buraya getirmişti?" dedim.</p>

  <p class="sgc-6">"Evet." Carter aslanların her an saldırıya geçmesini bekliyormuş gibi gözünü onlara dikmişti. "Babam Blues ve caz severdi," dedi. "Ama bana Elvis'in önemli birisi olduğunu söylemişti. Çünkü Elvis, Afro-Amerika müziğini beyaz insanların da seveceği hale getirmiş. O, rock'n'roll'un babası. Neyse, babamla birlikte buraya bir konferansa falan gelmiştik galiba. Babam buraya gelmek için ısrar etmişti."</p>

  <p class="sgc-6">"Çok şanslıymışsın," dedim. Gerçi Carter'ın babamla geçirdiği hayatın göründüğü kadar muhteşem olmadığını anlamaya başlamıştım ama yine de onu azıcık kıskanma dan edemedim. Graceland'e gelmek hiç aklımdan geçmemişti ama zaten babam beni ısrarla hiçbir yere götürme mişti. Ha, evet, British Museum'a götürmüştü ama orada da ortadan kaybolmuştu. Babamın bir Elvis hayranı olduğunu bile bilmiyordum. Bu korkunç bir şeydi.</p>

  <p class="sgc-6">Merdivenlerden çıkmaya başladık. Ön kapı kendiliğindenaçıldı.</p>

  <p class="sgc-6">"Bu hiç hoşuma gitmedi," dedi Carter.</p>

  <p class="sgc-6">Arkamıza bakınca kanımın donduğunu hissettim. Ağabeyimin koluna yapıştım. "Şey, Carter, bu işin hoşuna gitmediğini söylemiştin ya... "</p>

  <p class="sgc-6">Ellerinde asalar ve değnekler olan iki büyücü bize doğru geliyorlardı.</p>

  <p class="sgc-6">"Hemen içeri girelim!" dedi Carter.</p>

  <p class="sgc-6">Eve doğru dürüst bakacak fırsatım olmadı. Ama sol tarafımızda bir yemek odası, sağ tarafımızda da içinde bir piyano bulunan, tavus kuşu resimleriyle süslü, vitraylı, kemer biçiminde bir kapısı olan bir oturma-müzik odası vardı. Evdeki eşyalar eski püsküydü. İçerisi yaşlı insanlar gibi kokuyordu.</p>

  <p class="sgc-6">"Peki, güç veren nesne nerede?" dedim.</p>

  <p class="sgc-6">"Bilmiyorum," dedi Carter ters ters. "Bizim turda 'güç veren nesneler' diye bir şey yoktu!"</p>

  <p class="sgc-6">Pencereden dışarı baktım. Düşmanlarımız gittikçe yaklaşıyorlardı. Öndeki adam bir kot pantolon, siyah renkli, kolsuz bir gömlek ve çizme giymişti, kafasında da eski bir kovboy şapkası vardı. Arkadaşı da benzer bir biçimde giyinmişti ama o çok daha iriydi. Kolları dövme doluydu, dazlaktı ve uzun bir sakalı vardı. Bize on metre kadar yaklaştıklarında kovboy şapkalı adam asasını yere indirdi.</p>

  <p class="sgc-6">Asa bir anda bir makineli tüfeğe dönüştü.</p>

  <p class="sgc-6">"Eyvah!" diye bağırıp Carter'ı oturma odasına ittim.</p>

  <p class="sgc-6">Adam tüfekle evin ön kapısını patlattı. Kulaklarım neredeysesağır olacaktı. Telaşla diğer odaya doğru koştuk. Eski tip bir mutfağın yanından geçtik, sonra da hayatımda gördüğüm en tuhaf mağaraya girdik. Mağaranın arkası, üstü asma dallarıyla kaplı tuğladan bir duvarla örülmüştü. Duvarın kenarından ufak bir de şelale akıyordu.</p>

  <p class="sgc-6">Zemin ve tavan yeşil renkli, kaba saba bir halıyla kaplıydı. Mobilyaların üstündeyse ürkütücü hayvan şekilleri vardı. Tüm bunlar yeterince berbat değilmiş gibi, odanın dört bir yanına alçıdan yapılmış maymun heykelleri ve içi doldurulmuş aslanlar konmuştu. İçinde bulunduğumuz tehlikeye rağmen etrafa bakınmaktan kendimi alamıyordum.</p>

  <p class="sgc-6">"Aman tanrım," dedim. "Elvis bu kadar zevksiz miymiş?"</p>

  <p class="sgc-6">"Burası, Orman Odası," dedi Carter. "Elvis babasını gıcık etmek için böyle döşemiş."</p>

  <p class="sgc-6">"Bak bunu anlayışla karşılayabilirim."</p>

  <p class="sgc-6">Derken evin içinde bir ateş sesi daha duyuldu.</p>

  <p class="sgc-6">"Ayrılalım," dedi Carter.</p>

  <p class="sgc-6">"Kötü fikir," dedim. Büyücülerin geçtikleri her yeri yıkıp döktüklerini duyabiliyordum.</p>

  <p class="sgc-6">"Onları oyalarım," dedi Carter. "Sen de etrafa göz at. Ödül odası şurada."</p>

  <p class="sgc-6">"Carter!"</p>

  <p class="sgc-6">Ama şapşal ağabeyim beni korumak için hızla yanımdan ayrılıverdi. Bunu yapmasından hiç hoşlanmıyorum. Peşinden gitmeli ya da diğer yöne doğru koşmalıydım.</p>

  <p class="sgc-6">Ama yerimden kımıldayamadım. Carter elinde kılıçla odadan dışarı çıktığı anda bedenini altın renkli bir parıltı kapladı. İşte, ondan sonra da her şey ters gitti.</p>

  <p class="sgc-6"><span class="sgc-3">Küüüt!</span> Zümrüt yeşili bir ışıkla birlikte Carter dizlerinin üstüne çöktü. Bir an vurulduğunu sandım. Bağırmamak için kendimi zor tuttum. Ama Carter yere yığılıp küçülmeye başladı. Giysileri, kılıcı, her şeyi ufalıyordu. Nihayet, minnacık, yeşil renkli bir şey haline geldi.</p>

  <p class="sgc-6">Ağabeyim minik bir kertenkeleye dönüşmüştü! Yanıma gelip bacağıma, sonra da avucuma tırmandı. Sonra çaresizlik içinde gözlerini bana dikti.</p>

  <p class="sgc-6">Köşeden boğuk bir ses, "Dağılıp kızı bulalım," dedi. Buralarda bir yerde olmalı."</p>

  <p class="sgc-6">Sevgiyle kertenkeleye bakıp "Ah, Carter, bu yüzden seni öldüreceğim," dedim.</p>

  <p class="sgc-6">Sonra onu cebime koyup koşmaya başladım.</p>

  <p class="sgc-6">İki büyücü Graceland'deki her şeyi yakıp yıkmaya devam ediyorlardı. Mobilyaları yere deviriyor, her şeyi paramparça ediyorlardı. Belli ki Elvis hayranı değillerdi.</p>

  <p class="sgc-6">Tavandan sarkan halatların altından ilerleyip bir koridora çıktım. Ödül odasını bulmuştum. İçerisi tıka basa ödüllerle doluydu. Duvarlarda altın plaklar asılıydı, taşlarla süslü Elvis kıyafetleri dört tane cam kutunun içinde sergileniyordu. Oda loştu. Büyük bir ihtimalle kıyafetlerin parıltısının turistlerin gözlerini kamaştırmaması için böyleydi. Tepedeki hoparlörlerden içeri hafif bir müzik yayılıyordu. Elvis'in, mavi süet ayakkabılarla ilgili birşarkısıydı bu.</p>

  <p class="sgc-6">Odaya göz atınca etraftaki hiçbir şey bana büyülüymüş gibi gelmedi. Ya kıyafetler? Umarım Tot bunlardan birini giymemi falan beklemiyordu. Peki altın plaklar? Bunlardan da ancak harika birer frizbi olurdu doğrusu.</p>

  <p class="sgc-6">Sağımdan birisi "Jerrod!" diye bağırdı. Büyücülerden biri koridora çıkmıştı. Hemen diğer çıkışa yöneldim ama dışarıdan bir ses "Buradayım!" diye seslendi.</p>

  <p class="sgc-6">Kapana kısılmıştım.</p>

  <p class="sgc-6">"Carter, kertenkele beynini çalıştır azıcık," diye fısıldadım.</p>

  <p class="sgc-6">Carter debelenip duruyor, hiçbir şey yapamıyordu.</p>

  <p class="sgc-6">Büyü çantamı karıştırıp asamı aldım. Acaba büyük bir daire çizmeyi mi denemeliydim? Buna vakit yoktu. Bir de benden daha yaşlı iki büyücüyle burun buruna düello etmek istemiyordum. Hareket etmeliydim. Değneğimi çıkarıp kocaman bir asa olmasını diledim. Bunu yakabilir yada bir aslana dönüştürebilirdim ama bu ne işe yarayacaktı? Ellerim titremeye başlamıştı. Bir topa dönüşüp Elvis'in altın plak koleksiyonunun altına saklanmak istiyordum.</p>

  <p class="sgc-6">İsis içimden, <span class="sgc-3">Kontrolü bana ver,</span> dedi. <span class="sgc-3">Düşmanlarımı küle çevireyim.</span></p>

  <p class="sgc-6"><span class="sgc-3">Hayır,</span> dedim.</p>

  <p class="sgc-6"><span class="sgc-3">İkimiz de öleceğiz,</span> diye yanıt verdi.</p>

  <p class="sgc-6">İrademi zorladığını ve kontrolü ele geçirmeye çalıştığını hissedebiliyordum. Büyücülerden hiç hoşlanmadığını anlamıştım. Bu adamlar ne cüretle bize karşı geliyorlardı</p>

  <p class="sgc-6">Tek bir sözcükle onları yok edebilirdik.</p>

  <p class="sgc-6"><span class="sgc-3">Hayır,</span> dedim içimden. Sonra aklıma Zia'nın söylediği bir şey geldi: <span class="sgc-3">Elinde ne varsa, onu kullan.</span> İçerisi loştu... Belki de odayı zifiri karanlık hale getirebilirdim.</p>

  <p class="sgc-6">"Karanlık," diye fısıldadım. Midemde bir baskı hissettim. Aniden ışıklar söndü. Müzik kesildi. Işık yavaş yavaş yok oluyordu. Hatta pencereye vuran güneş ışığı bile içerisi kapkaranlık olana dek kayboldu.</p>

  <p class="sgc-6">Solumdan bir yerden ilk büyücü içini çekti. "Jerrod!"</p>

  <p class="sgc-6">"Ben yapmadım, Wayne!" dedi Jerrod. "Ne olsa benden biliyorsun!"</p>

  <p class="sgc-6">Wayne Antik Mısırca bir şeyler homurdandı. Hala bana doğru geliyordu. Dikkatini dağıtmalıydım.</p>

  <p class="sgc-6">Gözlerimi yumup etrafımdaki şeyleri gözlerimin önüne getirdim. İçerisi zifiri karanlık olduğu halde Jerrod'un koridorda ve solumda olduğunu, karanlıkta ilerlemeye çalıştığını hissediyordum. Wayne ise duvarın diğer tarafında ve sağdaydı. Yani, kapıdan birkaç adım ötedeydi. İçinde Elvis'in kıyafetlerinin bulunduğu dört cam kutuyu gözlerimin önüne getirebiliyordum.</p>

  <p class="sgc-6">İçimde daha da büyük bir baskının oluştuğunu hissettim. Sanki müthiş bir ağırlık kaldırmaya çalışıyordum. Aniden cam kutuların kapakları açılıverdi. Bir hışırtı duydum. Rüzgarda oraya buraya savrulan kuru yaprak sesi gibi bir şeydi. Dört tane beyaz kıyafetin iki kapıya yöneldiğini gördüm.</p>

  <p class="sgc-6">İçi boş Elvis kıyafetleri saldırıya geçtiğinde ilk olarakWayne bağırdı. Ateş edince içerisi aydınlandı. Sonra solumda Jerrod şaşkınlıkla haykırdı. Küt diye bir ses duyunca yere devrildiğini anladım. Dengesini kaybetmiş bir adamın yanından geçmek, tüfekli bir adamla uğraşmaktan çok daha iyiydi. Sessizce kapıdan dışarı çıkıp koridora çıktım. Jerrod arkamdan "Kalkın üstümden! Kalkın!" diye bağırıyordu.</p>

  <p class="sgc-6">îsis, <span class="sgc-3">Hazır yere devrilmişken işini bitir,</span> dedi. <span class="sgc-3">Onu küle çevir!</span></p>

  <p class="sgc-6">Bir yanım doğruyu söylediğini biliyordu: Jerrod'uhaklamazsam kalkıp peşime düşecekti. Öte yandan, ona zarar vermenin doğru olacağını düşünmüyordum. Hele Elvis kıyafetleri tarafından saldırıya uğramışken bunu yapmak doğru olmazdı. Bir kapı bulup kendimi dışarı attım.</p>

  <p class="sgc-6">Graceland'in arka bahçesine çıkmıştım. Mezar taşlarıyla çevrili kocaman bir çeşme vardı. Mezar taşlarından birinin üstünde, cam bir kutunun içinde bir ateş yanıyordu. Mezarın üstüyse çiçeklerle kaplıydı. Bu, Elvis'in mezarı olmalıydı.</p>

  <p class="sgc-6">Yani bir büyücünün mezarı.</p>

  <p class="sgc-6">Tabii ya! Evi aramıştık ama güç veren nesne mezarda olabilirdi. Peki ama tam olarak ne aramam gerekiyordu?</p>

  <p class="sgc-6">Mezara yaklaşmaya fırsat bulamadan evin arka kapısı ardına kadar açıldı. Uzun sakallı, dazlak adam dışarı fırladı. Lime lime olmuş bir Elvis kıyafeti, maymun gibi sırtından boynuna dolanmıştı.</p>

  <p class="sgc-6">"Vay, vay, vay." Büyücü kıyafeti yere fırlattı. Sesinden onun Jerrod adlı büyücü olduğunu anladım. "Küçücük bir kızmışsın ama bizi çok uğraştırdın," dedi.</p>

  <p class="sgc-6">Asasını indirip bana doğru yeşil renkli bir ışık gönderdi. Değneğimi havaya kaldırıp enerji akımını yukarı fırlattım. Bir güvercin sesi duydum. Yepyeni bir kertenkele gökten ayaklarımın dibine düştü.</p>

  <p class="sgc-6">"Pardon," dedim. Bir güvercini kertenkeleye dönüştürmüştüm.</p>

  <p class="sgc-6">Jerrod hırlayıp asasını yere doğrulttu. Belli ki kertenkeleler konusunda uzmandı. Kertenkele birden bir Londra taksisi büyüklüğünde bir komodo ejderine dönüştü.</p>

  <p class="sgc-6">Yaratık inanılmaz bir hızla üstüme geldi. Ağzını ardına kadar açıp beni yutacakken asamı ağzına sokuverdim.</p>

  <p class="sgc-6">Jerrod güldü. "İyi denemeydi küçük kız!" dedi.</p>

  <p class="sgc-6">Ejderin asamı ısırdığını hissettim. Asa her an kırılabilirdi. Sonra komodo ejderine yem olacaktım. <span class="sgc-3">Azıcık yardım et,</span> dedim İsis'e. Dikkatle onun gücüne eriştim. Onun kontrolü tamamıyla ele geçirmesine izin vermeden bunu yapmak, iri dalgaların arasında sörf yapmaya benziyordu. Beş bin yıllık deneyimin, bilginin ve gücün bedenime yayıldığını hissettim. İsis bana seçenekler sunmuştu, ben de en basit olanını seçmiştim. Gücü asama doğrulttum. Asa bembeyaz bir ışık saçıp ısındı. Asam uzadıkça ejder hırlayıp tuhaf sesler çıkarmaya başladı. Nihayet, asa yaratığın çenesini açtı, açtı ve <span class="sgc-3">gümm!</span></p>

  <p class="sgc-6">Ejder bir anda paramparça olup Jerrod'un asasını da un ufak etti. Asanın parçaları dört bir yana saçıldı.</p>

  <p class="sgc-6">Jerrod neye uğradığını şaşırmıştı. Asamı var gücümle alnına fırlattım. Gözleri şaşılaştı ve yere yığıldı. Asam dosdoğru elime döndü.</p>

  <p class="sgc-6">Aslında bu gayet güzel bir son olabilirdi. Ama Wayne'i tamamıyla unutmuştum. Kovboy şapkalı büyücü topallaya topallaya dışarı çıktı. Neredeyse arkadaşına takılıp düşecekti ama inanılmaz bir hızla kendine geldi.</p>

  <p class="sgc-6">"Rüzgar!" diye bağırdı. Asam elimden fırlayıp Wayne'in ellerine geçti.</p>

  <p class="sgc-6">Adam hain hain gülmeye başladı, "iyi savaştın küçük hanım," dedi. "Ama element büyüsü en hızlısıdır."</p>

  <p class="sgc-6">Sonra hem benim asamı hem de kendi asasını yerde birleştirdi. Toprakta bir dalga oluştu. Zemin bir anda sıvıya dönüşüp beni yere düşürdü. Değneğim de öteye fırladı. Ellerimin üstüne düşmüştüm ama Wayne'in bir şeyler mırıldandığını ve asalardan ateş fırlatmaya çalıştığını duyabiliyordum.</p>

  <p class="sgc-6">İsis, <span class="sgc-3">Halat,</span> dedi. <span class="sgc-3">Her büyücünün üstünde halat vardır.</span></p>

  <p class="sgc-6">Panikten zihnim boşalmıştı ama elim içgüdüsel bir harekelle çantama gitti. Çantamdan bir parça sicim çıkardım. Tam olarak halat değildi ama aklıma bir şey gelmişti. Zia'nın Metropolitan Müzesi'nde yaptığı şeyi hatırladım. Sicimi Wayne'e fırlattım. İsis bana "Tas!" diye bağırmamı söyleyince de hiç düşünmeden söyledim.</p>

  <p class="sgc-6">Wayne'in başının üstünde, altın renkli bir hiyeroglif belirdi.</p>

  <p class="sgc-6 sgc-7"><img alt="" src="../Images/Rick%20riot-17.png" /><br /></p>

  <p class="sgc-6">Sicim ona öfkeli bir yılan gibi saldırmaya başladı. Ona saldırırken bir yandan da uzayıp genişliyordu. Wayne'in gözleri fal taşı gibi açıldı. Geriye doğru tökezledi. Her iki asadan da ateş fışkırıyordu ama sicim daha hızlıydı. Adamın ayak bileklerini sarıp onu yanlamasına yere devirdi. Sonra onu tepeden tırnağa bir koza gibi sardı. Wayne bağırıp debelenmeye başladı. Bu arada bana da bir sürü küfür savurdu.<br /></p>

  <p class="sgc-6">Yavaşça ayağa kalktım. Jerrod hala baygındı. Wayne'in yanında duran asamı aldım. Adam hala sicimden kurtulmaya çalışıyor, Antik Mısırca küfürler savuruyordu. Amerikan güney aksanıyla konuşan birisinin ağzından bu küfürleri duymak çok tuhaftı.</p>

  <p class="sgc-6">İsis, <span class="sgc-3">Bitir işini,</span> dedi. <span class="sgc-3">Hala konuşabiliyor. Seni yok edene dek pes etmeyecek.</span></p>

  <p class="sgc-6">Wayne "Ateş!" diye haykırdı. "Su! Peynir!"</p>

  <p class="sgc-6">Peynir komutu bile işe yaramadı. Sanırım, öfkesi büyü gücünü azaltıyor, odaklanmasını imkansız kılıyordu. Ama çok geçmeden güçleneceğini biliyordum.</p>

  <p class="sgc-6">"Sessizlik," dedim.</p>

  <p class="sgc-6">Wayne'in bir anda sesi kısıldı. Çığlık atmaya devam ediyordu ama hiç sesi çıkmıyordu.</p>

  <p class="sgc-6">"Düşmanın değilim," dedim. "Ama beni öldürmene de izin veremem."</p>

  <p class="sgc-6">Cebimde bir şey kıpırdadı. Carter'ın hala cebimde olğunuhatırladım. Gayet iyi görünüyordu ama hala kertenkeleydi.</p>

  <p class="sgc-6">"Seni eski haline getirmeye çalışacağım," dedim. "Umarım olduğundan daha kötü bir şeye dönüşmezsin."</p>

  <p class="sgc-6">Carter'dan hafif bir cıyklama çıktı. Bana pek de cesaret verirmiş gibi bir hali yoktu.</p>

  <p class="sgc-6">Gözlerimi yumup Carter'ı eski haliyle gözlerimin önüne getirdim. Onu on dört yaşında, uzun boylu, rüküş, gayet insan görünümlü ve gıcık bir çocuk olarak hayal ettim. Carter birden ağırlaşmaya başladı. Onu yere koydum. Kertenkelenin yavaş yavaş insana dönüşmesini izlemeye koyuldum. Üçe kadar saydığımda ağabeyim karın üstü yerde yatıyordu. Kılıcı ve çantası da yanındaydı.</p>

  <p class="sgc-6">Carter ağzına dolan çimleri yere tükürüp "Bunu nasıl yaptın?" diye sordu.</p>

  <p class="sgc-6">"Bilmiyorum," dedim. "Ama sende bir tuhaflık vardı."</p>

  <p class="sgc-6">"Teşekkürler." Carter ayağa kalkıp parmaklarını sayılı.</p>

  <p class="sgc-6">Sonra iki büyücüyü gördü. Hayretten ağzı açık kalmıştı. "Onlara ne yaptın?"</p>

  <p class="sgc-6">"Bir tanesini bağladım. Diğerini de etkisiz hale getirdim. Büyüyle tabii."</p>

  <p class="sgc-6">"Hayır, yani..." Carter ne diyeceğini bilemez haldeydi. Nihayet çareyi büyücüleri işaret etmekte buldu.</p>

  <p class="sgc-6">Adamlara bakınca şaşkınlıkla bağırdım. Wayne hareket etmiyordu. Ağzı ve gözleri açıktı ama ne gözlerini kırpıyor ne de nefes alıyordu. Yanında boylu boyunca yatan Jerrod da tıpkı onun gibi donmuş haldeydi. İkimiz hayretle adamlara bakarken iki adamın ağzı da sanki birer kibrit çöpü yutmuşlar gibi parıldamaya başladı. Dudaklarının arasından iki tane ateş küresi fırladı ve gün ışığında gözden kayboldu.</p>

  <p class="sgc-6">"Bu-bu da neydi?" dedim. "Öldüler mi?"</p>

  <p class="sgc-6">Carter dikkatle adamların yanına gidip elini Wayne'in boynuna koydu. "Adamın derisi kaskatı kesilmiş," dedi. "Kaya gibi sert."</p>

  <p class="sgc-6">"Olamaz! Az önce ikisi de insandı!" dedim. "Onları bu hale getiren ben değilim!"</p>

  <p class="sgc-6">Carter, Jerrod'un alnını yokladı. Jerrod'u asamla bayıltmıştım. "Kafatası çatlamış," dedi.</p>

  <p class="sgc-6">"Ne?"</p>

  <p class="sgc-6">Carter kılıcını eline aldı. Daha ben çığlık atamadan Carter kılıcı Jerrod'un suratına indirdi. Büyücünün kafası bir saksı gibi yarıldı.</p>

  <p class="sgc-6">"Bunlar kilden yapılmış," dedi Carter. "Her ikisi de usabti."</p>

  <p class="sgc-6">Tekmeleyince Wayne'in kolunun un ufak olduğunu gördüm.</p>

  <p class="sgc-6">"Ama büyü yapıyorlardı," dedim." Sürekli bir şeyler söylüyorlardı. Onlar gerçekti, Carter."</p>

  <p class="sgc-6">Uşabtiler gözlerimizin önünde toza dönüştü. Geriye bir parça sicim, iki tane asa ve eski püskü giysiler kaldı.</p>

  <p class="sgc-6">"Tot bizi sınavdan geçiriyordu," dedi Carter. "Ama o ateş topları..." Lafını tamamlayamadı. Sanki önemli bir şeyi hatırlamaya çalışıyormuş gibi duraksadı.</p>

  <p class="sgc-6">"Belki de onları hayatâ geçiren büyüdür onlar," dedim, "Uçup yaptıkları şeyleri efendilerine anlatacaklardı, ne dersin?" diye sordum.</p>

  <p class="sgc-6">Bu, bana mantıklı geliyordu ama nedense Carter hala çok huzursuzdu. Graceland'in paramparça olmuş arka kapısını gösterdi. "Bütün ev bu halde mi?" diye sordu.</p>

  <p class="sgc-6">"Daha da kötü," dedim. Jerrod'un giysilerinin altında kalmış olan Elvis kıyafetine ve etrafa saçılmış taşlara baktım, Belki de Elvis cidden zevksiz bir adamdı ama Kral'ın evinin yerle bir olması hoşuma gitmemişti. Burası babam için çok önemli bir yerse... Birden aklıma bir fikir geldi. "Amos, fincan tabağını onarırken ne demişti?" diye sordum.</p>

  <p class="sgc-6">Carter suratını ekşitip "Bütün ev yerle bir oldu, Sadie," dedi. "Burası bir fincan tabağı değil."</p>

  <p class="sgc-6">"Dur, buldum," dedim. "Hi-nehm!"</p>

  <p class="sgc-6">Avucumda altın renkli bir hiyeroglif parıldamaya başladı.</p>

  <p class="sgc-6 sgc-7"><img alt="" src="../Images/Rick%20riot-18.png" /><br /></p>

  <p class="sgc-6">Elimi eve doğru kaıump uncunu. Graceland'in tümü parıldamaya başladı. Kapının kırık parçaları birleşti. Elvis'in paramparça olmuş kıyafetleri ortadan kayboldu.</p>

  <p class="sgc-6">"Vay be," dedi Carter. "Sence evin içi ne alemde?"</p>

  <p class="sgc-6">"Ben..." Birden gözlerim karardı. Dizlerimin bağı çözülmüştü. Carter beni tutmamış olsaydı başımı yere çarpacaktım. "Endişelenme," dedi Carter. "Çok büyü yaptın Sadie,</p>

  <p class="sgc-6">Harika şeyler yaptın."</p>

  <p class="sgc-6">"Ama daha güç veren nesneyi bulamadık. Tot onu bulmamız için bizi buraya yollamıştı."</p>

  <p class="sgc-6">"Evet," dedi Carter. "Belki de onu bulduk ama farkında değilizdir."</p>

  <p class="sgc-6">Elvis'in mezarını işaret etti. Mezarın üstünde Elvis'in bir hayranının bıraktığı bir şey vardı. Bu, tıpkı annemin eski fotoğrafında tişörtünün üstündeki, üstü yuvarlak haç gibi görünen, gümüş bir kolyeydi.</p>

  <p class="sgc-6">"Bir ankh," dedim. "Mısır'ın sonsuz hayat sembolü."</p>

  <p class="sgc-6">Carter kolyeyi eline aldı. Zincire iliştirilmiş minnacık bir de papirüs vardı.</p>

  <p class="sgc-6">"Bu da ne?" diye mırıldanıp papirüsü açtı. Sonra papirüse o kadar dikkatli baktı ki bir an kağıdın alev alacağını sandım.</p>

  <p class="sgc-6">Papirüste ne yazdığını görmek için kafamı uzatıp "Nedir o?" diye sordum.</p>

  <p class="sgc-6">Resim çok eski görünüyordu. Altın renkli ve benekli bir kedi, tek patisiyle bir bıçağı tutmuş, bir yılanın başını kesiyordu.</p>

  <p class="sgc-6 sgc-7"><img alt="" src="../Images/Rick%20riot-19.png" /><br /></p>

  <div>
    <p class="sgc-6">Birisi resmin altına siyah keçeli kalemle 'Savaşa devam!’ yazmıştı.</p>

    <p class="sgc-6">"Ama bu barbarlık!" 'dedim. "Bu kadar eski bir sanat eserini karalamak da ne demek? Bir de Elvis'in mezarına bırakılmış, hepten tuhaf."<br /></p>
  </div>

  <p class="sgc-6">Carter beni duymamış gibiydi. "Bu resmi daha önce de gördüm," dedi. "Bunu birçok mezarda görebilirsin. Daha önce neden dikkatimi çekmediğini bilmiyorum..."</p>

  <p class="sgc-6">Resme daha dikkatle baktım. Son derece tanıdık gelen bir şey vardı.</p>

  <p class="sgc-6">"Bunun ne anlama geldiğini biliyor musun?" diye sordum.</p>

  <p class="sgc-6">"Bu, Ra'nın Kedisi," dedi Carter. Güneş tanrısının baş düşmanı Apep'le savaşıyor."</p>

  <p class="sgc-6">"Apep isimli yaratık yılandı, değil mi?" dedim.</p>

  <p class="sgc-6">"Evet. Apep..."</p>

  <p class="sgc-6">"Kaosun somut haliydi," diye Carter'ın lafını tamamladım. Nut bana ondan söz etmişti.</p>

  <p class="sgc-6">Bunu söylemem Carter'ın hoşuna gitmişti. "Aynen öyle," dedi. "Apep, Set'ten de kötüydü. Mısırlılar Ahiret Günü'nün Apep'in güneşi yiyip yaradılışı yok ettiği gün olacağına inanıyorlardı."</p>

  <p class="sgc-6">"Ama... Onu kedi öldürdü," dedim umutla.</p>

  <p class="sgc-6">"Kedinin onu defalarca öldürmesi gerekti," dedi Carter. "Hani, Tot eskiden meydana gelen şeylerin tekrarlanmasından söz etmişti ya? Asıl mesele şu... Bir seferinde babama kedinin ismini sormuştum. Bana kimsenin bilmediğini ama birçok kişinin kediye Sekmet diye hitap ettiğin söylemişti. Sekmet vahşi ve dişi bir aslandı. Ona Ra'nınGözü deniyordu, çünkü Ra'nın tüm kirli işlerini yapan oydu. Ra bir düşman görür görmez, Sekmet onu öldürüyordu."</p>

  <p class="sgc-6">"Tamam da ne demek istiyorsun?" diye sordum.</p>

  <p class="sgc-6">"Kedi, Sekmet'e hiç benzemiyor. Bunu şimdi fark ettim..."</p>

  <p class="sgc-6">Resme dikkatli bakınca daha önceden fark etmediğim bir şey gördüm. "Ra'nın Kedisi tıpkı Çörek'e benziyor,” dedim. "Bu, Bastet!"</p>

  <p class="sgc-6">Derken her yer zangırdadı. Çeşme ışıldamaya başladı ve kapkaranlık bir kapı açıldı.</p>

  <p class="sgc-6">"Haydi," dedim. "Tot'a soracaklarım var. Sonra gagasına sıkı bir yumruk indireceğim."</p>
</body>
</html>
