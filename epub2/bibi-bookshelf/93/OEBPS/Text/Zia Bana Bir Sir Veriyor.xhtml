<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-2 {font-weight:bold;}
  span.sgc-1 {font-style:italic;}

  p.sgc-3 {text-align: justify;}
  /*]]>*/
  </style>
</head>

<body>
  <h3 id="heading_id_2"><a id="bookmark0"></a>39. Zia Bana Bir Sır Veriyor</h3>

  <p class="sgc-3">S</p>

  <p class="sgc-3">A</p>

  <p class="sgc-3">D</p>

  <p class="sgc-3">I</p>

  <p class="sgc-3">E</p>

  <p class="sgc-3">Beni bu kadar görkemli bir biçimde tasvir ettiğin için teşekkürler Carter.</p>

  <p class="sgc-3">Ama işin aslı bu kadar görkemli değil.</p>

  <p class="sgc-3">Biraz geriye döneyim. Ağabeyim, yani çılgın ödlek savaşçı, bir şahine dönüşüp yeni arkadaşı meyve yarasasıyla birlikte piramidin bacasından dışarı fırladı. İki ağır yaralı insanla yapayalnız kalmıştım. Ne yalan söyleyeyim, hemşirelikten pek anlamam.</p>

  <p class="sgc-3">Zavallı Amos'un yaraları fiziksel değil de büyülü gibiydi. Bedeninde tek bir yara izi bile yoktu ama gözleri geriye kayıyor, güçlükle nefes alıyordu. Alnına dokunduğumda cildinden dumanlar yükseliyordu. O yüzden onu bir süreliğine rahat bırakmaya karar verdim.</p>

  <p class="sgc-3">Zia'ysa ayrı hikayeydi. Suratı kireç gibiydi ve bacağındaki derin yaralardan oluk oluk kan akıyordu. Kollarından biri ters dönüp feci bir biçimde kırılmıştı. Nefes alıp verirken de göğsünden bir hırıltı yükseliyordu.</p>

  <p class="sgc-3">"Kımıldama," dedim. Pantolonumun paçalarını yırtıp kumaş parçasıyla Zia'nın bacağını sardım. "Belki seni büyüyle iyileştirebiliriz," dedim.</p>

  <p class="sgc-3">"Sadie." Zia halsiz bir vaziyette bileğimi tuttu. "Vakit yok. Beni dinle," dedi.</p>

  <p class="sgc-3">"Kanamayı durdurabilirsek..."</p>

  <p class="sgc-3">"Set'in adı... Gizli adını öğrenmelisin."</p>

  <p class="sgc-3">"Ama sen Neftis değilsin ki! Set bize öyle dedi."</p>

  <p class="sgc-3">Zia başını salladı. "Ondan size... Bir mesaj getirdim. Onun sesiyle konuşmuştum. Gizli ad... Uğursuz Gün. Set'in doğduğu gün, Uğursuz Gün'dü."</p>

  <p class="sgc-3">Bu, o gün için son derece uygun bir sıfattı ama Set'in gizli adı gerçekten de bu olabilir miydi? Zia, Neftis olmadığını kabul etmiş, sadece onun sesiyle konuştuğunu söylemişti. Ne demek istiyordu acaba? Sonra nehirde duyduğum sesi hatırladım. Neftis bize bir mesaj yollayacağını söylemişti. Anubis de mutlaka Neftis'e kulak vermem gerektiğini söylemişti.</p>

  <p class="sgc-3">Huzursuz olmuştum. "Bak Zia..."</p>

  <p class="sgc-3">Sonra birden bir şey dank etti. İskender'in ve Tot'un söylediği şeyler anlam kazandı. İskender, Zia'yı korumak istemişti. Bana, Carter'la benim küçük tanrılar olduğumuzu daha önceden fark etmiş olsaydı, bizi de diğer kişi gibi koruyacağını söylemişti. İşte, o diğer kişi Zia'ydı. İskender'in Zia'yı nasıl koruduğunu o an anladım.</p>

  <p class="sgc-3">"Aman tanrım," dedim. "Gizli ad gerçekten de bu, değil mi?"</p>

  <p class="sgc-3">Zia dediklerimi anlamış gibi başını salladı. Çok acı çektiği her halinden beliydi ama dikkatle bana bakıyordu. "Bu adı kullan. Set'i hakimiyetin altına al. O da yardım etsin."</p>

  <p class="sgc-3">"Yardım mı etsin? Zia, Set seni az önce öldürmeye kalkıştı. Bana yardım edeceğini falan sanmıyorum."</p>

  <p class="sgc-3">"Haydi, git." Zia beni itmeye çalıştı. Parmaklarından cılız kıvılcımlar çıktı. "Carter'ın sana ihtiyacı var."</p>

  <p class="sgc-3">İşte bunu duyunca hemen harekete geçmeye karar verdim. Carter'ın başı dertteydi.</p>

  <p class="sgc-3">"Pekala, az sonra geri döneceğim," dedim. "Şey, sakın bir yere kımıldama."</p>

  <p class="sgc-3">Ayağa kalkıp tavandaki çatlağa baktım. Tekrar bir çaylak olma düşüncesi içimi karartıyordu. Sonra bakışlarım kırmızı taht odasına gömülü olan tabuta kaydı. Lahit radyoaktif bir şeymiş gibi parıldıyor, her an eriyecekmiş gibi görünüyordu. Tabutu kırabilsem babamı kurtarabilecektim.</p>

  <p class="sgc-3">İsis, <span class="sgc-1">Önce Set'in işini bitirmelisin,</span> dedi.</p>

  <p class="sgc-3">Ama ya babamı kurtaramazsam... Tabuta yöneldim.</p>

  <p class="sgc-3"><span class="sgc-1">Hayır,</span> dedi İsis. <span class="sgc-1">Tabutta göreceğin şey çok tehlikeli.</span></p>

  <p class="sgc-3"><span class="sgc-1">Neden bahsediyorsun sen?</span> dedim öfkeyle. Elimi altın tabutun üstüne koydum. Ve birden taht odasından çıktığımı hissettim. Karşımda bambaşka bir manzara duruyordu.</p>

  <p class="sgc-3">Ölüler Diyarı'ndaki Yargılanma Odası'ndaydım. New Orleans'taki bir mezarlığın yıkık dökük mezar taşları etrafımda parıldıyordu. Ölülerin ruhları pusun içinde bir oraya, bir buraya gidip geliyordu. Kırık terazinin dibinde minik bir canavar uyuyordu. Bu, Kalp Yiyici Amemet'ti. Canavar parlak sarı renkli gözünü açıp bana şöyle bir baktıktan sonra tekrar uykuya daldı.</p>

  <p class="sgc-3">Anubis gölgelerin arasından çıkıverdi. Üstünde bir cenazeden ya da çok yakışıklı cenazeciler için düzenlenen bir konferanstan yeni dönmüş gibi, siyah renkli ipek bir takım elbiseyle kravat vardı. Kravatını gevşetmişti. "Sadie, burada olmaman gerek," dedi.</p>

  <p class="sgc-3">"Hah, aynı fikirdeyim," dedim. Ama onu gördüğüme o kadar sevinmiştim ki mutluluktan hüngür hüngür ağlamak istiyordum.</p>

  <p class="sgc-3">Anubis elimden tutup beni siyah renkli boş tahta doğru götürdü. "Tüm dengeyi kaybettik," dedi. "Taht boş kalamaz. Ma'at'ın yenilenmesi burada, bu odada başlamalı."</p>

  <p class="sgc-3">Sesi sanki çok kötü bir şeyi kabullenmemi bekliyormuş gibi kederli çıkıyordu. Ne demek istediğini anlamıyordum ama nedense birden içimi müthiş bir boşluk duygusu sarmıştı.</p>

  <p class="sgc-3">"Ama bu haksızlık," dedim.</p>

  <p class="sgc-3">"Hayır, değil," diye yanıt verdi. Elimi sıktı. "Burada seni bekliyor olacağım. Çok üzgünüm Sadie. Gerçekten çok üzgünüm."</p>

  <p class="sgc-3">Sonra görüntüsü yavaş yavaş silikleşti.</p>

  <p class="sgc-3">"Dur!" diye bağırıp eline asılmaya çalıştım ama Anubis mezarlığı örten pusun içinde gözden kayboldu.</p>

  <p class="sgc-3">Kendimi tanrıların taht odasında buldum. Ama taht odası bu sefer sanki asırlardır kullanılmamış gibi görünüyordu. Çatı ve sütunların yarısı çökmüştü. Mangallar buz gibi ve paslıydı. O güzelim mermer zemin de tıpkı kurumuş bir göl gibi çatlamıştı.</p>

  <p class="sgc-3">Bastet, Osiris'in boş tahtının yanında duruyordu. Bana muzip muzip gülümsedi. Onu tekrar görmek içimi derin bir kederle kapladı.</p>

  <p class="sgc-3">"Sakın üzülme," dedi. "Kediler yaptıklarından asla pişmanlık duymaz."</p>

  <p class="sgc-3">"Ama sen ölmemiş miydin?"</p>

  <p class="sgc-3">"Ölüp ölmemem başka şeylere bağlı." Bastet etrafı işaret etti. "Duat fena halde karıştı," dedi. "Tanrılar çok uzun süre kralsız kaldılar. Eğer Set başa geçmezse başka birisinin geçmesi gerek. Düşmanlar yaklaşıyor. Boşu boşuna ölmek istemem."</p>

  <p class="sgc-3">Titrek bir sesle "Peki, geri gelecek misin?" diye sordum. "Lütfen, sana veda bile edemedim. Sensiz-"</p>

  <p class="sgc-3">"İyi şanslar Sadie. Pençelerin açık olsun." Bastet bunları söyledikten sonra ortadan kayboldu. Manzara bir kez daha değişti.</p>

  <p class="sgc-3">Bu sefer, İlk Nom'daki Arşiv Odası'ndaydım. Oradaki boş tahtın dibinde de İskender oturuyor, iki bin senedir ortalıkta olmayan bir firavunu bekliyordu.</p>

  <p class="sgc-3">"Bir lider gerek hayatım," dedi. "Ma'at bir lider istiyor."</p>

  <p class="sgc-3">"Tüm bunlar çok fazla," dedim. "O kadar çok boş taht var ki. Carter'ın hepsini..."</p>

  <p class="sgc-3">"Carter yalnız olmayacak," dedi İskender. "Bu, senin ailenin sırtındaki bir yük. Bu süreci sizler başlattınız. Yalnızca Kane ailesi bizi diriltir ya da öldürür artık."</p>

  <p class="sgc-3">"Ne demek istediğini anlayamıyorum!"</p>

  <p class="sgc-3">İskender elini açtı. Bir ışık patladı ve manzara yine değişti.</p>

  <p class="sgc-3">Thames Nehri'nin kenarındaydım. Saat sabahın üçü falan olmalıydı çünkü etraf çok ıssızdı. Pus, şehrin ışıklarını örtüyordu. Hava buz gibiydi.</p>

  <p class="sgc-3">Bir adamla bir kadın soğukta birbirlerine sokulmuş, Kleopatra'nın İğnesi'nin önünde el ele duruyorlardı. İlk önce onların sıradan bir çift olduklarını sandım. Sonra şaşkınlıkla annemle babama baktığımı fark ettim.</p>

  <p class="sgc-3">Babam başını kaldırıp dikilitaşa baktı. Sokak lambalarının cılız ışığı altında yüzü, araştırmaktan büyük keyif aldığı o firavunların mermer heykellerini andırıyordu. Babamın tıpkı bir kral gibi gururlu ve yakışıklı bir yüzü var diye düşündüm.</p>

  <p class="sgc-3">Anneme "Emin misin?" dedi. "Kesinlikle emin misin?"</p>

  <p class="sgc-3">Annem sarı saçlarını geriye attı. Fotoğraflarında olduğunda daha güzeldi. Ama çok endişeli görünüyordu. Kaşlarını çatmış, dudaklarını birbirine bastırmıştı. O an, aynı ona benzediğimi düşündüm. Bir şeyler canımı sıktığında aynaya bakıp her şeyin o kadar da kötü olmadığına inanmaya çalışırdım. Ona seslenmek, orada olduğumu söylemek istedim ama sesim çıkmıyordu.</p>

  <p class="sgc-3">"O bana her şeyin burada başlayacağını söyledi," dedi annem. Siyah mantosunu giyerken boynundaki kolyeyi gördüm. Kolyenin ucunda İsis'in sembolü vardı. Bu, babamın bana verdiği kolyenin aynısıydı. Donakaldım. Sonra annem mantosunun önünü kapattı ve kolye görünmez oldu. "Düşmanı yenmek istiyorsak işe dikilitaşla başlamalıyız," dedi. "Gerçeği mutlaka öğrenmeliyiz."</p>

  <p class="sgc-3">Babam huzursuzdu, yüzünü ekşitti. Annemle kendi etrafına mavi tebeşirle koruyucu bir daire çizmişti. Dikilitaşın tabanına dokunur dokunmaz daire ışıldamaya başladı.</p>

  <p class="sgc-3">"Bu hiç hoşuma gitmedi," dedi. "Neden ondan yardım istemiyorsun?"</p>

  <p class="sgc-3">"Hayır," dedi annem ısrarla. "Çizgiyi aşamam Julius. Eğer tekrar denersem... "</p>

  <p class="sgc-3">Kalbim neredeyse duracaktı. İskender bana şöyle demişti: Annen alışılmadık yerlere başvurdu. Annemin bakışlarındaki ifadenin ne anlama geldiğini biliyordum. Annem İsis'le konuşmuştu.</p>

  <p class="sgc-3">Neden bana söylemedin? diye haykırmak istedim İsis'e.</p>

  <p class="sgc-3">Babam asasıyla değneğini çıkardı. "Ruby, başarısız olursak-"</p>

  <p class="sgc-3">"Başarısız olmayacağız," dedi annem. "Tüm dünyanın kaderi buna bağlı."</p>

  <p class="sgc-3">Son bir kez öpüştüler. Sanki birbirlerine veda ettiklerini hissetmişlerdi. Sonra asalarını ve değneklerini kaldırıp bir büyü yapmaya başladılar. Kleopatra'nın İğnesi güçle dolup ışıldamaya başladı.</p>

  <p class="sgc-3">Elimi tabuttan çektim. Gözlerim yaşlarla dolmuştu.</p>

  <p class="sgc-3">İsis'e, <span class="sgc-1">Annemi tanıyordun!</span> diye bağırdım. <span class="sgc-1">O dikilitaşı açması için onu zorladın. Onun ölümüne neden oldun!</span></p>

  <p class="sgc-3">Ondan yanıt beklemeye başladım. Ama bunun yerine önümde şeffaf bir görüntü belirdi. Altın lahdin ışığı altında, babamın titrek bir görüntiisüydü bu.</p>

  <p class="sgc-3">Gülümseyip "Sadie," dedi. Sesi o kadar derinden geliyordu ki bana beni Mısır ya da Avustralya gibi uzak ülkelerden aradığı zamanlar geldi. "Annenin başına gelenler için sakın İsis'i suçlama," dedi. "Hiçbirimiz neler olacağını bilmiyorduk. Annen bile geleceğe dair sadece bölük pörçük bir şeyler görebiliyordu. Ama vakti geldiğinde annen üstüne düşen görevi kabullendi. Bu, onun kendi kararıydı."</p>

  <p class="sgc-3">"Ölmek onun kararı mıydı?" dedim. "İsis ona yardım etmeliydi. Senden nefret ediyorum!"</p>

  <p class="sgc-3">Bunu der demez içimde bir şeylerin paramparça olduğunu hissettim. Ağlamaya başladım. Bunu yıllardır babama söylemek istediğimi fark ettim. Onu hem annemin ölümünden sorumlu tutuyordum hem de beni bırakıp gittiği için suçluyordum. Ama artık içimdeki tüm zehri akıttıktan sonra öfkem dinmiş, içimi büyük bir pişmanlık hissi kaplamıştı.</p>

  <p class="sgc-3">"Özür dilerim," dedim. "Öyle demek-"</p>

  <p class="sgc-3">"Özür dileme benim cesur kızım," dedi babam. "Böyle hissetmekte haklısın. Bunları bana söylemeliydin. Şu an yapmak üzere olduğun şeyi bana kızdığın için değil, doğrugerekçelerle yaptığına inanmalısın."</p>

  <p class="sgc-3">"Ne demek istediğini anlamadım," dedim.</p>

  <p class="sgc-3">Babam elini uzatıp gözyaşlarımı silmek istedi ama eli sadece parıldayan bir ışıktan ibaretti. "Annen, asırlardır İsis'le iletişime geçen ilk kişiydi," dedi. "Çok tehlikeli bir şey yapıyordu. Dahası, Hayat Evi'nin kurallarına da karşı geliyordu ama o bir kahindi, Sadie. Kaosun yükseleceğine dair bir kehanette bulunmuştu. Hayat Evi başarısız olacaktı. Tanrılara ihtiyacımız vardı. Ama İsis, Duat'tan dışarı çıkamıyordu. Bizimle sadece fısıldayarak konuşabiliyordu ama tanrıların serbest bırakılması için ne yapmamız gerektiğini söyledi. Annene neler yapması gerektiğini anlattı. Tanrıların tekrar dirileceğini ama bu uğurda çok kayıp verileceğini söyledi. Dikilitaşın tüm tanrıları serbest bırakacağını sanmıştık ama o sadece bir başlangıçtı."</p>

  <p class="sgc-3">"İsis anneme daha çok güç bahşedebilirdi," dedim. "Ya da en azından Bastet'e! Bastet-"</p>

  <p class="sgc-3">"Hayır Sadie. Annen sınırlarını biliyordu. Bir tanrıyı bedeninde misafir eder, onun ilahi gücünü tam manasıyla kullanacak olursa küle dönüşecekti, hatta belki daha da kötüsü olacaktı. Bastet'i serbest bıraktı ve sadece kendi gücünü kullanarak dikilitaştaki gediği mühürledi. Kendi hayatıyla sana biraz vakit kazandırdı."</p>

  <p class="sgc-3">"Bana mı? Ama-"</p>

  <p class="sgc-3">"Sen ve ağabeyin üç bin yıldır Kane ailesinde dünyaya gelen çocukların en güçlülerisiniz. Annen firavun soyundan gelen aileler hakkında kapsamlı bir araştırma yapmıştı.</p>

  <p class="sgc-3">Sizin ne kadar özel olduğunuzu biliyordu. Eski bilgileri yeniden öğrenmek ve büyücülerle tanrılar arasındaki ilişkileri düzeltmek açısından büyük bir potansiyele sahiptiniz. Annen planını harekete geçirdi. Ben de Rosetta Taşı'ndaki tanrıları serbest bıraktım. Ancak Ma'at'ın yenilenmesi senin görevin."</p>

  <p class="sgc-3">"Bana yardım edebilirsin," dedim. "Seni serbest bıraktığımız zaman-"</p>

  <p class="sgc-3">"Sadie," dedi babam çaresizlik içinde, "bunu ancak çocuk sahibi olduğunda anlayabilirsin. Bir baba olarak en önemli ve en zor görevim, kendi hayallerimin, hedeflerimin ve isteklerimin, çocuklarımın hayallerinden, hedeflerinden ve isteklerinden sonra geldiğini kabullenmekti. Biz annenle birlikte bir zemin hazırladık. Ama bundan sonrası sana kalmış. Piramit, kaosu beslemek üzere inşa edildi. Diğer tanrıların gücünü emip Set'i daha da güçlü kılıyor."</p>

  <p class="sgc-3">"Biliyorum," dedim. "Tahtı parçalarsam ya da açarsam-"</p>

  <p class="sgc-3">"Beni kurtarabilirsin," dedi babam. "Ama Osiris'in gücü, içimde hissettiğim güç, sadece yıkımı hızlandırıp Set'i daha da güçlü yapar. Piramit tamamıyla yok edilmeli. Bunu nasıl yapacağını biliyorsun."</p>

  <p class="sgc-3">Tam bilmediğimi söyleyecektim ki gerçeklik tüyü yüzünden bir şey diyemedim. Yapmam gereken şey artık içime işlemişti. Bunu, İsis'in düşüncelerinde de görmüştüm. Anubis bana o dehşet verici soruyu sorduğundan beri ne yapmam gerektiğini biliyordum:</p>

  <p class="sgc-3"><span class="sgc-1">Dünyayı kurtarmak için babanı feda eder miydin?</span></p>

  <p class="sgc-3">"Bunu yapmak istemiyorum, lütfen."</p>

  <p class="sgc-3">"Tahta Osiris geçmeli," dedi babam. "Ölü ya da diri, bu böyle olmalı. İşleri düzeltmenin başka yolu yok. Ma'at'ın gücü yanında olsun Sadie. Seni çok seviyorum."</p>

  <p class="sgc-3">Sonra görüntü kayboldu.</p>

  <p class="sgc-3">Birisi bana sesleniyordu.</p>

  <p class="sgc-3">Geriye dönüp bakınca Zia'nm doğrulmaya çalıştığını güçlükle değneğini eline aldığını fark ettim. "Sadie, ne yapıyorsun?" dedi.</p>

  <p class="sgc-3">Odanın dört bir yanı zangır zangır sallanıyordu. Sanki biri dev piramidi kum torbası olarak kullanıyordu. Duvarlarda koca koca çatlaklar belirmişti.</p>

  <p class="sgc-3">Acaba ne kadar süre transta kalmıştım? Emin değildim. Zaman kavramımı kaybetmiştim.</p>

  <p class="sgc-3">Gözlerimi yumup odaklanmaya gayret ettim. İsis hemen benimle konuşmaya başladı: <span class="sgc-1">Gördün mü?</span> dedi. <span class="sgc-1">Neden sana daha fazlasını anlatamadığımı şimdi anladın mı ?</span></p>

  <p class="sgc-3">Fena halde öfkelendim. Sakinleşmeye çalıştım. <span class="sgc-1">Bunu sonra konuşuruz,</span> dedim. <span class="sgc-1">Hesabını görmemiz gereken bir tanrı var.</span></p>

  <p class="sgc-3">Öne doğru ilerlediğimi ve ruhumun tanrıçayla bir olduğunu hayal ettim.</p>

  <p class="sgc-3">Daha önce de İsis'le güç birliği yapmıştım ama bu çok daha farklıydı. Aldığım karar, hissettiğim öfke, hatta kederim bile bana cesaret veriyordu. İsis'in gözlerinin içine bakıyormuşum gibi hissettim. Birbirimizi anlıyorduk.</p>

  <p class="sgc-3">Onun tüm -geçmişini gördüm. Eskiden nasıl güç peşinde olduğunu, Ra'nın gizli adını öğrenmek için ne işler çevirdiğini, Osiris'le nasıl evlendiğini, yeni bir imparatorluğun kurulması konusunda beslediği tüm umutları ve kurduğu hayalleri, hepsini gördüm. Sonra İsis'in tüm hayallerinin Set tarafından nasıl yıkıldığını, İsis'in ne kadar öfkelendiğini, acı çektiğini, genç oğlu Horus'la ne kadar gurur duyduğunu ve onu nasıl korumak istediğini, yaşamının defalarca aynı şekilde başlayıp bittiğini, binlerce farklı geçici bedene yerleşişini gördüm.</p>

  <p class="sgc-3">İskender, <span class="sgc-1">Tanrılar büyük bir güce sahiptir,</span> demişti. <span class="sgc-1">Ama insanlar yaratıcıdır.</span> Tanrıçanın hafızasına kazınmış olan, annemin düşüncelerini de gördüm. Annemin son anlarına, verdiği kararlara şahit oldum. Hayatını yeni bir olaylar zinciri başlatmak için feda etmişti. Bundan sonraki adımsa bana aitti.</p>

  <p class="sgc-3">Zia litrek bir sesle "Sadie!" diye seslendi.</p>

  <p class="sgc-3">"İyiyim," dedim. "Şimdi gidiyorum."</p>

  <p class="sgc-3">Zia yüzüme dikkatle baktığında gördüğü şeyden hoşlanmadığı her halinden belliydi. "İyi değilsin," dedi. "Fena halde sarsılmışsın. Set'le bu halde savaşmak intihar demek."</p>

  <p class="sgc-3">"Merak etme," dedim. "Bir planım var."</p>

  <p class="sgc-3">Sonra bir çaylağa dönüşüp çatlaktan geçtim ve piramidin tepesine doğru uçmaya başladım.</p>
</body>
</html>
