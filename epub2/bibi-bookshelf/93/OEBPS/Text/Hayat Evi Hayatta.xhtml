<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-2 {font-weight:bold;}
  span.sgc-1 {font-style:italic;}

  p.sgc-3 {text-align: justify;}

  p.sgc-4 {text-align: center;}
  /*]]>*/
  </style>
</head>

<body>
  <p class="sgc-3 sgc-3"></p>

  <p class="sgc-3 sgc-3"><a id="bookmark8"></a></p>

  <h3 id="heading_id_2">38. Hayat Evi Hayatta</h3>

  <p class="sgc-3 sgc-3"><span class="sgc-3">C</span></p>

  <p class="sgc-3 sgc-3"><span class="sgc-3">A</span></p>

  <p class="sgc-3 sgc-3"><span class="sgc-3">R</span></p>

  <p class="sgc-3 sgc-3"><span class="sgc-3">T</span></p>

  <p class="sgc-3 sgc-3"><span class="sgc-3">E</span></p>

  <p class="sgc-3 sgc-3"><span class="sgc-3">R</span></p>

  <p class="sgc-3 sgc-3">Ölümüne savaştık. Acayip de eğlendim.</p>

  <p class="sgc-3 sgc-3">Her hareketimiz mükemmeldi. Kılıcımı her havaya savuruşum ayrı bir keyifti. Kahkahalarla gülmek geliyordu içimden. Set benden daha büyük bir forma ulaşana dek büyüdü. Hatta o kadar büyüdü ki çelik asası bir gemi direği kadar oldu. Suratı sürekli şekil değiştiriyordu. Kah insan oluyordu, kah yabani Set hayvanı.</p>

  <p class="sgc-3 sgc-3">Kılıçlarımızı var gücümüzle Set'in asasına sallıyorduk. Set bir ara beni itince dengemi kaybedip onun hayvan heykellerinden birine çarptım. Heykel yere devrilip kırıldı. Tekrar ayağa fırlayıp saldırıya geçtim. Kılıcım Set'in omuz siperliğini delip geçti. Yarasından kapkara kanlar akarken Set ulumaya başladı.</p>

  <p class="sgc-3 sgc-3">Asasını bana doğru savurdu ama beni yaralamasına izin vermeden kenara yuvarlandım. Asası yere isabet etti. Kırankırana savaşıyor, sütunları ve duvarları delik deşik ediyorduk. Tavandan ve duvarlardan sürekli koca koca parçalar kopup üstümüze savruluyordu. Bir an Sadie'nin dikkatimi çekmek için bana seslendiğini fark ettim.</p>

  <p class="sgc-3 sgc-3">Gözümün ucuyla bakınca onun Zia'yı ve Amos'u korumaya çalıştığım gördüm. Yere alelacele koruyucu bir çember çizmişti. Çember yere düşen molozları geri fırlatıyordu ama biraz daha dikkatlice bakınca Sadie'nin neden endişelendiğini anladım. Biraz daha etrafı parçalayacak olursak taht odası olduğu gibi çökecek, hepimiz altında kalacaktık. Gerçi Set'in bundan pek rahatsız olacağını sanmıyordum. O da büyük bir ihtimalle bunu bekliyor, bizi buraya gömmek istiyordu.</p>

  <p class="sgc-3 sgc-3">Onu dışarı çıkarmanın bir yolunu bulmalıydım. Belki Sadie'ye biraz vakit kazandıracak olursam babamın tabutunu taht odasından çıkarabilirdi.</p>

  <p class="sgc-3 sgc-3">Sonra Bastet'in Apep'le yaptığı savaşı hatırladım: sonsuza dek mücadele etmek.</p>

  <p class="sgc-3 sgc-3"><span class="sgc-1">Evet,</span> dedi Horus.</p>

  <p class="sgc-3 sgc-3">Yumruğumu havaya kaldırıp tavandaki çatlağa bir enerji akımı yolladım. Böylece çatlak biraz daha genişledi ve kırmızı ışık tekrar içeri sızmaya başladı. Kılıcımı yere fırlatıp Set'e saldırdım. Çıplak ellerimle omuzlarından tutup onu kündeye getirmeye çalıştım. Beni yumruklamaya çalıştı ama asası yakın mesafede işe yaramıyordu. Kükreyip asasını yere düşürdü, sonra da kollarıma yapıştı. Benden çok daha güçlüydü ama Horus'un onunla başa çıkabileceğindenemindim. Yana kayıp hemen Set'in arkasına geçtim. Kolumu kolunun altına dolayıp boynunu mengene misali kavradım. Öne doğru sendeledik. Neredeyse Sadie'nin koruyucu kalkanlarından birinin üstüne düşecektik.</p>

  <p class="sgc-3 sgc-3"><span class="sgc-1">Onu ele geçirdik,</span> diye geçirdim içimden. <span class="sgc-1">Şimdi ne yapacağız?</span></p>

  <p class="sgc-3 sgc-3">Tuhaftır ki yanıtı veren Amos oldu. Amos'un beni nasıl bir fırtına bulutuna çevirdiğini, saf bir zihinsel güçle bana kendimi nasıl unutturduğunu hatırladım. Bir süre birbirine direnmiştik ama sonra Amos tüm iradesini kullanıp beni bir fırtına bulutu olarak hayal etmişti ve ben bir fırtına bulutuna dönüşmüştüm.</p>

  <p class="sgc-3 sgc-3"><span class="sgc-1">Sen bir meyve yarasısın,</span> dedim içimden Set'e.</p>

  <p class="sgc-3 sgc-3">Set'in zihninden <span class="sgc-1">Hayır!</span> diye bir çığlık yükseldi ama onu gafil avlamıştım. Kafasının karıştığını hissedebiliyordum. Bunu ona karşı kullanmaya hazırdım. Amos'un Set tarafından ele geçirildiğinde bir meyve yarasasına dönüştüğüne şahit olduğumdan, Set'in de bir yarasaya dönüştüğünü hayal etmek güç olmadı. Düşmanımın gittikçe ufaldığını, sırtından derimsi kanatların çıktığını ve suratının daha da çirkin bir hale geldiğini hayal ettim. Ben de gagasında bir meyve yarasası tutan bir şahin olana dek ufaldım. Artık kaybedecek vaktim yoktu; meyve yarasasıyla boğuşa boğuşa derhal tavandaki çatlağa doğru uçtum. Birbirimizi didikliyor, yaralamaya çalışıyorduk. Nihayet, dışarı çıktık. Kırmızı piramidin dışında yeniden gerisin geri birer savaşçıya dönüştük.</p>

  <p class="sgc-3 sgc-3">Dengemi kaybetmiş vaziyette yamacın üstünde duruyordum. Avatarımın yaralanan sağ kolu titreyip parıldıyordu. Kendi kolumda da avatarımın kolunda yaranın olduğu kısım kanıyordu. Set doğrulup ağzından akan kanları elinin tersiyle sildi.</p>

  <p class="sgc-3 sgc-3">Bana bakıp sırıttı. Suratı tıpkı avcı bir hayvan gibi seğirdi. "İyi savaştığını düşünerek ölebilirsin Horus," dedi. "Ama artık çok geç. Bak."</p>

  <p class="sgc-3 sgc-3">Mağaraya bakınca yüreğim ağzıma geldi. İblis ordusu yeni bir düşmanla savaşmaya başlamıştı. Düzinelerce büyücü piramidin üstünde geniş bir daire oluşturmuş, kıyasıya savaşıyordu. Hayat Evi tüm mevcut desteğini toplamış olmalıydı ama Set'in ordusuna karşı acınası durumdaydılar. Her büyücü birer spot ışığını andıran kendi koruyucu kalkanının içinde savaşıyor, parıldayan asaları ve değnekleriyle iblislere karşı koymaya çalışıyordu. İblisler alevlerin, şimşeklerin ve hortumların içinde kalmıştı. Etrafta akla hayale gelebilecek her türlü iblis vardı: aslanlar, sürüngenler, sfenksler ve hatta suaygırları bile düşmana saldırıyordu. Havada hiyeroglifler parıldıyor, Set'in güçlerini yok etmek üzere patlamalar ve zelzeleler yaratılıyordu. Ancak iblislerin ardı arkası kesilmiyor, büyücüler gittikçe güç kaybediyordu. Bir büyücünün tüm gücünü sarf ettiğine, koruyucu kalkanının yeşil bir ışıkla yok olduğuna ve düşmanların kucağına düştüğüne şahit oldum.</p>

  <p class="sgc-3 sgc-3">Set kendinden emin bir tavırla "Hayat Evi'nin sonu geldi," dedi. "Piramidim yıkılmadığı sürece beni asla yenemezler.”</p>

  <p class="sgc-3 sgc-3">Büyücüler de bu durumun farkındaydılar. Piramide yaklaşır yaklaşmaz ateş topları ve şimşekler fırlatıyorlardı; ama bunlar birer birer piramidin eğimli duvarına çarpıp yok oluyor, Set'in gücüyle ayakta duran kırmızı pusun içinde kayboluyordu.</p>

  <p class="sgc-3 sgc-3">Sonra birden altın kapak taşını gördüm. Dört tane yılan kafalı dev onu bulmuş, diğer iblislerin arasından yavaş ama istikrarlı bir biçimde piramidin tepesine taşıyordu. Set'in Dehşetin Yüzü adlı teğmeni iblislere birkaç emir yağdırıp durmamaları için onları kamçıladı, iblisler piramidin dibine varana dek ilerleyip tepeye tırmanmaya başladılar.</p>

  <p class="sgc-3 sgc-3">Saldırıya geçtim ama Set birden karşıma çıkıverdi.</p>

  <p class="sgc-3 sgc-3">"Hiç kendini yorma Horus," deyip gülmeye başladı. "Bu partinin tadını kaçıramayacaksın."</p>

  <p class="sgc-3 sgc-3">İkimiz birden silahlarımıza davranıp yepyeni bir enerjiyle kıyasıya savaşmaya başladık. Kılıcımı sert bir biçimde Set'e savurdum ama o ani bir hareketle kenara kayıverdi. Kılıcım beton zemine saplandı ve tüm bedenime bir şok dalgası yayıldı. Daha kendime gelemeden, Set "Vur!" dedi. "Ha-wi!"</p>

  <p class="sgc-3 sgc-3 sgc-4"><img alt="" src="../Images/Rick%20riot-22.png" /><br /></p>

  <p class="sgc-3 sgc-3">Hiyeroglifler suratımda patladı. Dengemi kaybedip piramitten aşağı düşmeye başladım.</p>

  <p class="sgc-3 sgc-3">Kendime geldiğimde Dehşetin Yüzü ile yılan kafalı dev iblisler piramidin en tepesine çıkmışlardı. Altın kapak taşını neredeyse tepeye yerleştirmek üzereydiler.</p>

  <p class="sgc-3 sgc-3">"Hayır," diye mırıldanıp doğrulmaya çalıştım ama avatarım yavaşlamıştı.</p>

  <p class="sgc-3 sgc-3">Derken büyücülerden biri iblislerin ortasında beliriverdi ve sert bir rüzgar estirdi. İblisler kapak taşını düşürüp dört bir yana saçıldılar. Büyücü asasıyla piramidi yakaladı ve aşağı kaymasını engelledi. Bu, Desjardins'di. Çatal sakalı, cüppesi ve leopar desenli pelerini yanmıştı. Gözleri öfke saçıyordu. Asasını üstüne bastırınca altın kapak taşı parıldamaya başladı. Ama Desjardins onu yok etmeye fırsat bulamadan Set arkasından sinsice gelip çelik asasını bir beysbol sopası savurur gibi Desjardins'e savurdu.</p>

  <p class="sgc-3 sgc-3">Desjardins aldığı darbeyle bayıldı. Paldır küldür piramitten aşağı düşüp iblis ordusunun arasında gözden kayboldu. Yüreğimin burkulduğunu hissettim. Desjardins'den hiç hoşlanmıyordum ama kimse böyle bir sonu hak etmezdi.</p>

  <p class="sgc-3 sgc-3">"Can sıkıcı ama etkili," dedi Set. "Demek Hayat Evi bu hale gelmiş ha Horus?"</p>

  <p class="sgc-3 sgc-3">Tekrar piramide tırmanmaya başladım. Kılıçlarımız havada çarpıştı. Tavandaki çatlaktan içeri gri renkli bir ışık sızana dek bir ileri, bir geri dövüştük.</p>

  <p class="sgc-3 sgc-3">Horus'un keskin duyuları bana güneşin doğmasına iki dakikadan az kaldığını söylüyordu.</p>

  <p class="sgc-3 sgc-3">Horus tüm enerjisini bana aktarıyordu. Avatarım büyük bir zarar görmemişti. Set'e hala şevkle saldırabiliyordum.</p>

  <p class="sgc-3 sgc-3">Ama Set'i tek başıma yenemeyeceğimi Set de biliyordu, ben de. Hiç acelesi yoktu. Aradan dakikalar geçtikçe büyücüler savaş alanında sapır sapır dökülüyorlar, kaos, zafer ilan etmeye an be an yaklaşıyordu, <span class="sgc-1">Sabırlı ol,</span> dedi Horus. <span class="sgc-1">İlk seferinde, onunla tam yedi sene savaşmıştık.</span></p>

  <p class="sgc-3 sgc-3">Ama bırakın yedi seneyi, yedi dakikamız bile yoktu. İçimden keşke Sadie burada olsaydı diye düşündüm ama o sırada önemli olan onun babamı kurtarması ve Zia'yla Amos'u güvenli bir yere götürmesiydi.</p>

  <p class="sgc-3 sgc-3">Bunları düşünürken dikkatim dağıldı. Set asasını ayaklarıma doğru savurdu. Darbesinden zıplayarak kaçmak yerine geri geri gittim. Asa tam sağ bileğime isabet edip dengemi bozdu. Taklalar ata ata piramitten aşağı düşmeye başladım.</p>

  <p class="sgc-3 sgc-3">Set gülerek "İyi yolculuklar!" dedi. Sonra da hızla kapak taşını eline aldı.</p>

  <p class="sgc-3 sgc-3">İnleye inleye ayağa kalktım. Ayaklarım kurşun gibi ağırlaşmıştı. Sendeleye sendeleye piramide tırmanmayı denedim. Ama ben daha yolu yarılayamadan Set kapak taşını tepeye oturttu ve böylece piramit tamamlanmış oldu. Piramidin duvarları bir anda kırmızı bir ışıkla kaplandı. Etrafa hayatımda duyduğum en yüksek uğultu yayıldı, sanki tüm dağ zangırdıyordu. Bedenim uyuşmuş gibiydi.</p>

  <p class="sgc-3 sgc-3">Set neşeyle "Güneşin doğmasına otuz saniye kaldı!" diye bağırdı. "Bundan böyle bu diyarlar bana ait olacak. Beni tek başına durduramazsın Horus. Hele gücümün zirveye ulaştığı çölde, bunu asla başaramazsın!"</p>

  <p class="sgc-3 sgc-3">Yakınlardan bir ses "Haklısın," dedi.</p>

  <p class="sgc-3 sgc-3">Bir de baktım ki Sadie tavandaki çatlaktan yukarı süzülüyor. Etrafını rengarenk bir ışık kaplamıştı. Asası ve değneği ışıldıyordu.</p>

  <p class="sgc-3 sgc-3">"Ama Horus yalnız değil," dedi. "Ve seninle çölde savaşmayacağız!"</p>

  <p class="sgc-3 sgc-3">Sadie asasıyla piramide vurup bir isim haykırdı. Kırk yıl düşünsem, Sadie'nin savaş narası olarak bunu haykıracağı aklıma gelmezdi.</p>
</body>
</html>
