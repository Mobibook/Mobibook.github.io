<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-2 {font-weight:bold;}
  span.sgc-1 {font-style:italic;}

  p.sgc-3 {text-align: justify;}
  /*]]>*/
  </style>
</head>

<body>
  <p class="sgc-3 sgc-3"></p>

  <h3 id="heading_id_2"><a id="bookmark6"></a>36. Ailemiz Buharlaşıyor</h3>

  <p class="sgc-3 sgc-3">S</p>

  <p class="sgc-3 sgc-3">A</p>

  <p class="sgc-3 sgc-3">D</p>

  <p class="sgc-3 sgc-3">I</p>

  <p class="sgc-3 sgc-3">E</p>

  <p class="sgc-3 sgc-3">Devesırtı Dağı'ndan yaklaşık bir kilometre uzaktaydık ki fırtına aniden diniverdi.</p>

  <p class="sgc-3 sgc-3">"Burası fırtınanın gözü olmalı," dedi Carter.</p>

  <p class="sgc-3 sgc-3">Her şey çok tuhaftı. Dağın etrafındaki silindirimsi kara bulutlar dönüp duruyordu. Devesırtı Dağı'nın tepelerinden yamaçlarına kadar uzanan girdapta tekerlek parmağını andıran dumanlar ileri geri hareket ediyordu. Ama tam tepemizdeki gökyüzü berrak ve yıldızlı bir örünüme sahipti. Hava grimsi bir renge bürünmüştü. Güneşin doğmasına az kalmıştı.</p>

  <p class="sgc-3 sgc-3">Sokaklar bomboştu. Dağın yamaçlarındaki malikaneler ve oteller terk edilmişti ve karanlıktı ama dağın kendisi ışıldıyordu. Hiç elinizi bir fenerin üstüne tutup teninizin nasıl kıpkırmızı parladığını fark ettiniz mi bilmiyorum ama dağ aynen öyle görünüyordu. Sanki parlak ve sıcakbir şey dağı delip geçmeye çalışıyordu.</p>

  <p class="sgc-3 sgc-3">"Sokaklarda hiçbir şey yok," dedi Zia. "Dağa doğru gitsek..."</p>

  <p class="sgc-3 sgc-3">"Bizi görürler," dedim.</p>

  <p class="sgc-3 sgc-3">Carter, Zia'ya bakıp "Şu büyü neydi?" dedi. "Hani, İlk Nom'da kullandığın."</p>

  <p class="sgc-3 sgc-3">"Ne büyüsü?" dedim.</p>

  <p class="sgc-3 sgc-3">Zia başını salladı. "Carter bir görünmezlik büyüsünden söz ediyor ama şu anda büyü yapamam," dedi. "Zaten gerekli malzemeler olmadan hemen yapılacak türden bir büyü değil o."</p>

  <p class="sgc-3 sgc-3">"Amos?" dedim.</p>

  <p class="sgc-3 sgc-3">Amos bir süre düşündükten sonra "Ne yazık ki o büyüyü ben de yapamam," dedi. "Ama aklıma başka bir şey geldi."</p>

  <p class="sgc-3 sgc-3">Kuşa dönüşmenin feci bir şey olduğunu düşünüyordum ki Amos bizi fırtına bulutlarına dönüştürdü.</p>

  <p class="sgc-3 sgc-3">Bunu yapmadan önce bize bilgi verdi ama bunun korkuma bir faydası olmadı.</p>

  <p class="sgc-3 sgc-3">"Birkaç kara bulut şiddetli bir fırtınanın ortasında kimsenin dikkatini çekmez," dedi.</p>

  <p class="sgc-3 sgc-3">"Ama bu imkansız," dedi Zia. "Bu, fırtına ve kaos büyüsüdür. Bunu yapmama-"</p>

  <p class="sgc-3 sgc-3">Amos değneğini havaya kaldırdı ve Zia ortadan kayboldu.</p>

  <p class="sgc-3 sgc-3">Carter "Hayır!" diye bağırdı. Ama o da ortadan kayboldu.</p>

  <p class="sgc-3 sgc-3">Yerinde kapkara bir bulut kümesi duruyordu.</p>

  <p class="sgc-3 sgc-3">Amos bana döndü.</p>

  <p class="sgc-3 sgc-3">"Yok, almayayım," dedim. "Teşekkürler..."</p>

  <p class="sgc-3 sgc-3"><span class="sgc-1">Pof!</span> Birden bir fırtına bulutu olmuştum. Şimdi, bu size olağanüstü bir şeymiş gibi gelebilir ama ellerinizin ve ayaklarınızın yok olduğunu ve rüzgardan ibaret olduğunuzu düşünün. Bedeninizin toza ve buhara dönüştüğünü, olmayan midenizin hafifçe bulandığını düşünün. Birden hiçliğe dönüşmemek için de tüm dikkatinizi kendi üstünüzde topladığınızı hayal edin.</p>

  <p class="sgc-3 sgc-3">O kadar öfkelenmiştim ki içimde bir şimşek çaktı.</p>

  <p class="sgc-3 sgc-3">Amos "Kızma," dedi. "Sadece birkaç dakika böyle kalacağız. Şimdi, beni izleyin."</p>

  <p class="sgc-3 sgc-3">Amos daha koyu, daha kara bir buluta dönüşüp dağa doğru ilerlemeye başladı. Onu takip etmek hiç de kolay değildi. İlk başta sadece havada süzülebiliyordum ve esen her rüzgara kapılıp başka bir yöne çekiliyordum. Darmadağın olacakmışım gibi bir hisse kapılmıştım. Sonra döne döne ilerlemenin daha kolay olduğunu ve tek parça halinde kalabildiğimi keşfettim. İçimin helyum gazıyla dolduğunu hayal eder etmez de hareket etmeye başladım.</p>

  <p class="sgc-3 sgc-3">Carter'la Zia'nın orada olup olmadığından emin değildim. Çünkü bir fırtınaya dönüştüğünüzde bir insan gibi göremiyorsunuz. Etrafımda olup bitenleri hayal meyal seçebiliyordum. Gördüğüm şeyler de bölük pörçük görüntülerdi ve yoğun bir parazitin arasından bakıyormuşçasına bulanıktı.</p>

  <p class="sgc-3 sgc-3">Dağa doğru ilerlemeye başladım. Dağ aniden fırtına formum için bir çekim noktası gibi bir şey olmuştu. Dağ, ısı, baskı ve türbülansla ışıldıyordu. Benim gibi bir fırtına bulutu için bu harika bir şeydi.</p>

  <p class="sgc-3 sgc-3">Amos'u dağın ta yamacına kadar izledim. Ama insan halime biraz erken döndüm. Yüksekten yere düşüp Carter'ı da yere devirdim.</p>

  <p class="sgc-3 sgc-3">"Aaahh," diye inledi Carter.</p>

  <p class="sgc-3 sgc-3">"Özür dilerim," dedim ama o anda kusmamak için kendimi zor tutuyordum. Midem hala bulutun bir parçası gibiydi.</p>

  <p class="sgc-3 sgc-3">Zia ve Amos yanımızda durmuşlar, iki tane kocaman kumtaşı kayanın arasındaki çatlaktan içeri bakıyorlardı. Çatlaktan dışarı kırmızı bir ışık sızıyor, her ikisinin yüzüne de meşum bir ifade veriyordu.</p>

  <p class="sgc-3 sgc-3">Zia bize döndü. Yüzündeki ifadeden gördüğü şeyden pek de hoşlanmadığını anladım. "Bir tek kapak taşı kalmış," dedi.</p>

  <p class="sgc-3 sgc-3">"Ne kalmış, ne kalmış?" Çatlaktan içeri baktığımda gördüğüm manzara beni bir fırtına bulutu olmaktan bile daha fazla etkiledi. Dağın içi tıpkı Carter'ın anlattığı gibi tamamıyla oyulmuştu. Mağaranın zemini bizden yaklaşık altı yüz metre aşağıdaydı. Her yer alev içindeydi. Alevler mağaranın duvarlarını kan kırmızısı bir renge bürümüştü. Mağaranın dibinde de devasa boyutlarda kırmızı renkli bir piramit duruyordu. Piramidin önünde koca bir iblis ordusu bir rock konserinin başlamasını bekleyen bir grup gibi toplanmıştı. Onların üstünde, yani bizim göz hizamızda iblisler tarafından idare edilen iki büyülü mavna havada süzülüyor, piramide doğru yavaş yavaş ilerliyordu. Mavnaların arasındaki halatlar piramidin eksik kalan tek parçasını taşıyordu. Bu, piramidin tepesine yerleştirilecek olan altın renkli bir başlıktı.</p>

  <p class="sgc-3 sgc-3">"Kazandıklarını biliyorlar," dedi Carter. "Gösteriş yapıyorlar."</p>

  <p class="sgc-3 sgc-3">"Evet," dedi Amos.</p>

  <p class="sgc-3 sgc-3">"Mavnaları havaya uçuralım, ne bekliyoruz!" dedim.</p>

  <p class="sgc-3 sgc-3">Amos bana bakıp "Planın bu mu canım?" dedi.</p>

  <p class="sgc-3 sgc-3">Amos'un ses tonu yüzünden kendimi aptal gibi hissettim. İblis ordusuna ve dev gibi piramide baktım... Ne sanıyordum ki? Bu işle başa çıkacak güçte değildim. Daha on iki yaşındaydım!</p>

  <p class="sgc-3 sgc-3">Carter, "Denemeliyiz," dedi. "Babam içeride."</p>

  <p class="sgc-3 sgc-3">Carter'ın bu sözleri beni kendime getirdi. Öleceksek en azından babamı ve tabii Kuzey Amerika kıtasını kurtarmaya çalışırken ölecektik.</p>

  <p class="sgc-3 sgc-3">"Tamam," dedim. "Şimdi mavnalara doğru uçalım. Sonra başlığı piramidin tepesine indirmelerini engelleye-"</p>

  <p class="sgc-3 sgc-3">"Başlık değil, kapak taşı," dedi Zia.</p>

  <p class="sgc-3 sgc-3">"Her neyse işte. Sonra da piramide uçar, babamı buluruz."</p>

  <p class="sgc-3 sgc-3">"Peki, Set karşınıza çıktığında ne yapacaksınız?" diye sordu Amos.</p>

  <p class="sgc-3 sgc-3">Zia'yla göz göze gelince onun daha fazla konuşmamam için kaş göz işaretleri yaptığını gördüm.</p>

  <p class="sgc-3 sgc-3">"Önce bunları yapalım da, gerisini sonra düşünürüz," dedim. "Mavnalara nasıl uçacağız?"</p>

  <p class="sgc-3 sgc-3">"Fırtına bulutu olarak," dedi Amos.</p>

  <p class="sgc-3 sgc-3">Hep bir ağızdan "Hayır!" diye bağırdık.</p>

  <p class="sgc-3 sgc-3">"Bir daha fırtına büyüsünün bir parçası olmak istemiyorum," dedi Zia. "O büyüler doğal değil."</p>

  <p class="sgc-3 sgc-3">Amos aşağıdaki manzarayı işaret etti. "Peki bu doğal mı sence?" dedi. "Başka bir planın varsa hiç durma söyle."</p>

  <p class="sgc-3 sgc-3">"Kuşlar," dedim. Ağzımdan çıkan bu sözcükten nefret ediyordum ama başka çaremiz yoktu. "Ben bir çaylağa, Carter da şahine dönüşebilir," dedim.</p>

  <p class="sgc-3 sgc-3">Carter "Sadie," dedi, "ya-"</p>

  <p class="sgc-3 sgc-3">"Denemeliyim," dedim. Fikrimi değiştirmeden bakışlarımı başka yöne çevirdim. "Zia, ateş direğini yarattığından bu yana neredeyse on saat geçti. Artık büyü yapabilir misin?"</p>

  <p class="sgc-3 sgc-3">Zia elini öne uzatıp dikkat kesildi. İlk başta hiçbir şey olmadı. Sonra parmaklarının arasında kırmızı bir parıltı göründü ve asası üstünden dumanlar saçarak elinde belirdi.</p>

  <p class="sgc-3 sgc-3">"İyi zamanlama," dedi Carter.</p>

  <p class="sgc-3 sgc-3">"Çok da iyi değil," dedi Amos. "Ateş direği Desjardins'in peşini bırakmış demek. Çok geçmeden o da buraya gelecek, üstelik yanında destek getireceğinden de eminim. Yani baş etmemiz gereken daha çok düşman olacak."</p>

  <p class="sgc-3 sgc-3">"Büyügücüm henüz tam manasıyla artmış olmayabilir,” dedi Zia. "Size pek bir faydam dokunmayabilir ama en azından sizi mavnalara yollamaya çalışabilirim." Luksor'da kullandığı akbaba kolyesini çıkardı.</p>

  <p class="sgc-3 sgc-3">"O halde, geriye bir tek ben kalıyorum," dedi Amos. "Merak edecek bir şey yok. Soldaki mavnada buluşalım. Onu ele geçirdikten sonra sağdakine gideriz. Umarım bir sürprizle karşılaşırız."</p>

  <p class="sgc-3 sgc-3">Aslında Amos'un bizim adımıza plan yapması beni rahatsız etmişti ama söyledikleri mantıklıydı. "Tamam. Mavnalarda elimizi çabuk tutmalıyız. Sonra dosdoğru piramide gitmeliyiz. Bakarsınız içine girmenin bir yolunu bulabiliriz."</p>

  <p class="sgc-3 sgc-3">Carter tamam manasında başını salladı. "Hazırım," dedi.</p>

  <p class="sgc-3 sgc-3">İlk başlarda plan gayet iyi işliyordu. Kolayca bir çaylağa dönüştüm. Mavnanın güvertesine konup ilk denememde elimde değneğim ve asamla insana dönüşmem beni de şaşırttı. Ancak tam önümde duran iblis benden birazcık daha şaşırmıştı. Sustalı bıçak biçimindeki başı panik içinde yukarı dikildi.</p>

  <p class="sgc-3 sgc-3">Ama beni ne yaralayabildi ne de yardım istemek için bağırabildi. Asamla rüzgar oluşturup onu mavnadan aşağı yolladım. İki iblis daha bana saldırmaya kalkıştı ama Carter tam arkalarında kılıcını çekmiş halde belirip onları birer kum öbeği haline getirdi.</p>

  <p class="sgc-3 sgc-3">Ne yazık ki Zia bizim kadar şanslı değildi. Bir kızı taşıyan kocaman bir akbaba biraz daha çok dikkat çekiyor. Zia mavnaya doğru uçarken aşağıdaki iblisler onu görüp bağırmaya başladılar. Bazıları mızraklarını ona fırlattı ama neyse ki mızrakların hiçbiri Zia'ya isabet etmedi.</p>

  <p class="sgc-3 sgc-3">Zia'nın içeri böylesine dikkat çekecek bir biçimde girmesi bizim mavnamızdaki diğer iki iblisi de harekete geçirmişti. Ama bu sefer de Amos tam arkalarında bitiverdi. Amos bir meyve yarasasına dönüşmüştü. Zihnimde hiç hoş olmayan hatıralar canlandı doğrusu. Amos hemen insan biçimine geri döndü ve iblislere hızla çarparak onları aşağı attı.</p>

  <p class="sgc-3 sgc-3">"Sıkı tutunun!" diye bağırdı. Zia tam vaktinde dümen sapını tutmayı başardı. Carter'la ben hemen mavnanın iki tarafına asıldık. Amos'un ne yapmayı planladığını bilmiyordum ama son uçan gemi macerasından sonra kendimi tehlikeye atmaya hiç niyetim yoktu. Amos büyülü sözler mırıldanmaya başladı. Asasını diğer mavnaya doğru çevirdi. Oradaki iblisler bizi yeni görmüş, bağırıp çağırmaya başlamışlardı.</p>

  <p class="sgc-3 sgc-3">İblislerin biri çok uzun boylu ve sıskaydı. Kapkara gözleri ve iğrenç bir suratı vardı. Derisi soyulmuş bir et yığını gibi görünüyordu.</p>

  <p class="sgc-3 sgc-3">Carter, "O, Set'in teğmeni," dedi. "Dehşetin Yüzü."</p>

  <p class="sgc-3 sgc-3">"Siz!" diye bağırdı iblis. "Yakalayın onları!"</p>

  <p class="sgc-3 sgc-3">Amos büyüyü bitirmişti. "Duman!" dedi.</p>

  <p class="sgc-3 sgc-3">Aniden ikinci mavna gri pusların arasında buharlaştı. İblisler canhıraş çığlıklar ata ata aşağı düştüler. Altın kapak taşı da bizim mavnamızdaki halatlar gerginleşene dek aşağı sarktı. Mavna neredeyse alabora olacaktı. Yan yatmışmavnada son sürat mağaranın zeminine doğru dalışa geçtik.</p>

  <p class="sgc-3 sgc-3">"Carter, halatları kes!" diye bağırdım.</p>

  <p class="sgc-3 sgc-3">Carter kılıcıyla halatları kesince mavna tekrar dengesini kazandı ve aniden birkaç metre havaya yükseldi. Midem fena halde alt üst olmuştu.</p>

  <p class="sgc-3 sgc-3">Kapak taşı gümbürtüyle zemini boyladı. Bu arada bir sürü şapşal iblisi de ezmişti.</p>

  <p class="sgc-3 sgc-3">Carter "İyi ^gidiyoruz," dedi ama her zamanki gibi bunu söylemek için acele etmişti.</p>

  <p class="sgc-3 sgc-3">Zia aşağıyı işaret edip "Bakın!" dedi.</p>

  <p class="sgc-3 sgc-3">Kanatlı iblislerin hepsi, öfkeli bir eşek arısı sürüsü gibi bize doğru uçmaya başlamışlardı. Gerçi sayıları çok da fazla değildi ama nereden baksanız yine de kırk-elli varlardı.</p>

  <p class="sgc-3 sgc-3">Amos "Piramide uçun," dedi. "Ben onları oyalarım."</p>

  <p class="sgc-3 sgc-3">Piramidin girişi, yapının dibindeki iki sütunun arasındaki sıradan görünümlü bir kapıydı. Bizden çok da uzak değildi. Kapıda birkaç iblis muhafız vardı ama Set'in iblislerinin çoğu mavnaya doğru koşuyor, çığlıklar atarak bize taş fırlatıyorlardı (Taşlar bize isabet etmeden kendi kafalarına düşüyordu. Eh, kim demiş iblisler zekidir diye?).</p>

  <p class="sgc-3 sgc-3">"Sayıları çok fazla," dedim. "Amos, seni öldürecekler."</p>

  <p class="sgc-3 sgc-3">Amos kasvetli bir tavırla "Beni boş ver," dedi. "Piramide girdikten sonra kapıyı ardınızdan kilitleyin."</p>

  <p class="sgc-3 sgc-3">Sonra beni kenara itti. Hemen bir çaylağa dönüşmekten başka çarem kalmamıştı. Carter çoktan bir şahine dönüşmüş, piramidin girişine doğru alçalmaya başlamıştı.</p>

  <p class="sgc-3 sgc-3">Zia'nın akbabasının koca kanatlarını tam arkamızda çırptığını duyabiliyordum.</p>

  <p class="sgc-3 sgc-3">Amos'un "Brooklyn için!" diye bağırdığını duydum.</p>

  <p class="sgc-3 sgc-3">Tuhaf bir savaş narasıydı doğrusu. Geriye bakınca mavnanın alevler içinde kaldığını gördüm. Mavna piramitten uzaklaşmaya ve iblislerin üstüne doğru inmeye başlamıştı. Dört bir yana ateş topları saçılıyordu; mavna tamamen parçalanmak üzereydi. Amos'un büyüsünün ne kadar etkili olduğunu ya da ona ne olduğunu düşünecek vaktim yoktu. İblislerin çoğunu havai fişek gösterisiyle yok etmişti ama bazıları piramide doğru gittiğimizi fark etmişti.</p>

  <p class="sgc-3 sgc-3">Carter'la ben piramidin girişinin tam önüne konduk ve hemen insana dönüşüp içeri girdik. Zia paldır küldür yanımıza gelip akbabasını tekrar kolyeye dönüştürdü. İblisler sadece birkaç adım gerideydi. Bu yaratıklara iblis deyip geçmemek gerek. Bunlar epey iri yarı, böcek, ejderha ya da bir çakının farklı bölümlerinden oluşmuş kafaları olan yaratıklardı.</p>

  <p class="sgc-3 sgc-3">Carter elini öne uzattı. Kocaman, parıltılı bir el belirdi ve Carter'ın hareketini taklit etti. El, Zia'yla aramda belirmiş, kapıları güm diye kapatmıştı. Carter dikkatini yaptığı işe vermeye çalışarak gözlerini yummuştu. Altın renkli mühre benzer bir sembol kapının üstünde belirdi. Bu, Horus'un Gözü'ydü. İblisler kapıya abandıkça geri sekiyorlardı.</p>

  <p class="sgc-3 sgc-3">"Onları uzun süre dışarıda tutamayız," dedi Carter.</p>

  <p class="sgc-3 sgc-3">Ağabeyimin yaptığı şeyden bayağı etkilenmiştim ama ona bir şey demedim tabii. Mühürlü kapılara bakarken düşündüğüm tek şey, yanan mavnada, bir iblis ordusu tarafından kapana kıstırılmış olan Amos'tu.</p>

  <p class="sgc-3 sgc-3">Carter "Amos ne yaptığını biliyordu," dedi ama ses tonundan onun da çok emin olmadığını anladım. "Büyük bir ihtimalle iyidir."</p>

  <p class="sgc-3 sgc-3">Zia bizi dürtükleyerek "Haydi," dedi. "Şu anda tahminler yürütmenin hiçbir faydası yok."</p>

  <p class="sgc-3 sgc-3">Tünel dar, kırmızı renkli ve nemliydi. Kocaman bir yaratığın damarlarında dolaşıyormuşum gibi hissediyordum. Tünel yaklaşık olarak 40 derecelik bir eğimle aşağı doğru devam ediyordu. Bu yüzden tek sıra halinde ilerlemek zorunda kalmıştık. Burası yürüyüş için uygun değilse de harika bir su kaydırağı olabilirdi. Duvarlarda tıpkı daha önceden gördüğümüz, Antik Mısır'a özgü sanat eserleri gibi ince ince oymalar vardı ama nedense Carter bunlardan hiç hoşlanmamıştı. Sürekli durup duvarlara göz atıyor, yüzünü ekşitiyordu.</p>

  <p class="sgc-3 sgc-3">Carter bunu beş-altı kez yaptıktan sonra dayanamayıp "Ne var?" dedim.</p>

  <p class="sgc-3 sgc-3">"Bunlar sıradan mezar resimleri değil," dedi. "Burada ne ölümden sonraki hayatı temsil eden resimler var ne de tanrıların resimleri."</p>

  <p class="sgc-3 sgc-3">Zia başını evet anlamında salladı. "Piramit bir mezar değil," dedi. "Burası Set'in gücünü barındıran bir platform, bir beden. Tüm bu resimler kaosu artırıp onu daim kılmaya yarıyor."</p>

  <p class="sgc-3 sgc-3">Yürürken resimlere dikkatli bakınca Zia'nın demek istediği şeyi daha iyi anladım. Resimlerde dehşetengiz canavarlar, çeşitli savaş manzaraları, Paris ve Londra gibi şehirlerin alevler altında kalışı, Set'in renkli tam boy portreleri ve Set hayvanının modern ordulara saldırışı betimlenmişti. Bu resimler o kadar dehşet vericiydi ki hiçbir Antik Mısırlı bunları resmetmezdi. İlerledikçe resimler daha da tuhaflaşıp gerçekçi hale geldi. İçime kötü bir his çöktü.</p>

  <p class="sgc-3 sgc-3">Ve nihayet piramidin kalbine vardık.</p>

  <p class="sgc-3 sgc-3">Defin odasının olması gerektiği yere Set kendisi için bir taht odası hazırlatmıştı. Oda bir tenis kortu büyüklüğündeydi ama zemin uç kısımlarına doğru bir kale hendeği gibi eğim kazanıyordu. Ta aşağıdaysa kırmızı renkli bir sıvı fokurduyordu. Kan mıydı, lav mıydı, iblis ketçapı mıydı, anlayamamıştım. Bu seçeneklerden hiçbiri iyi değildi.</p>

  <p class="sgc-3 sgc-3">Hendek, üstünden rahatlıkla atlayabilirmişiz gibi görünüyordu ama bunu yapmaya hiç niyetim yoktu. Çünkü odanın zemini silme kırmızı renkli hiyerogliflerle doluydu. Bunlar İsfet'i, yani kaosu çağıran büyülerdi. Ta yukarıda, tavanın tam ortasındaysa kare biçimli bir delikten içeri kan kırmızısı bir ışık sızıyordu. Bunun haricinde dışarıya başka hiçbir çıkış yoktu. Her duvarın önünde, volkanik kayalardan yapılmış, çömelmiş bir Set hayvanı heykeli duruyordu. Heykellerin suratı bize dönüktü. İnci gibi dişleriyle zümrüt yeşili gözlerinin ışıldadığını görebiliyorduk.</p>

  <p class="sgc-3 sgc-3">Ama en korkutucu şey tahtın kendisiydi. Bir kere biçimsizdi. Sanki mağaranın tavanından akan su damlalarınınrasgele oluşturduğu bir dikit gibiydi. Dahası, taht altın renkli bir lahdin etrafında oluşmuştu. Bu, babamın tabutuydu. Tabut, tahtın dibine ve tahtın hemen altında bir basamak oluşturacak biçimde zemine gömülüydü.</p>

  <p class="sgc-3 sgc-3">Sesim titreye titreye "Onu lahitten nasıl çıkaracağız?" diye sordum.</p>

  <p class="sgc-3 sgc-3">Tam o sırada yanı başımdaki Carter heyecanla "Amos!" diye bağırdı.</p>

  <p class="sgc-3 sgc-3">Carter'ın bakışlarını tavanın tam ortasındaki parlak kırmızı ışığa kadar takip ettim. Tavandaki çatlaktan içeri bir çift bacak sarkıyordu. Amos aşağı atlarken pardösüsünü bir paraşüt gibi açtı. Sonra da yavaşça zemine doğru süzüldü. Giysilerinden ve saçlarından hala dumanlar tütüyordu. Üstü başı kül içinde kalmıştı. Amos'un aşağı inmek için kullandığı çatlak' giderek genişledi, aşağı toz ve moloz döküldü. Sonra da aniden ışık kesildi.</p>

  <p class="sgc-3 sgc-3">Amos üstünü başını silkeleyip bize gülümsedi. "Bu, onları bir süreliğine oyalar," dedi</p>

  <p class="sgc-3 sgc-3">"Bunu nasıl yaptın?" diye sordum.</p>

  <p class="sgc-3 sgc-3">Amos yanına, yani taht odasına gitmemizi işaret etti.</p>

  <p class="sgc-3 sgc-3">Carter hiç tereddüt etmeden hendeğin üstünden atlayıverdi. Bense yerimden kımıldamadım ama Carter'ın beni beklemeden karşı tarafa geçmesi hiç hoşuma gitmedi. O yüzden ben de hendeğin üstünden atladım. Birden kendimi daha kötü hissetmeye başladım. Sanki oda yana doğru eğiliyor, denge hissimi bozuyordu.</p>

  <p class="sgc-3 sgc-3">Son olarak Zia da gözlerini Amos'tan ayırmadan karşıyaatladı.</p>

  <p class="sgc-3 sgc-3">"Hayatta olmaman gerekirdi," dedi.</p>

  <p class="sgc-3 sgc-3">Amos cık cık etti. "Bunu daha önce de duymuştum," dedi. "Haydi, işimize bakalım."</p>

  <p class="sgc-3 sgc-3">"Tamam," dedim. Tahta bakıp "Lahdi nasıl dışarı çıkaracağız?" diye sordum.</p>

  <p class="sgc-3 sgc-3">"Kessek mi acaba?" Carter kılıcını çekti ama Amos elini havaya kaldırıp onu durdurdu.</p>

  <p class="sgc-3 sgc-3">"Hayır, çocuklar. İşimize bakalım derken bunu kast etmemiştim. Bizi kimsenin rahatsız etmeyeceğinden eminim. Şimdi, azıcık sohbet edelim."</p>

  <p class="sgc-3 sgc-3">Tüylerimin ürperdiğini hissettim. "Sohbet mi?" dedim.</p>

  <p class="sgc-3 sgc-3">Amos aniden dizlerinin üstüne çöküp titremeye başladı. Ona doğru koştum. Başını bana çevirince acı çektiğini fark ettim. Gözleri kıpkırmızı olmuştu.</p>

  <p class="sgc-3 sgc-3">"Kaçın!" diye inledi.</p>

  <p class="sgc-3 sgc-3">Yere yığıldı. Bedeninden dumanlar yükselmeye başladı.</p>

  <p class="sgc-3 sgc-3">Zia kolumu tutup "Hemen gitmeliyiz!" dedi. "Çabuk!"</p>

  <p class="sgc-3 sgc-3">Ama korkudan olduğum yerde donakalmıştım. Amos'un üstünden dumanlar yükselen bilinçsiz bedeni ayağa kalkıp tahta yöneldi. Sonra yavaş yavaş tahta oturmuş bir adamın biçimini aldı. Adamın üstünde kırmızı renkli ve alevlerden oluşmuş bir zırh, elinde çelik bir asa ve insan kafası yerine de korkunç bir köpek kafası vardı.</p>

  <p class="sgc-3 sgc-3">Gülerek "Şu işe bakın," dedi Set. "Sanırım Zia az sonra 'ben demiştim' diyecek."</p>
</body>
</html>
