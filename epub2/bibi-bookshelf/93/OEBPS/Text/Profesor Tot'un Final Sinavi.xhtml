<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-3 {font-style:italic;}
  span.sgc-2 {font-weight:bold;}
  span.sgc-1 {font-variant:small-caps;}

  p.sgc-6 {text-align: justify;}
  h4.sgc-5 {text-align: justify;}
  h3.sgc-4 {text-align: justify;}

  p.sgc-7 {font-weight: bold}
  /*]]>*/
  </style>
</head>

<body>
  <h3 class="sgc-4" id="heading_id_2"><a id="bookmark0"></a>23. Profesör Tot'un Final Sınavı</h3>

  <p class="sgc-7">S</p>

  <p class="sgc-6"></p>

  <p class="sgc-7">A</p>

  <p class="sgc-6"></p>

  <p class="sgc-7">D</p>

  <p class="sgc-6"></p>

  <p class="sgc-7">I</p>

  <p class="sgc-6"></p>

  <p class="sgc-7">E</p>

  <p class="sgc-6">Selam, ben Sadie. Geciktiğim için kusura bakmayın ama zaten bu bir kayıt olduğu için fark etmemişsinizdir. Sakar ağabeyim mikrofonu bir su birikintisine düşürdü. Her neyse, biz öykümüze geri dönelim.</p>

  <p class="sgc-6">O gece Carter sıçrayarak uyandı. Doğrulmaya çalışırken de dizini içki tepsisine çarptı. Görmeliydiniz, çok komikti.</p>

  <p class="sgc-6">"İyi uyudun mu?" diye sordum.</p>

  <p class="sgc-6">Carter şaşkın şaşkın gözlerini kırpıştırdı. "Yeniden insan olmuşsun," dedi.</p>

  <p class="sgc-6">"Fark ettiğin için teşekkürler," dedim.</p>

  <p class="sgc-6">Pizzamdan bir ısırık daha aldım. Daha önce hiç porselen tabakta pizza yiyip kolayı cam bardaktan içmemiştim (üstelik kolanın içinde buz da vardı. Amerikalılar çok tuhaf doğrusu). Ama birinci sınıfta uçmak yine de çok keyifliydi,</p>

  <p class="sgc-6">"Bir saat önce eski halime döndüm," dedim. Hafifçe öksürdüm. "Şey, bana anlattığın şeylerin faydası oldu. Önemli olan şeyleri düşün demiştin ya?"</p>

  <p class="sgc-6">Bu kadarını bile itiraf etmek utanç vericiydi. Çaylakken dinlediğim her şeyi hatırlıyordum. Carter'ın babamla birlikte yaptığı seyahatleri, Londra Metrosu'nda nasıl kaybolduğunu, Viyana'da hastalandığını, çorabında bir akrep bulduğunda bir bebek gibi cıyakladığını, hepsini hatırlıyordum. Kısacası, onunla alay edebileceğim bir sürü şey anlatmıştı bana ama nedense bu sefer canım onunla alay etmek istemedi. Çünkü bana bunları büyük bir samimiyetle anlatmıştı... Belki de çaylakken onu anlamadığımı düşünmüştü ama son derece samimi ve savunmasız görünüyordu. Her şeyi beni sakinleştirmek için anlatmıştı. Bana dikkatimi nasıl toplamam gerektiğini söylememiş olsaydı, büyük bir ihtimalle hala Potomak Nehri semalarında uçuçuyordum.</p>

  <p class="sgc-6">Carter babamla birlikte gittiği seyahatlerden olumlu bir biçimde söz etmişti. Ama babamı her daim memnun etmek de kolay iş değildi hani. Carter'ın her zaman uslu olması gerekiyordu ve konuşacak kimsesi yoktu. İtiraf edeyim ki babam bazen sert bir adam olabilir. Yaptığınız şeyleri beğenmesi de epey çaba ister (eşsiz karizmamı kimden aldığım belli oluyor, değil mi). Onu yılda sadece iki kere gördüğüm halde zihinsel olarak bu görüşmelere hazırlandığımı bilirim. Hayatımda ilk kez Carter'ın gerçekten de iyi vakit geçirip geçirmediğini merak ediyordum. Kendi hayatımı onunkiyle değiş tokuş etmek ister miydim?</p>

  <p class="sgc-6">Ama Carter'a nasıl yeniden insana dönüştüğümüanlatmamaya karar verdim. Babamı düşünmemiştim. Annemin hayatta olduğunu ve birlikte Oxford Street'te yürüyüş yaptığımızı hayal etmiştim. Vitrinlere bakmış, sohbet etmiş, gülmüştük... Bunlar asla birlikte yapmaya fırsat bulamadığımız şeylerdi. Bunun imkansız bir dilek olduğunun da farkındaydım. Ama birden kim olduğumu hatırlamıştım.</p>

  <p class="sgc-6">Carter'a bunları anlatmadım ama sanki o aklımdan geçenleri biliyormuş gibi dikkatle beni süzüyordu.</p>

  <p class="sgc-6">Kolamdan bir yudum aldım. "Bu arada, öğle yemeğini kaçırdın," dedim.</p>

  <p class="sgc-6">"Neden beni uyandırmadın?"</p>

  <p class="sgc-6">Diğer koltukta oturan Bastet geğirdi. Somon balığını bitirmişti. Halinden gayet memnun görünüyordu. "İster sen kedi maması ya da peynirli tost yaratabilirim?" dedi.</p>

  <p class="sgc-6">"Yok, sağ ol," diye mırıldandı Carter. Perişan görünüyordu.</p>

  <p class="sgc-6">"Carter," dedim, "çok açsan pizzamdan verebilirim."</p>

  <p class="sgc-6">"Sorun yemek değil," dedi Carter. Sonra ba'sının nasıl Set tarafından yakalandığını anlattı.</p>

  <p class="sgc-6">Anlattıklarını duyunca nefesim kesilir gibi oldu. Sanki yine çaylak olmuştum, doğru dürüst düşünemiyordum. Babam kırmızı piramitte miydi? Zavallı Amos'u yem olarak mı kullanacaklardı? Teselli için Bastet'e baktım. "Yapabileceğimiz hiçbir şey yok mu?" diye sordum.</p>

  <p class="sgc-6">Bastet'in suratında kasvetli bir ifade vardı. "Bilmiyorum, Sadie," dedi. "Set doğum gününde iyice güçlenecek. Şayet gündoğumunda büyük bir enerji fırtınası yaratmayı başarırsa... Tabii, bunu kendi büyüsüyle değil, tutsak edeceği diğer tanrıların gücüyle yapacak. Başarılı olursa engellenemeyecek bir kaos oluşacak." Bastet ürperdi. "Carter, ona bu fikri basit bir iblisin verdiğini mi söylemiştin?" diye sordu.</p>

  <p class="sgc-6">"Öyle görünüyordu," dedi Carter. "Ya da iblis, Set'in yaptığı ilk planı biraz değiştirdi diyelim."</p>

  <p class="sgc-6">Bastet başını salladı. "Set asla bir iblisin sözüne kanmaz," dedi.</p>

  <p class="sgc-6">Öksürdüm. "Nasıl yani?" dedim. "Bu tam da onun yapacağı bir şey."</p>

  <p class="sgc-6">Bastet ısrarla "Hayır," dedi. "O bile bu kadar alçakça bir şey yapmaz. Set'in kral olmak istediği doğru ama sözünü ettiğin türde büyük bir patlama her şeyi yok edebilir. Bu sefer Set'in yönetecek bir krallığı da olmaz. Sanki..." Bastet duraksadı. Söyleyeceği şey çok tatsızmış gibi suratını ekşitti. "Neler olup bittiğini anlayamadım ama uçak kısa süre sonra inişe geçecek. Ne yapacağınızı Tot'a sormanız gerek."</p>

  <p class="sgc-6">"Neden bizimle gelmeyecekmiş gibi konuşuyorsun?" diye sordum.</p>

  <p class="sgc-6">"Tot'la pek geçinemeyiz biz. Yanınızda olmazsam hayatta kalma şansınız daha-"</p>

  <p class="sgc-6">Tam o sırada kemerlerimizi takmamız gerektiğini gösteren</p>

  <p class="sgc-6">ışık yandı ve kaptan Memphis'e doğru inişe geçtiğimizi anons etti. Pencereden dışarı bakınca aşağıda kocaman, kahverengi bir nehir gördüm. Hayatımda gördüğüm en büyük nehirdi. Bana nedense dev bir yılanı anımsattı.</p>

  <p class="sgc-6">Uçuş görevlisi yanımıza gelip boş tabağımı işaret etti. "Bitirdin mi canım?" diye sordu.</p>

  <p class="sgc-6">Kasvetli bir tavırla "Sanırım bitirdim," dedim.</p>

  <p class="sgc-6">Memphis'e henüz kış gelmemiş gibiydi. Ağaçlar yemyeşil, gökyüzü masmaviydi.</p>

  <p class="sgc-6">Bu sefer Bastet'in bir araba 'ödünç almaması' için ısrar ettik. O da üstü açık spor bir araba olduğu takdirde bir araba kiralayabileceğini söyledi. Ona parayı nereden bulduğunu sormadık ama çok geçmeden üstü açık BMW'mizle Memphis'in ıssız sokaklarında ilerliyorduk.</p>

  <p class="sgc-6">Bu resmi daha önce sadece fotoğraflarda görmüştüm. Bir ara <span class="sgc-3">Rüzgar Gibi Geçti'den</span> fırlamış gibi görünen bir mahalleden geçtik. Servi ağaçlarıyla süslü uçsuz bucaksız bahçeleri bulunan, beyaz renkli, kocaman malikanelerin yanından geçtik. Ancak malikanelerin çatılarındaki plastik Noel Baba resimleri çok zevksizdi. Bir sonraki mahallede Cadillac'ıyla bir kilisenin otoparkından fırlayan bir kadın yüzünden neredeyse canımızdan oluyorduk. Bastet tam zamanında direksiyonu kırıp kornayı çaldı. Kadınsa gülümseyip bize el sallamakla yetindi. Sanırım Güneyli misafirperverliği dedikleri bu olsa gerek.</p>

  <p class="sgc-6">Birkaç sokak daha ilerledikten sonra o güzelim evlerin yerini yıkık dökük barakalar aldı. Kot pantolon ve dapdaracık tişörtler giymiş iki tane Afro-Amerikalı çocuk gördüm. Evlerinin verandasında oturmuş, gitar çalıp şarkılar söylüyorlardı. Şarkıları o kadar güzeldi ki durup onları dinlememek için kendimi zor tuttum.</p>

  <p class="sgc-6">Diğer köşedeyse kapkara bir restoran vardı. Üstündeki levhada 'Tavuk ve Gözleme' yazıyordu. Restoranın önündeki kuyrukta en az yirmi kişi bekliyordu.</p>

  <p class="sgc-6">"Siz Amerikalıların damak zevki bir tuhaf," dedim. Burası hangi gezegen yahu?"</p>

  <p class="sgc-6">Carter başını iki yana salladı. "Acaba Tot nerede?" dedi.</p>

  <p class="sgc-6">Bastet havayı koklayıp Kavak isimli bir sokağa saptı.</p>

  <p class="sgc-6">"Yaklaşıyoruz," dedi. "Tot'u biraz tanıyorsam, bir eğitim merkezindedir. Bir kütüphanede ya da bir büyücünün lahdinde kitapların arasında olabilir."</p>

  <p class="sgc-6">"Bahse girerim Memphis'te o dediklerinden fazla yoktur." dedi Carter.</p>

  <p class="sgc-6">Sonra bir levha gördüm ve ağzım kulaklarıma vardı. Memphis Üniversitesi'nde olabilir mi acaba?" diye sordum.</p>

  <p class="sgc-6">"Aferin sana Sadie!" diye mırladı Bastet.</p>

  <p class="sgc-6">Carter bana bakıp suratını buruşturdu. Zavallı çocuk, beni çok kıskanıyor.</p>

  <p class="sgc-6">Birkaç dakika sonra ufak bir üniversitenin kampusuna girdik. Kampusta kırmızı tuğladan yapılmış binalarla geniş mi geniş avlular vardı. Her yer insanı ürkütecek derecede sessizdi ama bir yerden bir top sesi geliyordu.</p>

  <p class="sgc-6">Carter sesi duyar duymaz kendisine geldi. "Basketbol!" dedi.</p>

  <p class="sgc-6">"Yapma lütfen," dedim. "Tot'u bulmalıyız."</p>

  <p class="sgc-6">Ama Carter top sesinin peşine düştü. Biz de peşinden gittik. Bir binanın köşesini dönünce olduğu yerde kalakaldı. "Onlara soralım," dedi.</p>

  <p class="sgc-6">Ne demek istediğini anlayamamıştım. Köşeyi dönüce ben de onun gibi donakaldım. Basket sahasında beş oyuncu kıyasıya maç yapıyorlardı. Üstlerinde farklı Amerikan takımlarının formaları vardı ve hepsi de gayet hırslı görünüyorlardı. Homurdanıyor, birbirlerine hırlıyorlar, topu oradan oraya fırlatıyorlardı.</p>

  <p class="sgc-6">Ha, unutmadan söyleyeyim. Oyuncuların hepsi babundıı.</p>

  <p class="sgc-6">"Babun. Tot'un kutsal hayvanı," dedi Bastet. "Doğru yerde olmalıyız."</p>

  <p class="sgc-6">Babunların birinin saçları diğerlerinden daha açık bir renkti, poposu da, şey, daha renkliydi. Üstünde bana çok tanıdık gelen, mor renkli bir tişört vardı.</p>

  <p class="sgc-6">Carter'ın tuttuğu takımdan bahsetmek bile bana zor geliyordu ama "Bu bir Lakers tişörtü mü?" diye sordum.</p>

  <p class="sgc-6">Carter evet manasında başını salladı. Birbirimize bakıp sırıtmaya başladık.</p>

  <p class="sgc-6">Sonra hep bir ağızdan "Khufu!" diye bağırdık.</p>

  <p class="sgc-6">Tamam, onu çok az tanıyorduk. Onunla bir günden az bir süre geçirmiştik. Üstelik onu en son Amos'un malikanesinde görmüştük ve sanki aradan asırlar geçmişti. Ama babunu görünce eski bir dostumuzla karşılaşmışız gibi</p>

  <p class="sgc-6">hissettik.</p>

  <p class="sgc-6">Khufu kollarıma atlayıp "Uh! Uh!" diye bağırdı. Saçlarımı çekiştirip bit ayıklamak istedi. [Sakın ağzını açma,Carter!] Sonra da yere atladı. Bizi gördüğüne ne kadar memnun olduğunu göstermek istercesine kaldırıma vurdu.</p>

  <p class="sgc-6">Bastet gülmeye başladı. "Senin flamingolar gibi koktuğunu söylüyor," dedi.</p>

  <p class="sgc-6">"Ne o, yoksa babunca da mı biliyorsun?" diye sordu Carter.</p>

  <p class="sgc-6">Tanrıça omuzlarını silkti. "İkinizin nereye gittiğini sordu" dedi.</p>

  <p class="sgc-6">"Nereye mi gittik?" dedim. "Lütfen ona öncelikle günümün büyük bir bölümünü bir çaylak olarak geçirdiğimi söyler misin? Çaylakların flamingolara hiç benzemediğini ve çaylak sözcüğünün 'o' harfiyle bitmediğini de hatırlatır mısın? Beni yiyecek sanmasın. İkincisi-"</p>

  <p class="sgc-6">"Bir dakika." Bastet babuna dönüp "Uh!" dedi. Sonra tekrar bana döndü. "Tamam, devam et."</p>

  <p class="sgc-6">Şaşkınlıkla gözlerimi kırpıştırdım. "Tamam, şey, ikincisi, o nereye gitmiş?"</p>

  <p class="sgc-6">Bastet bunu da tek bir heceyle babuna sordu.</p>

  <p class="sgc-6">Khufu tuhaf bir ses çıkarıp basketbol topunu kaptı. Arkadaşları bağıra çağıra onu yanlarına çağırdılar.</p>

  <p class="sgc-6">"Nehre düşmüş, sonra da yüzmüş," dedi Bastet. "Ama geri döndüğünde malikanenin yok olduğunu ve hepimizin gittiğini görmüş. Bir gün boyunca Amos'un geri dönmesini beklemiş. O gelmeyince de Tot'un yanına gelmiş. Ne</p>

  <p class="sgc-6">KIRMIZI PİRAMİT de olsa Tot babunların koruyucusudur."</p>

  <p class="sgc-6">"Neden?" diye sordu Carter. "Yani, Tot alınmasın ama o bilgelik tanrısı değil miydi?"</p>

  <p class="sgc-6">"Babunlar çok bilge hayvanlardır," diye yanıt verdi Bastet.</p>

  <p class="sgc-6">Khufu "Uh!" diyip burnunu karıştırdı. Sonra renkli poposunu bize çevirdi. Topu arkadaşlarına fırlattı. Diğer babunlar topu kapmak için yarışmaya başladılar. Birbirlerine dişlerini gösteriyor, kafalarına vuruyorlardı.</p>

  <p class="sgc-6">"Bilgemi?!" dedim.</p>

  <p class="sgc-6">"Tabii kediler kadar değil," dedi Bastet. "Ama onlar da bilge hayvanlardır. Khufu, Carter verdiği sözü yerine getirdikten sonra sizi profesöre götüreceğini söyledi."</p>

  <p class="sgc-6">"Ne sözü?" dedi Carter.</p>

  <p class="sgc-6">Bastet'in ağzının kenarı seğirdi. "Sanırım ona basketbol oynamayı öğreteceğine söz vermişsin."</p>

  <p class="sgc-6">Carter'ın gözleri panik içinde fal taşı gibi açıldı. "Ama vaktimiz yok!"</p>

  <p class="sgc-6">"Aslında biraz vaktimiz var," dedi Bastet. "Ben arlık gitsem iyi olacak."</p>

  <p class="sgc-6">Ondan bir daha ayrılmak istemediğim için "Nereye gidiyorsun?" dedim. "Sonra seni nasıl bulacağız?"</p>

  <p class="sgc-6">Bastet sanki çok kötü bir şey yapmış gibi tuhaf tuhaf bize baktı. "Buradan çıktığınız, daha doğrusu çıkmayı başardığınız zaman sizi bulurum," dedi.</p>

  <p class="sgc-6">Carter "Bu da ne demek?" dedi ama Bastet çoktan Çörek'e dönüşüp yanımızdan uzaklaşmıştı.</p>

  <p class="sgc-6">Khufu daha da ısrarla Carter'a bağırıyordu. Elini çekiştirip onu basket sahasına götürdü. Babunlar hemen iki takıma ayrıldılar. Takımlardan biri üstlerindeki tişörtleri çıkardı. Diğerleriyse giyinik kaldı. Ne yazık ki Carter üstü çıplak olan takımdaydı. Tişörtünü çıkarınca sıska göğsü açıkta kaldı. Sonra maça başladılar.</p>

  <p class="sgc-6">Hemen söyleyeyim: Basketbol hakkında en ufak şey bilmem. Ama eminim ki bu oyun birisinin ayağına basarak, alnıyla top karşılayarak ya da kuduz bir köpeğin başını okşar gibi top sektirerek (böyle deniyordu, değil mi?) oynanmıyordu. Ama Carter aynen bunları yapıyordu. Babunlar onu ezip geçtiler. Sonra sayı üstüne sayı yaptılar. Bu arada, Carter ileri geri sendelemeye başladı. Babunlar topu her fırlattıklarında top Carter'a çarpıyordu. Nihayet Carter o kadar yoruldu ki eli ayağına dolandı ve yere yıkıldı. Babunlar oyunu kesip hayretle onu izlemeye başladılar. Carter kan ter içinde ve nefes nefese kalmış vaziyetle sahanın tam ortasında yatıyordu. Diğer babunlar Khufu'ya baktılar. Ne düşündükleri beliydi: <span class="sgc-3">Bu insanı kim çağırdı yahu?</span> Khufu utanç içinde elleriyle gözlerini örttü.</p>

  <p class="sgc-6">Neşeyle "Carter," dedim, "basketbol ve Lakers hakkında anlattığın onca şeyden sonra berbat oynadın! Resmen maymunlara yenildin!"</p>

  <p class="sgc-6">Carter inledi. "Ama basketbol babamın en sevdiği •por," dedi.</p>

  <p class="sgc-6">Sonra yüzümdeki bilmiş ifadeyi görünce açıklama yapmaya koyuldu.</p>

  <p class="sgc-6">"Sa-sana tüm NBA ha,-hareketlerini sayabilirim," dedi çaresizlik içinde. "Ribaunt, sayı pası, serbest atış oranları..."</p>

  <p class="sgc-6">Diğer babunlar Carter'ı ve Khufu'yu dikkate almadan oyuna devam ettiler. Khufu yarı böğürür, yarı geğirir gibi bir ses çıkardı.</p>

  <p class="sgc-6">Neler hissettiğini anlayabiliyordum. Öne çıkıp Carter'ı elimi uzattım. "Haydi gel," dedim. "Önemli değil."</p>

  <p class="sgc-6">Carter "Ayağımda daha iyi ayakkabılar olsaydı..." dedi "Keşke yorgun olmasaydım... "</p>

  <p class="sgc-6">Alaycı bir gülümsemeyle "Carter, boş ver artık," dedim. "Babamı kurtardığımızda ona olanları anlatamayacağım. Söz."</p>

  <p class="sgc-6">Carter minnetle bana baktı. (Eh, ne de olsa harika biri siyim!) Sonra elimi tuttu ve ayağa kalktı.</p>

  <p class="sgc-6">"Şimdi, lütfen tişörtünü giy," dedim. "Khufu, sen de bizi artık profesöre götürsen iyi olacak."</p>

  <p class="sgc-6">Khufu bizi ıssız bir fen laboratuarına götürdü. Koridorlar sirke gibi kokuyordu. Boş derslikler de sıradan derslikler gibiydi. Yani, burası bir tanrının takılmak isteyebileceği bir yere benzemiyordu pek. Merdivenlerden çıkıp profesörlerin odalarının yan yana dizili olduğu başka bi koridora çıktık. Kapıların birçoğu kapalıydı. Açık kapılardan birinden içeri göz atınca minnacık bir oda gördüm İçeride kitaplar, minik bir masa ve bir sandalye vardı Acaba bu odada kalan profesör bu kadar küçük bir odayı hak etmek için ne yaptı, diye merak ettim.</p>

  <p class="sgc-6">Khufu diğerlerinden daha şık, meşe renkli bir kapının önünde durup "Uh!" dedi. Kapının üstündeki cam bölmede el yazısıyla <span class="sgc-3">Dr. Tot</span> yazıyordu.</p>

  <p class="sgc-6">Khufu kapıyı çalmadan açtı ve içeri dalıverdi.</p>

  <p class="sgc-6">Carter'a "Sen önden buyur tavuk adam," dedim (evet, Carter'ın bana bu olayı anlattığına pişman olduğuna eminim. Ne de olsa onunla dalga geçmekten tamamıyla vazgeçmemiştim. Korumam gereken bir itibarım var).</p>

  <p class="sgc-6">Odanın az önce gördüğüm oda kadar ufak olacağını sanıyordum. Ama bu oda kocamandı.</p>

  <p class="sgc-6">Tavan neredeyse on metre yüksekliğindeydi. Bir tarafı olduğu gibi pencerelerle kaplıydı ve dışarıdan Memphis şehri görünüyordu. Metal basamaklardan devasa boyutlarda bir teleskopun durduğu bir asma tavana çıkılıyordu. Yukarıdan feci bir elektrogitar sesine benzer bir ses geliyordu. Odanın diğer duvarlarındaysa kitaplarla dolu raflar vardı. Çalışma masalarının üstünde de bir sürü ıvır zıvır duruyordu: kimya setleri, yarısı sökülmüş bilgisayarlar, kafalarından teller fırlamış, içleri doldurulmuş bez oyuncaklar... İçeride ızgara et kokusu vardı ama normal et kokusundan çok daha keskindi.</p>

  <p class="sgc-6">İşin en tuhafıysa tam önümüzde altı tane uzun boyunlu kuşun duruyor olmasıydı. Bunlar ibis kuşlarıydı. Tıpkı bina resepsiyon görevlisi gibi dizüstü bilgisayarlara gagalarıyla bir şeyler yazıyorlardı.</p>

  <p class="sgc-6">Carter'la göz göze geldik. Hayatımda ilk kez ne diyecemi bilemiyordum.</p>

  <p class="sgc-6">Khufu "Uh!" diye bağırdı.</p>

  <p class="sgc-6">Asma kattaki gürültü kesildi. İnce, uzun, yirmili yaşlarında ve elinde bir elektrogitar bulunan genç bir adam ayağı kalktı. Saçları Khufu'nunki gibi dalgalı ve sarı renkti. Üstünde lekeli bir beyaz laboratuar önlüğü, eski bir blucin ve siyah bir tişört vardı. İlk önce ağzının kenarından kan akıyor sandım ama sonra bunun ızgara et sosu olduğu fark ettim.</p>

  <p class="sgc-6">"Harika," deyip gülmeye başladı. "Khufu, bir şey keşfettim. Burası Antik Mısır'daki Memphis değilmiş!"</p>

  <p class="sgc-6">Khufu gözünün ucuyla bana baktı. Yemin ederim 'daha yeni mi anladın şapşal?' der gibi bakıyordu.</p>

  <p class="sgc-6">Bir de "Blues müziği denen yeni bir büyü türü keşfettim," dedi. "Ha, bir de barbekü diye bir şey var. Kesinlikle denemelisin."</p>

  <p class="sgc-6">Khufu onun bu sözlerine karşılık vermedi. Bir rafın tepesine tırmanıp eline bir mısır gevreği kutusu aldı ve içindekileri mideye indirmeye koyuldu.</p>

  <p class="sgc-6">Gitarist dengesini kaybetmeden tırabzandan aşağı kaydı ve tam önümüzde durdu. "İsis ve Horus, bakıyorum da kendinize yeni bedenler bulmuşsunuz!" dedi.</p>

  <p class="sgc-6">Gözleri rengarenkti. Sürekli, bir çiçek dürbünü gibi renk değiştiriyor, insanı hipnotize ediyordu.</p>

  <p class="sgc-6">"Şey, aslında biz-"</p>

  <p class="sgc-6">"Ha, anladım," diye lafımı kesti. "Tanrılarla bedeninizi paylaşıyorsunuz ha? Isis, beni kandıramazsın. Kontrolün sende olduğunu biliyorum."</p>

  <p class="sgc-6">"Ama değil!" dedim. "Adım Sadie Kane. Sen de Tot olmalısın."</p>

  <p class="sgc-6">Tot kaşını havaya kaldırdı. "Beni tanımadığını mı söylüyorsun?" dedi. "Tabii ki Tot'um. Bana Tahuti de derler. Hatta—"</p>

  <p class="sgc-6">Gülmeye başladım. "Tahuti mi?"</p>

  <p class="sgc-6">Tot alınmış gibiydi. "Antik Mısırca, mükemmel bir isim," dedi. "Yunanlılar bana Tot derlerdi. Daha sonraları beni tanrı Hermes'le karıştırmaya başladılar. Hatta kutsal şehrim Hermopolis'in ismini değiştirdiler ama Hermes'le uzaktan yakından alakam yok. İnan bana, Hermes'le karşılaşacak olsan-"</p>

  <p class="sgc-6">Khufu ağzından mısır gevrekleri saça saça "Uh!" diye bağırdı.</p>

  <p class="sgc-6">"Haklısın," dedi Tot. "Konudan saptım. Demek adın Sadie Kane. Sen de..." Parmağını hala gagalarıyla bilgisayarlara bir şeyler yazan ibis kuşlarını seyretmekte olan Carter'a çevirdi. "Sen de Horus <span class="sgc-3">değilsin</span> demek?"</p>

  <p class="sgc-6">"Carter Kane," dedi Carter. Aklı ibis kuşlarında kalmıştı."Bu da ne böyle?" diye sordu.</p>

  <p class="sgc-6">Tot güldü. "Bunlara bilgisayar deniyor," dedi. "Harika şeyler, değil mi? Belli ki-"</p>

  <p class="sgc-6">"Hayır, yani kuşlar ne yazıyorlar demek istedim," dedi Carter. Sonra gözlerini kısıp bilgisayarların ekranına baktı. "Tibet Sığırlarının Evrimi Hakkında Kısa bir Bilimsel inceleme!”</p>

  <p class="sgc-6">"Akademik çalışmalarımı daktilo ediyorlar," dedi Tot.</p>

  <p class="sgc-6">"Aynı anda birkaç tez birden yazıyorum. Mesela bu üniversitenin astroloji ya da sülük bilimi lisans dersleri vermediğini biliyor muydunuz?" dedi. "Nehrin aşağı taraflarında kendime yeni bir karargah yaptırıyorum. Yakında Memphis bir eğitim şehrine dönüşecek!"</p>

  <p class="sgc-6">"Harika," dedim gönülsüzce. "Set'i yenmek için yardımına ihtiyacımız var."</p>

  <p class="sgc-6">İbisler yazmayı kesip bize baktılar.</p>

  <p class="sgc-6">Tot ağzını sildi. "Son olanlardan sonra ne cüretle benden böyle bir şey isteyebiliyorsunuz?"</p>

  <p class="sgc-6">"Son olanlar mı?" dedim.</p>

  <p class="sgc-6">"Bir dakika, olanların yazılı olduğu belge buralarda bir yerde olacak... "Tot laboratuar önlüğünün ceplerini yokladı. Sonra kırış kırış bir kağıt çıkarıp okumaya koyuldu.</p>

  <p class="sgc-6">"Yok, bu alışveriş listesiymiş," dedi.</p>

  <p class="sgc-6">Kağıdı arkasına fırlattı. Kağıt yere değer değmez bir somun buğday ekmeğine, bir sürahi dolusu süte ve Dağ Esintisi adlı altı şişe maden suyuna dönüştü.</p>

  <p class="sgc-6">Tot önlüğünün kollarının içine baktı. O anda önlüğün üstündeki lekelerin akla gelebilecek her dilde yazılmış sözcükler olduğunu fark ettim. Lekeler hareket ediyor, yer değiştiriyor, hiyeroglifler, Latince harfler ve Demotik sembollere dönüşüyordu. Tot yakasındaki bir lekeyi silkeleyince yere yedi sözcük düşüp kerevit sözcüğünü oluşturdu. Sonra sözcük karidese benzer, yapış yapış bir yaratık haline geldi. Tam ayaklarını kıpırdatmıştı ki bir İbis kuşu onu kaptı.</p>

  <p class="sgc-6">Tot nihayet "Neyse, boş verin," dedi. "Size kısaca olanları anlatayım: Horus, babası Osiris'in intikamını almak İçin Set'i bir düelloya davet etti. Düelloyu kazanan kişi tanrıların kralı olacaktı."</p>

  <p class="sgc-6">"Horus kazandı," dedi Carter.</p>

  <p class="sgc-6">"Demek hatırlıyorsun!"</p>

  <p class="sgc-6">"Hayır, bununla ilgili bir şeyler okumuştum."</p>

  <p class="sgc-6">"Peki, size yardım etmeseydim, hem senin hem de İsis'in neredeyse öleceğini de hatırlıyor musun? Tabii, savaşı önlemek için bir çözüm yolu bulmaya çalıştım. Bu işlerimden biridir. Düzen ve kaos arasında denge sağlamaktan ben sorumluyum. Ama İsis ne yaptı? Ona yardım etmem için beni ikna etti çünkü Set daha da güçlenmişti. O savaş neredeyse tüm dünyayı yok ediyordu."</p>

  <p class="sgc-6">İsis'in sesi zihnimde yankılandı. <span class="sgc-3">Amma da mızmız. Savaş o kadar da kötü değildi.</span></p>

  <p class="sgc-6">Tot "Öyle mi?" deyince zihnimdeki sesi onun da duyduğunu anladım. "Set, Horus'un gözünü çıkardı."</p>

  <p class="sgc-6">Carter "Ayyy," deyip gözlerini kırpıştırdı. "Evet. Ben de ona ay ışığından yapılmış yeni bir göz veridim. Şu senin meşhur sembolün o işte: Horus'un Gözü. Bunu ben yaptım, çok teşekkürler. Ama sen gittin, İsis'in kafasını kestin ve-"</p>

  <p class="sgc-6">"Bir dakika," dedi Carter. "Onun kafasını mı kestim?"</p>

  <p class="sgc-6">İsis, <span class="sgc-3">Ama iyileştim,</span> diyerek beni teselli etmeye çalıştı.</p>

  <p class="sgc-6">"İyileştin ama seni iyileştiren bendim, İsis!" dedi Tot. "Evet, Carter, Horus, ya da kendine ne diye hitap ediyorsan, o kadar öfkelenmiştin ki onun kafasını kestin. Çıldırmış gibiydin. Set'e gücünü toplamadan saldıracaktın. İsin seni durdurmaya çalıştı. Buna çok sinirlenip kılıcını aldın ve... Neyse, demek istediğim şu: Set'i yenmeden önce birbirinizi neredeyse yok ediyordunuz. Kırmızı Lord'a karşı savaşacaksanız dikkatli olun. Kargaşayı sizi birbirinize düşürmek için kullanacaktır."</p>

  <p class="sgc-6">İsis, <span class="sgc-3">Onu tekrar yeneceğiz, hiç merak etme,</span> dedi. <span class="sgc-3">Tot bizi kıskanıyor.</span></p>

  <p class="sgc-6">Tot'la birlikte aynı anda "Kes sesini!" dedik. Tot hayretle bana baktı. "Sadie, demek kontrolü elde tutmaya çalışıyorsun," dedi. "Ama bu uzun sürmeyecek. Firavun soyundan geliyor olabilirsin ama İsis, sinsi, güce susamış bir-"</p>

  <p class="sgc-6">"Onu zapt edebilirim," dedim. İsis'in küfürler savurmaması için olanca gücümle direndim.</p>

  <p class="sgc-6">Tot gitarının tellerini tıngırdattı. "O kadar emin olma," dedi. "İsis sana büyük bir ihtimalle Horus'un Set'i yenmesine yardımcı olduğunu söylemiştir. Sana Set'in kontrolden çıkmasına neden olan kişinin kendisi olduğunu da söyledi mi? İlk kralımızın sürgüne yollanmasına neden olmuştu."</p>

  <p class="sgc-6">"Ra'dan mı bahsediyorsun?" dedi Carter. "O yaşlanıp dünyadan ayrılmaya karar vermemiş miydi?"</p>

  <p class="sgc-6">Tot alaycı bir tavırla güldü. "Yaşlandığı doğru ama gitmek zorunda kaldı. İsis onun emekliye ayrılmasını beklemekten usanmıştı. Kocası Osiris'in kral olmasını istiyordu.</p>

  <p class="sgc-6">Daha fazla güce de kavuşmak istiyordu. Bu yüzden, bir gün Ra şekerleme yaparken, gizlice güneş tanrısının tükürüklerini topladı."</p>

  <p class="sgc-6">"İğrenç," dedim. "Tükürük ne zamandan beri güç veriyor?"</p>

  <p class="sgc-6">Tot ters ters bana baktı. "Tükürüğü kille karıştırıp zehirli bir yılan elde edebilirsin. Neyse, o gece yılan gizlice Ra’nın yatak odasına girip bileğinden ısırdı. Hiçbir büyü, hatta benimki bile onu iyileştiremezdi. Ölebilirdi—"</p>

  <p class="sgc-6">"Tanrılar ölebilir mi?" diye sordu Carter.</p>

  <p class="sgc-6">"Tabii ki," dedi Tot. "Yani, genellikle er ya da geç Duat’ta tekrar diriliriz. Ama yılanın zehri Ra'nın özünü yiyip bitirdi. Tabii İsis masummuş gibi davrandı. Ra'nın acı çektiğini görünce timsah gözyaşları döktü. Ona büyüsüyle yardım etmeye çalıştı. Nihayet, Ra'ya onu kurtarmanın tek bir yolu olduğunu söyledi: Ra'nın ona gizli adını söylemesigerekiyordu."</p>

  <p class="sgc-6">"Gizli adı mı?" dedim. "Batman ve Bruce Wayne gibi mi?"</p>

  <p class="sgc-6">"Yaradılış'ta her şeyin gizli bir adı vardır," dedi Tot. Hatta tanrılar için de geçerlidir. Bir varlığın gizli adını bilmek, o varlık üstünde büyük bir güce sahip olmak demektir. İsis, Ra'nın gizli adını öğrendiği takdirde ona yardım edebileceğini söyledi. Ra o kadar acı çekiyordu ki adını söylemeye razı oldu. Böylece İsis onu iyileştirdi."</p>

  <p class="sgc-6">"Ama onun üstünde de büyük bir güce sahip oldu," dedi Carter.</p>

  <p class="sgc-6">"Hem de muhteşem bir güce sahip oldu," dedi Tot. "Ra'yı göklere çekilmeye zorladı ve sevgili kocası Osiris'in tanrıların kralı olması için tüm engelleri ortadan kaldırmış oldu. Set, Ra'nın sağ koluydu ama erkek kardeşi Osiris'in kral olmasına da tahammül edemezdi. Böylece, Set ve Osiris birbirlerine düşman oldular. Beş bin yıl sonra aynı savaş hala İsis yüzünden devam ediyor."</p>

  <p class="sgc-6">"Ama bu benim suçum değil ki!" dedim. "Ben hayatla böyle bir şey yapmam."</p>

  <p class="sgc-6">"Yapmaz mısın?" diye sordu Tot. "Kozmosun dengesini alt üst etmek pahasına aileni kurtarmak için bir şeyler yapmaz mısın yani?"</p>

  <p class="sgc-6">Tot, rengi sürekli değişen gözlerini bana dikti. Ona meydan okumak istiyordum. Neden aileme yardım etmeyecektim ki? Laboratuar önlüğü giymiş bu zırdeli bana ne yapıp ne yapamayacağımı nasıl söyleyebilirdi?</p>

  <p class="sgc-6">Sonra bu düşüncelerin kime ait olduğundan eminolamadığımı fark ettim. Bu düşüncelerin sahibi İsis miydi yoksa ben miydim? Paniklemeye başladım. Kendidüşüncelerimi İsis'inkilerden ayıramayacaksam, çıldırmama ramak kalmış demekti.</p>

  <p class="sgc-6">"Hayır, Tot!" dedim cıyak cıyak bir sesle. "Banainanmalısın. Kontrolde olan benim, Sadie. Yardımınaihtiyacım var. Set babamızı ele geçirdi."</p>

  <p class="sgc-6">Sonra ona British Museum'dan Carter'ın kırmızı piramidi görüşüne kadar olanları teker teker anlattım. Tot hiç bir şey demeden beni dinledi ama ben konuşurken onunlaboratuar önlüğünün üstünde yeni sözcüklerin oluşmaya başladığını ve ağzımdan çıkanların diğerlerine eklendiğini fark ettim.</p>

  <p class="sgc-6">"Lütfen bize bir iyilik yap," dedim. "Carter, ona kitabı ver."</p>

  <p class="sgc-6">Carter çantasını karıştırıp Paris'te çaldığımız kitabı verdi. "Bunu sen yazmıştın, değil mi? Set'i nasıl yenebileceğimiz yazıyor mu kitapta?"</p>

  <p class="sgc-6">Tot papirüsü açtı. "Hay aksi. Eski eserlerimi okumaktan nefret ederim," dedi. "Şu cümleye bak! Bunu şimdi olsa bu şekilde yazmazdım." Ceplerini yokladı. "Kırmızı kalemi olan var mı?"</p>

  <p class="sgc-6">Tam o sırada İsis bana Tot'a gününü göstermemiz gerektiğini söyledi. <span class="sgc-3">Lütfen, sadece bir ateş topu fırlatalım,</span> dedi. <span class="sgc-3">Kocaman, büyülü bir ateş topu olsun, tamam mı?</span></p>

  <p class="sgc-6">Doğrusu bu bana da iyi bir fikir gibi geldi. Ama İsis'i kontrol altına almayı başardım.</p>

  <p class="sgc-6">"Bak," dedim. "Tot musun, Tahuti misin her neysen, Set en azından Kuzey Amerika'yı yok etmeyi planlıyor. Hatta belki tüm dünyayı yok edecek. Milyonlarca insan ölecek. Denge sağlamaktan sorumlu olduğunu söylemiştin. Bize yardım edecek misin, etmeyecek misin?"</p>

  <p class="sgc-6">Bir süre odada yazı yazan ibis kuşlarının çıkardığı tıkırtılardan başka bir şey duyulmadı.</p>

  <p class="sgc-6">"Başınızın büyük dertte olduğu doğru," dedi Tot. "Peki, sizce babanız neden ikinizi bu kadar zor bir durumda bıraktı? Neden tanrıları serbest bıraktı?"</p>

  <p class="sgc-6">Neredeyse, annemi geri getirmek için, diyecektim. Ama buna artık inanamıyordum.</p>

  <p class="sgc-6">"Bence annem geleceği gördüğü için," dedim. "Kötü bir şeyler olacağını görmüş olmalı. Babamla birlikte bunu engellemeye çalışıyorlardı. Bunu yapmanın tek yolunun da tanrıları serbest bırakmak olduğunu düşünmüş olmalılar."</p>

  <p class="sgc-6">"Ama tanrıların gücünü kullanmak ölümlüler için çok tehlikelidir," dedi Tot. "Dahası, Hayat Evi'nin kurallarına karşı gelmek demektir. Bu arada o yasayı geçirmesi için İskender'e baskı yapan da bendim."</p>

  <p class="sgc-6">Yaşlı Baş Arşivci'nin Arşiv Odası'nda söylediği şey geldi aklıma. <span class="sgc-3">Tanrılar büyük bir güce sahiptir ama insanlar yaratıcıdır</span>, demişti. "Sanırım annem bu yasanın yanlış olduğuna İskender'i inandırmıştı," dedim. "Belki de İskender bunu aleni bir biçimde söyleyememişti ama annem onun fikrini değiştirmiş. Tanrılarla ölümlülerin birbirlerine ihtiyaç duyacakları kadar kötü bir şey görmüş olmalı."</p>

  <p class="sgc-6">"Peki, ne olacak?" dedi Tot. "Set başa mı geçecek?"</p>

  <p class="sgc-6">Sesi tıpkı öğrencilerine şaşırtmacalı bir soru soran bir öğretmen gibi çekingendi.</p>

  <p class="sgc-6">"Olabilir. Ama bilmiyorum," dedim dikkatle.</p>

  <p class="sgc-6">Tam o sırada rafın üstünde duran Khufu geğirdi. Sonra dişlerini göstererek sırıttı.</p>

  <p class="sgc-6">"Haklısın, Khufu," dedi Tot. "İsis gibi konuşmuyor. İsis asla bir şeyi bilmediğini itiraf etmez."</p>

  <p class="sgc-6">O anda İsis'in ağzını hayali bir elle tıkamak zorunda kaldım.</p>

  <p class="sgc-6">Tot tekrar Carter'a baktı. "Bakalım konuştuğunuz gibi davranıyor musunuz?" dedi. "Tanrıları kontrol edebildiğinizi kanıtlarsanız, eski olayların tekrarlanmayacağına beni ikna ederseniz, size büyü kitabında yazanları anlatırım."</p>

  <p class="sgc-6">"Bu bir sınav mı?" dedi Carter. "Pekala, anlaştık."</p>

  <p class="sgc-6">"Bir dakika," dedim. Belki de Carter evde eğitim aldığından 'sınav' fikrinin kötü bir şey olduğunun farkında değildi.</p>

  <p class="sgc-6">"Harika," dedi Tot. "Bir büyücünün mezarında bulunan güçlü bir şeye ihtiyacım var. Bana onu getirin."</p>

  <p class="sgc-6">"Hangi büyücünün mezarında?" diye sordum.</p>

  <p class="sgc-6">Tot bana yanıt vermek yerine cebinden bir tebeşir çıkarıp havaya bir şeyler yazdı. Tam önünde bir kapı açılıverdi.</p>

  <p class="sgc-6">"Bunu nasıl yaptın?" diye sordum. "Bastet bize Şeytan günleri'nde büyülü kapıları açamayacağımızı söylemişti."</p>

  <p class="sgc-6">"Ölümlüler açamaz," dedi Tot. "Ama büyüyle haşır neşir bir tanrı açabilir. Başarılı olursanız geri döndüğünüzde barbekü yaparız."</p>

  <p class="sgc-6">Büyülü kapı bizi içine ve bir boşluğa doğru çekti. Tot'un çalışma odası aniden yok oldu.</p>
</body>
</html>
