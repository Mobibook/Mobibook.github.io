<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-2 {font-style:italic;}
  span.sgc-1 {font-weight:bold;}

  p.sgc-3 {text-align: justify;}

  p.sgc-4 {text-align: center;}
  /*]]>*/
  </style>
</head>

<body>
  <p class="sgc-3"></p>

  <h3 id="heading_id_2"><a id="bookmark2" xmlns="http://www.w3.org/1999/xhtml"></a>5. Maymunla Tanışıyoruz</h3>

  <p class="sgc-3"><span class="sgc-1">C</span></p>

  <p class="sgc-3"><span class="sgc-1">A</span></p>

  <p class="sgc-3"><span class="sgc-1">R</span></p>

  <p class="sgc-3"><span class="sgc-1">T</span></p>

  <p class="sgc-3"><span class="sgc-1">E</span></p>

  <p class="sgc-3"><span class="sgc-1">R</span></p>

  <p class="sgc-3">Selam, ben Carter. Kusura bakmayın. Bir süreliğine kayıt işine ara verdik. Neyse, bunun nedenini daha sonra anlatırız.</p>

  <p class="sgc-3">Sadie size Londra'dan nasıl ayrıldığımızı anlatıyordu, değil mi?</p>

  <p class="sgc-3">Neyse, Amos'la birlikte rıhtıma yanaşmış olan tuhaf gemiye gittik. Babamın iş çantasına sıkı sıkıya yapışmıştım. Babamın kaybolduğuna hala inanamıyordum. Londra'dan onsuz ayrılmaktan da suçluluk duyuyordum ama Amos'a bir konuda inanıyordum. O an babamıza yardım etmemiz imkansızdı. Amos'a güvenmiyordum ama babamın başına ne geldiğini öğrenmek için onunla gitmem gerektiğini düşünüyordum. Neler olup bittiğini bilen tek kişi o gibiydi.</p>

  <p class="sgc-3">Amos sazlık gemiye atladı. Sadie de hemen peşinden gemiye çıktı. Bense tereddütle olduğum yerde dikildim. Bunun gibi gemileri daha önce Nil Nehri'nde görmüştüm ve asla sağlam olduklarını düşünmemiştim.</p>

  <p class="sgc-3">Gemi resmen sazlıktan yapılmıştı. Kocaman, yüzen bir kilimi andırıyordu. Pruva tarafındaki meşaleler gözümü korkutmuştu çünkü batmasak bile yanabilirdik. Kıç tarafında, üstünde Amos'un kara pardösüsünü ve şapkasını giymiş ufak tefek bir adam duruyordu. Şapkayı kafasının üstüne iyice oturtmuştu. Suratını seçemiyordum. Elleri ve kolları, üstüne büyük gelen pardösünün içinde adeta kaybolmuştu.</p>

  <p class="sgc-3">"Bu gemi nasıl gidecek?" diye sordum. "Yelkenleri yok."</p>

  <p class="sgc-3">Amos bana elini uzatıp "Gidecek, merak etme," dedi.</p>

  <p class="sgc-3">Serin bir geceydi ama gemiye adım atar atmaz içimin ısındığını hissettim. Sanki meşalelerden koruyucu bir sıcaklık yayılıyordu. Geminin tam ortasında samandan yapılmış bir kulübe vardı. Çörek, Sadie'nin kucağından inmeden kulübeyi koklayıp tısladı.</p>

  <p class="sgc-3">"İçeri girip oturun," dedi Amos. "Yolculuk sizi bir parça sarsabilir."</p>

  <p class="sgc-3">"Yok, ayakta durmayı tercih ederim," dedi Sadie. Sonra dümenin başındaki ufak tefek adamı işaret ederek "O kim?" diye sordu.</p>

  <p class="sgc-3">Amos soruyu duymazdan geldi. "Sıkı tutunun!" Dümenciye başıyla işaret verdi ve gemi öne doğru atıldı.</p>

  <p class="sgc-3">O anda nasıl hissettiğimi anlatmam çok zor. Hani bir hız trenine bindiğinizde ve metrelerce yüksekten aşağı kaymaya başladığınızda mideniz alt üst olur ya? Hissettiğim şey buna benziyordu ama ne bir hız trenindeydik ne de metrelerce yüksekte. Gemi inanılmaz bir hızla yol alıyordu. Ansızın şehrin ışıkları bulanıklaştı ve koyu bir pusun içine girdik. Karanlıkta kulağıma tuhaf sesler çalındı. Sanki birileri hırlıyor, tıslıyor, çığlık atıyor ve bilmediğim dillerde fısıldıyordu.</p>

  <p class="sgc-3">Midem fena halde bulanmaya başladı. Sesler gitgide arttı. Kendimi tutamayıp ben de çığlık atmaya başladım. Sonra gemi aniden yavaşladı. Sesler dindi ve pus ortadan kayboldu. Şehrin ışıkları öncekinden de parlak görünüyordu.</p>

  <p class="sgc-3">Tam tepemizde Londra'daki tüm köprülerden daha yüksek bir köprü vardı. Midemdeki bulantı yavaş yavaş dinmeye başladı. Sola bakınca tanıdık bir manzarayla karşılaştım: Chrysler ve Empire State Binası.</p>

  <p class="sgc-3">"İmkansız," dedim. "Burası New York!"</p>

  <p class="sgc-3">Sadie de en az benim kadar şaşkındı. Beti benzi atmıştı. Çörek hala kucağındaydı ama kedinin gözleri kapalıydı. Mırlıyor gibiydi. "Olamaz," dedi Sadie. "Yola çıkalı daha birkaç dakika oldu."</p>

  <p class="sgc-3">Ama oradaydık. Doğu Nehri'nde, tam Williamsburg Köprüsü'nün altında ilerliyorduk. Nehrin Brooklyn yakasında, ulak bir iskeleye yanaştık. Önümüzde metal atıklar ve eski püskü inşaat malzemeleriyle dolu bir alan duruyordu. Bu alanın tam ortasında, suyun hemen kenarında da kepenkleri çekilmiş, duvarları grafitiyle kaplı kocaman</p>

  <p class="sgc-3">Bir fabrika deposu vardı.</p>

  <p class="sgc-3">"Bu bir malikane değil," dedi Sadie. Kız kardeşim çok zekidir. Her şeyi şıp diye anlar!</p>

  <p class="sgc-3">Amos binanın tepesini işaret edip "Bir daha bak istersen ' dedi.</p>

  <p class="sgc-3">'Na-nasıl?" Konuşamıyordum. Bunu neden daha önce göremediğimi bilmiyordum ama gözlerimin önündeydi şimdi. Beş katlı bir malikane, deponun çatısının tepesinde yükseliyordu. Tıpkı birkaç katlı bir pastayı andırıyordu. “Orada bir malikane olması imkansız!" dedim.</p>

  <p class="sgc-3">"Uzun hikaye," dedi Amos. "Tek söyleyebileceğim, bizi kimsenin rahatsız etmeyeceği bir yer bulmamız gerektiğiydi."</p>

  <p class="sgc-3">"Burası doğu yakası mı?" diye sordu Sadie. "Londra'da anneannemle dedemin de doğu yakasında yaşadığından bahsetmiştin."</p>

  <p class="sgc-3">Amos gülümsedi. "Evet. Çok güzel, Sadie," dedi. "Eski zamanlarda, Nil Nehri'nin doğu yakası hayatı temsil ederdi.Güneş hep buradan doğardı. Ölülerse nehrin batı yakasına gömülürdü. Batı yakasının kişiye kötü şans getirdiğini ve orada yaşanmaması gerektiğine inanılırdı. Bu bizler arasında hala yaygın bir inanıştır."</p>

  <p class="sgc-3">"Bizler mi?" dedim ama Sadie hemen bir başka soru patlattı.</p>

  <p class="sgc-3">"Yani, Manhattan'da yaşayamaz mısın?" dedi.</p>

  <p class="sgc-3">Amos, Empire State Binası'na bakıp kaşlarını çattı. Manhattan'ın çok sorunu var," dedi. "Orada başka tanrılar yaşar. Onların işine karışmasak iyi olur."</p>

  <p class="sgc-3">"Diğer <span class="sgc-2">neler?"</span> diye sordu Sadie.</p>

  <p class="sgc-3">"Boş ver." Amos dümencinin yanına gitti. Adamın üstündeki pardösüyü ve şapkayı aldı. Pardösünün altında kimse yoktu. Yani ortada dümenci falan yoktu. Amos fötr şapkasını takıp pardösüyü koluna aldı. Sonra deponun yanından kıvrıla kıvrıla malikaneye giden metal merdivenlere doğru elini salladı.</p>

  <p class="sgc-3">"Herkes karaya," dedi. "Artık Yirmi Birinci Nom'dayız."</p>

  <p class="sgc-3">Amos'un peşinden merdivenlerden çıkarken "Cüce manasına gelen nom mu?" dedim. "Hani, şu minik öfkeli yaratıklardan mı söz ediyorsun?"</p>

  <p class="sgc-3">"Yok canım!" dedi Amos. "O nomlardan nefret ederim. Berbat kokarlar."</p>

  <p class="sgc-3">"Ama az önce-"</p>

  <p class="sgc-3">"Nom dedim. Nom, yerleşim bölgelerine verilen bir isimdir. Eksi Mısır kırk iki ile ayrılmıştı. Bugün daha farklı bir sistem kullanılıyor. Biz bu sistemi tüm dünyaya uyguladık. Dünya tamı tamına üç yüz altmış noma ayrılmıştır. Elbette ki Mısır ilk nomdur. New York ise Yirmi Birinci Nom."</p>

  <p class="sgc-3">Sadie bana bakıp gözlerini devirdi. Amos'un bir zırdeli olduğunu düşünüyor olmalıydı.</p>

  <p class="sgc-3">Amos ona bakmadan "Hayır Sadie," dedi. "Deli falan değilim. Daha öğrenmen gereken çok şey var."</p>

  <p class="sgc-3">Merdivenlerin tepesine çıktık. Malikaneye baktığımda ne gördüğümü tam olarak anlayamadım. Bina en az 20 metre yüksekliğindeydi. Koca koca kireçtaşlarından ve çelik çerçeveli pencerelerden inşa edilmişti. Pencerelerin el rafına hiyeroglifler kazılmıştı ve duvarlar modern bir müze ve eski bir tapınak görünümü vermek üzere ışıklandırılmıştı. Ama işin en tuhaf yanı, sanki gözümü binadan ayıracak olsam, binanın ortadan kaybolacağını hissetmemdi. Birkaç kez emin olmak için bunu yapmayı denedim. Malikaneye gözümün ucuyla bakacak olsam onu göremiyordum. Binaya yoğunlaşmam gerekiyordu ama bu pek de kolay bir iş değildi.</p>

  <p class="sgc-3">Amos binanın garaj büyüklüğündeki girişinde durdu. Binanın girişi dediğim yer de kocaman bir kalastan ibaretti. Üstünde ne bir kol ne de bir kilit vardı. "Carter, sen önden geç," dedi.</p>

  <p class="sgc-3">"Şey, nasıl..."</p>

  <p class="sgc-3">"Nasıl olabilir?"</p>

  <p class="sgc-3">İşte bu da anlamadığım bir başka şeydi. Kapıyı açmak için Amos'un kafasını kapıya hızla çarpmayı önermek üzereydim. Sonra kapıya tekrar bakınca içime tuhaf bir his yerleşti. Yavaşça, kapıya dokunmadan elimi havaya kaldırdım. Kapı elimin hareketine yanıt verdi ve tavana doğru yükselmeye başladı.</p>

  <p class="sgc-3">Sadie afallamıştı. "Nasıl..."</p>

  <p class="sgc-3">"Bilmiyorum," dedim utanarak. "Belki de kapı hareketleri algılıyordun"</p>

  <p class="sgc-3">Amos endişeli bir sesle "İlginç," dedi. "Kapıyı genel likle böyle açmam ama senin yöntemin de gayet iyi. Hiç fena değil."</p>

  <p class="sgc-3">"Şey, teşekkürler."</p>

  <p class="sgc-3">İçeri ilk Sadie girmeye çalıştı ama eşikten içeri adımını atar atmaz Çörek tıslamaya başladı ve Sadie'nin kucağından atlamaya çalıştı.</p>

  <p class="sgc-3">Sadie dengesini kaybedip geriye doğru tökezledi. "Nesi var bu kedinin?"</p>

  <p class="sgc-3">"Ah, tabii ya," dedi Amos. "Özür dilerim." Elini kedinin başına koyup son derece ciddi bir sesle "İçeri girebilirsin," dedi.</p>

  <p class="sgc-3">"Kedinin izne mi ihtiyacı var?" diye sordum.</p>

  <p class="sgc-3">"Bazen izne ihtiyacı olabiliyor," dedi Amos. Ama bu açıklamadan pek bir şey anlamadım. Başka bir şey söylemeden içeri girdi. Peşinden giderken Çörek'in bir hayli sessiz olduğunu fark ettim.</p>

  <p class="sgc-3">Sadie hayretle "Aman tanrım," dedi. Başını tavana çevirdiğinde bir an çenesinin yere düşeceğini sandım.</p>

  <p class="sgc-3">"Evet," dedi Amos. "Burası Yüce Oda."</p>

  <p class="sgc-3">Amos'un bu odaya niye böyle dediği gayet açıktı. Sedir ağacıyla kaplı tavan yaklaşık olarak dört katlıydı ve hiyerogliflerle bezeli taş sütunlar tarafından destekleniyordu. Tuhaf görünümlü müzik enstrümanları ve Eski Mısır'a ait silahlar duvarları süslüyordu. Odanın etrafı üç farklı balkonla çevriliydi. Her birinin kapısı ortadaki alana açılıyordu. Şömineyse içine bir araba park edebileceğiniz kadar büyüktü. Üstünde bir plazma televizyon, yanındaysa deri</p>

  <p class="sgc-3">kaplı koltuklar vardı. Yere yılan derisi bir halı seriliydi. Ama halı 12 metre uzunluğunda ve 4 metre genişliğindeydi. Yani sıradan bir yılandan çok daha büyüktü. Cam duvarların ardında evi çevreleyen koca terası görebiliyordum. Yüzme havuzu, yemek salonu ve zemindeki ocak bu terastaydı. Yüce Oda'nın diğer ucundaysa üzerinde Horus'un gözü bulunan çifte kapıları ve üstlerindeki çok sayıdaki kilidi görebiliyordum. Acaba bu kapıların ardında ne vardı?</p>

  <p class="sgc-3">Ama insanın asıl dikkatini çeken şey Yüce Oda'nın tam ortasındaki heykeldi. Heykel yaklaşık olarak dokuz metre yüksekliğindeydi ve simsiyah mermerden inşa edilmişti. Bunun bir Mısır tanrısının heykeli olduğunu anlamıştım çünkü heykelin bedeni insan, kafası hayvan gibiydi. Boynu ve gagası tıpkı bir leylek gibi upuzundu.</p>

  <p class="sgc-3">Tanrının üstünde eski tip bir kilt etek, kuşak ve boyunluk vardı. Bir elinde bir katip kalemi, diğer elindeyse bir parşömen tutuyordu. Sanki parşömenin üstündeki hiyeroglifleri daha yeni yazmış gibiydi: Parşömenin üstünde bir ankh ve bunun tepesinde dikdörtgene benzeyen bir şekil vardı. Bu, Eski Mısırlıların kullandığı, ilmekli haçtı.</p>

  <p class="sgc-3 sgc-4"><img alt="" src="../Images/Rick%20riot-6.png" /><br /></p>

  <p class="sgc-3">"İşte bu!" diye bağırdı Sadie. "Per Ankh bu!"</p>

  <p class="sgc-3">Hayretle ona baktım. "Tamam da bunu nasıl okuyabildin?" diye sordum.</p>

  <p class="sgc-3">"Bilmiyorum," dedi. "Ama öyle olduğu çok açık değil mi? Üstteki şekil bir evin planını andırıyor."</p>

  <p class="sgc-3">"Peki, bunu nasıl anladın?" diye sordum. İşin tuhafı, Sadie'nin haklı olmasıydı. Bu sembolü ben de biliyordum. Bunun bir kapısı olan bir ev biçiminde olması gerekiyordu ama bunu sıradan insanlar, hele ismi Sadie olan insanlar asla göremezdi. Ama Sadie ne dediğinden emin gibiydi.</p>

  <p class="sgc-3">"Bu bir ev," dedi ısrarla. "Aşağıdaki resimse ankh. Yani, hayatın sembolü. Per Ankh... Hayat Evi."</p>

  <p class="sgc-3">"Aferin, Sadie," dedi Amos hayretle. "Bu, Hayat Evi'ne girmesine izin verilen tek tanrının heykeli. En azından, normal şartlar altında, böyle olduğunu söyleyebilirim. Onu tanıdın mı Carter?"</p>

  <p class="sgc-3">İşte o anda aklım başıma geldi! Şekildeki kuş bir İbis'ti, yani Mısır nehir kuşuydu. "Tot," dedim. "Bilgelik tanrısı. Yazıyı o keşfetmişti." "Aynen öyle," dedi Amos.</p>

  <p class="sgc-3">"Neden hayvan kafaları var?" diye sordu Sadie. "Tüm Mısır tanrılarının hayvan kafası var. Çok şapşal görünüyorlar."</p>

  <p class="sgc-3">"Normalde öyle görünmezler," dedi Amos. "Yani gerçek hayatta öyle görünmezler demek istedim."</p>

  <p class="sgc-3">"Gerçek hayatta mı?" dedim. "Yapma! Sanki onlarla karşılaşmış gibi konuşuyorsun."</p>

  <p class="sgc-3">Amos'un surat ifadesi beni ikna etmemişti. Sanki tatsız bir olayı hatırlamış gibi suratını ekşitti. "Tanrılar farklı biçimlerde karşınıza çıkabilir," dedi. "Genellikle insan biçimde olurlar, bazen de tamamıyla hayvan gibi görünürler. Ama ara sıra da böyle karma halde ortaya çıkarlar. Bunlar ilkel güçlerdir. Yani insanoğluyla doğa arasında bir köprü vazifesi görürler. İki farklı dünyada birden var olduklarını göstermek için de hayvan kafasıyla karşımıza çıkarlar. Anladınız mı?"</p>

  <p class="sgc-3">"Hiçbir şey anlamadım," dedi Sadie.</p>

  <p class="sgc-3">"Hmm." Amos hiç de şaşırmış gibi değildi. "Anlaşılan, size epey ders vermemiz gerekecek. Her neyse, karşınızda gördüğünüz tanrı, yani Tot, Hayat Evi'ni kurmuştu. Bu malikane de Hayat Evi'nin merkezi. Daha doğrusu, öyledi. Yirmi Birinci Nom'un geriye kalan tek üyesi benim. Siz, ikiniz gelene dek öyleydim."</p>

  <p class="sgc-3">"Dur bir dakika." Aklıma bir anda o kadar çok şey gelmişti ki nereden başlayacağımı bilemiyordum. "Hayat Evi nedir? Neden Tot oraya girebilen tek tanrı? Neden sen... "</p>

  <p class="sgc-3">Amos ne demek istediğimi anlamış gibi "Carter, neler hissettiğini anlıyorum," dedi. "Ama bu tür konuları gündüz konuşsak daha iyi. Biraz dinlenmen gerek, kabus falan görmeni istemem."</p>

  <p class="sgc-3">"Uyuyabileceğimi mi sanıyorsun?"</p>

  <p class="sgc-3"><span class="sgc-2">Mrrrr.</span> Çörek, Sadie'nin kollarında gerinip ağzını açarak esnedi.</p>

  <p class="sgc-3">Amos ellerini çırpıp "Khufu!" dedi.</p>

  <p class="sgc-3">Bir an için onun hapşırdığını sandım çünkü <span class="sgc-2">Khufu</span> sözcüğü hapşırık sesi gibi çıktı ağzından. Ama altın renkli tüyleri olan, mor tişörtlü, mini minnacık bir yaratık merdivenlerden aşağı inmeye başladı. Bunun, Los Angeles Lakers forması giymiş bir babun olduğunu sonradan fark ettim.</p>

  <p class="sgc-3">Babun bir takla atıp önümüzde durdu. Bize sipsivri dişlerini gösterip yarı inlemeye, yarı geğirmeye benzer bir ses çıkardı. Nefesi peynirli patates cipsi gibi kokuyordu.</p>

  <p class="sgc-3">O anda aklıma ilk gelen şeyi söyledim: "En sevdiğim takım Lakers'tır!"</p>

  <p class="sgc-3">Babun iki eliyle kafasına vurup geğirdi.</p>

  <p class="sgc-3">"Şu işe bak, Khufu seni sevdi," dedi Amos. "İkiniz çok iyi anlaşacaksınız."</p>

  <p class="sgc-3">"Öyle görünüyor," dedi Sadie şaşkınlıkla. "Demek uşağın bir babun. Tabii canım, neden olmasın?"</p>

  <p class="sgc-3">Çörek sanki babun onu hiç de huzursuz etmemiş gibi Sadie'nin kucağında mırladı.</p>

  <p class="sgc-3">Khufu bana bakıp "Uh!" dedi.</p>

  <p class="sgc-3">Amos cık cık etti. "Seninle teke tek konuşmak istiyormuş," dedi. "Sanırım seni daha yakından tanımak istiyor."</p>

  <p class="sgc-3">Amos'un söyledikleri beni huzursuz etmişti. "Şey, peki," dedim." Tabii. Ama bunu yarın yapalım. Onun ne demek istediği nereden-"</p>

  <p class="sgc-3">"Carter, galiba birçok şeye alışman gerekecek," dedi Amos. "Ama hayatta kalıp babanı kurtaracaksan önce biraz dinlenmelisin."</p>

  <p class="sgc-3">"Pardon," dedi Sadie. "Hayata kalıp babamızı kurtarmak mı dedin? Bunu biraz açar mısın?"</p>

  <p class="sgc-3">"Açarım ama yarın," dedi Amos. "Eğitime yarın sabah başlarsınız. Khufu, çocuklara odalarını göster lütfen."</p>

  <p class="sgc-3">Babun "Aa-uu!" diye homurdandı. Sonra arkasını dönüp merdivenlerden yukarı çıkmaya koyuldu. Ne yazık ki tişörtü poposunu kapatacak kadar uzun değildi.</p>

  <p class="sgc-3">Tam onun peşinden gidecekken Amos, "Carter, iş çantasını bana ver lütfen," dedi. "Onu kütüphaneye kilitlesem iyi olacak."</p>

  <p class="sgc-3">Çantayı ona verip vermemek konusunda tereddüt ettim, babamın iş çantasını neredeyse unutmuştum. Ama babamdan geriye kalan tek şey de buydu. Kendi valizlerimiz bile yanımızda yoktu çünkü onlar British Museum'da kalmıştı. Açıkçası, polisin iş çantasını almadığına şaşmıştım. Hiçbiri çantanın bende olduğunu fark etmemişti.</p>

  <p class="sgc-3">"Onu sana geri vereceğim," dedi Amos. "Vakti geldiğinde mutlaka geri alacaksın."</p>

  <p class="sgc-3">Amos çantayı benden gayet nazik bir biçimde istemişti ama nedense bakışlarından başka bir seçeneğim olmadığını hissetmiştim.</p>

  <p class="sgc-3">Ona çantayı verdim. Amos sanki içinde patlayıcı varmış gibi çantayı dikkatle elimden aldı.</p>

  <p class="sgc-3">"Sabah görüşürüz," dedi. Sonra arkasını döndüğü gibi kilitli kapılardan tekine yöneldi. Kapılar ancak Amos'un arasından geçebileceği kadar açıldı. Diğer tarafta ne olduğunu görememiştik. Amos içeri girdikten sonra kapılar tekrar kapandı.</p>

  <p class="sgc-3">Ne yapacağımı bilemeyerek Sadie'ye baktım. Yüce</p>

  <p class="sgc-3">Oda'da Tot'un ürkünç beykeliyle yalnız kalmıştık. Bu durum hoşumuza gitmediği için Khufu'nun peşinden yukarı kata çıktık.</p>

  <p class="sgc-3">Sadie'yle odalarımız üçüncü katta yan yanaydı. İtiraf etmem gerekir ki odam daha önce kaldığım yerlere kıyasla çok havalıydı.</p>

  <p class="sgc-3">Bir kere kendi mutfağım vardı. Üstelik de mutfak zencefilli gazoz [Hayır, Sadie. Bu, yaşlı insanların içtiği bir şey değil! Kes sesini!], Twix ve Skitties gibi tıka basa en sevdiğim abur cuburla doluydu. Olur şey değildi! Amos bunları sevdiğimi nerden biliyordu? Televizyon, bilgisayar ve müzik sistemi en son teknoloji ürünüydü. Banyodaysa en sevdiğim diş macunu, deodorant ve diğer şeyler vardı. Kocaman yatak da bir harikaydı ama yastık biraz tuhaftı. Kılıfa geçirilmiş bir yastık yerine Mısır lahitlerinde gördüğüm gibi fildişinden bir baş dayanağı vardı. Üstünde aslan resimleri ve tabii ki birçok hiyeroglifde vardı.</p>

  <p class="sgc-3">Odada New York Limanı'na bakan bir balkon dahi vardı. Uzaktan Manhattan'ı ve Özgürlük Heykeli'ni görebiliyordum ama cam sürmeli kapılar nedense kilitliydi. Kapıların kilitli olması, bir terslik olduğunun ilk işaretiydi.</p>

  <p class="sgc-3">Khufu'ya baktım ama gitmişti. Odamın kapısı kapalıydı. Kapıyı açmaya çalıştığımda kilitli olduğunu fark ettim.</p>

  <p class="sgc-3">Diğer odadan boğuk bir ses geldi. "Carter?"</p>

  <p class="sgc-3">"Sadie!" Onun odasına açılan kapıyı zorladım ama o da kilitliydi.</p>

  <p class="sgc-3">"Hapsolduk," dedi Sadie. "Sence Amos... Yani, sence ona güvenebilir miyiz?"</p>

  <p class="sgc-3">O gün şahit olduklarımdan sonra hiçbir şeye güvenmiyordum ama Sadie'nin korktuğunu hissediyordum. Onu teselli etmeliymişim gibi bir hisse kapıldım. Bu çok saçmaydı. Sadie her zaman benden çok daha cesur olmuştu. Aklından ne geçerse yapar, asla da sonuçlarını düşünmezdi Korkan kişiyse ben olurdum. Ama o anda farklı bir rol üstlenmem gerektiğini hissettim. Uzunca bir süredir bu rolü oynamamıştım. Sadie'nin <span class="sgc-2">ağabeyi</span> gibi davranmalıydım.</p>

  <p class="sgc-3">Kendimden emin bir sesle "Her şey yolunda," dedim. Bak, Amos bize zarar vermek isteseydi bunu şu ana kadar yapardı. Biraz uyumaya çalış." "Carter?" "Efendim?"</p>

  <p class="sgc-3">"Her şey büyülüydü, değil mi? Müzede babamın başına gelenler, Amos'un gemisi, bu ev. Her şey büyüden ibaret.</p>

  <p class="sgc-3">"Öyle sanırım."</p>

  <p class="sgc-3">İçini çektiğini duydum. "Güzel. En azından artıkçıldırmadığımı biliyorum," dedi.</p>

  <p class="sgc-3">"Tahtakurularına dikkat et!" diye seslendim. Bunu Los Angeles'tan beri ona söylemediğimi fark ettim. O zamanlar annem hala hayattaydı.</p>

  <p class="sgc-3">"Babamı özledim," dedi Sadie. "Onu çok az görüyorum... Onu özlüyorum."</p>

  <p class="sgc-3">Gözlerim doldu, derin bir nefes aldım. Kendimi toparlamam gerekiyordu. Sadie'nin ve babamın bana ihtiyacı vardı.</p>

  <p class="sgc-3">"Onu bulacağız," dedim. "Tatlı rüyalar."</p>

  <p class="sgc-3">Bir süre Sadie'nin yanıt vermesini bekledim ama tek duyduğum, Çörek'in mırıltıları ve Sadie'nin odasında gezinirken çıkardığı sesler oldu. Eh, en azından o mutsuz değildi.</p>

  <p class="sgc-3">Yatağa girmek üzere hazırlandım. Yatak örtüsü yumuşacıktı ama yastık hala tuhaf geliyordu. Boynuma kramp girmişti. O yüzden baş dayanağını yere koyup öyle uyumaya çalıştım.</p>

  <p class="sgc-3">İlk büyük hatam da bu oldu.</p>
</body>
</html>
