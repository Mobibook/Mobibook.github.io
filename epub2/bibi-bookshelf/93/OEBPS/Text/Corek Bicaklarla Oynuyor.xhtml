<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-2 {font-style:italic;}
  span.sgc-1 {font-weight:bold;}

  p.sgc-4 {text-align: justify;}
  h3.sgc-3 {text-align: justify;}

  p.sgc-5 {text-align: center;}
  /*]]>*/
  </style>
</head>

<body>
  <h3 class="sgc-3" id="heading_id_2"><a id="bookmark0"></a>8. Çörek Bıçaklarla Oynuyor</h3>

  <p class="sgc-4"><span class="sgc-1">S</span></p>

  <p class="sgc-4"><span class="sgc-1">A</span></p>

  <p class="sgc-4"><span class="sgc-1">D</span></p>

  <p class="sgc-4"><span class="sgc-1">I</span></p>

  <p class="sgc-4"><span class="sgc-1">E</span></p>

  <p class="sgc-4">Babunumuz gökyüzü tanrıçası gibi havada oradan oraya uçuyordu. Resmen kafayı yemişti.</p>

  <p class="sgc-4">Bir sütundan diğerine atlıyor, balkondan balkona koşturuyor, vazoları ve heykelleri yerlere deviriyordu. Bir ara terasın penceresine koşup dışarı baktı. Sonra yine avaz avaz bağırmaya devam etti.</p>

  <p class="sgc-4">"Belki de sokaktan bir flamingo geçiyordur," dedim. Ama babunun çığlıklarının sesimi bastırdığından ve Carter’ın beni duymadığından emindim.</p>

  <p class="sgc-4">Hemen cam kapılara koştuk. Olağanüstü bir şey görmedik. Derken havuzda bir gürültü patırtı koptu. Yüreğim nasıl ağzıma geldi anlatamam. Flamingoyla uzaktan yakından alakası olmayan iki tane dev gibi yaratık, Makedonyalı Philip adlı timsahımızla boğuşuyordu.</p>

  <p class="sgc-4">Yaratıkların ne olduğunu anlayamadım. Tek bildiğim, Philip’in</p>

  <p class="sgc-4">ikiye karşı tek kaldığıydı. Yaratıklar fokur fokur kaynayan suyun altında gözden kayboldular. Khufu yine odada çığlıklar atmaya başladı. Elindeki boş mısır gevreği kutusuyla kafasına vuruyordu ama bu hiçbir işe yaramıyordu.</p>

  <p class="sgc-4">Carter hayretle "Bunlar uzunboyunlular," dedi. "Sadie, onları gördün mü?"</p>

  <p class="sgc-4">Ona yanıt dahi veremedim. Yaratıklardan teki havuzdan dışarı fırladı. Tam önümüzdeki kapıya çarptı. Korkudan dilim tutulmuştu. Hemen geriye sıçradım. Camın diğer tarafında hayatımda gördüğüm en dehşet verici yaratık duruyordu. Bedeni, tıpkı bir leopar gibi ince uzundu.Altın benekli bir kürkü vardı. Ama boynu çok tuhaftı. Yeşil renkli, pullu ve bedeninin en azından geri kalanı kadarda uzundu. Yaratığın kafası bir kedi kafasını andırıyordu ama bu sıradan bir kedininki gibi de değildi. Kıpkırmızı,parlak gözlerini bize çevirince uluyarak ağzını açtı. İşte o anda çatal dilini ve üstünden yeşil renkli zehir damlayan sipsivri dişlerini gördüm.</p>

  <p class="sgc-4">Dizlerim titrerken ağzımdan hiç de cesurca sayılmayacak bir inilti çıktı.</p>

  <p class="sgc-4">Kedi yılan, Philip'i pataklamakta olan arkadaşının yanına geri döndü. Philip dört dönüyor, çenesini açıp kapıyordu ama iki yaratığı bir türlü yakalayamıyordu.</p>

  <p class="sgc-4">"Philip'e yardım etmemiz gerek," dedim. "Onu öldüre çekler!"</p>

  <p class="sgc-4">Kapı koluna yönelmiştim ki Çörek bana tısladı.</p>

  <p class="sgc-4">"Sadie, sakın yapma!" diye bağırdı Carter. "Amos'un söylediklerini sen de duydun. Kapıyı her ne olursa olsun açamayız. Ev büyüyle korunuyor. Philip'in onları tek başına yenmesi gerek."</p>

  <p class="sgc-4">"Ya yenemezse? Philip?"</p>

  <p class="sgc-4">Yaşlı timsah bana döndü. Bir an için pembe renkli timsah gözleri sanki onun için endişelendiğimi anlamış gibi bana baktı. Derken kedi yılanlar Philip'in karnını ısırdılar. Philip sadece kuyruğunun ucu suya değecek biçimde havaya yükseldi. Tüm bedeni parıldamaya başladı. Etrafı tuhaf bir ses kapladı. Ses, uçak motoruna benziyordu. Philip tekrar aşağı indiğinde var gücüyle terasa vurdu.</p>

  <p class="sgc-4">Tüm malikane zangır zangır sallandı. Terasın dış kaplamasında yarıklar oluşmuştu. Yüzme havuzuysa tam ortadan ikiye ayrılmış, bir ucu un ufak olmuştu.</p>

  <p class="sgc-4">"Hayır!" diye bağırdım.</p>

  <p class="sgc-4">Ama terasın bir kenarı paramparça oldu. Philip iki yaratıkla birlikte Doğu Nehri'ni boyladı.</p>

  <p class="sgc-4">Tir tir titriyordum. "Kendini feda etti. Canavarları öldürdü," dedim.</p>

  <p class="sgc-4">Carter alçak bir sesle "Sadie, ya onları öldüremediyse, ya yaratıklar geri gelirse?" dedi.</p>

  <p class="sgc-4">"Aklından bile geçirme!" dedim.</p>

  <p class="sgc-4">"A-ama onları tanıyorum, Sadie. O yaratıklar... Haydi gel"</p>

  <p class="sgc-4">"Nereye?" dedim ama Carter paldır küldür kütüphaneye inen merdivenlere yöneldi.</p>

  <p class="sgc-4">Carter bize daha önce yardım etmiş olan uşabtinin yanına gitti. "Bana şeyi getir... Ne deniyordu ona?"</p>

  <p class="sgc-4">"Neden bahsediyorsun?" dedim.</p>

  <p class="sgc-4">"Babam bana bir şey göstermişti," dedi. "Büyükçe, taştan yapılmış bir levha. Üstünde bir firavunun resmi vardı. Hani şu Aşağı ve Yukarı Mısır'ı birleştiren adam. İsmi..." Birden yüzü aydınlandı. "Hah! Tamam, ismi Narmer'di! Çabuk bana Narmer Levhası'nı getir!"</p>

  <p class="sgc-4">Hiçbir şey olmadı.</p>

  <p class="sgc-4">"Hayır," dedi Carter. "Levha değildi. Resimleri tutan şeylerdendi. Hah, palet! Çabuk bana Narmer Paleti'ni getir!"</p>

  <p class="sgc-4">Eli boş uşabti yerinden kımıldamadı ama eli kancalı heykel canlanmaya başladı. Tabanlıktan aşağı atlayıp toz bulutunun içinde gözden kayboldu. Birkaç saniye sonra masaya geri döndü. Ayaklarının dibinde dümdüz, gri renkli bir taş duruyordu. Taşın biçimi zırh gibiydi, uzunluğuysa kol boyum kadardı.</p>

  <p class="sgc-4">"Hayır!" diye bağırdı Carter. "Onun resmini istiyorum! Aman tanrım, galiba aslını getirdi. Uşabti bunu Mısır Müzesi'nden çalmış olmalı. Bunu derhal oraya geri-"</p>

  <p class="sgc-4">"Bir dakika," dedim. "Önce şuna bir göz atalım."</p>

  <p class="sgc-4">Taşın yüzeyine bir resim kazınmıştı. Adamın teki, bir diğer adamın suratını kaşığa benzer bir şeyle eziyordu.</p>

  <p class="sgc-4"><img alt="" src="../Images/Rick%20riot-11.png" /><br /></p>

  <p class="sgc-4">"Elinde kaşık tutan Narmer olmalı," dedim. "Diğer adam mısır gevreğini çaldı diye mi bu kadar kızgın acaba?"</p>

  <p class="sgc-4">Carter başını salladı. "Düşmanlarla savaşıp Mısır'ı birleştiriyor," dedi. "Kafasındaki şeyi gördün mü? Bu, iki ülke birleşmeden önce Aşağı Mısır'da kullanılan taçtı."</p>

  <p class="sgc-4">"Ama tıpkı bir lobuta benziyor," dedim.</p>

  <p class="sgc-4">"Öf, sana da bir şey anlatılmıyor!"</p>

  <p class="sgc-4">"Babama çok benziyor, değil mi?" dedim.</p>

  <p class="sgc-4">"Sadie, biraz ciddi olsana!"</p>

  <p class="sgc-4">"Ciddiyim," dedim. "Profiline baksana."</p>

  <p class="sgc-4">Carter beni duymazdan geldi. Taşı ellemekten çekinir gibi sadece uzaktan inceliyordu. "Taşın arkasına da bakmam gerek ama onu ellemek istemiyorum. Zarar vermekten-"</p>

  <p class="sgc-4">Taşı alıp diğer tarafına çevirdim.</p>

  <p class="sgc-4">"Sadie! Taşı kırabilirdin!"</p>

  <p class="sgc-4">"Birleştirme büyüleri böyle zamanlar için, değil mi?"</p>

  <p class="sgc-4">Taşın arkasına göz attığımızda itiraf edeyim ki Carter’ın hafızasına hayran kaldım. Paletin tam ortasında iki tane yılan kafalı kedi duruyordu. Boyunları birbirine dolanmıştı. Diğer tarafta da cüppeli Mısırlı adamlar yaratıkları yakalamaya çalışıyorlardı.</p>

  <p class="sgc-4 sgc-5"><img alt="" src="../Images/Rick%20riot-12.png" /><br /></p>

  <p class="sgc-4">Carter "Bunlara 'serpopard' ya da 'yılopar' deniyor," dedi. "Yılan leoparlar."</p>

  <p class="sgc-4">"Harika," dedim. "Ama nasıl yaratıklar bunlar?"</p>

  <p class="sgc-4">"Kimse tam olarak bilmiyor. Babam bunların kaos yaratığı olduğunu düşünüyordu. Çok tehlikeliler. Ezelden beri de hayattalar. Bu taş, Mısır'da bulunan en eski eserlerden biri. Üstündeki resimler bundan tam beş bin yıl önce kazınmış olmalı."</p>

  <p class="sgc-4">"Peki, beş bin yıllık canavarlar niye malikaneye saldırıyorlar?"</p>

  <p class="sgc-4">"Dün gece, Phoenix'te alevli adam hizmetkarlarına bizi yakalamalarını emretti. Peşimize önce uzunboyunluları takmalarını söyledi."</p>

  <p class="sgc-4">Ağzım kurumuştu. Keşke yanımda bir parça daha sakız olsa diye düşünüyordum. "Şey, o halde şu anda Doğu Nehri'nin dibini boylamaları iyi olmuş."</p>

  <p class="sgc-4">Derken Khufu telaşla kütüphaneye girdi. Çığlıklar atıyor, kafasına vuruyordu.</p>

  <p class="sgc-4">"Keşke böyle demeseydim," dedim.</p>

  <p class="sgc-4">Carter uşabtiye Narmer Paleti'ni yerine koymasını söyledi. Heykelle taş palet bir anda ortadan kayboldular. Babunla birlikte tekrar yukarı kata çıktık.</p>

  <p class="sgc-4">Yıloparlar geri dönmüştü. Postları sırılsıklam ve yapış yapış olmuştu. Hiç de mutlu görünmüyorlardı. Terasın kırık tarafında bekleşiyorlardı. Kapıları koklayıp içeri girmenin bir yolunu ararken yılan boyunları kıvrım kıvrım kıvrılıyordu.</p>

  <p class="sgc-4">Camın üstüne püskürttükleri zehirden dumanlar yükseliyor, baloncuklar oluşuyordu. Çatallı dilleriyse ağızlarına girip çıkıyordu.</p>

  <p class="sgc-4">Khufu çığlık atıp koltukta oturan Çörek'i bana getirdi.</p>

  <p class="sgc-4">"Onun bir şey yapabileceğini hiç sanmıyorum hayalım," dedim.</p>

  <p class="sgc-4">Khufu "Uhh!" diye ısrarla bağırmaya devam etti.</p>

  <p class="sgc-4">Kedi ya da Çörek sözcükleri o harfiyle bitmediği için Khufu'nun kedimi bana yiyecek olarak getirdiğini düşünmüyordum ama ne demek istediğini de anlayamamıştım. Sırf sesini kesmesi için kediyi kucağıma aldım.</p>

  <p class="sgc-4">Çörek bana baktı. <span class="sgc-2">Miyav?</span></p>

  <p class="sgc-4">"Merak etme, her şey yoluna girecek," dedim. Ödüm patlamış gibi konuşmamaya gayret ediyordum. "Malikane büyüyle korunuyor."</p>

  <p class="sgc-4">"Sadie," dedi Carter, "yıloparlar bir şey buldular."</p>

  <p class="sgc-4">Yaratıklar ısrarla sol taraftaki kapının kolunu kokluyorlardı.</p>

  <p class="sgc-4">"Kapı kilitli değil mi?" diye sordum.</p>

  <p class="sgc-4">İki yaratık çirkin suratlarını cama çarptılar. Kapı zangırdadı. Kapı çerçevesinde mavi renkli hiyeroglifler parıldadı ama renkleri çok da parlak değildi.</p>

  <p class="sgc-4">"Bu hiç hoşuma gitmedi," dedi Carter.</p>

  <p class="sgc-4">Canavarların peşimizi bırakması için içimden dua ediyordum. Keşke Makedonyalı Philip gelse de yaratıklarla tekrar boğuşmaya başlasaydı. Acaba timsahlar düz duvara tırmanabiliyorlar mıydı?</p>

  <p class="sgc-4">Yaratıklar kafalarını' tekrar cama çarptılar. Bu sefer camda çatlaklar oluştu. Mavi renkli hiyeroglifler parıldayıp söndü.</p>

  <p class="sgc-4">Khufu "UHH!" diye bağırdı. Elini hafifçe kediye doğru salladı.</p>

  <p class="sgc-4">"Acaba ha-di büyüsünü denesem mi?" dedim.</p>

  <p class="sgc-4">Carter başını salladı. "Bu kapıları havaya uçurduktan sonra neredeyse bayılacaktın. Bayılmanı falan istemem," dedi.</p>

  <p class="sgc-4">Carter bir kez daha beni şaşırtmayı başarmıştı. Amos'un duvarda duran tuhaf kılıçlarından birini kaptı. Kılıcın keskin tarafı hilal gibi kıvrıktı. Çok da hantal görünüyordu.</p>

  <p class="sgc-4">"Ciddi olamazsın," dedim.</p>

  <p class="sgc-4">Carter "Da-daha iyi bir fikrin varsa sö-söyle," dedi kekeleyerek. Ter içinde kalmıştı. "Yaratıklara karşı benden,senden ve babundan başka savaşacak kimse yok," dedi.</p>

  <p class="sgc-4">Carter'ın kendine özgü bir biçimde cesur davranmaya çalıştığını görebiliyordum ama benden beter titriyordu.Bayılsa bayılsa o bayılırdı. Ama elinde kocaman bir kılıç varken bayılmasını istemezdim doğrusu.</p>

  <p class="sgc-4">Derken yıloparlar üçüncü kez saldırıya geçtiler. Bu sefer kapı paramparça oldu. Yaratıklar içeri girerken biz de Tot'un heykelinin dibine doğru kaçtık. Khufu elindeki basket topunu yaratıklara fırlattı. Top ilk canavarın kafasına çarpıp geri sekti. Khufu bir anda yılopara saldırıya geçti.</p>

  <p class="sgc-4">Carter "Khufu, yapma!" diye bağırdı.</p>

  <p class="sgc-4">Ama babun dişlerini yıloparın boynuna çoktan geçirmişti. Yıloparsa dönüp duruyor, onu ısırmaya çalışıyordu. Khufu hemen yere atladı ama yaratık ondan daha hızlı davranmıştı. Kafasını bir sopa gibi kullanıp zavallı Khufu'yu havaya fırlattı. Babun paramparça olmuş kapıdan dışarı fırladı, yıkık dökük terasın ardından boşluğa düştü.</p>

  <p class="sgc-4">İçimden ağlamak geliyordu ama bunu bile yapacak vakit yoktu. Yıloparlar üstümüze geliyorlardı. Onlara karşı gelmemiz mümkün değildi. Carter kılıcı havaya kaldırdı. Ben de elimi ilk canavara doğrultup ha-di büyüsünü söylemek istedim ama sesim çıkmıyordu.</p>

  <p class="sgc-4">Çörek ısrarla miyavlayıp duruyordu. Neden kedim hala kucağımdaydı? Neden korkuya kapılıp bir yere kaçmamıştı?</p>

  <p class="sgc-4">Birden aklıma Amos'un söylediği bir şey geldi. Bana Çörek'in bizi koruyacağını söylemişti. Acaba Khufu da bana aynı şeyi mi hatırlatmaya çalışıyordu? Buna pek aklım yatmamıştı ama kekeleyerek "Çö-Çörek, sana bizi korumanı emrediyorum," dedim.</p>

  <p class="sgc-4">Sonra onu yere koydum. Bir an için boynundaki gümüş tılsımın parıldadığını gördüm. Kedim yere yayıldı, ön patilerinden birini yalamaya başladı. Eh, bir kediden kahramanlık beklemek pek de akıl karı değildi zaten!</p>

  <p class="sgc-4">Kırmızı gözlü iki yaratık sivri dişlerini göstere göstere ilerliyorlardı. Kafalarını havaya kaldırıp saldırıya geçmeye hazırlandılar. Tam o sırada, odaya kuvvetli bir hava akımı doldu. O kadar güçlüydü ki Carter'la birlikte yere devrildik. Yıloparlar sendeleye sendeleye geri çekilmeye başladılar.</p>

  <p class="sgc-4">Güçlükle ayağa kalktığımda, hava akımının tam ortasında Çörek'in durduğunu fark ettim. Ama o artık benim kedim değildi. Ufak tefek bir jimnastikçi misali, kaslı bir kadına dönüşmüştü. Kuzguni siyah saçlarını atkuyruğu biçiminde bağlamıştı. Üstünde dapdar, leopar desenli bir tulum vardı. Boynunda da Çörek'in gümüş tılsımı asılıydı.</p>

  <p class="sgc-4">Bana dönüp gülümsedi. Gözleri hala Çörek'in gözleri gibi sapsarıydı, tam ortasında da ince uzun kedi gözbebekleri vardı. "E nihayet!" diye azarladı beni.</p>

  <p class="sgc-4">Yıloparlar şoku atlatıp kedi kadına saldırıya geçtiler. Kafalarını şimşek hızıyla öne uzattılar. Aslında kedi kadını o anda ikiye ayırabilirlerdi ama kedi kadın çevik bir hareketle havaya sıçradı, üç kez takla attı ve yaratıkların tam üstündeki şömineye çıktı.</p>

  <p class="sgc-4">Bileklerini sallayınca derisinin altından iki tane kocaman bıçak çıktı. "Ayy ne eğlenceli," dedi.</p>

  <p class="sgc-4">Yaratıklar saldırdılar. Kedi kadın aralarına dalıp büyük bir ustalık ve zarafetle kuyruklarını birbirine bağladı. Canavarlarsa nafile yere kuyruklarını sallıyorlar, onu alt etmeye çalışıyorlardı. Kedi kadın geri çekildiğinde yaratıklar artık birbirlerine bağlıydılar. Debelendikçe kuyruklarındaki düğüm daha da sıkılaşıyordu. Bir öne, bir geriye devrilecek gibi oluyorlar, odadaki eşyaları yerlere devirip öfkeyle kükrüyorlardı.</p>

  <p class="sgc-4">"Zavallıcıklar," dedi kedi kadın. "Durun size yardıın edeyim."</p>

  <p class="sgc-4">Bıçaklarını çekti ve ani bir hareketle yaratıkların kafalarını kesiverdi. Canavarların kafaları küt diye ayaklarının dibine düştü. Gövdeleriyse yere yığılıp koca birer kum tepeciğine dönüştü.</p>

  <p class="sgc-4">Kadın kederle "Ah, oyuncaklarım benim," dedi. "Kumdan yaratılmışlardı, kuma döndüler."</p>

  <p class="sgc-4">Sonra bize döndü. Bileklerindeki bıçaklar derisinin altına girdi. "Carter, Sadie, derhal gitmeliyiz," dedi. "Bunlardan daha da korkunç yaratıklar gelecek."</p>

  <p class="sgc-4">Carter öksürmeye başladı. "Daha mı kötü?" dedi. "Kim, nasıl, ne zaman?"</p>

  <p class="sgc-4">"Teker teker gelecekler." Kedi kadın yaptığı işten tatmin olmuş vaziyette kollarını başının üstüne kaldırıp gerindi. "Tekrar insan olmak ne güzel!" dedi. "Sadie, lütfen bize Duat'a giden bir kapı açar mısın?"</p>

  <p class="sgc-4">Gözlerimi kırpıştırdım. "Şey, hayır. Yani, bunu nasıl yapacağımı bilmiyorum," dedim.</p>

  <p class="sgc-4">Kedi kadın hayal kırıklığına uğramış gibi gözlerini kıstı "Çok yazık," dedi. "Daha fazla güce ihtiyacımız olacak. Bir dikilitaş bulmalıyız."</p>

  <p class="sgc-4">"Ama dikilitaş Londra'da," dedim. "Oraya..."</p>

  <p class="sgc-4">"Central Park'ta da bir tane var. Mümkün mertebe Manhattan'a gitmememiz gerek ama bu acil bir durum hemen oraya gidip bir kapı açmalıyız."</p>

  <p class="sgc-4">"Kapı nereye açılacak?" diye sordum. "Kimsin sen, nedenbenim kedimsin?"</p>

  <p class="sgc-4">Kadın gülümsedi. "Şimdilik güvenli bir yere gitmek için büyülü bir kapıya ihtiyacımız var" dedi. "Bu arada, adım Çörek değil, sorduğun için teşekkürler."</p>

  <p class="sgc-4">"Bastet!" diye heyecanla bağırdı Carter. "Boynundaki tılsım... O, Bastet'in, yani kedilerin tanrıçasının sembolü. Kolyenin süs olduğunu sanmıştım ama değilmiş. Sen Bastet'sin değil mi?"</p>

  <p class="sgc-4">"Aferin Carter," dedi Bastet. "Haydi, başımıza bir şey gelmeden hemen buradan çıkalım."</p>
</body>
</html>
