<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-2 {font-style:italic;}
  span.sgc-1 {font-weight:bold;}

  p.sgc-3 {text-align: justify;}
  /*]]>*/
  </style>
</head>

<body>
  <p class="sgc-3"></p>

  <h3 id="heading_id_2"><a id="bookmark2" xmlns="http://www.w3.org/1999/xhtml"></a>10. Bastet Yeşeriyor</h3>

  <p class="sgc-3"><span class="sgc-1">C</span></p>

  <p class="sgc-3"><span class="sgc-1">A</span></p>

  <p class="sgc-3"><span class="sgc-1">R</span></p>

  <p class="sgc-3"><span class="sgc-1">T</span></p>

  <p class="sgc-3"><span class="sgc-1">E</span></p>

  <p class="sgc-3"><span class="sgc-1">R</span></p>

  <p class="sgc-3">[Sadie, dursana! Tamam, o bölümü anlatacağım zaten.]</p>

  <p class="sgc-3">Pardon, Sadie sürekli dikkatimi dağıtıyor. Neyse, nerede kalmıştım?</p>

  <p class="sgc-3">Williamsburg Köprüsü'nden çıkıp Manhattan'a girdik. Sonra da kuzeye, yani Clinton Sokağı'na doğru ilerlemeye koyulduk. "Hala peşimizdeler," dedi Sadie.</p>

  <p class="sgc-3">Taşıyıcılar gerçekten de bir sokak arkamızdaydılar. Arabaların etrafından dolanıyor, kaldırımdaki tezgahlara çarpa çarpa koşuyorlardı.</p>

  <p class="sgc-3">"Biraz vakit kazanmamız gerek," dedi Bastet boğuk bir sesle. Sesi o kadar derin ve güçlüydü ki dişlerim kamaştı. Direksiyonu sağ kırıp Doğu Houston'a girdi.</p>

  <p class="sgc-3">Geriye baktım. Taşıyıcılar köşeyi dönerlerken bir kedi ordusu etraflarını sardı. Bazıları binaların pencerelerindenaltlayıp oraya gelmişlerdi. Bazıları da kaldırımlardan ve ara sokaklardan fırlamışlardı. Diğerleriyse rögarlardan çıkmıştı. Hepsi bir araya gelip taşıyıcılara saldırdı. Adamların bronz tenli bacaklarına çıkıyor, sırtlarını tırmalıyor,suratlarına asılıyor ve kutuyu taşımalarını zorlaştırıyorlardı. Taşıyıcılar tökezleyip kutuyu yere düşürdüler. Sonra da çılgınlar gibi kedilere saldırmaya başladılar. Arabalar kedilere çarpmamak için şerit değiştirip birbirlerine çarptı. Sokak olduğu gibi tıkanmış, taşıyıcılar kızgın bir kedi ordusunun altında kalmıştı. FDR Yolu'na sapınca, adamlarda geride kaldı.</p>

  <p class="sgc-3">“Harika," dedim.</p>

  <p class="sgc-3">"Kediler uzun süre dayanamaz," dedi Bastet. "Şimdi dosdoğru Central Park'a gidiyoruz!"</p>

  <p class="sgc-3">Bastet arabayı Metropolitan Müzesi'nin önüne park etti.</p>

  <p class="sgc-3">“Buradan sonra koşacağız," dedi. "Gideceğimiz yer müzenin hemen arkasında."</p>

  <p class="sgc-3">Koşacağız derken kedi gibi koşmayı kastetmişti korkarım. Sadie'yle ben ona yetişmek için var gücümüzle koşmaya başladık. Bastet'se koşarken tek bir damla bile ter dökmemişti. Önüne sosisli sandviç satıcıların tezgahları ya da park halindeki arabalar çıktığında bile hiç durmadan yoluna devam ediyordu. Önüne çıkan şeylerin boyu üç metreden alçaksa durmuyor, üstlerinden zıplıyordu. Biz de ona yetişmek için engelleri mümkün olduğunca hızlı biçimde aşmaya gayret ediyorduk.</p>

  <p class="sgc-3">Doğu Yolu'na doğru koştuk. Kuzey yönüne döner dönmez dikilitaş karşımıza çıktı. Dikilitaş yaklaşık olarak 20 metre yüksekliğindeydi. Londra'daki Kleopatra'nın İğnesi'nin tıpatıp aynısıydı. Çimlerle kaplı bir tepecikte durduğu için biraz ıssız bir yerde sayılırdı. Issız sözcüğünün New York için alışılmadık bir sözcük olduğunu söylemeden geçemeyeceğim. Etrafta biraz ötemizdeki koşuculardan başka kimse yoktu. Arkamızda, Beşinci Cadde'den gelen trafik gürültüsünü duyabiliyordum ama sesler bir hayli uzaktan geliyordu.</p>

  <p class="sgc-3">Dikilitaşın dibinde durduk. Bastet başımız dertteymiş gibi havayı kokluyordu. Orada dururken havanın ne kadar soğuk olduğunu fark ettim. Güneş tepemizde parıldıyordu ama rüzgar incecik giysilerimi delip geçiyordu.</p>

  <p class="sgc-3">"Keşke üstüme daha kalın bir şeyler giyseydim," dedim. "Yün bir palto iyi olurdu."</p>

  <p class="sgc-3">Bastet ufka bakarak "Hayır, bir faydası olmazdı," dedi "Büyüye uygun şekilde giyinmen gerekiyor."</p>

  <p class="sgc-3">Sadie irkildi. "Büyü için soğuktan donmak mı gerek?" diye sordu.</p>

  <p class="sgc-3">Bastet dalgın dalgın "Büyücüler hayvan postundan yada yününden yapılan giysileri giymezler," dedi. "Kürk deri, yün... Bunların hiçbirini giymezler çünkü bunların üstünde hala var olan yaşam aurası büyüleri bozabilir."</p>

  <p class="sgc-3">"Deri postallarımda bir sorun yok gibi," dedi Sadie.</p>

  <p class="sgc-3">"Ayyy, deri," dedi Bastet tiksintiyle. "Dayanma gücün daha fazla olduğu için deri, yaptığın büyüleri pek etkilemiyor olabilir. Bilemiyorum. Ama büyü yapmak için en iyisi keten ya da pamuklu gibi bitkilerden üretilen giysilerdir. Neyse Sadie, şu anda güvendeyiz. Saat tam on bir buçukta kutsal bir pencere açılacak ama uzun süre açık kalmayacak. İşe koyulsan iyi olur."</p>

  <p class="sgc-3">Sadie gözlerini kırpıştırıp "Ben mi?" dedi. "Neden ben? Tanrıça olan sensin."</p>

  <p class="sgc-3">"Ne yazık ki kapı açmakta iyi değilim," dedi Bastet. Kediler daha çok koruma görevi üstlenirler. Tek yapman gereken duygularını kontrol altına almak. Set hedefini gerçekleştirmek için diğer tanrıları da çağırmadan buradan gitmeliyiz."</p>

  <p class="sgc-3">“Suratımı ekşiterek "Yani Set diğer kötü tanrıları da mı işe karıştıracak?" diye sordum.</p>

  <p class="sgc-3">Bastet endişeyle ağaçlara bakıyordu. "Aslında tanrıları iyi ya da kötü diye ayırmak yanlış olabilir Carter," dedi. "Bir büyücü olarak kaosu ve düzeni düşünmelisin. Evreni kontrol eden güçler bunlar. Set kaos yaratır."</p>

  <p class="sgc-3">“Peki, babamın serbest bıraktığı diğer tanrılara ne olacak?" dedim. "Onlar iyi değiller mi? Osiris, Horus, Neftis,onlar neredeler?"</p>

  <p class="sgc-3">Bastet gözlerini bana dikti. "İşte bu iyi soru, Carter."</p>

  <p class="sgc-3">Derken çalılıkların arasından bir siyam kedisi fırlayıp Bastet’in yanına geldi. Bir süre bakıştılar. Sonra siyam kedisi gerisin geri çalılıkların arasına kaçtı.</p>

  <p class="sgc-3">“Taşıyıcılar yaklaşıyormuş," dedi Bastet. "Ama yanlarında bir şey daha varmış... Doğu yönünden bize doğru yaklaşan güçlü bir şey olduğunu öğrendim. Taşıyıcıların efendisi sabırsızlanıyor olmalı."</p>

  <p class="sgc-3">Yüreğim ağzıma geldi. "Set mi geliyor?" dedim.</p>

  <p class="sgc-3">"Hayır," dedi Bastet. "Yardımcısı ya da ona destek veren bir güç olabilir. Kedilerim ne gördüklerini tam olarak tarif edemediler. Sadie, vakit geldi. Şimdi Duat'a bir kapı açmak için tüm dikkatini topla. Saldırıları ben hallederim. Uzmanlık dalım savaş büyüleridir."</p>

  <p class="sgc-3">"Malikanede yaptığın büyüler gibi mi?" diye sordum.</p>

  <p class="sgc-3">Bastet sipsivri dişlerini göstererek gülümsedi. "Hayır, orada sadece savaştım, büyü yapmadım."</p>

  <p class="sgc-3">Yapraklar hışırdadı ve taşıyıcılar karşımıza çıktı. Kediler tahtırevanı pençeleriyle parçalamaya çalışmışlardı. Taşıyıcılar da yara bere içindeydi. Bir tanesi topallıyordu, dizi diğer tarafa doğru bükülmüştü. Bir diğerinin boynun da da bir araba tamponu duruyordu.</p>

  <p class="sgc-3">Dört metal adam tahtırevanı dikkatle yere koydular. Sonra bize bakıp bellerindeki altın renkli metal sopaları ellerine aldılar.</p>

  <p class="sgc-3">"Sadie, elini çabuk tut," dedi Bastet. "Carter, sen de bana yardım et."</p>

  <p class="sgc-3">Kedi tanrıça bileklerindeki bıçakları ortaya çıkardı. Bedeni yeşil bir ışık saçmaya başladı. Etrafını bir enerji balonuna benzer bir aura sardı ve onu havaya kaldırdı. Aura gitgide büyüdü ve Bastet'in normal boyutunun dört misili büyüklüğünde bir hologram oluşturdu. Tanrıça en saf haliyle karşımızda duruyordu. Bu, kedi kafalı, altı metre boyunda bir kadındı. Havadaki hologramın içindeki Bastet öne doğru bir adım attı. Dev tanrıça da onunla birlikte bir adım attı. Bu şeffaf görüntünün güçlü olup olmadığını kestirmek zordu ama tanrıça adım atınca her yer zangırdadı. Bastet elini havaya kaldırdı. Parıldayan yeşil savaşçı da aynı şeyi yaptı. Tırnakları ince uzun birer kılıç gibiydi. Bastet kenara kayıp tanrıçanın önüne geçti ve kaldırımı mı ufak etti. Sonra bana bakıp gülümsedi. Dev kedi de aynı şeyi yaptı. Sipsivri dişleri o kadar dehşet vericiydi ki beni ısırsa rahat rahat ikiye bölebilirdi.</p>

  <p class="sgc-3">"İşte bu," dedi Bastet, "savaş büyüsü."</p>

  <p class="sgc-3">Olduğum yerde donakalmıştım. Bastet yeşil savaş makinesini taşıyıcıların üstüne saldırtırken şaşkınlıkla onu izliyordum.</p>

  <p class="sgc-3">Önce tahtırevanı tek bir hamleyle paramparça etti, sonra adamlardan tekinin üstüne basıp onu dümdüz etti. Diğer adamlar onun holografik bacaklarına saldırdılar ama metal sopaları görüntüye değer değmez kıvılcımlar saçarak geri sekti.</p>

  <p class="sgc-3">Bu arada Sadie dikilitaşın önünde kollarını havaya kaldırmış "Açılsana salak taş parçası!" diye bağırıyordu.</p>

  <p class="sgc-3">Nihayet kılıcımı çekmeyi akıl edebildim. Ellerim titriyordu. Savaşmak istemiyordum ama Bastet'e yardım etimem gerektiğini düşünüyordum. Savaşacaksam bunu altı metre boyunda, yemyeşil ışıklar saçan bir kedi savaşçıyla omuz omuza yapmak en iyisiydi. "Sadie, be-ben Bastet'e yardım edeceğim," dedim. "Sen kapıyı açmaya çalış!"</p>

  <p class="sgc-3">"Deniyorum!"</p>

  <p class="sgc-3">Bastet diğer iki adamı da ekmek dilimi gibi ikiye bölerken öne atıldım. Adamların hepsi ölmüştü. Tamam, artık her şey yolunda, diye düşündüm.</p>

  <p class="sgc-3">Derken taşıyıcılar birer birer dirilmeye başladılar. Yere dümdüz yapışan adam yerden yavaşça kalktı. îkiye bölünenlerin parçaları da mıknatıslıymış gibi birbirine yapıştı. Taşıyıcılar tekrar sapasağlam bir halde karşımızda dikiliyorlardı.</p>

  <p class="sgc-3">"Carter, onları yok etmeme yardım et!" diye bağırdı Bastet. "Onları küçük küçük parçalara ayırmamız gerek."</p>

  <p class="sgc-3">Bastet pençelerini acımasızca adamlara doğru sallarken önüne geçmemeye çalıştım. Bastet tahtırevanı parçaladıktan sonra ben de kılıcımla parçaları daha da küçük parçalara ayırmaya koyuldum. Tahtırevan sanki metalden değil de hamurdan yapılmıştı çünkü kılıcım parçaları rahatlıkla kesebiliyordu.</p>

  <p class="sgc-3">Birkaç dakika sonra etrafımda sadece bir metal yığını kalmıştı. Bastet parıldayan elini metal yığınının üstüne indirdi ve tahtırevandan geriye kalan parçalar alev aldı.</p>

  <p class="sgc-3">"O kadar da zor değilmiş," dedim. "Neden o kadar koşturduk ki?"</p>

  <p class="sgc-3">"Henüz güvende değiliz," dedi Bastet. Yüzü ter içinde kalmıştı. Bir tanrıçanın yorulabileceği hiç aklıma gelmemişti ama büyülü bir avatar yaratmak pek de kolay bir şey olmasa gerek.</p>

  <p class="sgc-3">"Hala güvende değiliz," dedi. "Nasıl gidiyor Sadie?"</p>

  <p class="sgc-3">"Hiçbir şey olmuyor. Bunu yapmanın başka bir yolu yok mu?"</p>

  <p class="sgc-3">Bastet ona yanıt veremeden çalılıkların arasından başka bir ses yükseldi. Yağmur sesini andırıyordu ama daha sinsi bir sesti.</p>

  <p class="sgc-3">Tüylerim diken diken oldu. "Bu, bu da ne?" dedim.</p>

  <p class="sgc-3">"Hayır," dedi Bastet. "Olamaz. O, gelmiş olamaz."</p>

  <p class="sgc-3">Sonra çalılıklar aralandı. Binlerce kahverengi minik yaratık tek bir beden halinde karşımıza dikildi. Hepsinin kıskaçları ve iğneli kuyrukları vardı.</p>

  <p class="sgc-3">"Akrepler!" diye bağırmak istedim ama sesim çıkmadı. Bacaklarım titremeye başladı. Akreplerden nefret ederim. Mısır'da sık sık karşıma çıkarlar. Çoğu kez oteldeki yatağımda ya da duşta karşıma çıkmışlardı. Hatta bir seferinde çorabımın içinde bir akrep bulmuştum.</p>

  <p class="sgc-3">Bastet telaşla "Sadie!" diye bağırdı.</p>

  <p class="sgc-3">"Olmuyor!" diye inledi Sadie.</p>

  <p class="sgc-3">Binlerce akrep üstümüze doğru geliyordu. Ağaçların arasında bir kadın belirdi. Yaratıkların arasında rahatlıkla ilerliyordu. Üstünde kahverengi bir cüppe, kollarında ve boynundaysa parıl parıl parıldayan altın mücevherler vardı. Uzun siyah saçları Eski Mısır tarzına uygun olarak tepesinde tuhaf bir çıkıntı kalacak biçimde kesilmişti. Sonra bunun bir çıkıntı olmadığını fark ettim. Kadının kafasının tepesinde kocaman bir akrep duruyordu. Kadın milyonlarca akrebin ortasındaydı.</p>

  <p class="sgc-3">"Serket!" diye kükredi Bastet.</p>

  <p class="sgc-3">"Akrep tanrıça," dedim. Onu karşımda gördüğüm için dehşet içinde olmalıydım ama zaten korkacağım kadar korkmuştum. "Onunla baş edebilir misin?" diye sordum.</p>

  <p class="sgc-3">Bastet'in ifadesi hiç de cesaret verici değildi.</p>

  <p class="sgc-3">"Carter, Sadie, işler fena halde karışacak," dedi. "Hemen karşıdaki müzeye gidip tapınağı bulun. Orada güvende olacaksınız."</p>

  <p class="sgc-3">"Ne tapınağı?" diye sordum.</p>

  <p class="sgc-3">"Sen ne olacaksın?" diye sordu Sadie.</p>

  <p class="sgc-3">"Bana bir şey olmaz. Size yetişirim." Ama Bastet bana baktığında onun da bundan pek emin olmadığını fark ettim. Bize vakit kazandırmaya çalışıyordu.</p>

  <p class="sgc-3">"Haydi gidin!" dedi sert bir ses tonuyla. Sonra devasa boyutlardaki yeşil kedi savaşçısını akreplere doğru çevirdi</p>

  <p class="sgc-3">Bir şey itiraf edeyim mi? Binlerce akrebin karşısında cesur olmam zaten imkansızdı. Sadie'yi kolundan tuttum ve arkamıza bile bakmadan koşmaya başladık.</p>
</body>
</html>
