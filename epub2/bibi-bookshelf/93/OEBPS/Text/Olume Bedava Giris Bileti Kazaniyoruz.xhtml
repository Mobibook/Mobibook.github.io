<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-3 {font-style:italic;}
  span.sgc-2 {font-weight:bold;}
  span.sgc-1 {font-variant:small-caps;}

  p.sgc-6 {text-align: justify;}
  h4.sgc-5 {text-align: justify;}
  h3.sgc-4 {text-align: justify;}

  p.sgc-7 {font-weight: bold}
  /*]]>*/
  </style>
</head>

<body>
  <p class="sgc-6"></p>

  <h3 id="heading_id_2">25. Ölüme Bedava Giriş Bileti Kazanıyoruz</h3>

  <p class="sgc-7">C</p>

  <p class="sgc-7">A</p>

  <p class="sgc-7">R</p>

  <p class="sgc-7">T</p>

  <p class="sgc-7">E</p>

  <p class="sgc-7">R</p>

  <p class="sgc-6">Bir kertenkeleye dönüşmek gününüzü gerçekten berbat edebilir. Kapıdan içeri girdiğimiz anda bunu pek çaktırmamaya çalıştıysam da kendimi çok kötü hissediyordum.</p>

  <p class="sgc-6">Eminim ki şu anda şöyle düşünüyorsunuzdur: Şu ana dek bir şahine dönüşüp durdun. Neden bunu bu kadar büyütüyorsun? Ama birisinin sizi iradeniz dışında başka bir biçime sokması tamamıyla farklı bir şey. Bir çöp öğütücüsünün içine girdiğinizi ve bedeninizin parmağınızdan bile ufak bir hale sokulduğunu düşünün. Bu, hem acı verici hem de insanı utanca boğan bir şey. Düşmanınız sizi aptal ve savunmasız bir kertenkele olarak görüyor, sizi zorluyor ve siz istediği şeye dönüşene dek üstünüze gidiyor. Sanırım, kendimi çok daha kötü bir durumda bulabilirdim. Düşmanım beni bir meyve yarasası olarak da görebilirdi ama yine de...</p>

  <p class="sgc-6">Tabii, beni kurtardığı için Sadie'ye minnettardım ama kendimi son derece ezik hissediyordum. Zaten babunlarla basket maçı yaparak rezil olmuştum. Bu yetmiyormuş gibi bir de savaşta başarısız olmuştum. Yani, havaalanındaki Leroy isimli canavarla iyi baş etmiş olabilirdim ama kilden yapılmış da olsa bir-iki büyücüyle karşı karşıya kalır kalmaz iki saniyede kendimi bir kertenkele olarak bulmuştum. Set'e karşı nasıl dayanacaktım?</p>

  <p class="sgc-6">Kapıdan çıkarken düşüncelerimden sıyrıldım çünkü Tot'un çalışma odasına falan geri dönmemiştik.</p>

  <p class="sgc-6">Tıpkı Giza'daki gibi kocaman, cam bir piramidin önünde duruyorduk. Memphis'in şehir merkezinin silueti önümüzde sere serpe uzanıyordu. Arkamızdaysa Mississippi Nehri kıyıları görünüyordu.</p>

  <p class="sgc-6">Güneş batmak üzereydi. Nehir ve piramit, altın renkli ışıklara boğulmuştu. Piramidin ön basamaklarında, üstünde Yüce Ramses yazan altı metrelik bir heykel vardı. Tot ızgara etten oluşan bir piknik sepeti hazırlamıştı. Sepette ekmek, turşu, daha aklınıza ne gelirse vardı. Portatif bir amfiyle gitarını çalıyordu. Khufu'ysa yakınlarda bir yerde kulaklarını tıkamış duruyordu.</p>

  <p class="sgc-6">"Hah, güzel." Tot gitarından hasta bir eşeğin anırmasına benzer bir ses çıkardı. "Canlı çıktınız," dedi.</p>

  <p class="sgc-6">Hayranlıkla piramide baktım. "Bu da nereden geldi?" diye sordum. "Sen, bunu sen inşa etmedin, değil mi?" dedim. Ba'mın Set'in kırmızı piramidine yaptığı seyahati hattırladım. Birden tanrıların tüm Amerika'da böyle anıtlar zinşa ediyor olabileceği geldi aklıma.</p>

  <p class="sgc-6">Tot cık cık etti. "Bunu inşa etmek zorunda kalmadım neyse ki," dedi. "Piramidi inşa edenler Memphis halkı. Aslında insanlar Antik Mısır'ı asla unutmadılar. Bir nehrin kenarında her şehir inşa ettiklerinde farkında olmadan onu hatırlıyorlar. Burası Piramit Arena'sı. Yani, dünyanın altıncı büyük piramidi. Eskiden bir spor arenasıydı ama... Khufu, şu sevdiğin sporun ismi neydi?"</p>

  <p class="sgc-6">Khufu öfkeyle "Uh!" dedi. Yemin ederim ki bu arada bana dönüp ters ters baktı.</p>

  <p class="sgc-6">"Hah, evet, basketbol," dedi Tot. "Ama bu basketbol sahası zamana yenik düştü. Yıllardır kullanılmıyor. Daha doğrusu artık kullanılmıyor. Ben de burayı kullanmaya karar verdim. Ankh sizde mi?"</p>

  <p class="sgc-6">Bir an için Tot'a yardım etmenin iyi bir fikir olup olmadığı konusunda tereddüde düştüm ama ona yine de ihtiyacımız vardı. Ona kolyeyi uzattım.</p>

  <p class="sgc-6">"Mükemmel," dedi Tot. "Elvis'in mezarından çıkmış bir ankh. Güçlü büyü diye buna derim işte!"</p>

  <p class="sgc-6">Sadie yumruklarını sıktı. "Bunu ele geçirelim derken neredeyse canımızdan olacaktık," dedi. "Bizi kandırdın."</p>

  <p class="sgc-6">"Sizi kandırmadım," dedi Tot ısrarla. "Bu, bir sınavdı.'</p>

  <p class="sgc-6">"Ama o uşabtiler..." dedi Sadie.</p>

  <p class="sgc-6">"Evet, yıllardır ortaya çıkardığım en iyi eserler," dedi Tot. "Ne yazık ki un ufak oldular. Ama sizin gerçek büyücüleri pataklamanıza izin veremezdim, değil mi? Uşabtiler harika birer dublördür."</p>

  <p class="sgc-6">"Demek her şeyi gördün," dedim.</p>

  <p class="sgc-6">"Tabii ki gördüm." Tot elini öne doğru uzattı. Avucunda iki tane minik ateş topu duruyordu. Bunlar uşabtilerin Bazlarından çıkan büyülü özlerdi. "Bunlar... sizin deyiminizle kayıt cihazları. Her şeyi olduğu gibi gördüm. Uşabtileri öldürmeden alt etmeyi başardınız. Yaptıklarından epey etkilendiğimi itiraf etmeliyim, Sadie. Büyü gücünü Ve İsis'i kontrol etmeyi başardın. Sana gelince Carter... Sen de bir kertenkeleye dönüşerek iyi yaptın."</p>

  <p class="sgc-6">Onun benimle dalga geçtiğini sandım. Sonra söylediktirinde samimi olduğunu fark ettim. Olaylar sırasındaki bu şansızlığım sınavdan geçmeme yetmişti sanki.</p>

  <p class="sgc-6">Tot bana "Daha önüne çok daha azılı düşmanlar çıkacak, Carter," dedi. "Şu an bile Hayat Evi en iyi adamlarını yolluyor. Ama en ummadığın zamanlarda karşına iyi dostlar da çıkacak."</p>

  <p class="sgc-6">Nedendir bilmem, onun Zia'dan söz ettiğini düşündüm. Belki de Zia'yla tekrar karşılaşmak istiyordum.</p>

  <p class="sgc-6">Tot ayağa kalkıp Khufu'ya gitarını uzattı. Sonra ankh'ı Ramses'in heykeline fırlattı. Kolye firavunun boynuna dolandı.</p>

  <p class="sgc-6">"Al bakalım, Ramses," dedi Tot, heykele. "Yeni hayatımızın şerefine... "</p>

  <p class="sgc-6">Heykel sanki güneş on misli daha parlaklaşmış da üstüne vuruyormuş gibi parıldadı. Sonra ışıltı tüm piramide yayıldı ve yavaş yavaş sönmeye başladı.</p>

  <p class="sgc-6">"Kesinlikle evet," dedi Tot. "Sanırım burada mutlu olacağım</p>

  <p class="sgc-6">Bir sonraki ziyaretinizde laboratuarım çok daha büyük olacak."</p>

  <p class="sgc-6">İşte, bu pek de dört gözle beklediğim bir şey değildi ama o anda dikkatimi yapacağım işe vermeliydim.</p>

  <p class="sgc-6">"Ama orada bulduğumuz tek şey bu değildi," dedim "Bize bir açıklama borçlusun."</p>

  <p class="sgc-6">Kediyle yılanı gösteren resmi ona uzattım.</p>

  <p class="sgc-6">"Bir kediyle bir yılan resmi," dedi Tot.</p>

  <p class="sgc-6">"Teşekkürler bilgelik tanrısı. Bunu da bulmamızı istemiştin, öyle değil mi? Bize bir ipucu falan mı vermeye çalışıyorsun?"</p>

  <p class="sgc-6">"Kim, ben mi?"</p>

  <p class="sgc-6">Horus içimden, <span class="sgc-3">Öldür onu,</span> dedi.</p>

  <p class="sgc-6"><span class="sgc-3">Kes sesini,</span> diye yanıt verdim.</p>

  <p class="sgc-6"><span class="sgc-3">En azından şu gitarı yok ediver.</span></p>

  <p class="sgc-6">İçimdeki şahini duymazdan gelmeye çalışarak "O kedi Bastet," dedim. "Bunun annemizle babamızın tanrıları serbest bırakmasıyla bir alakası var mı acaba?" diye sordum.</p>

  <p class="sgc-6">Tol piknik için getirdiği tabakları işaret etti. "Size barbekü yapacağımızı söylemiş miydim?" dedi.</p>

  <p class="sgc-6">Sadie ayağını yere vurdu. "Seninle bir anlaşma yapmıştık Tahuti!" dedi.</p>

  <p class="sgc-6">"Biliyor musun," dedi Tot, "aslında bu isim daha çok hoşuma gidiyor. Ama sen söylemesen de olur. Size büyü kitabını okuyacağıma dair söz vermiştim, anlaşmamızbudeğil miydi? İzin verirseniz okumaya başlayayım."</p>

  <p class="sgc-6">Elini öne uzattı. Tereddütle kitabı çantamdan çıkarıp ona verdim.</p>

  <p class="sgc-6">Tot sayfaları çevirdi. "Bak işte şimdi geçmişe yolculuk etmişim gibi hissettim," dedi. "Burada o kadar çok formül var ki anlatamam. Eskiden ayin yapardık. İyi bir büyünün tamamlanması için aradan haftalar geçerdi. Dünyanın dört bir yanından topladığımız egzotik malzemelerle yapardık o büyüleri."</p>

  <p class="sgc-6">"Ama bizim haftalarca vaktimiz yok," dedim.</p>

  <p class="sgc-6">"Ne bu acele?" dedi Tot.</p>

  <p class="sgc-6">Khufu gitarı koklayarak "Uh," dedi.</p>

  <p class="sgc-6">Tot kitabı kapatıp bana geri verdi. "Burada Set'i öldürmek için kullanabileceğiniz büyülü sözler var."</p>

  <p class="sgc-6">"Bunu biz de biliyoruz," dedi Sadie. "Bu sözler onu sonsuza dek yok edecek mi peki?"</p>

  <p class="sgc-6">"Hayır. Ama onu Duat'a yollayıp gücünü azaltacak. Böylece çok ama çok uzun bir süre karşınıza çıkmayacak. Belki de asırlarca orada kalacak."</p>

  <p class="sgc-6">"Kulağa iyi geliyor," dedim. "Kitabı nasıl okuyacağız?"</p>

  <p class="sgc-6">Tot sanki bu sorunun yanıtı barizmiş gibi bana baktı. Kitabı okuyamıyorsunuz çünkü sözcükler ancak Set'in huzurunda söylenebilir. Set'in huzuruna çıktığınızda, Sadie'nin kitabı açıp büyülü sözleri söylemesi gerek. Vakti gelince ne yapacağını anlayacak."</p>

  <p class="sgc-6">"Ne yani," dedi Sadie. "Ben büyülü sözleri söylerken Set de öylece karşımda mı dikilecek?"</p>

  <p class="sgc-6">Tot omuzlarını silkti. "Bunun kolay bir iş olacağını söylemedim ki. Dahası, büyünün işe yaraması için iki malzemeye daha ihtiyacınız olacak. Bu malzemelerden teki sözel bir şey, yani Set'in adı-"</p>

  <p class="sgc-6">"Ne?" diye bağırdım. "Bunu nasıl öğrenmemizi bekli yorsun?"</p>

  <p class="sgc-6">"Bunu öğrenmeniz kolay olmayacak. Bir kitabı elinize alıp da gizli bir adı hemencecik öğrenemezsiniz. Adı, kişinin kendisinin söylemesi, kendisinin telaffuz etmesi gerek. Böylece, o kişiye karşı güç kazanırsınız."</p>

  <p class="sgc-6">"Harika," dedim. "O halde adını söylemesi için Set'i zorlamamız gerekecek."</p>

  <p class="sgc-6">"Onu ya kandıracaksınız ya da ikna edeceksiniz."</p>

  <p class="sgc-6">"Bunun başka bir yolu yok mu?" diye sordu Sadie.</p>

  <p class="sgc-6">Tot laboratuar önlüğünün üstündeki bir lekeyi silkeledi, Hiyerogliflerden teki bir güveye dönüşüp uçtu. "Olabilir,' dedi. Set'in en yakınına sorabilirsin aslında. Yani, onu en çok seven kişiyle konuş derim. Bu kişi size Set'in gizli adını söyleyebilir."</p>

  <p class="sgc-6">"Ama Set'i kimse sevmiyor," dedi Sadie.</p>

  <p class="sgc-6">"Karısı olabilir," diye tahmin yürüttüm. "Neftis denen şu diğer tanrıça vardı ya?"</p>

  <p class="sgc-6">Tot evet manasında başını salladı. "O, bir nehir tanrıçasıdır," dedi. "Onu bir nehirde bulabilirsiniz."</p>

  <p class="sgc-6">"Bu iş gittikçe daha da süper oluyor," diye homurdar dım.</p>

  <p class="sgc-6">Sadie, Tot'a bakıp suratını ekşitti. "Bir malzeme daha olduğunu söylemiştin," dedi.</p>

  <p class="sgc-6">"Diğer malzeme fiziksel bir şey," dedi Tot. "Gerçeklik tüyü."</p>

  <p class="sgc-6">"Ne?"</p>

  <p class="sgc-6">Ama ben Tot'un neden söz ettiğini anlamıştım. İçimin karardığını hissettim. "Ölüler Diyarı'nda bulunan şeyden bahsediyorsun, değil mi?" dedim.</p>

  <p class="sgc-6">"Aynen öyle," dedi Tot heyecanla.</p>

  <p class="sgc-6">"Bir dakika," dedi Sadie. "Tot neden söz ediyor?"</p>

  <p class="sgc-6">İçimi saran amansız korkuyu gizlemeye çalışarak ona yanıt verdim. "Antik Mısır'da bir kişi öldüğünde Ölüler Diyarı'na gitmek zorunda kalırdı," dedim. "Hem de çok tekinsiz bir yolculuk ederek oraya varırdı. Sonra da Yargılanma Odası'na girerdi. Hayatı, Anubis'in Tartıları'nda tartılırdı. Yüreği bir teraziye, gerçeklik tüyü de diğerine koyulurdu. Kişi sınavı geçerse sonsuz mutlulukla ödüllendirilirdi. Geçemezse de bir canavar kalbini yerdi ve o kişiyokolurdu."</p>

  <p class="sgc-6">Tot bilmiş bilmiş "Kalp Yiyici Amemet," dedi. "Çok şeker bir şeydir, bir görseniz!"</p>

  <p class="sgc-6">Sadie gözlerini kırpıştırdı. "Peki, bu Yargılanma Odası'na nasıl gireceğiz?" diye sordu.</p>

  <p class="sgc-6">"Belki de Anubis'in keyfi yerinde olur," dedi Tot. "Bin senede bir keyifli olduğu bir ana denk gelebilirsiniz."</p>

  <p class="sgc-6">"Ölüler Diyarı'na nasıl gireceğiz?" dedim. "Yani, ölmeden oraya girmek mümkün mü ki?"</p>

  <p class="sgc-6">Tot bakışlarını batıya çevirdi. Güneş kan kırmızısı bir renge bürünmüştü. "Geceleyin nehirden aşağı ilerleyin," dedi. "Birçok kişi bu şekilde Ölüler Diyarı'na girer. Sonra, sizin yerinizde olsam bir kayığa binerim. Anubis'i nehrin sonunda bulabilirsiniz..." Tot önce kuzeyi, sonra da fikir değiştirip güneyi işaret etti. "Nehirlerin burada güneye doğru aktığını unuttum," dedi. "Burada her şey tersine işliyor."</p>

  <p class="sgc-6">"Uh!" Khufu parmaklarını gitarın tellerinin üstünde gezdirip muhteşem bir rock'n'roll ezgisi çalmaya koyuldu. Sonra sanki hiçbir şey olmamış gibi geğirip gitarı yere koydu. Sadie'yle ben ona bakakaldık ama Tot sanki babun önemli bir şey söylemiş gibi başını salladı.</p>

  <p class="sgc-6">"Emin misin, Khufu?" diye sordu.</p>

  <p class="sgc-6">Khufu bir şeyler homurdandı.</p>

  <p class="sgc-6">Tot içini çekerek "Pekala," dedi. "Khufu sizinle birlikle gitmek istediğini söylüyor. Ona burada kalıp kuantum fiziği üstüne doktora tezimi yazabileceğini söyledim ama sanırım bu pek ilgisini çekmedi."</p>

  <p class="sgc-6">"Hmm hiç şaşırmadım," dedi Sadie. "Khufu'nun bizinile geleceğine sevindim ama o gemide ne arayacağız?"</p>

  <p class="sgc-6">"Sizler firavun soyundan geliyorsunuz," dedi Tot. Firavunlar her zaman yolculuk edecekleri bir gemi bulabilirler. Sadece gemiyi akıllıca kullandığınızdan emin olun."</p>

  <p class="sgc-6">Sonra başıyla nehri işaret etti. Üstünden dumanlar tülen bir vapur kıyıya yanaşıyordu.</p>

  <p class="sgc-6">"Size iyi yolculuklar," dedi Tot. Dönüp ona baktığımda gözden kaybolmuş, barbeküyü de yanında götürmüştü.</p>

  <p class="sgc-6">"İşte, bu harika," diye homurdandı Sadie.</p>

  <p class="sgc-6">Khufu "Uh!" diye bağırdı. Sonra bizi elimizden tutup kıyıya doğru çekiştirdi.</p>
</body>
</html>
