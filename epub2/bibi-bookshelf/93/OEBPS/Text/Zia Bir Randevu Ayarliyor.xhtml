<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-2 {font-weight:bold;}
  span.sgc-1 {font-style:italic;}

  p.sgc-3 {text-align: justify;}
  /*]]>*/
  </style>
</head>

<body>
  <h3 id="heading_id_2"><a id="bookmark0"></a>29. Zia Bir Randevu Ayarlıyor</h3>

  <p class="sgc-3">C</p>

  <p class="sgc-3">A</p>

  <p class="sgc-3">R</p>

  <p class="sgc-3">T</p>

  <p class="sgc-3">E</p>

  <p class="sgc-3">R</p>

  <p class="sgc-3">[Tamam, çok teşekkürler, Sadie. Ölüler Diyarı'nda neler olduğunu anlattın. Şimdi ben de Teksas'ta neler olduğunu anlatacağım.]</p>

  <p class="sgc-3">Uzun lafın kısası: New Orleans'tan Teksas'a giden yol çok ama çok sıkıcıydı. Ortalıkta otlayan ineklerden başka bir şey yoktu.</p>

  <p class="sgc-3">New Orleans'tan Aralık'ın yirmi sekizinde, sabahın birinde ayrıldık. Yani, Set dünyayı yok etmeyi planlamadan tam bir gün önce. Bastet bu sefer uzun menzilli bir kurtarma aracı 'ödünç' almıştı. Katrina Kasırgası sırasında kullanılan, çok amaçlı, içi ev gibi döşenmiş otobüslerden biriydi bu. İlk başta uçağa binmemizi önermişti ama ona son gördüğüm, büyücülerle ilgili rüyayı anlatınca bundan vazgeçti. Hepimiz uçağa binmenin akıl karı olmadığında hemfikirdik. Gökyüzü tanrıçası Nut, Memphis'te güveniçinde uçak yolculuğu yapabileceğimizi garantilemişti ama Set'e yaklaştığımız için şansımızı zorlamak istemiyordum.</p>

  <p class="sgc-3">"Ne yazık ki tek sorunumuz Set değil," dedi Bastet. "Gördüğün rüya gerçekse büyücüler de bize yaklaşıyor olmalı. Sırf büyücüler de değil. Desjardins de onlarla birlikte."</p>

  <p class="sgc-3">Sadie sırf beni gıcık etmek için "Zia da onlarla birlikte," dedi.</p>

  <p class="sgc-3">Nihayet, hızımızı biraz keseceği halde kara yolculuğunun daha güvenli olduğuna karar verdik. Şansımız yaver giderse Phoenix'e vaktinde varıp Set'in karşısına dikilecektik. Hayat Evi'ne gelince, işimizi yaparken onlardan mümkün olduğunca uzak durmaya çalışacaktık. Set'e meydan okuduğumuzda büyücüler hakkımızda farklı şeyler düşünebilirlerdi. Kim bilir?</p>

  <p class="sgc-3">Sürekli Desjardins'i düşünüyordum. Acaba Set'in geçici beden olarak kullandığı kişi gerçekten de o olabilir miydi? Tüm bunlar bir gün önce bana çok mantıklı geliyordu. Desjardins, Kane ailesini yok etmek istiyordu. Babamızdan ve bizden nefret ediyordu. Muhtemelen onlarca senedir, hatta asırlardır İskender'in ölmesini bekliyordu. Böylelikle Baş Arşivci olabilecekti. Güç, öfke, kibir ve hırs. Desjardins bunların hepsine sahipti. Şayet Set kendisine bir ruh ikizi arıyorsa, Desjardins bu iş için biçilmiş kaftandı. Dahası, Set, Baş Arşivci'yi piyon olarak kullanıp tanrılarla büyücüler arasında bir savaş başlatmayı düşünüyorsa, kaos güçleri galip gelecekti. Ayrıca Desjardins son derece tatsız bir adamdı. Birisi Amos'un evini sabote edip Amos'un geldiğini Set'e haber vermişti.</p>

  <p class="sgc-3">Öte yandan Desjardins'in uçaktaki insanları kurtarışı da gözlerimin önünden gitmiyordu. Bu, hiç de Kötülük Lordu'nun yapacağı bir şey değildi.</p>

  <p class="sgc-3">Bastet ve Khufu sırayla otobüsü kullanırken Sadie'yle ben de biraz şekerleme yaptık. Babunların araç kullanabildiğini bilmiyordum ama Khufu bu işte gayet iyiydi. Şafak sökerken uyandığımda Houston'un sabah trafiğinde zahmetsizce ilerliyor, diğer sürücülere dişlerini gösterip bağırıyordu. Ama kimse direksiyonda bir babunun olduğunun farkında değildi.</p>

  <p class="sgc-3">Kahvaltı etmek için Sadie, Bastet ve ben otobüsün mutfağına girdik. Dışarıda olağanüstü bir şey olmadan kilometrelerce yolculuk ederken dolapları açıp kapamaya ve masayı kurmaya koyulduk. Bastet, New Orleans'tan ayrılmadan önce yirmi dört saat açık olan bir marketten yiyecek ve içecek almıştı. Kedi mamasını da unutmamıştı tabii. Ama hiçbirimizin iştahı yoktu. Bastet'in gergin olduğu her halinden belliydi. Daha şimdiden aracın koltuklarının kılıflarını paramparça etmişti, şimdi de mutfak masasını tırnaklarını bilemek için kullanıyordu. Sadie'ye gelince... Sürekli avucunu açıp kapıyor, gerçeklik tüyüne sanki çalmasını istediği bir telefonmuş gibi bakıyordu. Yargılanma Odası'nda ortadan kaybolduğun dan beri içine kapanmıştı. Bu durumdan şikayet ediyor değildim ama tuhaf davranıyordu.</p>

  <p class="sgc-3">Ona milyonuncu kez "Anubis'le neler oldu?" diye sordum.</p>

  <p class="sgc-3">Bana öfkeyle baktı. O an kafamı koparabilirdi. Sonra efor sarf etmeye değmeyeceğimi düşünmüş olmalı ki bakışlarını tekrar avucunda ışıldayan tüye çevirdi.</p>

  <p class="sgc-3">Dikkatlice "Konuştuk," dedi. "Bana bazı sorular sordu."</p>

  <p class="sgc-3">"Ne tür sorular?"</p>

  <p class="sgc-3">"Carter, lütfen bir şey sorma."</p>

  <p class="sgc-3"><span class="sgc-1">Lütfen?</span> Pekala, Sadie cidden tuhaflaşmıştı.</p>

  <p class="sgc-3">Bastet'e baktım ama onun da bana bir faydası dokunmadı. Pençeleriyle masanın üstünü kazımakla meşguldü.</p>

  <p class="sgc-3">"Sorun ne?" diye sordum.</p>

  <p class="sgc-3">Bastet bakışlarını masadan ayırmadan "Ölüler Diyarı'nda sizi terk ettim," dedi. "Hem de ikinci kez."</p>

  <p class="sgc-3">"Anubis seni korkutmuş olmalı," dedim. "Sorun değil."</p>

  <p class="sgc-3">Bastet sapsarı gözleriyle dik dik bana baktı. Anlaşılan yanlış bir şey söylemiştim.</p>

  <p class="sgc-3">"Babana bir söz vermiştim Carter," dedi. "Beni serbest bırakması karşılığında Yılan'la savaşmaktan daha önemli bir görevim vardı: Sadie'yi koruyacaktım."</p>

  <p class="sgc-3">Sadie'nin yanakları al al oldu. "Şey, teşekkür ederim ama biz Yılan'la savaşmandan daha önemli değiliz," dedi.</p>

  <p class="sgc-3">"Anlamıyorsunuz," dedi Bastet. "Sizler sadece firavun soyundan gelmekle kalmıyorsunuz. Asırlardır dünyaya gelen en güçlü soylu çocuklarsınız. Tanrılar ile Hayat Evi arasındaki barışı sağlamak ve eski adetleri iş işten geçmeden tekrar öğrenmek için tek şansımızsınız. Tanrıların yolunu öğrenebilseniz, firavun soyundan gelen diğer kişileri de bulur, onlara bildiklerinizi öğretebilirsiniz. Hayat Evi'ni canlandırabilirsiniz. Annenizle babanız hayatları boyunca sizi bunun için hazırladılar."</p>

  <p class="sgc-3">Sadie'yle benden çıt çıkmıyordu. Yani, ne diyebilirdik ki? Annemle babamın beni her zaman sevdiğini hissetmiştim ama benim için hayatlarını feda ettiklerini duymak ayrı bir şeydi. Sadie'yle benim dünyayı kurtarmak için hazır olmamızı sağlamak adına bunun gerekli olduğunu düşünmüşlerdi. Ama bunu ben istememiştim ki.</p>

  <p class="sgc-3">Bastet aklımdan geçenleri okumuş gibi "Sizi yalnız bırakmak istemediler," dedi. "Böyle olacağını onlar da bilmiyorlardı. Tek bildikleri, tanrıları serbest bırakmanın tehlikeli olduğuydu. İlk önce, sırf söz verdiğim için ikinizi koruyordum. Şimdiyse, söz vermemiş olsaydım bile sizi koruyacağımı hissediyorum. Siz benim kediciklerimsiniz. Sizi bir daha yarı yolda bırakmayacağım."</p>

  <p class="sgc-3">İtiraf edeyim ki boğazıma bir şeyler düğümlendi. Daha önce hiç kimse bana kedicik dememişti.</p>

  <p class="sgc-3">Sadie burnunu çekip gözlerinin altını sildi. "Bizi yalayarak temizlemeye falan kalkışmayacaksın, değil mi?" dedi.</p>

  <p class="sgc-3">Bastet'in tekrar gülümsediğini görmek çok güzeldi. "Sizi o şekilde temizlememek için elimden geleni yaparım," dedi. "Bu arada, seninle gurur duyuyorum Sadie.</p>

  <p class="sgc-3">Anubis'le tek başına baş ettin. Ölüm tanrıları bazen çok gaddar olabilir."</p>

  <p class="sgc-3">Sadie omuzlarını silkti. Nedense canı çok sıkkın görünüyordu. "Aslında pek gaddar sayılmazdı," dedi. "Tipik bir ergendi işte."</p>

  <p class="sgc-3">"Neden bahsediyorsun?" dedim. "Adamın çakal kafası vardı!"</p>

  <p class="sgc-3">"Hayır, insana dönüştüğünde gayet normal görünüyordu."</p>

  <p class="sgc-3">"Sadie..." Onun için endişelenmeye başlamıştım. "Anubis insana dönüştüğünde kafası hala çakal kafasıydı," dedim. "Dahası, dev gibiydi ve dehşet vericiydi. Cidden korkunçtu. Sana nasıl göründü?"</p>

  <p class="sgc-3">Sadie kıpkırmızı kesildi. "Ne bileyim... Sıradan bir genç gibiydi," dedi.</p>

  <p class="sgc-3">"Muhtemelen seni büyülemiş," dedi Bastet.</p>

  <p class="sgc-3">"Hayır," dedi Sadie ısrarla. "Olamaz."</p>

  <p class="sgc-3">"Neyse, bunlar önemli değil," dedim. "Artık tüy elimizde."</p>

  <p class="sgc-3">Sadie sanki tüy çok önemliymiş gibi yerinde kıpırdandı. Ama avucunu kapadığında tüy bir kez daha ortadan kayboldu. "Set'in gizli adını öğrenemezsek bunun bize hiçbir faydası olmaz," dedi.</p>

  <p class="sgc-3">"Ben de onu öğrenmeye çalışıyorum," dedi Bastet. Sonra sanki birileri bizi duyacakmış gibi endişeyle etrafına bakındı. "Bir planım var. Ama tehlikeli olabilir."</p>

  <p class="sgc-3">Kulak kesildim. "Nedir?"</p>

  <p class="sgc-3">"Önce bir yerde durmalıyız. Aslında Set'e yaklaşana dek mola vermesek daha iyi olacak ama fazla vakit alacağını sanmam."</p>

  <p class="sgc-3">Hemen hesap yaptım. "Şeytan Günleri başlayalı iki gün olmadı mı?" dedim. "Üstelik daha sabah."</p>

  <p class="sgc-3">Bastet evet manasında başını salladı. "Evet, bugün Horus'un doğum günü."</p>

  <p class="sgc-3">"Set'in doğum günü de Üçüncü Şeytan Günü'nde, yani yarın," dedim. "Set'in Kuzey Amerika'yı yok etmesine yirmi dört saatimiz kaldı."</p>

  <p class="sgc-3">"Bizi ele geçirirse daha da güçlenir," dedi Sadie.</p>

  <p class="sgc-3">"Yeterince vaktimiz var," dedi ^Bastet. "New Orleans'tan Phoenix'e arabayla yirmi dört saatte gidiliyor ama zaten beş saattir yoldayız. Karşımıza tatsız sürprizler çıkmazsa... "</p>

  <p class="sgc-3">"Her gün karşılaştığımız sürprizler gibi mi?"</p>

  <p class="sgc-3">"Evet," dedi Bastet. "Tıpkı onlar gibi."</p>

  <p class="sgc-3">Derin bir iç çektim. Yirmi dört saat sonra her şey bitecekti. Ya babamızı kurtarıp Set'i durduracaktık ya da her şey boşa gidecekti. Yalnızca Sadie'yle benim yaptığım şeyler değil, annemle babamın yaptıkları da boşa gidecekti. Aniden kendimi bir kez daha yeraltına girmiş gibi hissettim. İlk Nom'daki tünellerden birindeymişim ve başımın üstünde tonlarca kaya varmış gibi içim sıkıldı. Yanlış bir hareket yaptığım anda sanki kayalar üstüme yuvarlanacaktı.</p>

  <p class="sgc-3">"Neyse," dedim. "Bana ihtiyacınız olursa dışarıda keskin şeylerle oynuyor olacağım."</p>

  <p class="sgc-3">Kılıcımı kapıp hemen arabanın arka tarafına geçtim.</p>

  <p class="sgc-3">Daha önce hiç verandası olan bir otobüs görmemiştim. Arka kapıdaki levhada araç hareket halindeyken dışarı çıkmamam gerektiği yazıyordu ama ben yine de çıktım.</p>

  <p class="sgc-3">Burası kılıç talimi yapmak için pek de elverişli bir yer değildi. Bir kere çok ufaktı. İki sandalye neredeyse tüm alanı kaplıyordu. Serin bir rüzgar suratımı kamçılıyor, yoldaki her engebe dengemi bozuyordu. Ama burası yalnız kalabileceğim tek yerdi. Biraz kafamı boşaltmalıydım.</p>

  <p class="sgc-3">Birkaç kez Duat'tan kılıcımı almayı ve geri koymayı denedim. Çok geçmeden, bunu dikkatim dağılmadan, her seferinde yapmayı başardım. Horus değerli tavsiyelerde bulunmadan önce biraz kılıç talimi yaptım. Kılıcımı nasıl savuracağımdan, gelen darbeleri nasıl engelleyeceğimden emin olmalıydım.</p>

  <p class="sgc-3">Horus, <span class="sgc-1">Kılıcı daha yukarı kaldır,</span> dedi. <span class="sgc-1">Onu biraz daha kavis oluşturacak biçimde tut, Carter. Kılıcın, düşmanının silahını elinden düşürmek üzere tasarlanmış.</span></p>

  <p class="sgc-3">İçimden, <span class="sgc-1">Kes sesini,</span> dedim. <span class="sgc-1">Basketbol sahasında sana ihtiyacım olduğunda neredeydin?</span> Ama onun dediklerini yapınca kılıcı gerçekten de daha iyi kullandığımı fark etlim.</p>

  <p class="sgc-3">Otoyol çorak ve uçsuz bucaksız bir arazinin yanından geçiyordu. Arada sırada bir çiftçinin kamyonetinin ya da geniş bir arazi aracının yanından geçiyorduk. Sürücülerbeni gördüklerinde dehşete kapılıyorlardı. Manzara onlar için bir hayli şaşırtıcı olmalıydı: Siyahi bir çocuk, bir otobüsünverandasında kılıç talimi yapıyordu. Gülümseyip onlara el sallıyordum. Khufu o kadar hızlı gidiyordu ki yanından geçtiğimiz arabalar toz toprak içinde kalıyordu.</p>

  <p class="sgc-3">Bir saat kadar talim yaptıktan sonra kan ter içinde kalmıştım. Gömleğim terden üstüme yapışmıştı. Nefes nefeseydim. Biraz oturup dinlenmeye karar verdim.</p>

  <p class="sgc-3">Horus, "Yaklaşıyor," dedi. Sanki sesi bu sefer zihnimden değil, daha yakından bir yerden geliyordu. Yanıma bakınca ışıldayan, altın renkli bir aura gördüm. Horus deri zırhını ve sandaletlerini giymiş, ayaklarını tırabzana dayamış halde yanımdaki diğer sandalyede oturuyordu. Yanında duran kılıcı benimkinin hayaleti gibiydi.</p>

  <p class="sgc-3">"Ne yaklaşıyor?" diye sordum. "Set'le yapacağımız savaş mı?"</p>

  <p class="sgc-3">"Tabii, o da yaklaşıyor," dedi. "Ama ondan önce bir zorlukla daha karşılaşacaksın, Carter. Hazırlıklı ol."</p>

  <p class="sgc-3">"Harika. Sanki karşıma yeterince zorluk çıkmamış gibi konuşuyorsun."</p>

  <p class="sgc-3">Horus'un altın ve gümüş ışıklar saçan gözleri parıldadı. "Ben küçükken, Set beni defalarca öldürmeye çalıştı. Annemle birlikte oradan oraya kaçtık. Ona karşı savaşacak kadar büyüdüğümde artık saklanmaktan vazgeçtik. Kırmızı Lord senin üstüne de aynı güçleri yollayacaktır. Bir dahaki sefere-"</p>

  <p class="sgc-3">"Başıma ne gelecekse bir nehirde gelecek, değil mi?" dedim ba'mın yaptığı son seyahati hatırlayarak. "Bir nehirde kötü bir şeyler olacak. Peki ama asıl zorluk nedir?"</p>

  <p class="sgc-3">"Dikkatli olmalısın..." Horus'un görüntüsü silikleşmeye başladı. Yüzünü ekşitti. "Bu da ne?" dedi. "Birisi... Başka bir güç..."</p>

  <p class="sgc-3">Derken onun görüntüsünün yerini Zia Raşit aldı.</p>

  <p class="sgc-3">"Zia!" diye bağırıp ayağa fırladım. Kan ter içinde olduğumun ve kısa süre önce Ölüler Diyarı'na gittiğim için iğrenç göründüğümün farkındaydım.</p>

  <p class="sgc-3">"Carter?" Zia'nm görüntüsü titredi. Elinde asası, keten elbisesinin üstünde de sanki soğuk bir yerdeymiş gibi gri renkli bir manto vardı. "Tot'a şükürler olsun ki seni buldum."</p>

  <p class="sgc-3">"Buraya nasıl geldin?"</p>

  <p class="sgc-3">"Bunları konuşacak vakit yok!" dedi. "Beni dinle. Peşinizden geliyoruz. Desjardins, ben ve iki büyücü. Sizin nerede olduğunuzu tam olarak bilmiyoruz. Desjardins'in iz sürme büyüleri pek işe yaramıyor ama size yaklaştığımızı biliyor. Phoenix'e gittiğinizi de biliyor."</p>

  <p class="sgc-3">Kafam karışmıştı. "Yani Set'in serbest kaldığına inanıyor mu?" dedim. "Bize yardım etmek için mi peşimizden geliyorsunuz?"</p>

  <p class="sgc-3">Zia başını iki yana salladı. "Desjardins sizi durdurmaya çalışacak."</p>

  <p class="sgc-3">"Bizi durdurmaya mı çalışacak? Zia, Set tüm kıtayı havaya uçurmak üzere! Babam..." Sesim titredi. Sesimin ürkek ve güçsüz çıkmasından nefret ediyordum. "Babamın başı dertte."</p>

  <p class="sgc-3">Zia ışıldayan elini bana uzattı ama bu sadece bir görüntüydü. Parmaklarımız birbirine değmedi. "Carter, çok üzgünüm," dedi. "Ama Desjardins'in olaylara hangi açıdan baktığını anlamalısın. Hayat Evi asırlardır tanrıların serbest kalmasına karşı. Bunun tek nedeni de bir gün bu tür olaylar yaşamamak içindi. Ama artık tanrıları serbest bıraktınız ve..."</p>

  <p class="sgc-3">"Bu, benim fikrim değildi!" dedim.</p>

  <p class="sgc-3">"Biliyorum ama Set'e karşı ilahi büyü kullanacaksın. Tanrılar kontrol edilemez. Doğru olanı yapayım derken daha çok zarara neden olabilirsin. Eğer bu işi Hayat Evi'ne bırakırsan-"</p>

  <p class="sgc-3">"Set çok güçlü," dedim. "Dahası, Horus'u kontrol edebiliyorum. Bunu başarabilirim."</p>

  <p class="sgc-3">Zia başını salladı. "Set'e yaklaştıkça her şey daha da zorlaşacak," dedi. "Daha olacaklardan haberin yok."</p>

  <p class="sgc-3">"Senin var mı?"</p>

  <p class="sgc-3">Zia endişeyle etrafına bakındı. Görüntüsü sinyalleri zayıflayan bir televizyon kanalı gibi bulanıklaştı. "Fazla vaktimiz yok," dedi. "Mel biraz sonra tuvaletten çıkacak."</p>

  <p class="sgc-3">"Yanında Mel adlı bir büyücü mü var yani, bu ne biçim bir ad?!" diye sordum.</p>

  <p class="sgc-3">"Beni dinle. Desjardins bizi iki gruba ayıracak. Planı sizi iki yönden sıkıştırıp tuzağa düşürmek. Eğer size ilk benim takımım ulaşırsa sanırım seninle biraz konuşabileceğimiz kadar Mel'i oyalayabilirim. Sonra belki de Desjardins'i bizimle işbirliği yapması için ikna etmeyi deneyebiliriz."</p>

  <p class="sgc-3">"Yanlış anlama ama neden sana güveneyim ki?" dedim.</p>

  <p class="sgc-3">Zia bu lafıma alınmış gibi dudaklarını büzdü. Bir yanım bunları söylediğine çok pişmandı, diğer yanımsa Zia'nın bana oyun oynadığından endişe ediyordu.</p>

  <p class="sgc-3">"Carter... Sana bir şey söylemem gerek. Söyleyeceğim şeyin sana faydası olabilir ama bunu ancak seninle yüz yüze geldiğimizde yapabilirim."</p>

  <p class="sgc-3">"Şimdi söyle," dedim.</p>

  <p class="sgc-3">"Tot'un gagası aşkına!" dedi. "Ne kadar inatçısın."</p>

  <p class="sgc-3">"Evet, bu da yeteneklerimden biri işte."</p>

  <p class="sgc-3">Göz göze geldik. Görüntüsü gittikçe zayıflıyordu ama gitmesini istemiyordum. Onunla biraz daha konuşmak istiyordum.</p>

  <p class="sgc-3">"Sen bana güvenmesen dahi, benim sana güvenmem gerek" dedi. "Bu gece, Las Cruces, New Mexico'da olmaya çalışacağım. Benimle buluşmak istersen, Mel'i ikna etmeyi deneyebiliriz. Sonra birlikte Desjardins'i ikna ederiz. Gelecek misin?"</p>

  <p class="sgc-3">Ona sırf onu görmek için mutlaka orada olacağıma dair bir söz vermek istedim ama bu konuda Bastet'i ya da Sadie'yi nasıl ikna edeceğimi bilmiyordum. "Bilmiyorum Zia," dedim.</p>

  <p class="sgc-3">"Lütfen bunu bir düşün," diye yalvardı Zia. "Carter, sakın Amos'a güvenme. Onu görecek olursan..." Zia'nın gözleri aniden fal taşı gibi açıldı. "Mel geldi!" diye fısıldadı.</p>

  <p class="sgc-3">Sonra asasını salladı ve görüntü kayboldu.</p>
</body>
</html>
