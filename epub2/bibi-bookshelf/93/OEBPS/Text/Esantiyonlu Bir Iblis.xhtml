<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-3 {text-decoration:underline;}
  span.sgc-2 {font-style:italic;}
  span.sgc-1 {font-weight:bold;}

  p.sgc-4 {text-align: justify;}
  /*]]>*/
  </style>
</head>

<body>
  <p class="sgc-4"></p>

  <h3 id="heading_id_2"><a id="bookmark1"></a>27. Eşantiyonlu Bir İblis</h3>

  <p class="sgc-4"><span class="sgc-1">S</span></p>

  <p class="sgc-4"><span class="sgc-1">A</span></p>

  <p class="sgc-4"><span class="sgc-1">D</span></p>

  <p class="sgc-4"><span class="sgc-1">I</span></p>

  <p class="sgc-4"><span class="sgc-1">E</span></p>

  <p class="sgc-4">Ben mi? Ölü gibi uyudum ama umarım bu ilerisi için kötü bir işaret falan değildir.</p>

  <p class="sgc-4">Carter'ın ruhunun korkunç yerlere gidip geldiği belliydi ama bana neler gördüğünü söylemiyordu.</p>

  <p class="sgc-4">"Yoksa Zia'yı mı gördün?" diye sordum. Carter'ın suratı öylesine allak bullak oldu ki bir an için ağlayacağını sandım. "Biliyordum," dedim.</p>

  <p class="sgc-4">Bastet'in peşinden kaptan köşküne girdik. Kanlekeli Balta bir haritayı inceliyor, Khufu'ysa dümeni idare ediyordu.</p>

  <p class="sgc-4">"İdare babunda," dedim. "Endişelenmeli miyim?"</p>

  <p class="sgc-4">"Lütfen sessiz olun Leydi Kane." Kanlekeli Balta parmaklarını geniş papirüsün üstünde gezdirdi. "Bu hassas bir iş," dedi. "Sancağa doğru dümeni iki derece kır Khufu."</p>

  <p class="sgc-4">"Uh!" diye yanıt verdi Khufu.</p>

  <p class="sgc-4">Hava çoktan kararmıştı ama nehirde ilerlerken yıldızlar aniden gözden kayboldu. Nehir birden kan kırmızısı bir renge büründü. Ufka bir karanlık çöküverdi. Nehir kıyısındaki kasabaların ışıkları önce yanıp sönmeye başladı, sonra da tamamıyla söndü.</p>

  <p class="sgc-4">Gemiyi aydınlatan tek şey rengarenk ateş topları ve bacalardan yükselen parıltılı ışıktı. Hepimizi tuhaf, metalik renkli bir ışıltı kaplamıştı.</p>

  <p class="sgc-4">Kaptan, "Tam ileride olmalı," dedi. Loş ışığın altında kan lekeli baltası daha da korkunç görünüyordu.</p>

  <p class="sgc-4">"O harita ne?" diye sordum.</p>

  <p class="sgc-4">"Gündüz Ortaya Çıkanlar'ın büyüleri," dedi. "Merak etme, elimdeki gayet iyi bir kopya."</p>

  <p class="sgc-4">Bana bunun ne olduğunu açıklaması için Carter'a baktım.</p>

  <p class="sgc-4">"Birçok kişi bunu Ölüler Kitabı olarak bilir," dedi Carter. "Varlıklı Mısırlılar her zaman bunun bir kopyasıyla gömülürlerdi. Böylece, Duat'tan Ölüler Diyarı'na rahatlıkla geçebilirlerdi. Buna Öteki Tarafa Geçiş Rehberi de diyebilirsin."</p>

  <p class="sgc-4">Kaptan alınmış gibi homurdandı. "Bu dalga geçilecek bir konu değil, Lord Kane."</p>

  <p class="sgc-4">"Hayır, hayır, ben sadece şey demek istemiştim..." Carter söyleyecek bir şey bulamadı. "Şey, şu nedir?"</p>

  <p class="sgc-4">Tam ileride, nehirden, sipsivri, kocaman dişleri andıran kayalıklar fırladı. Nehir bir anda fokur fokur kaynayan bir şelaleye dönüştü.</p>

  <p class="sgc-4">Kaniekeli Balta "İlk Şelale," dedi. "Sıkı tutunun."</p>

  <p class="sgc-4">Khufu dümeni sola çevirince gemi yana eğildi ve iki kayalığın arasından teğet geçti. Korktuğunda pek çığlık atan birisi değilimdir ama o anda avaz avaz bağırdığımı itiraf etmeliyim. [Bana öyle bakma Carter. Senin de benden hiç farkın yoktu.]</p>

  <p class="sgc-4">Kan kırmızısı suya bata çıka, Londra'daki Paddington İstasyonu büyüklüğünde bir kayaya çarpmamak için manevra yaptık. Buharlı gemi, kayaların arasında iki tane daha ölümcül dönüş yaptı, hızla dönen bir girdaba girmemek için etrafında üç yüz altmış derece döndü, on metrelik bir şelalenin üstünden karşı tarafa geçti ve o kadar seri bir biçimde suya tekrar düştü ki bir an kulak zarımın patlayacağını sandım.</p>

  <p class="sgc-4">Sonra hiçbir şey olmamış gibi yolumuza devam ettik. Şelalelerin uğultusu geride kalmıştı.</p>

  <p class="sgc-4">"Şelalelerden hoşlanmıyorum," dedim. "Tekrar karşımıza çıkacaklar mı?"</p>

  <p class="sgc-4">"Çıkacak ama neyse ki bu kadar büyük olmayacak," dedi Bastet. O da en az bizim kadar sersemlemiş görünüyordu. "Şu anda..."</p>

  <p class="sgc-4">"...Ölüler Diyarı'na girmiş bulunuyoruz," dedi Carter onun lafını tamamlayarak.</p>

  <p class="sgc-4">Pusla kaplı kıyıyı işaret etti. Karanlıkta tuhaf bir şeyler kıpırdıyordu. Yanıp sönen hayaletlerin parıltıları, sisten oluşmuş kocaman suratlar ve her şeyden bağımsızmış gibi hareket eden koca koca gölgeler gördük. Nehrin kıyısında eski zamanlardan kalma kemikler yere bata çıka ilerliyorlar ve tesadüfi bir biçimde karşılaştıkları diğer kemiklerle birleşiyorlardı.</p>

  <p class="sgc-4">"Galiba burası Mississippi değil," dedim.</p>

  <p class="sgc-4">Kanlekeli Balta, "Burası Gece Nehri," dedi. "Hem var olan her nehirdir hem de hiçbiri. Mississippi'nin, Nil'in ve Thames'in bir gölgesi de diyebiliriz. Duat'ın içinden geçer, birçok kola ayrılır."</p>

  <p class="sgc-4">"Hah, şimdi anladım," dedim.</p>

  <p class="sgc-4">Görüntüler gittikçe daha da tuhaflaştı. Eski zamanlardan kalma hayalet şehirler gördük. Tüten dumandan oluşmuş öbek öbek saz kulübeler belirdi. Kocaman tapınakların yıkılıp kendi kendilerini tekrar inşa ettiklerini ve bunun arka arkaya oynatılan bir video görüntüsü gibi defalarca tekrarlandığını fark ettik. Bir de geçtiğimiz yerlerdeki hayaletler dönüp bize bakıyorlardı. Dumanlı eller bize uzanıyor, gölgeler sessizce bize sesleniyordu. Ama sonra çaresizlik içinde arkalarını dönüyorlardı.</p>

  <p class="sgc-4">"Bunlar yolunu şaşırmış, kafaları karışmış ruhlar," dedi Bastet. "Yargılanma Odası'na asla gidemeyenler."</p>

  <p class="sgc-4">"Neden o kadar üzgünler?" diye sordum,</p>

  <p class="sgc-4">"Herhalde ölü oldukları içindir," dedi Carter.</p>

  <p class="sgc-4">"Bir tek bu yüzden olamaz," dedim. "Sanki... Birisinin gelmesini bekliyorlar."</p>

  <p class="sgc-4">"Ra'yı bekliyorlar," dedi Bastet. "Binlerce yıldır, Ra'nın muhteşem güneş gemisi her gece buradan geçer, Apep'in güçleriyle savaşırdı." Bastet sanki eski günleri hatırlamış gibi endişeyle etrafına bakındı. "Yaptığı çok tehlikeli bir şeydi. Her gece var olabilmek için bir savaş veriyordu. Ama Ra buradan geçerken Duat'a güneş ışığı ve sıcaklık getiriyordu. O kaybolmuş ruhlar da sevinirler, yaşayanların dünyasını hatırlarlardı."</p>

  <p class="sgc-4">"Ama bu bir efsane," dedi Carter. "Dünya güneşin etrafında döner. Güneş asla dünyanın altında batmaz ki."</p>

  <p class="sgc-4">"Hala Antik Mısır hakkında hiçbir şey öğrenemedin mi?" dedi Bastet. "Çelişkili öyküler de gerçek olabilir. Güneş, uzaydaki bir ateş topudur. Ana gökyüzünde yer değiştirmesi ve dünyaya yaşam veren ısıyı ve ışığı vermesi Ra'nın bedeninde var olmuştur. Güneş, Ra'nın tahtı, güç kaynağı ve ruhuydu. Ama Ra artık göğe çekildi. Artık gemisi Duat'tan geçmiyor. Artık karanlığı aydınlatmıyor. Ölüler de onu çok özlüyorlar."</p>

  <p class="sgc-4">Kanlekeli Balta "Doğru," dedi ama bu duruma pek de üzülmüş gibi bir hali yoktu. "Efsaneye göre, Ra güçsüz halde yaşamaktan bıktığında dünya yok olacak. Apep güneşi yutacak. Karanlık hüküm sürecek. Kaos, Ma'at'ı ele geçirecek ve Yılan sonsuza dek hüküm sürecek."</p>

  <p class="sgc-4">Bir yanım bunun son derece saçma olduğunu düşünüyordu. Gezegenler nedensiz yere durmazlardı. Güneş de bir anda yok olamazdı.</p>

  <p class="sgc-4">Öte yandan, bir iblis ve bir tanrıyla birlikte bir gemideydim ve Ölüler Diyarı'na girmiştim. Apep gerçekse onunla kesinlikle karşılaşmak istemiyordum.</p>

  <p class="sgc-4">Açıkçası kendimi biraz da suçlu hissediyordum. Tot'un bana anlattığı öykü doğruysa, İsis şu gizli ad meselesi sayesinde Ra'nın göklere çekilmesine neden olmuştu. Yani, çok saçma bir biçimde dünyanın sonunun gelmesinden ben sorumluydum. Bu düşünce beni çıldırtıyordu. İsis'le ödeşmek için kendi suratıma bir yumruk atmak istiyordum ama canımın acıyacağını düşünüp yapmadım.</p>

  <p class="sgc-4">"Ra bir fincan salep içsin de kendine gelsin," dedim. "Geri gelmeli."</p>

  <p class="sgc-4">Bastet acı acı güldü. "Dünyanın da çok daha genç olması gerek Sadie. Keşke Ra geri gelebilseydi."</p>

  <p class="sgc-4">Khufu homurdanıp ileriyi işaret etti. Dümeni kaptana geri verip dümen köşkünden dışarı fırladı. Sonra da kamaralara giden basamaklardan aşağı inmeye koyuldu.</p>

  <p class="sgc-4">Kanlekeli Balta "Babun haklı," dedi. "Hemen pruva tarafına gitmelisiniz. Az sonra bizi zorlu bir mücadele bekliyor."</p>

  <p class="sgc-4">"Nasıl bir mücadele?" dedim.</p>

  <p class="sgc-4">"Şimdiden söylemek zor." Kanlekeli Balta'nın bildiği her şeyi söylemediği hissine kapıldım. "Size iyi şanslar Leydi Kane."</p>

  <p class="sgc-4">"Neden ben?"diye homurdandım.</p>

  <p class="sgc-4">Bastet, Carter ve ben, pruva tarafına geçip nehrin aydınlığa çıkmasını beklemeye koyulduk. Aşağıda geminin boyalı gözleri karanlıkta hafifçe parıldıyor, kırmızı suya ışıklar saçıyordu. Khufu güverte iskelesine tırmandı. Güverte iskelesi geri çekildiğinde dimdik duruyordu. Khufutıpkı nöbete durmuş bir denizci gibi ellerini gözlerine siper etti.</p>

  <p class="sgc-4">Ancak ne kadar dikkatli davranırsak davranalım bir işe yaramadı. Karanlık hava ve sis yüzünden birkaç metre ötesini bile göremiyorduk. Devasa boyutlarda kayalıklar,kırık sütunlar ve parçalanmış firavun heykelleri ansızın önümüze çıkıyordu. Kanlekeli Balta dümeni sert biçimde kırınca gemiden düşmemek için sıkı sıkı tırabzana tutunuyorduk. Arada sırada suyun yüzeyine kadar çıkan yapış yapış, ince, uzun yaratıklar görüyorduk. Yaratıklar doku naçları ya da sualtı canlılarını andırıyordu. Ne olduklarını hiç ama hiç öğrenmek istemiyordum.</p>

  <p class="sgc-4">"Ölümlülerin ruhları her zaman zorluklarla karşılaşır," dedi Bastet. "Ölüler Diyarı'na girmeye değer bir kişi olduğunu ispatlaman gerek."</p>

  <p class="sgc-4">"Sanki Ölüler Diyarı'na girmek müthiş bir şey de," dedim.</p>

  <p class="sgc-4">Karanlığa ne kadar süre baktım bilmiyorum ama uzunca bir süre sonra ufukta kırmızı renkli bir kütle belirdi Sanki gökyüzü biraz aydınlanmıştı.</p>

  <p class="sgc-4">"Hayal mi görüyorum, yoksa..."</p>

  <p class="sgc-4">"Vardık," dedi Bastet. "Tuhaf, aslında daha karşımıza bir sürü zorluk çıkmış olmalıydı."</p>

  <p class="sgc-4">Aniden gemi sallandı ve su fokurdamaya başladı. Nehirden dev gibi bir yaratık fırladı. Belinden yukarısını anca görebiliyordum ama bu haliyle bile geminin birkaç metre üstünde yükseliyordu. Gövdesi insanımsı, göğsü çıplak ve kıllıydı. Ten rengi mora çalıyordu ve beline bir kuşak bağlamıştı. Kuşaktan deri keseler, birkaç kesik iblis kafası ve türlü türlü 'harika' şeyler sarkıyordu. Yaratığın kafası aslan ve insan karışımıydı. Gözleri altın renkliydi, siyah yelesi ince ince örülmüştü. Kan kaplı ağzıysa kedi ağzı gibiydi. Hem tel tel bıyıkları vardı hem de dişleri jilet gibi keskindi. Yaratık kükreyince Khufu güverte iskelesinden düştü. Zavallı babun, Carter'ın kollarına atlayınca ikisi birlikte yere düştüler.</p>

  <p class="sgc-4">Cılız bir sesle "Keşke bize bir şeyler söyleseydin," dedim Bastet'e. "Umarım bu yaratık akrabalarından biridir."</p>

  <p class="sgc-4">Bastet başını iki yana salladı. "Size bu konuda yardımcı olamam Sadie," dedi. "Sizler ölümlüsünüz. Bununla kendiniz baş etmelisiniz."</p>

  <p class="sgc-4">"Vay be, çok teşekkürler."</p>

  <p class="sgc-4">Kanlı aslan adam "Ben Sesmu!" dedi.</p>

  <p class="sgc-4">İçimden "O kadarını anladık canım," demek geçti ama ağzımı bile açmadım.</p>

  <p class="sgc-4">Sesmu, altın renkli gözlerini Carter'a çevirip başını kaldırdı. Burun delikleri seğiriyordu. "Firavun kanı kokusu alıyorum," dedi. "Çok lezzetli... Yoksa adımı mı söyleyeceksin?"</p>

  <p class="sgc-4">Carter "A-adı mı?" diye kekeledi. "Gizli adını mı diyorsun?"</p>

  <p class="sgc-4">İblis gülmeye başladı. Hemen yanındaki sivri kayalıklardan tekini eline aldı. Kaya bir anda un ufak oldu.</p>

  <p class="sgc-4">Çaresizlik içinde Carter'a baktım. "Gizli adım biliyorolamazsın, değil mi?" dedim.</p>

  <p class="sgc-4">"Ölüler Kitabı'nda yazıyor olabilir," dedi Carter. "Kitaba bakmayı unuttum."</p>

  <p class="sgc-4">"Şimdi ne yapacağız?" diye sordum.</p>

  <p class="sgc-4">Carter "Onu biraz oyala," deyip kaptan köşküne doğru koşturdu.</p>

  <p class="sgc-4">İçimden, tabii, bir iblisi oyalamakta ne var ki, diye geçirdim. Belki iblis dama oynamaktan hoşlanıyordur, ha?</p>

  <p class="sgc-4">"Pes ettiniz mi?" diye sordu Sesmu.</p>

  <p class="sgc-4">"Hayır!" diye bağırdım. "Hayır, pes etmiyoruz. Sana adını söyleyeceğiz. Vay canına, amma da kaslısın. Ağırlık mı çalışıyorsun?"</p>

  <p class="sgc-4">Bastet'e baktım, kedi tanrıça başını iyi gidiyorsun der gibi salladı.</p>

  <p class="sgc-4">Sesmu gururla kaslı kollarını esnetti. Bu lafa her erkek kanar, değil mi? Yani, yirmi metre boyunda ve aslan kafalı olsalar da bir şey değişmiyor.</p>

  <p class="sgc-4">Aslan adam "Ben Sesmu'yum!" diye böğürdü.</p>

  <p class="sgc-4">"Eee, evet, söylemiştin," dedi. "Şey, düşünüyordum da yıllar boyunca ne tür unvanlar kazandın? Lord falan mısın yoksa?"</p>

  <p class="sgc-4">İblis yumruğunu suya indirip "Osiris'in baş celladıyım!" diye kükredi. Gemimiz beşik gibi sallandı. "Kan ve Şarap Lorduyum!"</p>

  <p class="sgc-4">Mide bulantımı bastırmaya çalışarak "Aman ne güzel, dedim. "Şey, kan ve şarap ne alaka?"</p>

  <p class="sgc-4">"Grrrr!" Aslan adam öne eğilip bana sivri dişlerini gösterdi.</p>

  <p class="sgc-4">Emin olun ki dişleri yakından pek de hoş değil. Örgü yelesinin arasına iğrenç ölü balık parçaları ve yosunlar takılmıştı. "Lord Osiris kötülerin kafasını uçurmama izin veriyor!" dedi. "Onları şarap öğütücüsüne koyup ölüler için şarap yapıyorum!"</p>

  <p class="sgc-4">İçimden, ölüler için yapılmış şaraplardan asla tatmamaya yemin ettim.</p>

  <p class="sgc-4">İsis aniden, <span class="sgc-2">Harika gidiyorsun,</span> dedi. O kadar uzun süredir konuşmamıştı ki birden irkilmiştim. <span class="sgc-2">Ona diğer görevlerini sor,</span> dedi tanrıça.</p>

  <p class="sgc-4">"Peki, diğer görevlerin neler, yüce şarap iblisi adam?"</p>

  <p class="sgc-4">Aslan adam kaslarını gösterip "Ben," dedi, "Parfüm Lorduyum."</p>

  <p class="sgc-4">Sonra bana bakıp sırıttı. Herhalde korkudan donup kalacağımı falan sanmıştı.</p>

  <p class="sgc-4">"Vay canına!" dedim. "Düşmanların karşında tir tir titriyorlardır!"</p>

  <p class="sgc-4">"Ha, ha, ha! Evet! Eşantiyonlardan denemek ister misin?" Kuşağına asılı iğrenç deri keselerden birini çekip çıkardı. Keseden, içinde tatlı kokulu sarı renkli bir tozun bulunan, kilden bir şişe çıktı. "Buna... Sonsuzluk adını verdim!"</p>

  <p class="sgc-4">"Harika," dedim öğürmemeye çalışarak. Arkama bakıp Carter'ı görmeye çalıştım ama ağabeyim ortalıkta değildi.</p>

  <p class="sgc-4">İsis, <span class="sgc-2">Onu konuşturmaya devam et,</span> dedi.</p>

  <p class="sgc-4">"Şey, parfüm, işinin bir parçası mı?" dedim. "Dur, şimdii anladım, hani tıpkı insanları sıkarak şarap yapıyorsunya, parfümü de bitkileri sikip yapıyor olmalısın."</p>

  <p class="sgc-4">"Ya da kandan yapıyorumdur!"</p>

  <p class="sgc-4">"Tabii," dedim. "Doğal olarak kan da işin içine karışıyordur. Onu söylemeye bile gerek duymadım."</p>

  <p class="sgc-4">Aslan adam "Kan!" diye kükredi.</p>

  <p class="sgc-4">Khufu cıyaklayıp elleriyle gözlerini örttü.</p>

  <p class="sgc-4">"Demek Osiris'e hizmet ediyorsun?" dedim iblise.</p>

  <p class="sgc-4">"Evet! Daha doğrusu..." Bir an tereddüt etti. "Hizmet ediyordum," dedi. "Osiris'in tahtı boş ama o bir gün gen gelecek. Mutlaka geri gelecek!"</p>

  <p class="sgc-4">"Tabii," dedim. "Peki, arkadaşların sana ne diye hitap ederler? Şeşmo ya da Kanlıaslan falan mı?"</p>

  <p class="sgc-4">"Hiç arkadaşım yok! Ama olsaydı, bana Ruhların Celladı Gaddar Surat derlerdi! Ama dediğim gibi, hiç arkadaşım yok. O yüzden, adımı kimsecikler bilmez. Ha, ha, ha!"</p>

  <p class="sgc-4">Bastet'e baktım. Acaba aslan adam gizli adını ağzından kaçırmış olabilir miydi? Bastet neşeyle gülümsüyordu.</p>

  <p class="sgc-4">Carter paldır küldür merdivenlerden yukarı çıktı. Elin de Ölüler kitabı vardı. "Buldum! Burada bir yerde olmalı Şu kısmı okuyamadım ama-"</p>

  <p class="sgc-4">"Ya adı söyle ya da seni yerim!" diye kükredi Sesmu.</p>

  <p class="sgc-4">"Sana adını söyleyeceğim!" diye seslendim. "Sesmu, Ruhların Celladı Gaddar Surat!"</p>

  <p class="sgc-4">"AAAHHHH!" Aslan adam acıyla kıvranmaya başladı "Adımı nereden biliyorlar?"</p>

  <p class="sgc-4">"Bırak da geçelim!" dedim. "Ha, bu arada... Ağabeyim eşantiyonu denemek istiyor."</p>

  <p class="sgc-4">Tam vaktinde geri çekildim. Carter neler olup bittiğini anlayamadan, aslan iblis, sarı renkli tozu Carter'ın başından aşağı serpiverdi. Sonra da dalgaların arasına gömüldü.</p>

  <p class="sgc-4">"Ne tatlı bir adam," dedim.</p>

  <p class="sgc-4">"Pöh!" Carter ağzına dolan tozu tükürdü. Tıpkı galeta ununa bulanmış bir balığı andırıyordu. "Bunu neden yaptın?" diye sordu.</p>

  <p class="sgc-4">"Çok güzel kokuyorsun," dedim. "Şimdi ne yapıyoruz?"</p>

  <p class="sgc-4">Gemimiz nehirde bir dönemece gelene dek kendimi gayet iyi hissediyordum. Aniden ufuktaki o kırmızı parıltı, bir ışık demetine dönüştü. Köşkündeki kaptan, alarm zilini çaldı.</p>

  <p class="sgc-4">Tam ileride, nehir cayır cayır yanıyordu. Alevler, fokur fokur lav kaynayan, üstünden dumanlar tüten bir yanardağın içinden çıkıyor gibiydi.</p>

  <p class="sgc-4">"Ateş Gölü," dedi Bastet. "İşte, bu noktadan sonra işler ilginçleşecek."</p>
</body>
</html>
