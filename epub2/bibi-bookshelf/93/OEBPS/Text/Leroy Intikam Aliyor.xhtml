<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-2 {font-weight:bold;}
  span.sgc-1 {font-style:italic;}

  p.sgc-3 {text-align: justify;}
  /*]]>*/
  </style>
</head>

<body>
  <p class="sgc-3 sgc-3"></p>

  <h3 id="heading_id_2"><a id="bookmark7"></a>37. Leroy İntikam Alıyor</h3>

  <p class="sgc-3 sgc-3">C</p>

  <p class="sgc-3 sgc-3">A</p>

  <p class="sgc-3 sgc-3">R</p>

  <p class="sgc-3 sgc-3">T</p>

  <p class="sgc-3 sgc-3">E</p>

  <p class="sgc-3 sgc-3">R</p>

  <p class="sgc-3 sgc-3">Eh, isterseniz bana kuş beyinli diyebilirsiniz.</p>

  <p class="sgc-3 sgc-3">Çünkü dört bir yanında iblislerin cirit attığı meşum bir piramidin kalbindeki taht odasında, çok yakında tüm dünyayı yok edecek olan Set'in karşısına dikilene dek oraya gitmenin iyi bir fikir olduğunu sanmıştım.</p>

  <p class="sgc-3 sgc-3">Set tahttan kalktı. Teni kırmızı renkti, bedeniyse kaslarla örülüydü. Üstünde alevli bir zırh, elinde de siyah renkli, çelik bir asa vardı. Kafası bir kez daha insan kafasına dönüşmüştü. Bir an için bana Washington havaalanında karşılaştığım eski dostum Leroy gibi aç aç bakıp salyalarını akıttı. Sonra saçları kumrallaştı, yakışıklı ama sert ifadeli bir adam haline geldi. Cin gibi gözlerinde muzip bir ifade vardı. Gülümsemesiyse insanın kanını donduracak türdendi. Amcamızı tekmeleyip yanından geçti. Amos'un inlediğini duyunca onun hiç değilse hayatta olduğunuanladım.</p>

  <p class="sgc-3 sgc-3">Kılıcımı o kadar sıkı tutuyordum ki kılıç elimde titriyordu.</p>

  <p class="sgc-3 sgc-3">"Zia haklıymış," dedim. "Amos'u ele geçirmişsin."</p>

  <p class="sgc-3 sgc-3">Set masumane bir tavırla ellerini iki yana açtı. "Şey, aslında onu tamamıyla ele geçirmiş sayılmam," dedi. "Tanrılar birçok yerde aynı anda var olabilirler Carter. Horus dürüst bir tanrı olsaydı bunu sana kendi de söyleyebilirdi. Eminim ki Horus senin gibi sıska bir çocuktan ziyade güzel bir savaş anıtı ya da askeri bir okulu falan tercih ederdi. Benim de ruhumun çoğu şu muhteşem yapıta geçti."</p>

  <p class="sgc-3 sgc-3">Set gururla taht odasını işaret etti. "Ama ruhumun minnacık bir parçası bile Amos Kane'i kontrol etmeye yetti."</p>

  <p class="sgc-3 sgc-3">Serçe parmağını öne uzatınca kırmızı renkli hafif bir duman Amos'un yanına gidip giysilerinin üstüne sindi. Amos şimşek çarpmış gibi sarsıldı.</p>

  <p class="sgc-3 sgc-3">"Dur!" diye bağırdım.</p>

  <p class="sgc-3 sgc-3">Amos'a doğru koştum ama kırmızı pus çoktan ortadan kaybolmuştu. Amcamsa baygın halde yerde yatıyordu.</p>

  <p class="sgc-3 sgc-3">Set sanki bundan sıkılmış gibi ellerini iki yanına indirdi. "Geriye çok bir şey kalmadı," dedi. "Amos iyi savaştı. Hem eğlenceliydi hem de düşündüğümden çok daha fazla enerjimi tüketti çünkü sizi uyarmak için, onu kontrol ettiğimi göstermek için elinden geleni yaptı. İşin komik yanı, büyü yapabilmesi için onun kendi büyü gücünü kullanmaya zorladım. O kaos büyüsü örneğin onun fikriydi. Size uyarı işaretlerini yollarken neredeyse ruhunu yakıp küle çevirecekti. Fırtına bulutuna dönüştürmek ha? Yapmayın lütfen. Bu tür büyüleri kim yapıyor artık?!"</p>

  <p class="sgc-3 sgc-3">"Sen bir canavarsın!" diye bağırdı Sadie.</p>

  <p class="sgc-3 sgc-3">Set şaşırmış gibi yaptı. "Cidden mi? Canavar mıyım?"</p>

  <p class="sgc-3 sgc-3">Sadie, Amos'un başına daha fazla bir şey gelmesin diye onu çeke çeke uzaklaştırırken Set kahkahalarla gülmeye başladı.</p>

  <p class="sgc-3 sgc-3">Set'in dikkatini çekmeye çalışarak "O gece, Amos da Londra'daydı," dedim. "Bizi British Museum'a kadar takip etmiş olmalı. Sen de o geceden beri onu kontrol ediyorsun. Desjardins'i hiçbir zaman kullanmadın."</p>

  <p class="sgc-3 sgc-3">"Aman o kaba saba adamı mı diyorsun? Yapma lütfen," dedi Set alaycı bir tavırla. "Eminim ki bizlerin her zaman firavun soyundan gelenleri kullanmayı tercih ettiğimizi duymuşsunuzdur. Ama sizi kandırmak çok hoşuma gitti doğrusu. Mösyö'yü sizi şaşırtmak için kullandım."</p>

  <p class="sgc-3 sgc-3">"Ba'mın orada olduğunu ve seni izlediğini biliyordun. Amos'u kendi evini sabote etmeye zorladın, sonra da canavarlarını içeri saldın. Onu tuzağa düşürdün. Neden onun bizi kaçırmasını sağlamadın ki?"</p>

  <p class="sgc-3 sgc-3">Set ellerini iki yana açtı. "Dediğim gibi, Amos iyi savaştı," dedi. "Onu tamamıyla yok etmeden bazı şeyleri yaptırmam mümkün değildi. Yeni oyuncağımı hemen çöpe atmak istemedim."</p>

  <p class="sgc-3 sgc-3">Öfkeden patlamak üzereydim. Nihayet Amos'un neden o kadar tuhaf davrandığını anlamıştım. Evet, ta başından beri Set tarafından kontrol ediliyordu ama ona karşı mücadele de ediyordu. Bizi uyarmaya çalıştığında çelişkisini hissetmiştim. Bizi kurtarayım derken neredeyse canından oluyordu. Set ise onu kırık bir oyuncak gibi bir yana fırlatıp atmıştı.</p>

  <p class="sgc-3 sgc-3"><span class="sgc-1">Kontrolü bana ver,</span> dedi Horus. <span class="sgc-1">Bırak da hepimizin intikamını alayım.</span></p>

  <p class="sgc-3 sgc-3"><span class="sgc-1">Gerek yok,</span> dedim.</p>

  <p class="sgc-3 sgc-3"><span class="sgc-1">Hayır!</span> dedi Horus. <span class="sgc-1">Bana izin vermelisin. Henüz hazır değilsin.</span></p>

  <p class="sgc-3 sgc-3">Set sanki ikimizin didiştiğini hissetmiş gibi gülmeye başladı. "Zavallı Horus," dedi. "Geçici bedenini biraz daha iyi eğitseydin ya. Bana ciddi ciddi onun aracılığıyla mı meydan okumayı düşünüyorsun?"</p>

  <p class="sgc-3 sgc-3">Horus ve ben ilk kez aynı anda aynı şeyi hissettik: öfke.</p>

  <p class="sgc-3 sgc-3">Hiç düşünmeden, her ikimiz de elimizi havaya kaldırıp Set'e enerji akımı yolladık. Parlayan bir yumruk Set'e vurdu. Set öyle sert bir biçimde geriye uçtu ki sütunlardan birini kırdı ve altında kaldı.</p>

  <p class="sgc-3 sgc-3">Bir an için, duyduğum tek ses tavandan dökülen sıvaların sesiydi. Derken molozların arasından derin bir kahkaha duyuldu. Set yıkıntıların arasından çıkıp bir kenara kocaman bir kaya parçası fırlattı.</p>

  <p class="sgc-3 sgc-3">"Güzel!" diye kükredi. "Bana zerre kadar zarar vermedi ama yine de güzeldi! Sizi paramparça etmek benim için büyük bir zevk olacak. Horus, fırtınamın gücünü artırmak için seni de baban gibi buraya hapsedeceğim. Dört kardeşimi de buraya hapsettiğim zaman fırtına tüm dünyayı elegeçirecek kadar büyüyecek!"</p>

  <p class="sgc-3 sgc-3">Set'in söylediği şey kafamı karıştırmıştı. "Dört mü?" dedim.</p>

  <p class="sgc-3 sgc-3">"Ah, evet." Set'in bakışları Zia'ya kaydı. Zia sessizce odanın bir köşesine sinmişti. "Seni unuttuğumu sanma canım!"</p>

  <p class="sgc-3 sgc-3">Zia çaresizlik içinde bana baktı. "Carter, benim için endişe etme," dedi. "Set sadece dikkatini dağıtmaya çalışıyor."</p>

  <p class="sgc-3 sgc-3">"Ah, güzel tanrıça," diye mırladı Set. "Bu beden sana pek uymuyor ama başka seçeneğin de yoktu, değil mi?"</p>

  <p class="sgc-3 sgc-3">Set parıldamaya başlayan asasıyla Zia'ya doğru yürümeye başladı.</p>

  <p class="sgc-3 sgc-3">"Hayır!" diye bağırdım. Öne atıldım ama Set büyüyle hamleleri savuşturmakta benden çok daha iyiydi. Asasını bana doğrultunca duvara tosladım. Sanki koca bir Amerikan futbolu takımı beni duvara yapıştırmış gibi yerime mıhlandım.</p>

  <p class="sgc-3 sgc-3">Sadie "Carter!" diye bağırdı. "O, Neftis. Kendi başının çaresine bakabilir."</p>

  <p class="sgc-3 sgc-3">"Hayır." Nedense içimden bir ses Zia'nın Neftis olamayacağını söylüyordu. İlk önce ben de öyle sanmıştım ama düşündükçe yanıldığımı hissetmiştim. Zia hiç de ilahi büyü kullanıyor gibi değildi. Ve içimden bir ses, eğer Zia bir tanrıçayı bedeninde barındırıyor olsaydı bunu kesin hissederdim diyordu.</p>

  <p class="sgc-3 sgc-3">Ona yardım etmediğim takdirde yok olup gidecekti.</p>

  <p class="sgc-3 sgc-3">Ama Set ısrarla dikkatimi çekmeye çalışıyor, son derece de başarılı oluyordu. Zia'ya doğru ilerlerken büyüsüne karşı koymaya çalıştığım halde bunu bir türlü beceremiyordum. Gücümü ne kadar daha önce yaptığım gibi Horus'unkiyle birleştirmek istesem, daha da büyük bir korkuya kapılıyor, panikliyordum.</p>

  <p class="sgc-3 sgc-3">Horus, <span class="sgc-1">Bana boyun eğmelisin!</span> dedi. İkimiz zihnimin kontrolünü ele geçirmek için bir süre kapıştık. O sırada başıma korkunç bir ağrı saplandı.</p>

  <p class="sgc-3 sgc-3">Set, Zia'ya doğru bir adım daha attı.</p>

  <p class="sgc-3 sgc-3">"Ah, Neftis," diye mırıldandı. "Zamanın başlangıcında, hain kız kardeşimdin. Bir diğer hayatta, başka bir çağda, hain karımdın. Ama şimdi olsan olsan leziz bir aperatif olursun! Aramızdaki en güçsüz tanrı olduğun doğru ama hala beş tanrıdan birisin. Hepinizi birden bir set gibi aynı yere tıkarsam sonsuz güce sahip olacağım."</p>

  <p class="sgc-3 sgc-3">Sonra sırıtmaya başladı. "Ha ha, set gibi," dedi. "Ne komik! Neyse, haydi şimdi enerjini süzüp ruhunu tutsak edelim."</p>

  <p class="sgc-3 sgc-3">Zia değneğini ona doğrulttu. Etrafında kırmızı renkli koruyucu bir enerji küresi belirdi. Ama kürenin güçsüz olduğu her halinden belliydi. Set asasından Zia'nın üstüne kum püskürtünce küre yok oldu. Zia geriye sendeledi. Saçları ve giysileri kumlarla kaplanmıştı. Ona yardım etmek için öne atılmıştım ki Zia, "Carter, ben önemli değilim!" diye bağırdı. "Dikkatini dağıtma! Ona karşı koyma!"</p>

  <p class="sgc-3 sgc-3">Asasını kaldırıp "Hayat Evi!" diye bağırdı.</p>

  <p class="sgc-3 sgc-3">Ateş topunu dosdoğru Set'e fırlattı. Bunu yapmak için tüm enerjisini kullanmış olmalıydı. Set, etrafında beliren alevleri Sadie'ye fırlattı. Sadie hem kendisinin hem de Amos'un yanmaması için hızla değneğini havaya kaldırdı. Set görünmez bir ipi çekiyormuş gibi yaptı ve Zia bir bez bebek gibi dosdoğru Set'in ellerine uçtu.</p>

  <p class="sgc-3 sgc-3"><span class="sgc-1">Ona karşı koyma,</span> demişti bana. Bunu nasıl söylerdi? Set'e karşı manyaklar gibi direniyordum ama bana hiçbir faydası olmuyordu. Tek yapabildiğim, çaresizlik içinde Set'in başını eğip Zia'ya dikkatle bakmasını izlemekti.</p>

  <p class="sgc-3 sgc-3">İlk başta Set zafer kazanmış gibi şendi. Ama sonra birden suratını büyük bir şaşkınlık ifadesi kapladı. Gözlerinden alevler saçarak böğürdü.</p>

  <p class="sgc-3 sgc-3">"Bu ne biçim bir tuzak?" dedi. "Onu nereye sakladınız?"</p>

  <p class="sgc-3 sgc-3">Zia, Set'in kollarının arasında güçlükle nefes alarak "Onu ele geçiremeyeceksin," dedi.</p>

  <p class="sgc-3 sgc-3">Set onu bir kenara fırlatıp "Nerede o?" diye kükredi.</p>

  <p class="sgc-3 sgc-3">Zia duvara çarptı. Tam hendeğe düşmek üzereydi ki Sadie "Rüzgar!" diye haykırdı. Birden sert bir rüzgar Zia'nın bedenini kavrayıp onu zemine yatırdı.</p>

  <p class="sgc-3 sgc-3">Sadie hemen yanına koşup Zia'yı ışıldayan hendekten uzaklaştırdı.</p>

  <p class="sgc-3 sgc-3">"Bu senin işin olmalı İsis!" diye kükredi Set. Onlara bir kum fırtınası daha yolladı, Sadie değneğini kaldırdı. Kum fırtınası bir güç kalkanına çarpıp yön değiştirdi. Kumlar Sadie'nin ardındaki duvarı oyup üstünde ışık halkasınabenzer bir iz bıraktı.</p>

  <p class="sgc-3 sgc-3">Set'in neden bu kadar öfkelendiğini anlayamamıştım ama onun Sadie'ye zarar vermesine de izin veremezdim.</p>

  <p class="sgc-3 sgc-3">Kız kardeşimin bir başına Zia'yı bir tanrının gazabından korumaya çalışırken görünce içimde bir şeyler çat etmişti. Bu, tıpkı bir arabanın yüksek vitese geçmesi gibi bir şeydi. Birden düşüncelerim hızlanıp netleşti. Öfkem ve korkum henüz dinmemişti ama bunların önemli olmadığını fark ettim. Korkunun ve öfkenin kız kardeşime bir faydası olmayacaktı.</p>

  <p class="sgc-3 sgc-3">Zia, <span class="sgc-1">ona karşı koyma,</span> demişti.</p>

  <p class="sgc-3 sgc-3">Tabii ya. Set'e değil, Horus'a karşı koymaktan söz ediyordu. Şahin tanrı ve ben günlerdir birbirimizle mücadele diyorduk. Olanca gücümle onun bedenimi ele geçirmesini engellemeye çalışıyordum.</p>

  <p class="sgc-3 sgc-3">Buna rağmen, ikimiz de kontrolü tamamıyla ele geçiremiyorduk. Yanıt buydu. İkimizin birlikte hareket etmesi, birbirine sorgusuz sualsiz güvenmesi gerekiyordu. Yoksa ikimiz de ölecektik.</p>

  <p class="sgc-3 sgc-3">Horus, <span class="sgc-1">Evet,</span> deyip beni zorlamaktan vazgeçti. Ben de ona karşı koymayı kestim. Düşüncelerimiz bir oldu. Horus'un gücünü, anılarını ve korkularını anladım. Binlerce yıllık hayatı boyunca kullandığı geçici bedenleri gördüm. O da zihnimi gördü. Her şeyi, hatta beni utandıran şeyleri bile gördü.</p>

  <p class="sgc-3 sgc-3">Bu hissi tarif etmek çok güç. Horus'un anılarından görebildiğim kadarıyla, bu tür bir birleşme gerçekten de zordu.</p>

  <p class="sgc-3 sgc-3">Ne bileyim, hani yazı tura atarsınız da para yan durur ya, onun gibi bir şey sanırım. Horus beni kontrol etmedi. Ben de onun gücünü kullanmadım. İkimiz birlikte hareket ettik.</p>

  <p class="sgc-3 sgc-3">Seslerimiz bile bir çıkıyordu: "Şimdi!" dedik ve saldırıya geçtik.</p>

  <p class="sgc-3 sgc-3">Böylece bizi engelleyen büyülü zincirler kırıldı.</p>

  <p class="sgc-3 sgc-3">Savaşçı avatarım etrafımda belirdi. Beni yerden kaldırıp her yanımı altın renkli bir enerji perdesiyle sardı. Öne çıkıp kılıcımı havaya kaldırdım. Şahin savaşçı bana karşı koymadan, mükemmel bir biçimde hareketlerimi taklit etti.</p>

  <p class="sgc-3 sgc-3">Set dönüp bana buz gibi bir bakış fırlattı.</p>

  <p class="sgc-3 sgc-3">"Eee, Horus," dedi, "küçük aracının direksiyonuna geçtin demek? Ama bu, aracı kullanabileceğin anlamına gelmiyor."</p>

  <p class="sgc-3 sgc-3">"Ben, Carter Kane," dedim. "Firavun soyundan geliyorum, Horus'un Gözü'yüm. Ve şimdi sevgili erkek kardeşim, amcam ve hain Set, seni bir böcek gibi ezeceğim."</p>
</body>
</html>
