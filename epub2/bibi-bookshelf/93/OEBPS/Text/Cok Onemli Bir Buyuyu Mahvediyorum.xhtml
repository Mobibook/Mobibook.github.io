<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-2 {font-weight:bold;}
  span.sgc-1 {font-style:italic;}

  p.sgc-3 {text-align: justify;}

  p.sgc-4 {font-weight: bold}

  p.sgc-5 {text-align: center;}
  /*]]>*/
  </style>
</head>

<body>
  <p class="sgc-3"></p>

  <h3 id="heading_id_2"><a id="bookmark1"></a>40. Çok Önemli Bir Büyüyü Mahvediyorum</h3>

  <p><a id="bookmark2" xmlns="http://www.w3.org/1999/xhtml"></a><b>S</b></p>

  <p class="sgc-4">A</p>

  <p class="sgc-4">D</p>

  <p class="sgc-4">I</p>

  <p class="sgc-4">E</p>

  <p class="sgc-3">Yukarıda işlerin pek de iyi gitmediğini fark ettim.</p>

  <p class="sgc-3">Carter piramidin yan tarafına düşmüş, ödlek bir savaşçı gibiydi. Set kapak taşını tepeye oturtmuştu ve "Güneşin doğuşuna otuz saniye kaldı!" diye bağırıyordu. Aşağıdaki mağaradaysa Hayat Evi'nden gelen büyücüler, koca bir iblis ordusunun arasında ezilmek üzereydiler. Durum hiç de iç açıcı görünmüyordu.</p>

  <p class="sgc-3">Aslında bu manzara kötü olmasına kötüydü ama artık her şeyi İsis'in gözünden görüyordum. Tıpkı suda yüzen bir timsah gibi, hem aşağıda hem de yukarıda olanları görebiliyordum. Duat, ölümlülerin dünyasıyla aynı yerdeydi sanki. Duat'ta iblislerin ruhları alev alevdi ve bu halleriyle doğum günü pastası mumları gibiydiler. Carter'ın ölümlüler dünyasında durduğu yerde, Duat'ta şahin başlı bir savaşçı vardı. Avatar falan da değildi bu, gerçek bir savaşçıydı. Kuş kafalı, sipsivri gagası kanla kaplı, kara gözleri parıldayan bir savaşçıydı. Kılıcından altın renkli bir parıltı saçılıyordu. Set'e gelince... Koskoca, kumdan bir dağ getirin gözlerinizin önüne. Bu kum dağının üstüne benzin dökülüp ateşe verilmiş olsun. Sonra da onu dünyanın en büyük mutfak robotuna koyup karıştırdığınızı hayal edin. Set'in Duat'taki görüntüsü aynen böyleydi. O kadar güçlü ve yıkıcı bir güçtü ki ayaklarının altındaki her şey ezilip un ufak oluyordu.</p>

  <p class="sgc-3">O an nasıl göründüğümü bilmiyordum ama kendimi çok güçlü hissediyordum. Ma'at'ın gücü içime akın etmişti; İlahi Sözcükler emrime amadeydi. Bir yandan firavun soyundan gelen Sadie Kane'dim, diğer yandan gizli adları bilen büyü tanrıçası İsis.</p>

  <p class="sgc-3">Carter güçlükle piramidin tepesine tırmanmaya çalışırken Set, "Beni tek başına durduramazsın Horus. Hele gücümün zirveye ulaştığı çölde bunu asla başaramazsın!" diye bağırıyordu.</p>

  <p class="sgc-3">"Haklısın!" diye bağırdım.</p>

  <p class="sgc-3">Dönüp beni görünce Set'in suratı allak bullak oldu. Asamı ve değneğimi kaldırıp büyü yapmaya hazırlandım.</p>

  <p class="sgc-3">"Ama Horus yalnız değil," dedim. "Ve seninle çölde savaşmayacağız!"</p>

  <p class="sgc-3">Asamı kayalara vurup "Washington, D.C.!" diye haykırdım.</p>

  <p class="sgc-3">Piramit sallanmaya başladı. Bir süre hiçbir şey olmadı.</p>

  <p class="sgc-3">Set ne yaptığımı anlamıştı. Asabi bir biçimde güldü.</p>

  <p class="sgc-3">"Bak sana büyü kurallarını anlatayım, Sadie Kane," dedi. "Şeytan Günleri süresince büyü yapamazsın!"</p>

  <p class="sgc-3">"Ölümlüler yapamaz," dedim. "Ama bir büyü tanrıçası pekala yapabilir."</p>

  <p class="sgc-3">Birden şimşekler çakmaya başladı. Mağaranın tepesinde en az piramit kadar büyük bir kum girdabı oluştu.</p>

  <p class="sgc-3">İblisler savaşmayı kesip dehşet içinde yukarıya baktılar. Büyücüler büyülü sözcükleri söylerken kekelemeye başladılar. Ağızları hayretten açık kalmıştı.</p>

  <p class="sgc-3">Girdap o kadar güçlüydü ki piramidi parça parça ediyor, sonra bu parçaları içine çekiveriyordu. Sonra kocaman bir kapağı andıran büyülü bir kapı belirdi ve piramide doğru alçalmaya başladı.</p>

  <p class="sgc-3">"Hayır!" diye kükredi Set. Büyülü kapıya alevler püskürttü. Sonra bana dönüp koca koca kaya parçaları ve ateş topları yolladı ama artık çok geçti. Kapı hepimizi birden yutuverdi.</p>

  <p class="sgc-3">Dünya adeta tersine dönmüştü. Acaba büyük bir hesap hatası mı yaptım diye düşündüm. Set'in piramidi girdabın içinde patlayacak olursa milyonlarca parçaya ayrılıp sonsuza dek Duat'ta süzülürdüm. Sonra büyük bir gümbürtü oldu. Kendimizi masmavi, berrak bir göğün altında, serin ve aydınlık bir yerde bulduk. Tam altımızdaysa Washington, D.C.'deki Milli Park'ın karla kaplı arazisi uzanıyordu.</p>

  <p class="sgc-3">Kırmızı piramit hala parçalanmamıştı ama yüzeyinde çatlaklar oluşmuştu. Altın kapak taşı büyüsünü kaybetmemeye çalışıyor, hala parıldıyordu. Ama artık Phoenix'te değildik. Piramit, güç kaynağı olan çölden zorla çekilip bambaşka bir yere gelmişti. Önümüzde de Kuzey Amerika'ya çıkan sabit geçit duruyordu: Ma'at'ın bu kıtadaki en güçlü odak noktalarından biri olan beyaz renkli yüksek dikilitaş, yani Washington Anıtı.</p>

  <p class="sgc-3">Set bana Antik Mısır dilinde bir şeyler haykırdı. Bunun bir iltifat olmadığından emindim.</p>

  <p class="sgc-3">"Etlerini kemiklerinden sıyıracağım!" dedi. "Seni-"</p>

  <p class="sgc-3">"Öldürecek misin?" dedi Carter. Set'in arkasında dikilip kılıcını savurdu. Kılıç Set'in zırhını delip kaburgalarına saplandı. Ölümcül bir darbe değildi ama en azından Kırmızı Lord'un dengesini bozmuş, piramitten aşağı yuvarlanmasına neden olmuştu. Carter hemen peşine düştü. Duat'ta, Washington Anıtı'ndan bembeyaz enerji akımlarının yayıldığını ve bunların Horus avatarına güç verdiğini gördüm.</p>

  <p class="sgc-3">Carter koşarken "Sadie, kitap!" diye bağırdı. "Vakit kaybetme!"</p>

  <p class="sgc-3">Büyülü bir kapı açmak beni sersemletmiş olmalıydı ki Set, Carter'ın neden söz ettiğini benden önce anladı.</p>

  <p class="sgc-3">"Hayır!" diye bağırdı Kırmızı Lord. Üstüme hücum etti ama Carter onu yarı yolda yakaladı.</p>

  <p class="sgc-3">Carter, Set'i tutup geriye çekti. Piramidin duvarları iki tanrının ağırlığına dayanamayıp çatlamaya başladı. Girdapla buraya kadar gelen ve baygın vaziyette olan iblislerle büyücüler piramidin dibinde ayılmaya başlamışlardı.</p>

  <p class="sgc-3"><span class="sgc-1">Sadie, kitap...</span> Bazen zihninizin içinde sizden başka birisinin olması iyi oluyor, çünkü o kişi gerektiğinde sizi bir şey yapmanız için dürtükleyebiliyor. <span class="sgc-1">Kitabı kullan, şapşal!</span></p>

  <p class="sgc-3">Elimi öne uzatıp Paris'te çaldığımız mavi kaplı ufak kitabı çağırdım. Papirüsü açtım. Hiyeroglifler bir anaokulu kitabındaki yazılar kadar belirgindi. Gerçeklik tüyünü çağırdım. Tüy parıldayarak sayfaların üstünde belirdi.</p>

  <p class="sgc-3">İlahi Sözcükleri söyleyerek büyüyü yapmaya başladım. Bedenim aniden havaya yükseldi. Piramidin birkaç santim üstünde duruyordum. Yaradılış öyküsünü mırıldanıyordum. İlk dağın denizin üstünde nasıl belirdiğini, Ra, Geb ve Nut'un nasıl doğduğunu anlatan, Ma'at'ın ve insanoğlunun ilk büyük imparatorluğunun, yani Antik Mısır'ın varoluş öyküsü.</p>

  <p class="sgc-3">Yanında hiyeroglifler beliren Washington Anıtı parıldamaya başladı. Kapak taşından gümüşümsü bir renk yayılıyordu.</p>

  <p class="sgc-3">Set bana saldırmaya çalıştıysa da Carter onu engelledi. Sonra kırmızı piramit yıkılmaya başladı.</p>

  <p class="sgc-3">Amos'un ve Zia'nın tonlarca taşın altında kalacaklarını düşündüğümde neredeyse vazgeçecektim. Sonra birden zihnimde annemin sesi yankılandı: <span class="sgc-1">Dayan canım,</span> diyordu. <span class="sgc-1">Düşmanına dikkat et.</span></p>

  <p class="sgc-3"><span class="sgc-1">Evet,</span> dedi İsis. <span class="sgc-1">Yok et onu!</span></p>

  <p class="sgc-3">Ama nedense annemin kastettiği şeyin bu olmadığını düşünüyordum. O bana düşmanıma dikkat etmemi söylemişti.</p>

  <p class="sgc-3">Demek önemli bir şeyler olacaktı.</p>

  <p class="sgc-3">Duat'ta, etrafımda büyünün oluşmaya başladığını ve tüm dünyayı bembeyaz bir ışıkla kapladığını gördüm. Ma'at güçleniyor, kaos güç kaybediyordu. Piramit çökerken Carter'la Set hala savaşıyorlardı.</p>

  <p class="sgc-3">Gerçeklik tüyü Kırmızı Lord'un üstüne doğru bir spot ışığı gibi parladı. Büyünün sonlarına doğru ağzımdan çıkan sözcükler Set'i parçalara ayırmaya başladı.</p>

  <p class="sgc-3">Duat'ta, Set'in alevli bedeni soyuluyor, altından kara tenli, Set hayvanı gibi bir deri bir kemik bir yaratık çıkıyordu. Bu, tanrının kötü özünün görünüşüydü. Ama ölümlüler dünyasında aynı yerde kırmızı zırhlı, güçlü mü güçlü, ölümüne savaşmaya razı ve kendinden son derece emin bir savaşçı duruyordu.</p>

  <p class="sgc-3">"Sana bir ad vereceğim Set," dedim. "Adın Uğursuz Gün olsun."</p>

  <p class="sgc-3">Piramit korkunç bir gümbürtüyle patladı. Set yıkıntıların arasına düştü. Doğrulmaya çalıştı ama Carter kılıcını ona doğru salladı. Set asasını son anda havaya kaldırmıştı. Silahları havada çarpıştı ve Horus yavaş yavaş Set'i diz çökmeye zorladı.</p>

  <p class="sgc-3">"Haydi Sadie!" diye bağırdı Carter. "Şimdi!"</p>

  <p class="sgc-3">"Düşmanımsın," dedim. "Ve bu toprakların laneti."</p>

  <p class="sgc-3">Washington Anıtı'nın üstünde dikine duran, bembeyaz bir ışık belirdi. Işık genişleyerek bir çatlak haline geldi. Bu dünyayla Set'i ve yaşam gücünü tutsak edecek dipsiz boşluk arasında bir kapı açıldı. Belki onu sonsuza dek tutsak etmeyi başaramayacaktık ama Set'in uzunca bir süre ortalıkta görünmeyeceği kesindi.</p>

  <p class="sgc-3">Büyüyü tamamlamak için bir dize daha söylemem gerekiyordu. "Merhamet görmeyi hak etmiyorsun, Ma'at'ın düşmanı. Seni bu dünyanın ötesine yolluyorum!"</p>

  <p class="sgc-3">Bu dizenin büyük bir inançla söylenmesi gerekiyordu. Gerçeklik tüyü yüzünden böyle olması gerekiyordu. Ama zaten buna neden inanmayacaktım ki? Gerçek olan buydu. Set merhamet görmeyi hak etmiyordu. O, Ma'at'ın düşmanıydı.</p>

  <p class="sgc-3">Ama tereddüt ettim.</p>

  <p class="sgc-3">Annem <span class="sgc-1">Düşmanına dikkat et,</span> demişti.</p>

  <p class="sgc-3">Anıtın tepesine baktım. Duat'ta piramitten kopan kocaman parçaların göğe yükseldiğini ve iblislerin ruhlarının birer havai fişek gibi uçtuğunu gördüm. Set'in kaos büyüsü bozuldu ve koca bir kıtayı yok edecek güç, bulutlar tarafından emildi. Kaos, gözlerimin önünde kendisine bir biçim vermeye çalıştı. Sanki Potomak Nehri'nin kırmızı bir yansıması gibiydi. En az bir buçuk kilometre uzunluğunda ve yüz metre genişliğinde, kan kırmızısı kocaman bir nehirdi bu. Havada debelenip durdu ve somut bir hale gelmeye çalıştı. Öfkesini ve umutsuzluğunu hissedebiliyordum. İstediği şey bu değildi. Ancak istediğini gerçekleştirecek, kaosu diriltecek kadar gücü yoktu. Doğru dürüst bir biçimde somut hale gelebilmesi için milyonlarca kişinin ölmesi ve koca bir kıtanın yok olması gerekiyordu.</p>

  <p class="sgc-3">Yok, bu bir nehir falan değildi. Bu bir <span class="sgc-1">yılandı.</span></p>

  <p class="sgc-3">"Sadie!" diye bağırdı Carter. "Ne bekliyorsun?"</p>

  <p class="sgc-3">Onun yılanı görmediğini fark ettim. Yılanı benden başka kimse göremiyordu.</p>

  <p class="sgc-3">Set dizlerinin üstüne çökmüştü, beyaz enerji etrafını çevirip onu boşluğa çekerken kıvranıp duruyordu. "Ne o, korktun mu küçük cadı?" diye böğürdü. Sonra öfkeli bakışlarını Carter'a çevirdi. "Gördün mü Horus? İsis ödleğin teki. Bu işi hiçbir zaman bitiremedi zaten!"</p>

  <p class="sgc-3">Carter bana baktı. Gözlerindeki şüpheyi gördüm bir an. Horus onu kanlı bir intikam almaya zorlayabilirdi. Bense tereddüt ediyordum. Zaten, dana önce Horus'la İsis'i birbirine düşüren şey de bu olmuştu. Bunun bir daha tekrarlanmasına asla göz yumamazdım.</p>

  <p class="sgc-3">Ama işin daha da kötüsü, henüz birbirimizi çok iyi tamınıyorken de Carter bana aynen böyle bakardı. O zamanlar iki yabancı gibiydik. Birlikte zorla vakit geçirir, sırf babam istiyor diye mutlu bir aileymişiz gibi davranırdık. Bir daha öyle davranmak istemiyordum. Artık rol yapmayacaktım. Biz bir aileydik ve bir arada kalacaktık.</p>

  <p class="sgc-3">"Carter, bak!" diye bağırıp gerçeklik tüyünü havaya attım. Böylece büyüyü bozdum.</p>

  <p class="sgc-3">"Hayır!" diye bağırdı Carter.</p>

  <p class="sgc-3">Ama tüy yılan biçimindeki gümüş renkli pusun üstünde patladı. Yılan çok kısa bir an için gözle görülür hale geldi.</p>

  <p class="sgc-3">Carter kocaman bir yılanın Washington'un üstünde dolanıp durduğunu ve güç kaybetmekte olduğunu görünce hayretler içinde kaldı.</p>

  <p class="sgc-3">Yanımdan bir ses "Rezil tanrılar!" diye bağırdı.</p>

  <p class="sgc-3">Başımı çevirince Set'in teğmeni Dehşetin Yüzü'nün iğrenç suratını ve sipsivri dişlerini gördüm. Elindeki tırtıklı bıçağı havaya kaldırmıştı. Tam işimin bittiğini düşünürken gözümün ucuyla bir metal yansıması gördüm. Büyük bir gümbürtü koptu ve iblis olduğu yerde donup kaldı.</p>

  <p class="sgc-3">Carter kılıcını büyük bir ustalıkla iblise fırlatmıştı. İblis elindeki bıçağı düşürdü, dizlerinin üstüne çöktü. Sonra da böğrüne saplanan kılıca bakakaldı.</p>

  <p class="sgc-3">Çok geçmeden arka üstü yere devrilip öfkeyle tısladı. Pörtlek kara gözlerini bana dikip tamamıyla farklı bir dil konuşmaya başladı. Sesi kumlar üstünde sürünen bir sürüngenin karnının çıkardığı hışırtılı sesi andırıyor, insanın kulaklarını tırmalıyordu. "Bu iş bitmedi küçük tanrı," dedi. "Bütün bunları sesimin çok, çok azını kullanarak, ruhumun en küçük zerresiyle, güçsüz düşmüş bedenimde kıvranırken yaptım. Tam gücüme kavuştuğumda neler yaparım kim bilir."</p>

  <p class="sgc-3">İblis dehşet verici bir biçimde gülümsedi. Sonra suratı kaskatı kesildi. Ağzından tıpkı bir solucan ya da yumurtasından yeni çıkmış bir yılan gibi incecik bir çizgi kan aktı. Daha sonra da onu yaratan güce kavuşmak üzere göğe yükseldi. Yerde kalan bedeniyse kuma dönüştü.</p>

  <p class="sgc-3">Bir kez daha başımı kaldınp gökyüzünde yavaş yavaş gözden kaybolan kocaman kırmızı yılana baktım. Sonra kuvvetli bir rüzgar estirip yılanı iyice uzaklara savurdum.</p>

  <p class="sgc-3">Washington Anıtı artık parıldamıyordu. Çatlak kapanmış,minik büyü kitabıysa sırra kadem basmıştı.</p>

  <p class="sgc-3">Hala beyaz enerjinin etkisi altında olan Set'e doğru ilerledim. Ne de olsa gizli adını yüksek sesle söylemiştim. Artık iznim olmadan hiçbir yere gidemezdi.</p>

  <p class="sgc-3">"Her ikiniz de bulutlara yükselen yılanı gördünüz," dedim. "O, Apep'ti."</p>

  <p class="sgc-3">Carter şok içinde başını salladı. "Kırmızı piramidi bir kapı olarak kullanıp ölümlülerin dünyasına sızmaya çalışıyordu," dedi. "Gücü serbest kalırsa..." Carter tiksintiyle kısa süre önce dehşetengiz bir iblis olan kum tepeciğine baktı. "Dehşetin Yüzü, bunca zamandır Apep tarafından tutsak alınmış. Amacına ulaşmak için de Set'i kullanıyormuş demek."</p>

  <p class="sgc-3">Set "Saçmalık!" diye haykırıp nefretle bana baktı. Olduğu yerde debelenip "Bulutlara yükselen yılan senin yarattığın bir hayaldi İsis," dedi. "Bir yanılsamaydı."</p>

  <p class="sgc-3">"Öyle olmadığını sen de gayet iyi biliyorsun," dedim. "Seni de boşluğa yollayabilirdim Set. Ama gerçek düşmanın kim olduğunu gördün. Apep, Duat'tan kaçmaya çalışıyordu. Sadece sesiyle Dehşetin Yüzü'nü ele geçirdi. Seni de kullanıyordu."</p>

  <p class="sgc-3">"Kimse beni kullanamaz!"</p>

  <p class="sgc-3">Carter savaşçı formundan çıktı. Yere süzülüp kılıcını çağırdı. "Apep senin yaratacağın patlamayı bir güç kaynağı olarak kullanacaktı," dedi. "Duat'tan çıkıp da öldüğümüzü gördüğü anda eminim ilk olarak seni yok etmeyi planlıyordu. Sonuç olarak galip gelen yine kaos olacaktı."</p>

  <p class="sgc-3">"Kaos benim!" diye kükredi Set.</p>

  <p class="sgc-3">"Eh, kısmen öyle," dedim. "Ama sen hala tanrılardan birisin. Kötü yürekli, inançsız, gaddar ve iğrenç olduğun doğru ama-"</p>

  <p class="sgc-3">"Ah, beni utandırıyorsun."</p>

  <p class="sgc-3">"Ama aynı zamanda en güçlü tanrı da sensin. Eski çağlarda Ra'nın en vefakar teğmeniydin. Onun gemisini Apep'in saldırılarından korurdun. Sen olmasaydın Ra onu asla yenemezdi."</p>

  <p class="sgc-3">"Harikayım canım, doğru söze ne denir?" dedi Set. "Ama Ra sonsuza dek ortadan kayboldu. Bunun sorumlusu da sizsiniz."</p>

  <p class="sgc-3">"Belki sonsuza dek ortadan kaybolmamıştır," dedim. "Onu bulmamız gerek. Apep güç kazanıyor. Yani, onunla savaşmak için tüm tanrıların desteğine ihtiyacımız olacak. Hatta sana bile."</p>

  <p class="sgc-3">Set onu yerine mıhlamış olan enerji kalkanını yokladı. Kurtulamayacağını anlayınca da pis pis sırıttı. "İttifak mı öneriyorsun?" dedi. "Bana güveniyor musun?"</p>

  <p class="sgc-3">Carter gülmeye başladı. "Dalga geçiyorsun herhalde. Ama artık seni ele geçirdik. Gizli adını biliyoruz, öyle değil mi Sadie?"</p>

  <p class="sgc-3">Ellerimi kapayınca Set'in etrafını saran enerji kalkanı sıkılaştı. Set acı içinde haykırdı. Onu bu halde tutmak gücümü tüketiyordu. Bunu uzun süre sürdüremeyeceğimi ben de biliyordum ama bunu Set'in bilmesi gerekmiyordu labii.</p>

  <p class="sgc-3">"Hayat Evi tanrıları sürgüne yollamaya çalıştı," dedim."Ama bu işe yaramadı. Seni bir yere hapsedecek olursak onlardan hiçbir farkımız kalmaz. Sorunları bu şekilde çözemeyiz."</p>

  <p class="sgc-3">"Katılıyorum," diye inledi Set, "Ama bari şu enerji kalkanını biraz gevşetsen... "</p>

  <p class="sgc-3">"Hala hain bir pisliksin," dedim. "Fakat bu işte sana da bir görev düşüyor. Kontrol altında olman gerek. Seni ancak uslu duracağına, Duat'a gidip seni çağırana dek ortalığı karıştırmayacağına söz verdiğin takdirde serbest bırakacağım. Ancak orada kargaşa çıkarmana izin var, Apep'le savaşarak."</p>

  <p class="sgc-3">"Yoksa kafanı uçururum," dedi Carter. "Böylece epey uzun bir süre kimseyi rahatsız etmezsin."</p>

  <p class="sgc-3">Set bir ağabeyime, bir bana baktı. "Duat'ta istediğim kadar ortalığı karıştırabilirim ha?" dedi. "Bu konuda banagüvenebilirsiniz işte."</p>

  <p class="sgc-3">"Adın ve Ra'nın tahtı üstüne yemin edeceksin," dedim. "Şimdi hemen toz olacaksın ve çağrılana dek de geri gelmeyeceksin."</p>

  <p class="sgc-3">"Tamam, yemin ediyorum," dedi Set hemen. "Adım, Ra'nın tahtı ve annemin yıldızlı dirsekleri üstüne yemin ederim."</p>

  <p class="sgc-3">"Bizi kandırmaya kalkarsan gizli adını bildiğimi unutma. İkinci kez sana merhamet göstereceğimi sanıyorsan çok yanılıyorsun."</p>

  <p class="sgc-3">"Sen her zaman en sevdiğim kardeşimdin zaten," dedi Set.</p>

  <p class="sgc-3">Ona ne kadar güçlü olduğumu hatırlatmak için bir kez daha enerji kalkanını daralttım. Sonra da onu tamamıyla serbest bıraktım.</p>

  <p class="sgc-3">Set ayağa kalkıp kollarını esnetti. Kırmızı zırhlı, kırmızı tenli, sivri sakallı ve gaddar bakışlı bir savaşçı gibi görünüyordu. Ama Duat'ta, yani diğer tarafta güçlükle zapt edilen ve serbest kalıp her yeri yakıp yıkmayı dört gözle bekleyen bir zebani gibiydi. Horus'a göz kırptı, sonra parmaklarıyla bana ateş ediyormuş gibi yaptı. "Harika olacak," dedi. "Birlikte çok eğleneceğiz."</p>

  <p class="sgc-3">"Şimdi yok ol, Uğursuz Gün," dedim.</p>

  <p class="sgc-3">Birden bir kum yığınına dönüşüp gözden kayboldu.</p>

  <p class="sgc-3">Milli Park'taki karlar erimiş, Set'in piramidinin kapladığı alan büyüklüğünde dünyalar güzeli bir meydan çıkmıştı ortaya. Meydanın uç kısımlarında bir düzine kadar büyücü hala baygın yatıyordu. Zavallıcıklar tam açtığımız büyülü kapı kapanırken kendilerine gelmeye başlamışlardı ama piramit havaya uçunca tekrar bayılmışlardı. Civardaki diğer ölümlüler de patlamadan etkilenmişlerdi. Sabahın erken saatlerinde koşuya çıkmış bir adam boylu boyunca kaldırıma uzanmıştı. Meydanın yakınındaki sokaklarda da arabaların içindeki sürücüler direksiyon başında kendilerinden geçmişlerdi.</p>

  <p class="sgc-3">Ama herkes baygın değildi. Uzaklardan polis arabalarının sirenleri duyuluyordu. Tabii neredeyse başkanın arka bahçesine ışınlandığımızı fark ettiğimde çok geçmedenetrafımızın polislerle sarılacağından emin oldum.</p>

  <p class="sgc-3">Carter'la birlikte meydana koştuk. Amos'la Zia çimlerin üstünde yatıyorlardı. Ortalıkta ne Set'in altın renkli lahdi ne de tahtı vardı. O görüntüleri zihnimden atmaya çalıştım.</p>

  <p class="sgc-3">Amos inleye inleye "Ne..." dedi. Sonra gözlerine bir dehşet ifadesi çöktü. "Set... O... O..."</p>

  <p class="sgc-3">"Biraz dinlen istersen," dedim. Alnını yokladım. Ateşi bir hayli yüksekti. Zihnindeki ağrı o kadar şiddetliydi ki benim bile canımı acıttı. İsis'in bana New Mexico'da öğrettiği bir büyü geldi aklıma.</p>

  <p class="sgc-3">"Sessizlik. Hah-ri," dedim.</p>

  <p class="sgc-3">Amos'un başının üstünde silik hiyeroglifler belirdi.</p>

  <p class="sgc-3 sgc-5"><img alt="" src="../Images/Rick%20riot-20.png" /><br /></p>

  <p class="sgc-3">Amos tekrar uykuya daldı ama çok geçmeden uyanacağını biliyordum.</p>

  <p class="sgc-3">Zia'nın durumu ondan da beterdi. Carter elini Zia'nın başının altına koymuş, ona sürekli olarak iyileşeceğini söylüyordu. Ama durum pek de iç açıcı değildi doğrusu. Ten rengi sanki güneşin altında fazla kalmış gibi tuhaf, kırmızımsı bir renge bürünmüştü. Etrafındaki çimlerde beliren hiyeroglifler yavaş yavaş siliniyordu. Bunlar koruyucu kalkandan arta kalan hiyerogliflerdi. Ona ne olduğunu anladım. Piramit havaya uçtuğunda kendisinin ve Amos'un etrafında koruyucu bir kalkan oluşturabilmekiçin tüm enerjisini kullanmıştı.</p>

  <p class="sgc-3">Cılız bir sesle "Set?" dedi. "Gitti mi?"</p>

  <p class="sgc-3">"Evet." Carter bana baktı. Her ikimiz de Set'i Duat'a nasıl yolladığımızın detaylarını kendimize saklayacaktık. "Senin sayende her şey yolunda. Gizli adı söylemek işe yaradı."</p>

  <p class="sgc-3">Zia aldığı yanıttan tatmin olmuş bir biçimde başını salladı. Sonra gözleri kapandı.</p>

  <p class="sgc-3">"Hey," dedi Carter. Sesi titriyordu. "Uyanık kalmalısın. Beni Sadie'yle yapayalnız bırakmayacaksın, değil mi? O hiç de iyi bir arkadaş değildir."</p>

  <p class="sgc-3">Zia gülümsemeye çalıştı ama bunu bile güçlükle yapıyordu. "Ben... Asla burada değildim Carter," dedi. "Ben sadece size mesaj iletmek için gelmiştim. Onun yerine geçtim."</p>

  <p class="sgc-3">"Daha neler? Hayır, bak böyle konuşma."</p>

  <p class="sgc-3">"Onu bul, tamam mı?" dedi Zia. Gözünden bir damla yaş aktı. "Onun hoşuna gider... Alışveriş merkezinde bir randevu." Gözleri uzaktaki bir noktaya odaklandı, sonra da boş boş göğe baktı.</p>

  <p class="sgc-3">"Zia!" Carter, Zia'nın elini sıkı sıkı tuttu. "Lütfen böyle konuşma," dedi. "Bunu bana yapamazsın..."</p>

  <p class="sgc-3">Yanına çömelip Zia'nın yüzüne dokundum. Yüzü buz gibiydi. Ona neler olduğunu anladığım halde ne söyleyecek tek kelimem vardı ne de ağabeyimi teselli edebiliyordum. Carter gözlerini yumup başını önüne eğdi.</p>

  <p class="sgc-3">Sonra müthiş bir şey oldu. Zia'nın gözünün kenarındanakan gözyaşı, yüzünde biz iz bırakmış, yüzü gözyaşının oluşturduğu iz boyunca çatlamıştı. Minik minik çatlaklar yüzünün her yanını sardı. Derisi kuruyup sertleşti ve kile dönüştü.</p>

  <p class="sgc-3">"Carter?"</p>

  <p class="sgc-3">Ağabeyim hüzünlü bir tavırla "Ne var?" dedi.</p>

  <p class="sgc-3">Zia'nın ağzından mavi renkli minnacık bir ışık çıkıp göğe süzülürken Carter başını kaldırdı. Ağabeyim şok içinde geriye çekildi. "Ne, sen ne yaptın?" dedi.</p>

  <p class="sgc-3">"Hiçbir şey," dedim. "Bir uşabtiymiş. Asla burada olmadığını söylemişti ya? O sadece birisinin yerine geçmiş."</p>

  <p class="sgc-3">Carter hayretten dilini yutmuş gibiydi. Birden gözlerinde bir umut parıltısı belirdi. "O halde... Gerçek Zia hayatta mı?" dedi.</p>

  <p class="sgc-3">"İskender onu koruyordu," dedim. "Neftis'in ruhu gerçek Zia'yla Londra'da birleştiğinde, İskender onun tehlikede olduğunu anlamıştı. İskender onu güvenli bir yere gizledi, sonra da bir uşabtiyle yer değiştirmesini sağladı. Tot ne demişti hatırlasana! <span class="sgc-1">Uşabtiler harika birer dublördür.</span> Bu Zia da bir dublördü. Neftis bana uyuyan bir bedende gizlendiğini söylemişti."</p>

  <p class="sgc-3">"Peki, nerede..."</p>

  <p class="sgc-3">"Bilmiyorum," dedim. Carter o kadar berbat durumdaydı ki asıl soruyu sormaya cesaret edemiyordum. Bunca zamandır tanıdığımız Zia bir uşabtiyse, onu gerçekten tanımış olabilir miydik? Gerçek Zia'yı asla görmemiştik.</p>

  <p class="sgc-3">Benim ne kadar harikulade bir insan olduğumu asla bilememişti. Hem tanrı korusun, gerçek Zia, Carter'dan hoşlanmayabilirdi!</p>

  <p class="sgc-3">Carter, Zia'nın yüzüne dokununca çatlaklar açıldı ve Zia'nın yüzü paramparça oldu. Carter onun hiç zarar görmemiş olan fildişi değneğini eline aldı. Ama sanki değnek her an parçalanabilirmiş gibi parmağının ucuyla tutuyordu. "Şu mavi renkli ışık vardı ya?" dedi. "Zia'nın bu ışığı ilk Nom'da da çıkardığını görmüştüm. Tıpkı Memphis'teki uşabti gibi, onlar da her bir düşüncelerini Tot'a yolluyorlardı. Sanırım ışık onların düşünceleriydi. Herhaldedüşüncelerini paylaşıyorlardı, değil mi? Zia uşabtinin neleryaşadığını biliyor olmalı. Eğer gerçek Zia hala hayattaysa ya büyülü, derin bir uykuya dalmış ya da... Sadie, onu derhal bulmalıyız!"</p>

  <p class="sgc-3">Olayın bu kadar basit olduğuna inanmıyordum ama Carter'la tartışmak da istemiyordum. O kadar çaresizdi ki ona yardım etmem gerekiyordu.</p>

  <p class="sgc-3">Sonra birden tanıdık bir ses tüylerimi diken diken etti. "Ne yaptınız?"</p>

  <p class="sgc-3">Desjardins öfkeden çıldırmak üzereydi. Lime lime olmuş cüppesinin üstünden hala dumanlar tütüyordu [Carter size Desjardins'in cüppesinin arasından pembe renkli şortunungözüktüğünü söylememi istemiyor ama bunu söylemedengeçemeyeceğim!]. Asası parıldıyordu, sakalının telleriyse tıpkı üstü başı gibi dumanlar saçıyordu. Tam arkasında onun gibi harap olmuş üç büyücü daha duruyordu.</p>

  <p class="sgc-3">Hepsi de yeni yeni kendilerine geliyor gibiydiler.</p>

  <p class="sgc-3">"Ah, ne güzel, hayattasınız," dedim.</p>

  <p class="sgc-3">"Set'le pazarlık mı yaptınız?" dedi Desjardins. "Onu serbest mi bıraktınız yani?"</p>

  <p class="sgc-3">"Sana hesap verecek değiliz," dedi Carter ters ters. Kılıcını eline alıp öne çıktı ama onu geri çektim.</p>

  <p class="sgc-3">Mümkün olduğunca sakin bir ses tonuyla "Desjardins," dedim. "Farkında değilsen hemen söyleyeyim, Apep güçleniyor. Hayat Evi'nin eski usulleri yeniden öğrenmesi gerek."</p>

  <p class="sgc-3">"Bize yıkım getiren eski usulleri mi?" diye bağırdı Desjardins.</p>

  <p class="sgc-3">Bir hafta önce olsaydı, Desjardins'in bakışları beni korkudan zangır zangır titretildi. Adam öfkeden parıldıyor, etrafında hiyeroglifler uçuşuyordu. O, Baş Arşivci'ydi ve ben Antik Mısır çöktüğünden beri Hayat Evi'nin yaptığı her şeyi yerle bir eden kişiydim. Desjardins beni her an bir böceğe dönüştürebilirdi. Bunun düşüncesi bile ödümü koparmaya yetiyordu.</p>

  <p class="sgc-3">Ama gözlerinin içine baktım. O an ondan çok ama çok daha güçlüydüm. Bunu ona göstermek istiyordum.</p>

  <p class="sgc-3">"Seni gururun mahvetti," dedim. "Açgözlülüğün, bencilliğin ve gururun. Tanrıların yolundan gitmek kolay değildir. Ama büyünün bir parçasıdır. Bunları görmezden gelemezsin."</p>

  <p class="sgc-3">"Güç, senin aklını başından almış," dedi Desjardins. "Tanrılar seni hep yaptıkları gibi ele geçirmişler. Çok yakında insan olduğunu da unutursun. Seninle savaşıp seni yok edeceğiz." Sonra öfkeli bakışlarını Carter'a çevirdi. "Sana gelince..." dedi. "Horus'un ne istediğini biliyorum. Asla tahta geçemeyeceksin. Son nefesime kadar-"</p>

  <p class="sgc-3">"Nefesini boşa tüketme," dedim. Sonra ağabeyime baktım. "Ne yapmamız gerektiğini biliyorsun, değil mi?"</p>

  <p class="sgc-3">Carter'la hiç konuşmadan anlaştık. Sırf yüzüne bakıp onun neler düşündüğünü anladığıma ben de şaştım. Bunun içimizdeki tanrıların bir etkisi sandım ama sonra bunun nedeninin kardeş olmamız olduğunu anladım. Hayrettir ki Carter bu süre zarfında en yakın arkadaşım da olmuştu.</p>

  <p class="sgc-3">"Emin misin?" dedi. "Kendimizi ele vereceğiz." Desjardins'e baktı. "Kılıcımı bir kerecik daha savursam?"</p>

  <p class="sgc-3">"Eminim Carter," diye yanıt verdim.</p>

  <p class="sgc-3">Gözlerimi yumup odaklandım.</p>

  <p class="sgc-3"><span class="sgc-1">İyi düşün,</span> dedi İsis. <span class="sgc-1">Şu ana kadar yaptıklarımız, ortak gücümüzün sadece ufak bir kısmıydı.</span></p>

  <p class="sgc-3"><span class="sgc-1">Asıl sorun da bu ya,</span> dedim. <span class="sgc-1">Buna hazır değilim. O aşamaya, kendi başıma zorluklarla mücadele ederek varmalıyım.</span></p>

  <p class="sgc-3"><span class="sgc-1">Bir ölümlüye kıyasla çok zekisin,</span> dedi îsis. <span class="sgc-1">Nasıl istersen öyle olsun o halde.</span></p>

  <p class="sgc-3">Düşünsenize, bu bir çanta dolusu parayı geri çevirmek gibi bir şeydi. Dünyanın en güzel elmas gerdanlığını reddetmek gibiydi. İsis'ten ayrılmak bunlardan bile daha zordu.</p>

  <p class="sgc-3">Ama imkansız değildi. <span class="sgc-1">Sınırlarımı biliyorum,</span> annem böyle söylemişti. Şimdi, onun ne kadar bilge olduğunu görebiliyordum.</p>

  <p class="sgc-3">Tanrıçanın ruhunun benden ayrıldığını hissettim. Bir parçası kolyemin içine uçtu ama daha büyük bir parçası Washington Anıtı'na girip Duat'a geri döndü. İsis bundan sonra başka bir yere gidecekti. Acaba başka bir geçici beden mi bulacaktı? Emin değildim doğrusu.</p>

  <p class="sgc-3">Gözlerimi açtığımda Carter son derece üzgün bir ifadeyle elindeki Horus'un Gözü kolyesine bakıyordu.</p>

  <p class="sgc-3">Desjardins o kadar şaşırmıştı ki birden Fransızca konuşmaya başladı. "Ce n'est possible. On ne pourrait pas..."</p>

  <p class="sgc-3">Carter kılıcını yere fırlattı. "Desjardins, ben taht peşinde değilim," dedi. Tahta çıkmayı hak etmezsem çıkmam. Bunu hak etmenin epey vakit alacağını düşünüyorum. Tanrıların yolunu öğreneceğiz. Sonra da başkalarına öğreteceğiz. Ya bizi yok etmeye çalışarak vaktini boşa harcarsın ya da bize yardım edersin."</p>

  <p class="sgc-3">Siren sesleri daha da yakından geliyordu. Birkaç farklı yönden bulunduğumuz yere doğru gelen ambulansların ışıklarını ve yavaş yavaş Milli Park'ın etrafını sardıklarını görebiliyordum. Yanımıza varmaları an meselesiydi.</p>

  <p class="sgc-3">Desjardins muhtemelen ne kadar destek alabileceğini anlamak için arkasında duran büyücülere baktı. Meslektaşları hayretler içindeydi. Hatta bir tanesi tam önümde eğilecekken kendisine geldi.</p>

  <p class="sgc-3">Aslında Desjardins bizi tek başına da yok edebilirdi. Artık sıradan büyücülerdik. Daha doğrusu, doğru dürüst büyü eğitimi almamış, yorgunluktan bitap düşmüş büyücülerdik.</p>

  <p class="sgc-3">Desjardins burnundan soluyordu. Sonra beni çok şaşırtan bir şey yaptı ve asasını yere indirdi. "Bugün çok yıkım gördük," dedi. "Ama tanrıların yolu kapalı kalacak. Hayat Evi'ne bir kere daha karşı gelirseniz... "</p>

  <p class="sgc-3">Desjardins tehdidinin sonunu getirmedi. Asasını yere fırlattı. Sonra dört büyücü geriye kalan son enerjilerini de harcayıp rüzgara dönüştüler ve birden ortadan kayboldular.</p>

  <p class="sgc-3">İşte o an ne kadar yorulduğumu fark ettim. Başımdan geçenlerin ne kadar dehşet verici olduğunu yeni yeni idrak etmeye başlamıştım. Hayatta kalmıştık ama yine de teselli olmamıştık. Annemle babamı özlüyordum. Gözümde tütüyorlardı. Artık bir tanrıça da değildim. Hayatta sadece bir ağabeyi olan sıradan bir kızdım işte.</p>

  <p class="sgc-3">O sırada Amos inleyerek doğrulmaya çalıştı. Polis arabaları ve tekinsiz siyah arabalar meydanın etrafını çevirdiler. Sirenler çalıyordu. Bir helikopter Potomak'ın üstünden hızla bize doğru geliyordu. Kim bilir ölümlüler Washington Anıtı'nda olanlarla ilgili neler düşünüyorlardı. Bildiğim tek şey, haberlere konu olmak istemediğimdi.</p>

  <p class="sgc-3">"Carter, derhal buradan gitmeliyiz," dedim. "Amos'u büyüyle ufak tefek bir şeye dönüştürebilir misin? Fındık faresi falan olabilir. Kuşa dönüşüp onu buradan kaçırabiliriz."</p>

  <p class="sgc-3">Carter şaşkın şaşkın başını salladı. "Ama babam... Onu kurtaramadık..."</p>

  <p class="sgc-3">Çaresizlikle etrafına bakındı. O an neler hissettiğini gayet iyi biliyordum. Piramit, taht, altın lahit, hepsi yok olmuştu. Babamızı kurtarmamıza ramak kalmışken onu kaybetmiştik. Carter'ın kız arkadaşı kile dönüşmüş vaziyette ayaklarının dibinde yatıyordu. Yani, bizi teselli edebilecek hiçbir şey yoktu. [Carter onun kız arkadaşı olmadığını iddia ediyor. Yapma lütfen!]</p>

  <p class="sgc-3">Ama bunları düşünecek vakit yoktu. Kararlı olmam gerekiyordu yoksa hapsi boylayacaktık.</p>

  <p class="sgc-3">"Haydi," dedim. "Önce Amos'u güvenli bir yere götürelim."</p>

  <p class="sgc-3">"Nereye?" diye sordu Carter.</p>

  <p class="sgc-3">Aklıma tek bir yer geldi.</p>
</body>
</html>
