<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-2 {font-weight:bold;}
  span.sgc-1 {font-style:italic;}

  p.sgc-3 {text-align: justify;}

  p.sgc-4 {font-weight: bold}
  /*]]>*/
  </style>
</head>

<body>
  <p class="sgc-3 sgc-3"></p>

  <h3 id="heading_id_2"><a id="bookmark4"></a>35. Erkekler Yol Tarifi Soruyor(ve Diğer Kıyamet Alametleri) </h3>

  <p class="sgc-4">S</p>

  <p class="sgc-4">A</p>

  <p class="sgc-4">D</p>

  <p class="sgc-4">I</p>

  <p class="sgc-4">E</p>

  <p class="sgc-3 sgc-3">Carter'la Zia'nın dırdırına nasıl dayandığımı bilmiyorum ama tırın arka tarafında biraz şekerleme yapmayı becerdim. Amos'un hayatta olduğunu görme heyecanı bile beni uykumdan edemedi ve yola çıkar çıkmaz dalıp gittim. Sanırım sıkı bir ha-di büyüsü insanı cidden halsiz bırakabiliyor.</p>

  <p class="sgc-3 sgc-3">Doğal olarak ba'm bunu seyahat etmek için fırsat bildi. Huzur içinde uyumam da mümkün olmadı.</p>

  <p class="sgc-3 sgc-3">Kendimi Londra'da, Thames Nehri kıyısında buldum. Kleopatra'nın İğnesi tam önümde duruyordu. Gökyüzü gri bir renge bürünmüştü, hava da serin ve sakindi. Suların çekilmesinden sonra çıkan yosun kokusu bile bana Londra'yı özletti.</p>

  <p class="sgc-3 sgc-3">İsis, bembeyaz bir giysi giymiş vaziyette yanımda duruyordu. Siyah saçları elmas taşlarla örülmüştü. Rengarenk kanatlarıysa kuzey yıldızları misali arkasında yanıp sönüyordu.</p>

  <p class="sgc-3 sgc-3">"Annenle babanın yaptıkları doğruydu," dedi. "Bastet çukurda yaptığı işte başarısızdı."</p>

  <p class="sgc-3 sgc-3">"O, arkadaşımdı," dedim.</p>

  <p class="sgc-3 sgc-3">"Evet. İyi ve vefakar bir dosttur. Ama kaos sonsuza dek bastırılamaz. Gittikçe büyür. Sonra medeniyete sızar ve onu çökertir. Onu dengede tutmak mümkün değildir. Bu, kaosun doğasında var."</p>

  <p class="sgc-3 sgc-3">Dikilitaştan bir uğultu geldi, hafifçe ışıldadı.</p>

  <p class="sgc-3 sgc-3">"Bugün tehlikede olan Amerika kıtası," dedi İsis. "Ama tanrılar bir araya gelmez, tüm gücümüzü birleştirmezsek kaos yakında ölümlülerin tüm dünyasını yok edecek."</p>

  <p class="sgc-3 sgc-3">"Elimizden geleni yapıyoruz," dedim. "Set'i yeneceğiz."</p>

  <p class="sgc-3 sgc-3">İsis hüzünle bana baktı. "Demek istediğim bu değil, bu nu sen de biliyorsun," dedi. "Set sadece bir başlangıç."</p>

  <p class="sgc-3 sgc-3">Görüntü değişti. Londra'nın yerle bir olduğunu gördüm. İkinci Dünya Savaşı sonrası Londra'nın bombalanmış halini gösteren fotoğraflar görmüştüm ama o an gördüklerim çok daha feciydi. Şehir dümdüz olmuş, kilometrelerce alan moloz yığınına dönüşmüştü. Thames Nehri'nde enkazlar yüzüyordu. Ayakta kalan tek şey dikilitaştı. Dikilitaş gözlerimin önünde çatlamaya başladı. Şeffaf bir çiçeğin yapraklarını açması gibi dört köşesinden parçalanıyordu.</p>

  <p class="sgc-3 sgc-3">"Lütfen bana bunları gösterme," dedim.</p>

  <p class="sgc-3 sgc-3">"Ama bunlar çok yakında gerçek olacak," dedi İsis.</p>

  <p class="sgc-3 sgc-3">"Tıpkı annenin gördüğü gibi. Şayet bunlarla yüz yüze gelemezsen..."</p>

  <p class="sgc-3 sgc-3">Görüntü tekrar değişti. Bu sefer bir sarayın taht odasındaydık. Burayı daha önce de görmüştüm. Burası Set'in Osiris'i tabuta gömdüğü yerdi. Tanrılar taht odasına ışık halinde süzülüp birer birer belirmeye başladılar. Işık sütunların etrafından dolanıyor ve insan biçimine giriyordu. Işıklardan biri lekeli laboratuar önlüğü, metal çerçeveli gözlükleri ve karmakarışık saçlarıyla Tot haline geldi. Bir diğeri, altın ve gümüş ışıklar saçan gözleriyle gururlu, genç bir savaşçı olan Horus'a dönüştü. Timsah tanrısı Sobek, sudan oluşmuş asasını bana doğrultup hırladı. Sütunlardan birinin arkasında akrepler, bir diğerinin arkasında kahverengi cüppeli eklem bacaklı tanrıça Serket belirdi. Derken kalbim gümbür gümbür atmaya başladı. Çünkü tahtın arkasındaki gölgelerin arasında duran siyahlı çocuğu gördüm. Anubis kahverengi gözlerini bana dikmiş, pişmanlıkla bakıyordu.</p>

  <p class="sgc-3 sgc-3">Boş tahtı işaret etti. Sarayın kalbi yerinde değildi. Taht odası soğuk ve karanlıktı. Buranın bir zamanlar kutlamalar yapılan bir yer olduğuna inanamıyordum.</p>

  <p class="sgc-3 sgc-3">İsis bana döndü. "Bir krala ihtiyacımız var," dedi. "Horus firavun olmalı. Tanrıları ve Hayat Evi'ni birleştirmeli. Bu işi düzeltmenin tek yolu bu."</p>

  <p class="sgc-3 sgc-3">"Carter'dan söz ediyor olamazsın," dedim. "Şapşal ağabeyim firavun mu olacak yani? Dalga mı geçiyorsun?"</p>

  <p class="sgc-3 sgc-3">"Ona yardım etmelisin. Bunu birlikte başarabiliriz."</p>

  <p class="sgc-3 sgc-3">İsis'in dedikleri o kadar saçmaydı ki tanrılar gözlerini dikmiş kasvetli bir edayla bana bakmıyor olmasalar kahkahalarla gülecektim.</p>

  <p class="sgc-3 sgc-3">"Ona yardım mı edeyim?" dedim. "Neden o bana firavun olmam için yardım etmiyor?"</p>

  <p class="sgc-3 sgc-3">"Geçmişte güçlü kadın firavunlar da oldu," dedi İsis, "Hatşepsut yıllarca başarıyla firavunluk yaptı. Nefertiti'nin gücü kocasının gücüne eşitti. Ama senin farklı bir yol çizmen gerek Sadie. Sırf tahta oturmakla güç sahibi olamazsın. Sanırım bunu sen de biliyorsun."</p>

  <p class="sgc-3 sgc-3">Tahta bakıp İsis'in haklı olduğunu düşündüm. Başımda bir taçla tahtta oturmak ve asabi tanrıları yönetmeye çalışmak hiç de bana göre bir iş değildi. Ama Carter'ın firavun olması da bana hala komik geliyordu.</p>

  <p class="sgc-3 sgc-3">"Çok güçlendin Sadie," dedi İsis. "Bence ne kadar güç kazandığının farkında değilsin. Yakında birlikte bir sınav dan geçeceğiz. Cesaretini ve inancını kaybetmezsen ikimiz de başarılı olacağız."</p>

  <p class="sgc-3 sgc-3">"Cesaret ve inanç," dedim. "Bunlar en güçlü yönlerim sayılmaz doğrusu."</p>

  <p class="sgc-3 sgc-3">İsis, "Vakit yaklaşıyor, sana güveniyoruz," demekle yetindi.</p>

  <p class="sgc-3 sgc-3">Tanrılar bir araya toplanıp bir şey yapmamı bekliyorlar mış gibi bana baktılar. O kadar yakınıma gelmişlerdi ki nefes almakta zorlanıyordum. Kollarımdan tutup beni sarsmaya başladılar.</p>

  <p class="sgc-3 sgc-3">Zia omuzlarımdan tutmuş, beni sarsıyordu. "Sadie, durduk," dedi.</p>

  <p class="sgc-3 sgc-3">Hemen değneğime uzandım. "Ne? Neredeyiz?"</p>

  <p class="sgc-3 sgc-3">Zia ön koltuktan uzanıp arka taraftaki perdeleri açtı. O an tıpkı gıcık bir akbabaya benziyordu. "Amos'la Carter benzincideler," dedi. "Harekete geçmek için hazır olmalısın."</p>

  <p class="sgc-3 sgc-3">"Neden?" Doğrulup arabanın ön camından baktım. Fena bir fırtına bize yaklaşıyordu. "Ha, anlaşıldı," dedim.</p>

  <p class="sgc-3 sgc-3">Gökyüzü kapkaraydı, o yüzden gece mi gündüz mü olduğunu anlamak mümkün değildi. Rüzgar ve kum fırtınası arasında, bir benzincinin önünde durduğumuzu hayal meyal görebiliyordum.</p>

  <p class="sgc-3 sgc-3">"Phoenix'e vardık," dedi Zia. "Ama şehrin büyük bölümü kapalı. İnsanlar kaçıyorlar."</p>

  <p class="sgc-3 sgc-3">"Saat kaç?"</p>

  <p class="sgc-3 sgc-3">"Dört buçuk, sabah. Büyü yapmak gittikçe zorlaşıyor. Dağa yaklaştıkça her şey daha da kötüleşiyor. Tırın GPS sistemi de çalışmıyor. Amos'la Carter yol sormaya gittiler."</p>

  <p class="sgc-3 sgc-3">Bu kulağa hiç de iyi gelmiyordu. İki erkek büyücü yol soracak kadar çaresizse vay halimize.</p>

  <p class="sgc-3 sgc-3">Tırın kaportası şiddetli rüzgarla inim inim inliyordu. Başımızdan geçen onca şeyden sonra bir fırtınadan ürkmek saçmaydı. Ama yine de yalnız kalmamak için ön koltuğa geçip Zia'nın yanına oturdum. ; "Ne zaman dışarı çıktılar?" diye sordum.</p>

  <p class="sgc-3 sgc-3">"Çok olmadı," dedi Zia. "Onlar geri dönmeden önce ben de seninle konuşmak istiyordum."</p>

  <p class="sgc-3 sgc-3">Şaşırdım. "Carter hakkında mı?" dedim. "Senden hoşlanıp hoşlanmadığını merak ediyorsan seninle her karşılaştığında kekelemesi sana bir fikir verebilir."</p>

  <p class="sgc-3 sgc-3">Zia suratını ekşitti. "Hayır, ben..."</p>

  <p class="sgc-3 sgc-3">"Carter'la arkadaş olmanın bir sakıncası olup olmadığını mı soracaktın? Çok naziksin. İlk başlarda bizi öldürmekle tehdit ettiğin için sana güvenmiyordum ama sonra çok da kötü birisi olmadığına karar verdim. Carter senin için deli oluyor... "</p>

  <p class="sgc-3 sgc-3">"Konu Carter değil."</p>

  <p class="sgc-3 sgc-3">Yüzümü ekşittim. "Tüh! Az önce söylediklerimi unut o halde."</p>

  <p class="sgc-3 sgc-3">"Konu, Set."</p>

  <p class="sgc-3 sgc-3">"Öf, yine mi bu konu? Hala Amos'tan mı şüpheleniyorsun?" dedim.</p>

  <p class="sgc-3 sgc-3">"Bunu göremediğine inanamıyorum," dedi Zia. "Set tuzaklardan ve hile yapmaktan çok hoşlanır. En çok bu şekilde öldürmekten hoşlanır."</p>

  <p class="sgc-3 sgc-3">İçimden bir ses onun haklı olduğunu söylüyordu. Ona kulak asmadığım için aptal olduğumu düşünüyor olabilirsiniz. Ama ailenizden birisi hakkında atıp tutan birisiyle konuştunuz mu hiç? Yani, söz konusu kişi en sevdiğiniz yakınınız olmasa bile vereceğiniz en doğal tepki onu savunmak olur. En azından, ben öyle yapmam gerektiğini hissettim çünkü zaten ailem artık pek kalabalık değildi.</p>

  <p class="sgc-3 sgc-3">"Bak Zia, Amos'un böyle bir şey yapabileceğine inanmıyorum."</p>

  <p class="sgc-3 sgc-3">"Amos yapmayabilir," dedi Zia. "Ama Set ölümlülerin zihnine girip bedenlerini kontrol edebilir. Ölümlüleri bu şekilde ele geçirme konusunda bir uzman falan değilim ama eski zamanlarda bu büyük bir sorundu. Önemsiz iblisleri bile bir insanın içinden çıkarmak zordur ki önemli bir tanrının aynı şeyi-"</p>

  <p class="sgc-3 sgc-3">"Amos, Set tarafından ele geçirilmiş olamaz," dedim. "Mümkün değil." O an irkildiğimi hissettim. Gerçeklik tüyünü en son tuttuğum yerde, avucumda keskin bir ağrı başlamıştı. Ama yalan söylemiyordum ki! Amos'un masum olduğuna inanıyordum. Yoksa inanmıyor muydum?</p>

  <p class="sgc-3 sgc-3">Zia dikkatle beni süzdü. "Amos'un başına bir şey gelmesini istemiyorsun. O, amcan. Ailenden bir sürü kişiyi kaybettin. Bunu anlıyorum," dedi.</p>

  <p class="sgc-3 sgc-3">Ona bir halt anlamadığını söylemek istiyordum ama ses tonundan yakınlarını kaybetmenin ona ne kadar, hatta benden de çok acı verdiğini hissettim.</p>

  <p class="sgc-3 sgc-3">"Başka seçeneğimiz yok," dedim. "Gündoğumuna üç saat mi kaldı? Dağa nasıl çıkılacağını bilen tek kişi Amos. Tuzak olsa da olmasa da oraya gidip Set'i durdurmaya çalışmalıyız."</p>

  <p class="sgc-3 sgc-3">Zia'nın ifadesinden beni ikna etmek için bir şeyler düşündüğünü görebiliyordum.</p>

  <p class="sgc-3 sgc-3">Nihayet "Tamam," dedi. "Carter'a bir şey söylemek istiyordum ama fırsat bulamadım. O yüzden bunu sana söyleyeceğim.</p>

  <p class="sgc-3 sgc-3">Set'i durdurmak için ihtiyacınız olan son şey..."</p>

  <p class="sgc-3 sgc-3">"Gizli adını biliyor olamazsın," dedim.</p>

  <p class="sgc-3 sgc-3">Zia gözlerimin içine baktı. Belki de gerçeklik tüyü yüzündendi ama onun yalan söylemediğinden emindim. Set'in gizli adını gerçekten de biliyordu. En azından, bildiğine inanıyordu.</p>

  <p class="sgc-3 sgc-3">Açıkçası tırın arkasındayken onun Carter'la yaptığı konuşmanın bir kısmını duymuştum. Onları gizli gizli dinlemek istememiştim ama elimde değildi, kulak misafiri olmuştum. Zia'ya bakıp bedeninde Neftis'i misafir ettiğine inanmak istedim ama tüm bunlar çok saçmaydı. Neftis'le kendim konuşmuştum. Bana uzaklarda, uyuyan bir bedenin içinde olduğunu söylemişti. Ama Zia buracıkta, yanı başımdaydı.</p>

  <p class="sgc-3 sgc-3">"İşe yarayacak," dedi Zia. "Ama bunu ben yapamam. Sen yapmalısın."</p>

  <p class="sgc-3 sgc-3">"Neden gizli adı kendin kullanmıyorsun?" diye sordum. "Tüm büyü gücünü tükettiğin için mi?"</p>

  <p class="sgc-3 sgc-3">Zia buna yanıt vermedi. "Bana lütfen bunu dağa varmadan önce Amos'un üstünde kullanacağına söz ver. Bu, tek şansın olabilir."</p>

  <p class="sgc-3 sgc-3">"Ya yanılıyorsan? Ya tek şansımızı da bu yüzden kaybedersek? Kitap bir kez kullanılır kullanılmaz yok olmuyor mu?"</p>

  <p class="sgc-3 sgc-3">Zia ters ters başını salladı. "Evet, bir kere okunduktan sonra kitap yok olur ve dünyanın başka bir yerinde belirir.</p>

  <p class="sgc-3 sgc-3">Ama biraz daha vakit kaybedersek mahvoluruz. Şayet Set seni etkisi altına alırsa ona meydan okuyacak cesareti asla bulamazsın. Sadie, lütfen... "</p>

  <p class="sgc-3 sgc-3">"Bana adı söyle," dedim. "Onu doğru zamanda kullanacağıma söz veriyorum."</p>

  <p class="sgc-3 sgc-3">"Doğru zaman şimdi."</p>

  <p class="sgc-3 sgc-3">Tereddüt ettim. İsis'in hiç sesi çıkmıyordu. Oysa o an bana yardımcı olabileceğini umuyordum. Gerçi İsis bana Zia'ya güvenmemi söylese bunu yapar mıydım, bunu da bilemiyorum. Zia'ya güvenecek olsam her şey daha farklı bir biçimde mi gelişirdi acaba? Ama ben kararımı veremeden tırın kapısı açıldı. Amos'la Carter üstleri başları kum içinde içeri girdiler.</p>

  <p class="sgc-3 sgc-3">Amos sanki iyi bir haber veriyormuş gibi gülümseyerek "Çok yaklaştık," dedi. "Çok, ama çok yaklaştık."</p>
</body>
</html>
