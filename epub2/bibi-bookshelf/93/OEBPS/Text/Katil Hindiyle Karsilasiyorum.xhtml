<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-2 {font-style:italic;}
  span.sgc-1 {font-weight:bold;}

  p.sgc-3 {text-align: justify;}

  p.sgc-4 {text-align: center;}
  /*]]>*/
  </style>
</head>

<body>
  <p class="sgc-3"></p>

  <h3 id="heading_id_2"><a id="bookmark1" xmlns="http://www.w3.org/1999/xhtml"></a>13. Katil Hindiyle Karşılaşıyorum</h3>

  <p class="sgc-3"><span class="sgc-1">C</span></p>

  <p class="sgc-3"><span class="sgc-1">A</span></p>

  <p class="sgc-3"><span class="sgc-1">R</span></p>

  <p class="sgc-3"><span class="sgc-1">T</span></p>

  <p class="sgc-3"><span class="sgc-1">E</span></p>

  <p class="sgc-3"><span class="sgc-1">R</span></p>

  <p class="sgc-3">Öyküye devam etme sırası bende.</p>

  <p class="sgc-3">İlk olarak Sadie'nin benden bir 'köpek yavrusu' olarak bahsetmesi çok yersizdi. Zia'dan hoşlandığım falan yok. Sadece ateş topları fırlatan ve tanrılarla savaşan kişilerle sık karşılaşmıyorum. [Bana surat yapmayı kes Sadie. Bu halinle Khufu'ya benziyorsun.]</p>

  <p class="sgc-3">Her neyse, dosdoğru kum tünelinin içine atladık. Bir anda her yer karardı. Hızla öne doğru fırlarken midemde bir hız trenine binmişim gibi tuhaf bir boşluk hisettim. Her yanıma sıcak bir rüzgar çarpıyor, tenim yanıyordu.</p>

  <p class="sgc-3">Derken buz gibi, taş bir zemine düştüm. Sadie'yle Zia’da hemen arkamdan geldiler.</p>

  <p class="sgc-3">"Ahhh!" diye inledim.</p>

  <p class="sgc-3">İlk fark ettiğim şey her yanıma pudra şekeri gibi yapışmış olan kum tabakasıydı. Sonra gözlerim parlak ışığa alıştı. Bir alışveriş merkezini andıran kocaman bir binadaydık. Etrafımız da epey kalabalıktı.</p>

  <p class="sgc-3">Yok... Burası bir alışveriş merkezi falan değildi. Bir hava alanında, iki katlı bir terminaldeydik. İçeride bir sürü mağaza, pencere ve cilalı çelik sütunlar vardı. Akşam vakti olmalıydı. Hava karanlıktı. O yüzden farklı bir zaman dilimine gitmiş olduğumuzu düşündüm. Arapça'ya benzer bir dilde anonslar yapılıyordu.</p>

  <p class="sgc-3">Sadie ağzına dolan kumları tükürüp "İğrenç!" dedi.</p>

  <p class="sgc-3">"Haydi, gidelim," dedi Zia. "Burada kalamayız."</p>

  <p class="sgc-3">Ayağa kalktım. Bazıları Batılı giysileri, bazıları da cüppeler giymiş, başörtüleri takmış insanlar yanımızdan geçiyorlardı. Kendi aralarında Almanca tartışan bir aile yanımızdan geçti ve valizlerini çekerken beni neredeyse yere deviriyordu.</p>

  <p class="sgc-3">Arkamı dönünce gözüme tanıdık gelen bir şey gördüm. Terminalin orta yerinde parıldayan vitrinlerle donatılmış, Antik Mısır dönemine ait bir gemi gördüm. Bu, bir parfüm ve mücevherat satış noktasıydı.</p>

  <p class="sgc-3">“Burası Kahire Havaalanı," dedim.</p>

  <p class="sgc-3">"Evet," dedi Zia. "Haydi, gidelim!"</p>

  <p class="sgc-3">Neden J acele ediyoruz? Serket kum tüneline girip peşimizden gelebilir mi?"</p>

  <p class="sgc-3">Zia başını salladı. "Bir tarihi eser bir kapı açtığında ısınır tekrar kullanılması için aradan yirmi dört saat geçmesi ve soğuması gerekir. Ama şu an bizi asıl ilgilendirenhavaalanı güvenliği," dedi. "Mısır polisiyle başınızın belaya girmesini istemiyorsanız hemen benimle gelin."</p>

  <p class="sgc-3">Zia ikimizi de kolundan tutup kalabalığı yara yara ilerlemeye başladı. Eski moda giysilerimizle birer dilenciye benziyor olmalıydık. Üstümüz başımız kum içindeydi. İnsanlar uzun uzun bize bakıyordu ama kimse bizi durdurmaya çalışmıyordu.</p>

  <p class="sgc-3">"Neden buradayız?" diye sordu Sadie.</p>

  <p class="sgc-3">"Heliopolis'teki harabeleri görmek için," dedi Zia.</p>

  <p class="sgc-3">"Havaalanında mı?" dedi Sadie.</p>

  <p class="sgc-3">Derken babamın bana yıllar önce söylediği bir şey aklıma geldi. Kafa derimin uyuştuğunu hissettim.</p>

  <p class="sgc-3">"Sadie, harabeler tam altımızda," dedim ve Zia'ya baktım. "Öyle, değil mi?"</p>

  <p class="sgc-3">Zia evet manasında başını salladı. "Eski şehir asırlar önce yağmalandı. Kleopatra'nın iki iğnesi gibi bazı eserler de başka ülkelere götürüldü. Tapınakların çoğu yeni binalar inşa etmek için yıkıldı. Geriye kalanlarsa Kahire'nin varoşlarında kayboldu. Harabelerin en büyük kısmı bu havaalanının altında."</p>

  <p class="sgc-3">"Harabelerin bize ne faydası olacak?" diye sordu Sadi</p>

  <p class="sgc-3">Zia havaalanı personeline ait kapılardan birini açtı. Kapının ardında temizlik malzemelerinin muhafaza edildiği bir dolap vardı. Zia "Sahad," dedi ve dolap aniden gözden kayboldu. Karşımızda aşağı inen taş basamaklar duruyordu.</p>

  <p class="sgc-3">"Heliopolis'in tamamı harabe değil," dedi Zia. "Peşimden ayrılmayın, sakın hiçbir şeyi de ellemeyin."</p>

  <p class="sgc-3">Basamaklar sanki yedi milyon kilometre aşağı iniyordu. İn, in, bitmek bilmiyordu. Dahası, geçit o kadar dardı ki sanki ufak tefek insanlar için yapılmıştı. Çoğu zaman eğilip çömelerek ilerlemek zorunda kaldık. Buna rağmen başımı tavana on kez falan çarpmışımdır. İçerideki tek ışık kaynağı da Zia'nın avucundaki bir küreden geliyor, duvarlara koca koca gölgeler yansıyordu.</p>

  <p class="sgc-3">Daha önce de bu tür yerlere girmiştim. Piramitlerin içindeki tünellerde ve babamın kazılarda görev aldığı yerlerde bulunmuştum. Ama gittiğim yerlerden hiç mi hiç hoşlanmamıştım. Üstümde duran milyonlarca ton ağırlığındaki kayalar içimi daraltmıştı.</p>

  <p class="sgc-3">Bir süre sonra dibe vardık. Tünel genişlediği anda Zia aniden durdu. Gözlerim karanlığa alıştıktan sonra bunun nedenini anladım. Koca bir uçurumun kenarındaydık.</p>

  <p class="sgc-3">Uçurumun diğer tarafına geçmek için sadece ahşap bir köprü vardı. Diğer taraftaysa iki tane çakal kafalı granit heykel mızraklarını kaldırmış, girişi kolluyordu.</p>

  <p class="sgc-3">Saide içini çekti. "Lütfen artık çılgın heykellerle karşılamayalım," dedi.</p>

  <p class="sgc-3">"Burası dalga geçilecek bir yer değil," dedi Zia. "Burası ilk Nom'un, yani Hayat Evi'nin en eski bölümünün girişi. Tüm büyücülerin de bulunduğu yer. Görevim sizi buraya güvenle getirmekti ama karşı tarafa geçmenize yardımcı olamam. Her büyücü bu köprüyü kendi geçmeli. Dahası her büyücü farklı zorluklarla karşılaşır."</p>

  <p class="sgc-3">Sonra Zia sanki bir şey yapmasını bekliyormuş gibi Sadie’ye baktı ve sinirlerimi hoplattı. İlk önce Bastet, sonra da Zia, Sadie'ye sanki doğaüstü güçleri varmış gibi davranmıştı. Yani, tamam, Sadie belki kütüphanenin kapılarını havaya uçurmuştu ama neden kimse bana şöyle havalı bir şeyler yapabilirmişim gibi bakmıyordu?</p>

  <p class="sgc-3">Hem ben hala Sadie'ye New York'taki müzede yaptığı yorumlar için bir hayli kızgındım. Babamla dünyayı dolaşmam konusunda imalı bir şeyler söylemişti ya? Sadie sürekli olarak dünyayı gezmenin ne kadar zor olduğunu düşündüğümü, normal bir çocuk olamamanın zorluklarını ve çoğu zaman bir uçağa atlayıp bir okula gitmek ve arkadaş edinmek istemenin benim için ne kadar önemli olduğunun farkında değildi. Yine de bugüne dek halimden şikayet etmemiştim. Her zaman, her duruma hazırlıklı olmalıydım. Babam bana böyle öğretmişti. Mesele sırf giysilerden de ibaret değildi. Annem öldükten sonra hayatta babamdan başka kimsem kalmamıştı. Babam benim güçlü olmamı istiyordu. Çoğu zaman bu pek umurumda olmazdı. Babamı seviyordum. Ama bunları başarmak çok zordu.</p>

  <p class="sgc-3">Sadie bunları anlamıyordu. Onun hayatı daha kolay geçmişti. Şimdi de sanki özel biriymiş gibi ilgi odağı olmuştu. Bunun büyük bir haksızlık olduğunu düşünüyordum.</p>

  <p class="sgc-3">Sonra zihnimde babamın sesini duydum: "Hakkaniyet herkesin ihtiyacı olanı elde etmesidir. İhtiyacın olanı elde etmek senin elinde."</p>

  <p class="sgc-3">Bana ne haller oldu bilmiyorum ama kılıcımı çekip köprüye çıktım. Sanki bacaklarım kendi başına hareketediyor, beynimin komut vermesini beklemiyordu. Bir yandan <span class="sgc-2">Bu çok kötü bir fikir,</span> diye düşünüyordum. Diğer yanımdan da içimden bir ses, <span class="sgc-2">Hayır, bundan korkmuyoruz,</span> diyordu. Ama nedense duyduğum bu ses bana ait değildi.</p>

  <p class="sgc-3">Sadie "Carter!" diye bağırdı. Ayaklarımın altındaki o kocaman boşluğa bakmamaya gayret ettim ama uçurumun büyüklüğü başımı döndürmüştü. Bir topaç gibi daracık köprünün üstünde dönüp duruyordum.</p>

  <p class="sgc-3">Diğer tarafa yaklaşır yaklaşmaz iki heykelin arasındaki giriş ışıldamaya başladı. Sanki önümde kıpkırmızı, parlak bir perde duruyordu.</p>

  <p class="sgc-3">Derin bir nefes aldım. Belki de kırmızı ışık, tıpkı kum kapısı gibi bir girişti. İçine hızla dalabilsem...</p>

  <p class="sgc-3">Derken tünelden üstümüze doğru fırlatılan ilk hançer geliverdi.</p>

  <p class="sgc-3">Daha ne olduğunun farkına varamadan kılıcımı çekmiştim. Hançer aslında göğsümü delip geçebilirdi ama nasıl olduysa hançeri kılıcımla engelleyip boşluğa fırlatmayı başardım. Tünelden iki hançer daha fırlatıldı. Reflekslerim daha önceden pek de iyi sayılmazdı ama o anda aniden hızlandı. Hançerlerin tekinden eğilerek kurtuldum, diğerini de kılıcımın kıvrık ucuyla engelledim. Hançeri dosdoğru tünele doğru fırlattım. Bunu nasıl yaptığımı inanın bilmiyorum!</p>

  <p class="sgc-3">Köprünün diğer tarafına vardım ve kılıcımı kırmızı ışığa savurdum. Işık titreyip bir anda gözden kayboldu. Heykellerin canlanmasını bekledim ama hiçbir şey olmadı.</p>

  <p class="sgc-3">Duyduğum tek ses ta aşağıdaki uçuruma çarpan bir hançerinkiydi.</p>

  <p class="sgc-3">Giriş tekrar ışıldamaya başladı. Kırmızı ışık tuhaf bir görünüme büründü. İnsan başlı, 1,5 metre boyunda bir kuşa dönüştü. Tam kılıcımı havaya kaldırmıştım ki Zia "Carter, yapma!" diye bağırdı.</p>

  <p class="sgc-3">Kuş, kanatlarını aşağı indirdi. Sürmeli gözleri bana dikkatle bakarken iyice kısıldı. Kafasında süslü, kapkara bir peruk, yüzünde de bir sürü kırışık vardı. Sahte, örgülü firavun sakallarından biri çenesinden tersten yapıştırılmış bir atkuyruğu gibi sarkıyordu. Aslında pek de düşmanca bir tavrı yoktu. Sadece etrafında kırmızı renkli bir ışık parıldıyordu ve boynundan aşağısı dünyanın en iri katil hindisi gibi görünüyordu.</p>

  <p class="sgc-3">O an içime kötü bir his çöktü. Karşımdaki insan kafalı bir kuştu. Yani, Amos'un malikanesinde uyuyakaldığımda dönüştüğüm yaratıktı. O anda ruhum bedenimden ayrılmış ve Phoenix'e uçmuştu. Bunun ne anlama geldiğini bilmiyordum ama korkuyordum.</p>

  <p class="sgc-3">Kuş yaratık ayaklarıyla taş zemini kazıdı. Sonra hiç beklenmedik bir şey yaptı ve gülümsedi.</p>

  <p class="sgc-3">"Pari, niswa nafeer," dedi bana. Daha doğrusu, duyduğum şey buydu.</p>

  <p class="sgc-3">Zia'nın nefesi kesilmişti. O ve Sadie beti benzi atmış durumda arkamda duruyorlardı. Belli ki ben fark etmeden uçurumun üstündeki köprüden geçmeyi başarmışlardı.</p>

  <p class="sgc-3">Nihayet Zia kendine geldi. Kuşun karşısında eğildi. Sadiede aynı şeyi yaptı.</p>

  <p class="sgc-3">Kuş yaratık bana bakıp aramızda bir sır varmış gibi göz kırptı. Sonra da ortadan kayboldu. Kırmızı ışık da söndü. Heykeller mızraklarını geri çekip girişi açtı.</p>

  <p class="sgc-3">“Bu kadar mı?" dedim. "Hindi ne dedi?"</p>

  <p class="sgc-3">Zia dehşet içinde bana döndü. "O bir hindi değil, Carter. O bir <span class="sgc-2">ba. ”</span></p>

  <p class="sgc-3">Babamın bu sözcüğü kullandığını duymuştum ama ne anlama geldiğini hatırlayamadım. "Canavar falan mı?"</p>

  <p class="sgc-3">“Bir insan ruhu," dedi Zia. "Şu durumda bir hayalet.Eski zamanlardan kalma bir büyücü. Muhafızlık etmek için geri dönmüş. Bu hayaletler Hayat Evi'nin girişinde nöbet tutarlar.”</p>

  <p class="sgc-3">Sonra sanki suratım kıpkırmızı kesilmiş gibi bana baktı.</p>

  <p class="sgc-3">“Ne?” dedim. "Neden bana öyle bakıyorsun?"</p>

  <p class="sgc-3">“Yok bir şey," dedi Zia. "Acele etmeliyiz."</p>

  <p class="sgc-3">Beni hafifçe iterek yanımdan geçti, sonra da tünelde gözden kayboldu.</p>

  <p class="sgc-3">Sadie tuhaf tuhaf bana bakıyordu.</p>

  <p class="sgc-3">"Tamam," dedim. "Kuş adam ne dedi? Ne dediğini anladın mı?"</p>

  <p class="sgc-3">Sadie huzursuzca evet anlamında başını salladı. "Seni başka birisi sandı. Gözleri bozuk herhalde," dedi.</p>

  <p class="sgc-3">“Neden?”</p>

  <p class="sgc-3">“Çünkü sana “Buyurun,yüce kralım”dedi.”</p>

  <p class="sgc-3">Bu sözleri duyduktan sonra hepten aklım karışmıştı. Tünele girip yer altında bulunan kocaman bir şehre vardık. Burası bir sürü koridor ve odadan oluşuyordu ama bunları hayal meyal hatırlıyorum.</p>

  <p class="sgc-3">Tavanın yüksekliği yedi-sekiz metreyi buluyordu. O yüzden, yeraltında olduğumuzu pek hissetmiyorduk. Her odada Mısır harabelerinde gördüğümüz kocaman taş sütunlardan vardı ama bunlar hiç de yıpranmış gibi değildi Palmiye ağaçları gibi görünecek biçimde boyanmışlardı Tepelerine yemyeşil yapraklar kazınmıştı. Bu yüzden kendimi taşlaşmış bir ormanda yürüyormuşum gibi hissettim. Bakır mangalların içinde ateş yanıyordu ama bunların üstünden duman falan tüttüğü yoktu. İçerideki kokuysa çok güzeldi. Sanki bir baharat pazarına girmişiz gibi tarçın, karanfil, muskat ve ismini bilmediğim baharatların keskin kokusunu hissediyordum. Şehir tıpkı Zia gibi kokuyordu. Burası yaşadığı yer olmalıydı.</p>

  <p class="sgc-3">İlerlerken başka insanlar da gördük. Çoğu yaşlı erkekler ve kadınlardı. Bazıları bizim gibi keten elbiseler, bazıları da modern giysiler giymişlerdi. Takım elbiseli bir adam sanki çok normal bir şeymiş gibi tasmalı, siyah renkli bir leoparı gezdiriyordu. Bir başka adam şehri temizlemekte olan bir süpürge ve kova ordusuna emirler yağdırıyordu.</p>

  <p class="sgc-3">"Çizgi filmlerdeki gibi," dedi Sadie. "Hani Mickey Fare büyü yapmaya çalışır da süpürge ona su püskürtür."</p>

  <p class="sgc-3">"O filmin adı <span class="sgc-2">Büyücü'nün Çırağı</span>," dedi Zia. “Bununbir Antik Mısır öyküsünden esinlenilerek yazıldığını biliyorsunuz, değil mi?"</p>

  <p class="sgc-3">Sadie ona bakakaldı. Ne hissettiğini iyi biliyordum. Gördüğümüz ve duyduğumuz her şeyi bir anda idrak etmek gerçekten çok güçtü.</p>

  <p class="sgc-3">Çakal kafalı heykellerin bulunduğu bir koridordan geçtik. Yanlarından geçerken heykellerin bizi izlediklerine yemin edebilirim. Birkaç dakika sonra Zia bizi bir açık hava pazarına getirdi. Tabii, yer altında bulunan bu yere açık hava pazarı demek mümkünse. Etrafta bumerang asaları,canlı kil bebekler, papağanlar, kobra yılanları, papirüs ruloları ve çeşit çeşit tılsımlar gibi tuhaf şeyler satan tezgahlar vardı.</p>

  <p class="sgc-3">Daha sonra içinde bir sürü balığın yüzdüğü kapkara bir nehrin üstündeki taş basamaklardan geçtik. Sipsivri dişlerini görene dek bu balıkları tatlı su levreği sanmıştım.</p>

  <p class="sgc-3">“Bunlar piranha mı?" diye sordum.</p>

  <p class="sgc-3">“Hayır, Nil Nehri'nden getirilmiş kaplan balıkları," dedi Zia "Piranhalara benzerler ama yaklaşık yedi kilo ağırlığındadırlar.”</p>

  <p class="sgc-3">Bunu duyduktan sonra adımlarımı daha dikkatli atmaya başladım.</p>

  <p class="sgc-3">Bir köşeyi döndükten sonra kapkara bir kayaya oyularak inşa edilmiş süslü bir binanın önüne çıktık. Binanın duvarlarına tahtlarına oturmuş firavunlar oyulmuştu. Kapısı da kıvrılmış bir yılan biçimindeydi.</p>

  <p class="sgc-3">“Burası neresi?" diye sordu Sadie.</p>

  <p class="sgc-3">İçeri göz atınca yaşları altıyla on arasında değişen sıra sıra çocuklar gördük. Çocuklar bağdaş kurmuş, minderlerin üzerine oturmuşlardı. Önlerindeki pirinç kapların üstüne eğilmişler, kapların içindeki sıvıya bakıyor ve bir şeyler mırıldanıyorlardı. İlk başta buranın bir sınıf olduğunu düşündüm ama etrafta bir öğretmen yoktu. Odadaki tek ışık kaynağı da birkaç tane mumdu. İçeride daha oturacak çok yer vardı. Bunun iki misli çocuk oraya rahat rahat sığabilirdi.</p>

  <p class="sgc-3">"Bu çocuklar yeni üyeler," dedi Zia. "Geleceği okumayı öğreniyorlar. İlk Nom, dünyanın farklı yerlerindeki kardeşlerimizle iletişim halinde olmalıdır. Aramızdaki çocukları sizin deyiminizle birer 'operatör' olarak kullanıyoruz."</p>

  <p class="sgc-3">"Dünyanın farklı yerlerinde de bu tür merkezleriniz mi var?" diye sordum.</p>

  <p class="sgc-3">"Birçoğu bundan daha küçüktür ama evet, farklı yerler de merkezlerimiz var."</p>

  <p class="sgc-3">Amos'un bize nomlar hakkında söylediklerini anımsadım. "Mısır İlk Nom'dur, New York'sa Yirmi Birinci Nom. Peki, Üç Yüz Altmışıncı, yani Son Nom neresi diye sordum.</p>

  <p class="sgc-3">"Antarktika," dedi Zia. "Ama oraya ancak cezalı olanlar yollanır. Çünkü Antarktika'da poposu donmuş birkaç büyücüden ve büyülü penguenden başka hiçbir şey yok.”</p>

  <p class="sgc-3">"Büyülü penguenler mi?"</p>

  <p class="sgc-3">"Hiç sorma."</p>

  <p class="sgc-3">Sadie içerideki çocukları işaret etti. "Peki, tam olarak nasıl eğitiliyorlar?" diye sordu. "Suda birtakım görüntülermi görüyorlar?"</p>

  <p class="sgc-3">"O su değil, yağ," dedi Zia. "Ama sorunun yanıtı evet."</p>

  <p class="sgc-3">"Sayıları ne kadar az," dedi Sadie. "Bunlar şehirdeki tek yeni üyeler mi?"</p>

  <p class="sgc-3">"Tüm dünyadaki tek yeni üyeler. Sayıları şeyden önce daha fazlaydı ama... "</p>

  <p class="sgc-3">"Neden önce?" diye sordum.</p>

  <p class="sgc-3">Zia kasvetli bir tavırla "Boş verin," dedi. "Yeni üyeler bizim için geleceği görmeye çalışıyorlar çünkü çocukların algıları daha güçlüdür. Büyücüler on yaşına basmadan önce eğitime başlarlar. Tabii, tehlikeli olabilecek çocuklar bu eğitimi almazlar."</p>

  <p class="sgc-3">"Bizden bahsediyor olmalısın," dedim.</p>

  <p class="sgc-3">Zia evet der gibi bana baktı. O an hala kuş hayaletin bana söylediği şeyi düşündüğünü hissedebiliyordum. Kuş bana 'yüce kral' diye hitap etmişti. Bu inanılmaz bir şeydi.Yani ailemizin adı Firavunların Kanı papirüsünde geçiyordu.Acaba gerçekten de eski kralların soyundan mı geliyordum? Bu doğru olsa bile ben dahi kral falan değildim.Bir krallığım yoktu. Hayatta sahip olduğum tek valiz bile artık yanımda değildi.</p>

  <p class="sgc-3">“Sizi bekliyorlar, gelin," dedi Zia.</p>

  <p class="sgc-3">O kadar uzun süredir yürüyorduk ki ayaklarımın tabanları sızım sızlamaya başlamıştı.</p>

  <p class="sgc-3">Nihayet bir dört yol ağzına geldik. Sol tarafta her iki yanında ateşler yanan kocaman bronz kapılar vardı; diğer tarafta da duvara oyulmuş altı metre boyunda bir sfenks.</p>

  <p class="sgc-3">Giriş, pençelerinin arasında duruyordu ama hem girişin önüne taşlar örülmüştü hem de her yanı örümcek ağlarıyla kaplıydı.</p>

  <p class="sgc-3">"Bu, Giza'daki Sfenks'e benziyor," dedim.</p>

  <p class="sgc-3">"Çünkü gerçek Sfenks'in tam altındayız," dedi Zia. "Tünel dosdoğru Sfenks'e açılıyor. Daha doğrusu mühürlenmeden önce öyleydi."</p>

  <p class="sgc-3">"Ama... "Kafamda hemen bir hesap yapmaya çalıştım</p>

  <p class="sgc-3">"Sfenks, Kahire Havaalanı'na neredeyse otuz kilometreuzaklıkta?"</p>

  <p class="sgc-3">"Evet, aşağı yukarı o kadar."</p>

  <p class="sgc-3">"Tünele girdiğimizden beri otuz kilometre yürümüş olamayız."</p>

  <p class="sgc-3">Zia ilk kez gülümsedi. Gözlerinin ne kadar güzel olduğunu düşünmeden edemedim. "Büyülü yerlerde mesafeler farklılaşır Carter," dedi. "Bunu şimdiye kadar öğrenmiş olman gerekirdi."</p>

  <p class="sgc-3">Sadie hafifçe öksürdü. "Peki, tünel neden tıkalı?" diye sordu.</p>

  <p class="sgc-3">"Sfenks üzerine araştırma yapan birçok arkeolog var” dedi Zia. "Sürekli civarda kazılar yapılıyordu. Nihayet 1980'lerde tünelin ilk bölümünün Sfenks'in altında kaldığını keşfettiler."</p>

  <p class="sgc-3">"Babam bunu bana anlatmıştı!" dedim. "Ama tünelin bir yere açılmadığını söylemişti."</p>

  <p class="sgc-3">"İşte, o zaman bu işe bir dur demenin vakti gelmişti. Arkeologların henüz keşfedilmemiş ne kadar çok şey olduğunu</p>

  <p class="sgc-3">öğrenmelerine izin veremezdik. Mısır'ın önde gelen arkeologları buradaki eski harabelerin yüzde otuzunu keşfettiklerini sanıyorlar ama aslında sadece yüzde onunu keşfettiler. Üstelik keşfettikleri yerler en ilginç yerler bile değil."</p>

  <p class="sgc-3">"Ya Tutankamon'un mezarı?" dedim.</p>

  <p class="sgc-3">"Çocuk kral mı?" dedi Zia gözlerini devirip. "Çok sıkıcı. Daha ne muhteşem mezarlar var, bir bilsen."</p>

  <p class="sgc-3">Çok bozuldum. Babam bana Tutankamon'un mezarını keşfeden Howard Carter'ın adını vermişti. O yüzden, o mezara karşı büyük bir ilgim vardı. O 'iyi' bir mezar değilse . Zia'nın muhteşem dedikleri kim bilir nasıldır diye düşündüm.</p>

  <p class="sgc-3">Zia tekrar bronz kapılara döndü.</p>

  <p class="sgc-3">"Burası Arşiv Odası," dedi. Sonra avucunu üstünde Hayat Evi'nin sembolü bulunan mühre dayadı.</p>

  <p class="sgc-3 sgc-4"><img alt="" src="../Images/Rick%20riot-14.png" /><br /></p>

  <p class="sgc-3">Hiyeroglifler parıldamaya başladı ve kapılar ardına kadar açıldı.</p>

  <p class="sgc-3">Zia son derece ciddi bir ifadeyle bize döndü. "Az sonra Baş Arşivci'yle tanışacaksınız. Uslu durun. Yoksa her an bir böceğe dönüşebilirsiniz."</p>
</body>
</html>
