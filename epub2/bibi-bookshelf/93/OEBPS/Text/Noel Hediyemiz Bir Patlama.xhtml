<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  li.sgc-3 {list-style: none; display: inline}
  span.sgc-2 {font-style:italic;}
  span.sgc-1 {font-weight:bold;}

  li.sgc-5 {text-align: justify;}
  p.sgc-4 {text-align: justify;}

  span.sgc-7 {font-style: italic;}
  p.sgc-6 {text-align: center;}
  /*]]>*/
  </style>
</head>

<body>
  <p class="sgc-4"></p>

  <p class="sgc-4"><a id="bookmark1"></a></p>

  <p class="sgc-4"></p>

  <h3 id="heading_id_2"><span class="sgc-1">2. Noel Hediyemiz Bir Patlama</span></h3>

  <p class="sgc-4"><span class="sgc-1">C</span></p>

  <p class="sgc-4"><span class="sgc-1">A</span></p>

  <p class="sgc-4"><span class="sgc-1">R</span></p>

  <p class="sgc-4"><span class="sgc-1">T</span></p>

  <p class="sgc-4"><span class="sgc-1">E</span></p>

  <p class="sgc-4"><span class="sgc-1">R</span></p>

  <p class="sgc-4">British Museum'a daha önce gitmiştim. Aslında şunu hemen itiraf edeyim: O güne dek ancak 'inek' dediğimiz türden öğrenciler gibi çok fazla sayıda müzeye gitmişimi.</p>

  <p class="sgc-4">[Sadie arkamda durmuş, bana inek diyor. Teşekkürler, kardeşim.]</p>

  <p class="sgc-4">İler neyse, müze kapalıydı, ışıkları da yanmıyordu. Ama müze müdürüyle iki nöbetçi bizi ön basamaklarda bekliyorlardı.</p>

  <p class="sgc-4">"Dr. Kane!" Müdür ufak tefek, üstünde ucuz bir takım elbise olan bir adamdı. Ondan çok daha fazla saçı ve daha güzel dişleri olan mumyalar gördüğümü söyleyebilirim. Adam sanki babam bir rock yıldızıymış gibi hararetle elini sıktı. "İmhotep hakkında yazdığınız son yazı tek kelimeyle harikaydı!” dedi. “O büyüleri İngilizceye nasıl çevirdiğinizi hala anlayamadım!"</p>

  <p class="sgc-4">Sadie "İmho... ne?" dedi bana dönüp.</p>

  <p class="sgc-4">"İmhotep," dedim. "Başrahip mimar. Bazıları bir büyücü olduğunu söyler. İlk basamaklı piramidi o tasarlamış. Bunları biliyorsun, değil mi?"</p>

  <p class="sgc-4">Sadie "Hayır, bilmiyordum," dedi. "Umurumda da değil. Ama söylediğin için teşekkürler."</p>

  <p class="sgc-4">Babam müze müdürüne bizi bir tatil günü ağırladığı için teşekkür etti. Sonra elini omzuma koyup "Dr. Martin, bunlar Carter ve Sadie," dedi.</p>

  <p class="sgc-4">"A, demek oğlunuz ve..." Müze müdürü tereddütle Sadie'ye baktı. "Ya, bu genç hanım kim?"</p>

  <p class="sgc-4">Babam "Kızım," diye yanıt verdi.</p>

  <p class="sgc-4">Dr. Martin boş boş babama baktı. İnsanlar ne kadar açık fikirli ya da nazik olduklarını düşünseler de tenlerimizin rengi nedeniyle Sadie'nin ailemizin bir üyesi olduğunu duyduklarında suratları allak bullak olabiliyor. Bundan nefret ediyorum ama yıllardır aynı tepkiyle karşılaştığım için de artık bu duruma çok şaşılmıyorum.</p>

  <p class="sgc-4">Müze müdürü tekrar gülümsedi. "Ha, tabii, doğru ya," dedi. "Bu taraftan buyurun Dr. Kane. Sizi ağırlamak benim için büyük bir şeref!"</p>

  <p class="sgc-4">Nöbetçiler kapıları ardımızdan kilitlediler. Valizlerimizi de elimizden aldılar. Nöbetçilerden biri babamın iş çantasını da alacak oldu. Babam asabi bir gülümsemeyle "Yok, o bende kalsın," dedi. Bizler müze müdürünün peşinden Büyük Avlu'ya çıkarken nöbetçiler bekleme odasında kaldılar. Geceleyin burası epey tekinsiz görünüyordu. Camla kaplı, kubbe biçimindeki tavandan içeri cılız bir ışık sızıyor, duvarların üstüne kocaman örümcek ağlarını andıran gölgeler düşüyordu. Bembeyaz, mermer zemindeyse ayak seslerimiz yankılanıyordu.</p>

  <p class="sgc-4">İşte, taş burada," dedi babam.</p>

  <p class="sgc-4">Evet!" dedi müze müdürü. "Gerçi bundan ne tür yeni bir bilgi edinebileceğinizi hiç bilmiyorum. Bugüne dek bununla ilgili çok sayıda araştırma yapıldı. Ama tabii ki müzedeki en önemli eserlerden biri." "Tabii," dedi babam. "Ama sizi şaşırtabilirim." Sadie "Babam ne işler çeviriyor yine?" diye fısıldadı.Yanıt vermedim. Hangi taştan bahsettiklerini tahmin edebiliyordum ama babamın ne diye Noel gecesi taşı göstermek için bizi müzeye getirdiğini bilmiyordum.</p>

  <p class="sgc-4">Bize Kleopatra'nın İğnesi'nde söylemek üzere olduğu şeyi düşündüm. Belli ki anlatacakları annem ve öldüğü geceyle ilgiliydi. Peki, babam niye sanki orada gördüğümüz, iki kişi her an karşımıza çıkabilirmiş gibi etrafına bakınıp duruyordu? Ne de olsa bir müzedeydik, içeride bir sürü nöbetçi ve ileri teknoloji ürünü bir güvenlik sistemi vardı. Bizi burada kimse rahatsız edemezdi. Daha doğrusu böyle bir şey olmayacağını umuyordum. Mısır bölümüne girmek liçin sola saptık. Duvarların önüne kocaman firavun ve tanrı heykelleri dizilmişti ama babam bunların önünde durmadan ilerledi ve odanın tam ortasında duran şeye doğru yöneldi.</p>

  <p class="sgc-4">"Çok güzel," diye mırıldandı. "Bu gerçeği... Öyle değil mi?"</p>

  <p class="sgc-4">"Ha, evet," dedi müdür. "Asıl taşı her zaman sergilemeyiz aslında. Bunu sizin görmeniz için bugünlük sergiye taşıdık. Bu, gerçek olanı."</p>

  <p class="sgc-4">Yaklaşık bir metre yüksekliğinde, altmış santim genişliğinde, koyu gri renkli bir taşın önünde duruyorduk. Taş bir tabanın üstünde ve camdan bir kutunun içinde duruyordu. Taşın düz yüzeyinin üstünde üç sıra gayet okunaklı bir yazı vardı. En üst sıra Antik Mısır dilindeydi, yani hiyeroglifle yazılmıştı. Orta sıradaysa... Babamın buna ne dediğini hatırlamaya çalıştım. Bu, Demotik yazıydı. Yunanların Mısır'ı yönettiği zamandan kalmaydı. Mısır diline Yunancadan birçok sözcük geçmişti. Son sıraysa Yunancaydı.</p>

  <p class="sgc-4">"Rosetta Taşı," dedim.</p>

  <p class="sgc-4">"Bu bir bilgisayar programının ismi değil miydi?" diye sordu Sadie. Ona ne kadar aptal olduğunu söylemek istiyordum ama müdür asabi bir tavırla güldü. "Küçük hanım," dedi, "Rosetta Taşı hiyerogliflerin deşifre edilmesinde büyük bir rol oynamıştı! 1799 yılında, Napolyon'un ordusu tarafından keşfedilmişti ve... "</p>

  <p class="sgc-4">"Ha, tamam," dedi Sadie. "Şimdi hatırladım."</p>

  <p class="sgc-4">Bunu adamı susturmak için söylediğini biliyordum ama babam açıklama yapmaya koyuldu.</p>

  <p class="sgc-4">"Sadie, bu taş keşfedilene dek sıradan ölümlüler... Şey, yani asırlar boyunca kimse hiyeroglif yazısını okumayı başaramamıştı," dedi. "Mısır'ın yazı dili tamamen unutulmuştu. Sonra Thomas Young adlı bir İngiliz, Rosetta Taşı’nın üstündeki üç dilin de aynı mesajı verdiğini ispatladı.Daha sonra da Champollion adlı bir Fransız araştırmalara devam edip hiyeroglif yazısını çözdü."</p>

  <p class="sgc-4">Sadie sakızını çiğneyip kayıtsızca "Peki ne yazıyor?" diye" sordu.</p>

  <p class="sgc-4">Babam omuzlarını silkti. "Aslında, önemli bir şey yazmıyor," dedi. "Mesaj sadece birkaç rahibin Kral Beşinci Ptolemaios'a yazdığı bir teşekkürden ibaret. Bu yazılar ilk yazıldığında, taş pek de önemli değildi. Ancak aradan asırlar geçtikçe güçlü bir sembol haline geldi. Bu taş, Antik Mısır'la modern dünya arasındaki belki de en önemli bağ.Önemini daha önceden fark etmeyerek büyük aptallık etmişim"</p>

  <p class="sgc-4">Babamın ne demek istediğini ne ben ne de müdür anlamıştı.</p>

  <p class="sgc-4">“Dr. Kane, iyi misiniz?" diye sordu müdür.</p>

  <p class="sgc-4">Babam derin bir nefes aldı. "Özür dilerim Dr. Martin.Sadece yüksek sesle düşünüyordum. Acaba cam muhafazayı kaldırabilir miyiz? Bir de bana arşivden istediğim belgeleri getirebilir misiniz?"</p>

  <p class="sgc-4">Dr.Martin tabii anlamında başını salladı. Elindeki uzaktan kumandaya bir şifre girdi ve cam muhafazanın ön kısmı açıldı.</p>

  <p class="sgc-4">Dr.Martin "Belgeleri getirmem biraz vakit alabilir," dedi. "Sizin yerinizde başkası olsaydı taşın yanında asla yalnız bırakamazdım. Ama özenli davranacağınızdan eminim." Sonra sanki haylaz birer çocukmuşuz gibi bana ve Sadie'ye baktı.</p>

  <p class="sgc-4">Babam "Dikkatli olacağımıza söz veririm," dedi.</p>

  <p class="sgc-4">Dr.Martin uzaklaştıktan sonra babam bize döndü. Gözlerinde çılgın bir ifade vardı. "Çocuklar, bu çok önemli," dedi. "Odadan çıkmanız gerek."</p>

  <p class="sgc-4">Sonra çantasını omzundan indirip fermuarını açtı. İçinden bir bisiklet zinciriyle asma kilit çıkardı. "Dr. Martin'in yanına gidin. Çalışma odası Büyük Avlu'nun sonunda, sol tarafta. İçeriye tek bir giriş var. Dr. Martin odasına girer girmez hemen zinciri ve kilidi kapı kollarına takın ve kilitleyin. Onu biraz oyalamamız gerek."</p>

  <p class="sgc-4">Sadie bir anda dikkat kesilmişti. "Onu içeri kilitlememizi mi istiyorsun? Harika!" dedi.</p>

  <p class="sgc-4">"Baba, neler oluyor?" diye sordum.</p>

  <p class="sgc-4">"Açıklama yapacak vakit yok," dedi babam. "Bu, tek şansımız olabilir. Geliyorlar."</p>

  <p class="sgc-4">"Kim geliyor?" diye sordu Sadie.</p>

  <p class="sgc-4">Babam, Sadie'nin omuzlarını tuttu. "Tatlım, seni seviyorum," dedi. "Özür dilerim... Birçok şey için özür dilerim ama şu anda bunları konuşamayız. Yapacağım şey işe yararsa her şey yoluna girecek. Hem de hepimiz için. Carter, sen cesur bir çocuksun. Bana güvenmelisin. Sakın Dr. Martin'i odasına kilitlemeyi unutmayın. Bu odaya da girmeyin!"</p>

  <p class="sgc-4">Müze müdürünün kapısını zincirleyip kilitlemek zor olmadı. Ama işimizi bitirir bitirmez Mısır galerisinden mavi renkli bir ışığın sızdığını gördük. Sanki babam içeri parıl parıl parıldayan, kocaman bir akvaryum koymuştu.</p>

  <p class="sgc-4">Sadie'yle göz göze geldik. "Babamın ne yaptığını biliyor musun?" dedi.</p>

  <p class="sgc-4">"Hayır," dedim. "Ama son zamanlarda çok tuhaf davranıyordu. Hep annemi düşünüyor. Annemin resmi..." Daha fazla konuşmak istemedim. Neyse ki Sadie ne demek istediğimi anlamış gibi başını salladı.</p>

  <p class="sgc-4">"İş çantasının içinde ne var?" diye sordu.</p>

  <p class="sgc-4">"Bilmiyorum. Bana asla çantasını karıştırmamamı söyledi." Sadie kaşlarını havaya kaldırdı. "Sen de hiç karıştırmadın, öyle mi? Aman tanrım, bu tam senin yapacağın bir şey Carter," dedi. "Cidden umutsuz vakasın."</p>

  <p class="sgc-4">Kendimi savunmak için bir şey söylemek istiyordum ama o sırada zemin büyük bir gümbürtüyle zangırdadı.</p>

  <p class="sgc-4">Sadie irkilip koluma yapıştı. "Babam bize oraya girmememizi söyledi," dedi. "Herhalde dediğini yapacaksın, değil mi?" Aslında babamın dediği gayet mantıklıydı ama Sadie koridorda koşmaya başlamıştı. Bir anlık bir tereddütten sonra ben de peşinden koşmaya başladım.</p>

  <p class="sgc-4">Mısır galerisinin girişine vardığımızda olduğumuz yerde kalakaldık. Babam, Rosetta Taşı'nın karşısında duruyor du. Sırtı bize dönüktü. Babamın durduğu yerde, zeminde mavi renkli bir halka parıldıyordu. Sanki zeminde gizli neon ışıkları vardı da birisi bunları yakmıştı.</p>

  <p class="sgc-4">Babam paltosunu yere fırlatmıştı. îş çantası ağzı açık bir biçimde ayaklarının dibinde duruyordu. Çantanın içinde altmış santim uzunluğunda, üstünde Mısır'la ilgili resimler bulunan ahşap bir kutu duruyordu.</p>

  <p class="sgc-4">"Elinde ne var?" diye fısıldadı Sadie. "Bumerang mı?"</p>

  <p class="sgc-4">Babam elini havaya kaldırınca elinde gerçekten de kavisli, beyaz renkli bir şey tuttuğunu gördüm. Bu, bir bumeranga benziyordu benzemesine ama bunu fırlatmak yerine Rosetta Taşı'na değdirdi. Sadie nefesini tuttu. Babam taşın üstüne bir şey yazıyordu. Bumerangın granit taşa değdiği yerlerde parıldayan, mavi renkli ışıklar beliriyordu. Bunlar, hiyeroglif yazısıydı.</p>

  <p class="sgc-4">Olanlar akıl alacak gibi değildi. Babam nasıl oluyordu da bir taşın üstüne bir değnekle parıldayan sözcükler yazabiliyordu? Ama gördüğüm şey gayet açıktı: Babam bir kutunun ve X harfinin üstüne koç boynuzları çizmişti.</p>

  <p class="sgc-4 sgc-6"><img alt="" src="../Images/Rick%20riot-26.png" /><br /></p>

  <p class="sgc-4">Sadie <span class="sgc-2">"Açıl,"</span> diye mırıldandı. Hayretle ona döndüm. Sadie sanki hiyeroglif yazıyı okumuş gibi konuşmuştu. Ama bu mümkün değildi. Yıllardır babamla oradan oraya gitmiş, biraz hiyeroglif yazısı okumayı öğrenmiştim. Bu gerçekten zor bir işti. Babam kollarını havaya kaldırıp "<span class="sgc-2 sgc-7">Vo-siir,</span>i-ez," dedi. Rosetta Taşı'nın yüzeyinde masmavi iki hiyeroglif sembolü daha parıldadı.</p>

  <p class="sgc-4 sgc-6"><img alt="" src="../Images/Rick%20riot-2.png" /><br /></p>

  <p class="sgc-4">Hayretten donakalmıştım ama ilk sembolün ne anlama geldiğini biliyordum. Bu, Mısır Mitolojisi'ndeki Ölüler Tanrısı'nın adıydı.</p>

  <p class="sgc-4">"Vo-siir," diye fısıldadım. Aslında, bu ismin hiç bu şekilde telaffuz edildiğini duymamıştım ama ne olduğunu biliyordum. "Osiris."</p>

  <p class="sgc-4">Sadie transa girmiş gibi "Gel, Osiris," dedi. Sonra gözleri fal taşı gibi açıldı. "Hayır!" diye bağırdı. "Baba, sakın yapma!"</p>

  <p class="sgc-4">Babam şaşkınlıkla bize döndü. "Çocuklar..." dedi ama çok geç kalmıştı. Zemin zangırdamaya başladı. Mavi ışık, parlak beyaz bir renge büründü ve Rosetta Taşı patladı.</p>

  <p class="sgc-4">Kendime geldiğimde duyduğum ilk şey bir kahkahaydı. Meşum, sinsi bir kahkaha müzenin alarm sesine karışmıştı.</p>

  <p class="sgc-4">Üstümden sanki bir kamyon geçmiş gibiydi. Sersemlemiş bir halde ayağa kalktım. Rosetta Taşı'ndan fırlayan bir parça ağzıma girmişti. Taşı yere tükürdüm. Galeri yerle bir olmuştu. Zeminde yer yer alevler yanıyordu. Koskoca heykeller yere devrilmişti. Lahitler kaidelerinden ayrılıp yere düşmüştü. Rosetta Taşı'ndan kopan parçalar öyle şiddetle etrafa yayılmıştı ki sütunlara, duvarlara ve diğer galerilere yapışmıştı.</p>

  <p class="sgc-4">Sadie baygın vaziyette yanımda yatıyordu. Ama yaralanmış gibi bir hali yoktu. Onu omuzlarından sarstığımda "Aahh," diye inledi.</p>

  <p class="sgc-4">Önümüzde, kısa süre önce Rosetta Taşı'nın durduğu yerde, üstünden dumanlar tüten, parçalanmış bir taban duruyordu. Zemin, bir yıldız yağmuru biçiminde kapkara olmuştu. Sadece babamın etrafındaki mavi renkli halka hala duruyordu.</p>

  <p class="sgc-4">Babamın yüzü bize dönüktü ama sanki bize değil de başka bir şeye bakıyordu. Başı sıyrılmıştı, kanıyordu. Bumerangı sımsıkı tutmuştu.</p>

  <p class="sgc-4">Önce neye baktığını anlayamadım. Sonra tüm galeri o korkunç kahkahayla bir kez daha inledi. Kahkahanın tam önümden geldiğini fark ettim.</p>

  <p class="sgc-4">Babamla aramızda bir şey duruyordu. İlk önce bunun ne olduğunu anlamakta zorlandım. Görüntü sadece titrek bir ışıltı gibiydi. Ama daha dikkatli bakınca netlik kazanmaya başladı. Bu, bir adamın alevlerden oluşmuş görüntüsüydü.</p>

  <p class="sgc-4">Adam babamdan daha uzun boyluydu. Sesi içimi delip geçti.</p>

  <p class="sgc-4">"Aferin," dedi babama. "Aferin, Julius."</p>

  <p class="sgc-4">Babam titreyen bir sesle "Seni çağırmamıştım!" dedi. Bumerangı havaya kaldırdı ama adam tek parmağını havaya kaldırdı ve babamın elindeki değnek duvara fırlayıp paramparça oldu. "Beni kimse çağıramaz, Julius," diye mırıldandı adam. "Ama bir kapıyı açıyorsan içeri misafirlerin girmesine hazırlıklı olmalısın."</p>

  <p class="sgc-4">“Duat'a geri dön!" diye haykırdı babam. "Yüce Tanrı’nın gücü bende!"</p>

  <p class="sgc-4">Mavli adam muzip muzip "Ay, çok korktum," dedi. "O gücü nasıl kullanacağını bilsen dahi, ki bilmiyorsun, Yüce Tanrı benimle asla boy ölçüşemez. En güçlü tanrı benim, şimdi onunla aynı kaderi paylaşacaksın."</p>

  <p class="sgc-4">Hiçbir şey anlamamıştım ama babama yardım etmem gerektiğini biliyordum. Yakınıma fırlamış taşlardan birini almaya çalıştım ama korkudan elim uyuşmuştu. Ellerimi kımıldatamıyordum.</p>

  <p class="sgc-4">Babam bana <span class="sgc-2">Dışarı çıkın,</span> der gibi baktı. Alevli adamı Sadie'yle oradan kaçabilmemiz için oyaladığını fark etlim</p>

  <p class="sgc-4">Sadie hala tam olarak kendine gelememişti. Onu sütunlardan birinin ardına, karanlığa doğru çekmeyi başardım. Sadie itiraz etmeye başlayınca da elimle ağzını kapattım. İşte, o anda kendine geldi. Neler olup bittiğini fark edince de bana karşı koymaktan vazgeçti.</p>

  <p class="sgc-4">Alarm çalıyordu. Galerinin kapılarının önünde alevler yanıyordu. Nöbetçiler geliyor olmalıydı ama bunun bize ne faydasının olacağını bilemiyordum.</p>

  <p class="sgc-4">Babam yere çömelip gözlerini düşmanından ayırmadan, üstünde resimler olan ahşap kutuyu açtı. Kutunun içinden cetvele benzer bir değnek çıkardı. Kendi kendine bir şeyin mırıldandı ve değnek bir anda onun boyunda, kocaman, ahşap bir asaya dönüştü. Sadie ciyaklar gibi bir ses çıkardı. Gözlerimi babamdan ayıramıyordum ama işler gittikçe tuhaflaşıyordu.</p>

  <p class="sgc-4">Babam asayı alevli adamın ayaklarının dibine fırlatınca asa bir anda devasa boyutlarda bir yılana dönüştü. Yılan üç metre boyundaydı. Genişliğiyse benim kadar vardı. Bakır rengi pulları ve parıldayan kıpkırmızı gözleri vardı. Alevli adama saldırdı ama adam yılanı zahmetsizce boynundan yakalayıverdi. Adamın elleri aniden bembeyaz bir aleve dönüştü. Yılan yanıp kül olmuştu.</p>

  <p class="sgc-4">Alevli adam alaycı bir sesle "Bu çok eski bir numara, Julius," dedi.</p>

  <p class="sgc-4">Babam kaçmamızı ister gibi tekrar bakışlarını bize çevirdi. Bir yanım hala bunların gerçek olduğunu idrak etmekte zorlanıyordu. Belki de bayılmıştım ve bir kabus görüyordum. Yanımda duran Sadie eline kocaman bir taş aldı.</p>

  <p class="sgc-4">Babam alevli adamın dikkatini dağıtmak için "Kaç tane?" diye sordu. "Kaç tanesini serbest bıraktım?"</p>

  <p class="sgc-4">Adam sanki küçük bir çocuğa bir şey anlatırmış gibi, "Beşini de serbest bıraktın," dedi. "Beşimiz birbirimizden ayrılmayız, Julius. Bunu sen de biliyorsun. Çok yakında, daha da fazlasını kendim serbest bırakacağım. Hepsi de bana minnettar olacak. Beni tekrar kral yapacaklar."</p>

  <p class="sgc-4">"Şeytan Günleri," dedi babam. "Er ya da geç seni durdururlar."</p>

  <p class="sgc-4">Alevli adam güldü. "Hanedanın beni durdurabileceğini mi sanıyorsun?" dedi. "O bunaklar kendi aralarındaki anlaşmazlığı bile sona erdiremez. Şimdi, öykünün yenidenyazılması gerek. Ama sen asla dinlemeyeceksin!"</p>

  <p class="sgc-4">Alevli adam elini salladı. Babamın ayaklarının altındaki mavi renkli halka kayboldu. Babam hemen iş çantasına atıldı ama çanta öteye fırladı.</p>

  <p class="sgc-4">Alevli adam "Elveda, Osiris," dedi. Elini bir kez daha sallayınca babamın etrafında parıldayan bir tabut belirdi.Tabut ilk önce şeffaftı ama gitgide katılaştı. Üstü mücevherlerle süslü bir Antik Mısır lahdine dönüştü. Babam benimle bir kez daha göz göze gelince lahit yere düşmeden, dudaklaklarını oynatarak sessizce <span class="sgc-2">Kaçın!</span> dedi. Sonra lahit yere gömülmeye başladı. Sanki tüm zemine eriyip sıvıya dönüşmüştü.</p>

  <p class="sgc-4">"Baba!" diye bağırdım.</p>

  <p class="sgc-4">Sadie elindeki taşı fırlattı ama taş alevli adamın başının içinden geçti gitti.</p>

  <p class="sgc-4">Adam bize döndü. Bir an için dehşetli suratı alevlerin arasında belirdi. Gördüğüm şeyin ne olduğunu anlayamadım Sanki birisi iki farklı kafayı üst üste koymuştu. Biri neredeyse bir insanı andırıyordu: Solgun tenli, gaddar ve kırmızı gözlü bir suratı vardı. Diğeriyse koyu renkli bir puslu ve sipsivri dişleri olan bir hayvan gibiydi. Ne köpeğe, ne kurda, ne de aslana benziyordu. Bu tür bir hayvanı daha, önce hiç görmemiştim. Kıpkırmızı gözlerini bana dikliğinde öleceğimi anladım</p>

  <p class="sgc-4">Arkamda ayak sesleri duydum. Büyük Avlu'nun mermer zemininde birisi koşuyordu. Birileri etrafa talimatlar haykırıyordu. Nöbetçiler, belki de polis gelmişti. Ama bizi asla kurtaramazlardı. Alevli adam üstümüze atıldı. Bana yaklaşmasına birkaç santim kala bir şey onu geriye fırlattı. Havada elektrik kıvılcımları oluştu. Boynumdaki tılsım fena halde ısınmıştı. Alevli adam bana dikkatle bakıp "Demek... <span class="sgc-2">sensin,"</span> dedi.</p>

  <p class="sgc-4">Bina bir kez daha zangırdadı. Odanın diğer ucunda, duvarın bir kısmı parlak bir ışık saçarak patladı. İki kişi duvarda oluşan oyuktan içeri girdi. Bunlar, Kleopatra'nın İğnesi'nde gördüğümüz adamla kızdı. Üstlerindeki giysileri savura savura, ellerinde asalarla bize doğru geliyorlardı.</p>

  <p class="sgc-4">Alevli adam hırladı. Son bir kez bana baktıktan sonra "Yakında, evlat," dedi.</p>

  <p class="sgc-4">Sonra tüm galeri bir alev topuna dönüşüp patladı. Korkunç bir ısı ciğerlerimdeki tüm havayı söküp aldı. Yere yığıldım. Hatırladığım son şey, keçisakallı adamla lacivert giysili kızın başımda dikildiğiydi. Nöbetçilerin galeriye doğru koşturduğunu, bağırıp çağırdıklarını duyabiliyordum. Kız yanıma çömelip kemerinde asılı duran ucu kıvrık hançeri çekti.</p>

  <p class="sgc-4">"Elimizi çabuk tutmalıyız," dedi adama.</p>

  <p class="sgc-4">"Henüz vakit gelmedi," dedi adam tereddütle. Fransız aksanıyla konuşuyordu. "Onları yok etmeden önce emin olmalıyız." Gözlerimi yumduğumu hatırlıyorum. Sonra kendimden geçmişim.</p>
</body>
</html>
