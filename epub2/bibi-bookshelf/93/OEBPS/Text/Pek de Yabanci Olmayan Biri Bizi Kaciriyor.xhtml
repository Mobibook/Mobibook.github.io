<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-2 {font-style:italic;}
  span.sgc-1 {font-weight:bold;}

  p.sgc-3 {text-align: justify;}

  p.sgc-5 {text-align: center;}
  span.sgc-4 {font-size: 13px;}
  /*]]>*/
  </style>
</head>

<body>
  <p class="sgc-3"></p>

  <h3 id="heading_id_2"><a id="bookmark1"></a>4. Pek de Yabancı Olmayan Biri Bizi Kaçırıyor</h3>

  <p class="sgc-3"><span class="sgc-1">S</span></p>

  <p class="sgc-3"><span class="sgc-1">A</span></p>

  <p class="sgc-3"><span class="sgc-1">D</span></p>

  <p class="sgc-3"><span class="sgc-1">I</span></p>

  <p class="sgc-3"><span class="sgc-1">E</span></p>

  <p class="sgc-3">Aile buluşmalarına bayılırım. Noel süsleriyle bezeli şömineyle, sıcacık demlenmiş çayla ve sizi tutuklamaya hazır Londra Dedektif Masası'ndan gelen polislerle evde gerçekten samimi bir ortam olur.</p>

  <p class="sgc-3">Carter koltuğa çökmüş, babamın iş çantasıyla oynuyordu. Polisin çantaya neden el koymadığını merak ettim. Aslında çanta kanıt olabilirdi ama nedense dedektif bu detayı atlamıştı.</p>

  <p class="sgc-3">Carter berbat görünüyordu; daha doğrusu, her zamankinden daha berbat görünüyordu. Düşünsenize, ağabeyim bugüne dek hiç doğru dürüst bir okula gitmemişti ve ufak bir profesör gibi giyinirdi. Üstünde hep haki renkli bir pantolon, ütülü bir gömlek ve mokasen ayakkabılar olur. Çirkin değildir aslında. Boyu uzun sayılır, kilosu normal sınırlarda, saçları da fena sayılmaz. Gözlerini babamdan almış.Arkadaşlarım Liz ve Emma onun fotoğrafını görünce, <span class="sgc-2">çok yakışıklı</span> olduğunu söylemişlerdi. Bunu duymak pek hoşuma gitmemişti, çünkü a) Carter benim ağabeyim; b) arkadaşlarım biraz kaçık. Söz konusu giyinmek olunca Carter'ın dünyadan haberi yoktur.</p>

  <p class="sgc-3">[Bana öyle bakma, Carter. Bunun doğru olduğunu sende biliyorsun.]</p>

  <p class="sgc-3">Her neyse, Carter'ın üstüne fazla gitmemem gerektiğini biliyordum. Babamın ortadan kayboluşu onu benden daha çok etkilemişti. Anneannemle dedem yanına oturmuşlardı. Epey endişeli görünüyorlardı. Masada üstünden buharlar tüten bir demlikle bir tabak dolusu kurabiye vardı ama kimsenin bir şey yiyip içtiği yoktu. Dedektif Williams boş olan tek sandalyeye oturmamı söyledi. Sonra sanki çok önemli bir şey söyleyecekmiş gibi şöminenin önünde volta atmaya başladı. Kapıda iki polis bekliyordu.Biri daha önceden gördüğüm kadın polisti, diğeri de gözünü kurabiyelerden ayırmayan, iri yarı bir erkek polis. . Dedektif Williams "Bay ve Bayan Faust," dedi, "ne yazık ki karşımızda işbirliğine yanaşmayan iki çocuk var."</p>

  <p class="sgc-3">Anneannem elbisesinin eteğiyle oynuyordu. Onun annemin annesi olduğuna inanmak çok güç. Anneannem narin yapılı ve solgun tenli bir kadındır. Hiçbir albenisi yoktur. Oysa fotoğraflardan görebildiğim kadarıyla annem mutlu ve hayat dolu bir kadınmış. Anneannem "Onlar daha çocuk," dedi. "Onları suçlayacak haliniz yok ya?"</p>

  <p class="sgc-3">Dedem "Pöh!" dedi. "Bu dediğiniz çok saçma dedektif.</p>

  <p class="sgc-3">Çocuklar olanlardan sorumlu tutulamazlar!"</p>

  <p class="sgc-3">Dedem eski bir ragbi oyuncusu. Kolları kütük gibidir. Göbeği gömleğinden dışarı taşar, gözleri de sanki birisi suratının ortasına yumruk atmış gibi çöküktür. Şey, aslında babam yıllar önce bir keresinde ona yumruk atmıştı ama bu başka bir hikaye. Yani dedem epey ürkütücüdür. Genellikle insanlar ona dalaşmazlar ama dedektif ondan pek de etkilenmiş gibi değildi.</p>

  <p class="sgc-3">"Bay Faust," dedi, "sizce gazeteler yarın sabah nasıl manşet atacaklar? <span class="sgc-2">British Museum'a saldırı, Rosetta Taşı yok edildi.</span> Damadınız-"</p>

  <p class="sgc-3">"Eski damadım," dedi dedem hemen.</p>

  <p class="sgc-3">"Büyük bir ihtimalle patlamada hayatını kaybetti ya da kaçtı. Ama fark etmez-"</p>

  <p class="sgc-3">"O kaçmadı!" diye bağırdım.</p>

  <p class="sgc-3">"Nerede olduğunu öğrenmemiz gerek," dedi dedektif. "Torunlarınız, yani olayın tek görgü tanıkları da bana gerçeği anlatmamakta inat ediyorlar."</p>

  <p class="sgc-3">"Ama biz her şeyi olduğu gibi <span class="sgc-2">anlattık,"</span> dedi Carter. "Babam ölmedi. Lahitle birlikte yere gömüldü."</p>

  <p class="sgc-3">Williams, <span class="sgc-2">İşte, gördünüz mü?</span> der gibi dedeme baktı. Sonra Carter'a döndü. "Bak delikanlı, baban bir suç işledi. Tüm bunlarla uğraşmanız için de geride sizi bıraktı."</p>

  <p class="sgc-3">"Bu doğru değil!" diye bağırdım. Sesim öfkeden titriyordu. Babamın bizi kasten polisin eline teslim edeceğine bir saniye bile inanamazdım. Ama beni yıllar önce terk etmişti tabii. Daha önce de dediğim gibi, bu içimi acıtan vehassas bir konuydu.</p>

  <p class="sgc-3">Anneannem "Canım, lütfen," dedi. "Dedektif sadece işini yapmaya çalışıyor."</p>

  <p class="sgc-3">“Ama iyi yapamıyor!" dedim.</p>

  <p class="sgc-3">“Haydi, hep birlikte birer fincan çay içelim," dedi anneannem</p>

  <p class="sgc-3">“Carter'la ben bir ağızdan "Hayır!" diye bağırdık. Anneannem koltuğa çökünce kendimi biraz kötü hissettim.</p>

  <p class="sgc-3">Dedektif bana dönüp "Sizi bu işten sorumlu tutabiliriz," dedi.Bunu yapabiliriz ve..."</p>

  <p class="sgc-3">Derken olduğu yerde dona kaldı. Birkaç kez sanki ne yaptığını unutmuş gibi gözlerini kırpıştırdı.</p>

  <p class="sgc-3">Dedem "Şey, dedektif, iyi misiniz?" diye sordu.</p>

  <p class="sgc-3">Dedektif sanki bir rüyadaymış gibi "Evet..." dedi. Elini cebine sokup mavi renkli bir şey çıkardı. Bu bir Amerikan pasaportortuydu. Pasaportu Carter'ın kucağına fırlattı.</p>

  <p class="sgc-3">"Sınır dışı edileceksin," dedi. "Yirmi dört saat içinde ülkeden ayrılacaksın. İleride seni tekrar sorguya çekmek istersek FBI seninle temasa geçecek." Carter'ın ağzı hayretten açık kalmıştı. Bana baktığında bu durumun ne kadar tuhaf olduğunu fark eden tek kişinin ben olmadığını anladım. Adam bir anda yapacağı şeyden caymıştı. Az önce bizi tutuklamak üzereydi. Bunu yapacağından emindim. Sonra aniden Carter'ı sınır dışı etmeye karar vermişti! Kapıdaki polisler bile hayretler içindeydi.</p>

  <p class="sgc-3">Kadın polis "Efendim," dedi. "Emin misiniz?"</p>

  <p class="sgc-3">"Sessiz ol, Linley. Siz gidebilirsiniz."</p>

  <p class="sgc-3">Dedektif eliyle onları kışkışlayana dek polisler tereddütle orada dikildiler. Sonra odadan çıktılar, kapıyı da kapattılar. "Bir dakika," dedi Carter. "Babam ortada yok ama siz benim İngiltere'den ayrılmamı istiyorsunuz, öyle mi?"</p>

  <p class="sgc-3">"Baban ya öldü ya da kaçtı evlat," dedi dedektif. "Seni sınır dışı etmek en iyi seçenek. Her şey ayarlandı."</p>

  <p class="sgc-3">"Kim tarafından?" diye sordu dedem. "Buna kim izin verdi?" "Şey..." Dedektifin suratında yine o boş ifade belirdi.</p>

  <p class="sgc-3">"Yetkili otoriteler," dedi. "İnan bu hapse girmenden çok daha <span><span class="sgc-4">i</span>y</span><span class="sgc-4">i</span>"</p>

  <p class="sgc-3">Carter konuşamayacak kadar üzgündü. Onu teselli edemeden dedektif bana döndü. "Siz de küçük hanım."</p>

  <p class="sgc-3">Yani, kafama bir çekiç indirseydi daha iyi olurdu!</p>

  <p class="sgc-3"><span class="sgc-2">"Beni de mi</span> sınır dışı ediyorsunuz?" dedim hayretle. "Ben bu ülkede yaşıyorum!"</p>

  <p class="sgc-3">"Ama Amerikan vatandaşısın. Bu şartlar altında en iyisi ülkene geri dönmen."</p>

  <p class="sgc-3">Adama bakakaldım. Daha önce buradan başka bir yerde yaşamamıştım. Okul arkadaşlarım, odam, bildiğim her şey buradaydı! "Peki, nereye gideceğim?"</p>

  <p class="sgc-3">"Dedektif, bu haksızlık," dedi anneannem titreyen bir sesle. "Bunu yaptığınıza-"</p>

  <p class="sgc-3">"Size vedalaşmanız için biraz süre vereyim," dedi dedektif. Sonra sanki kendi dediklerine şaşmış gibi "Ben, ben de gitsem iyi olacak," dedi.</p>

  <p class="sgc-3">Dedeklif de yaptığının saçma bir şey olduğunu fark etmişti ama kapıya yöneldi. Kapıyı açtıktan sonra neredeyse oturduğum sandalyeden düşecektim. Çünkü siyahlı adam, yani Amos kapının önünde duruyordu. Pardösüsünü çıkarmış, şapkası da elinde olmalıydı. Ama çizgili takım elbisesiyle yuvarlak çerçeveli gözlükleri aynıydı. Örgülü saçlarına altın renkli boncuklar takmıştı. Dedektifin bir şey söyleyeceğini ya da şaşıracağını sandım ama dedektif onu görmemiş gibiydi. Amos'un yanından geçip karanlığa karıştı.</p>

  <p class="sgc-3">Amos içeri girip kapıyı kapattı. Anneannemle dedem ayağa kalktılar.</p>

  <p class="sgc-3">Dedem "Sen!" diye kükredi. "Tahmin etmeliydim. Daha genç olsaydım seni bir yumrukta yere sererdim."</p>

  <p class="sgc-3">"Merhaba Bay ve Bayan Faust," dedi Amos. Carter'la bana işleri yoluna koyacakmış gibi baktı. "Konuşmamız gerek."</p>

  <p class="sgc-3">Amos sakin bir tavırla içeri girdi. Koltuğa yerleşip kendini bir fincan çay koydu. Eline bir bisküvi alıp yemeye haşladı. Çok tehlikeli bir şey yapıyordu çünkü anneannemin kurabiyeleri felakettir.</p>

  <p class="sgc-3">Dedemin kafasının patlayacağını sandım. Suratı kıpkırmızı kesilmişti. Amos'un arkasına geçip sanki ona vuracakmış gibi ellerini havaya kaldırdı. Ama Amos hiç oralı olmayıp bisküviyi yemeye devam etti.</p>

  <p class="sgc-3">Bize dönüp "Lütfen oturun," dedi. Çok tuhaf bir şey oldu. Sanki hepimiz ondan gelecek talimatı bekliyorduk, dedem ellerini aşağı indirip koltuğa yöneldi. Tiksintiyle içini çekip Amos'un yanına oturdu.</p>

  <p class="sgc-3">Amos çayından bir yudum alıp suratını ekşiterek bana baktı. İçimden <span class="sgc-2">Haksızlık,</span> diye geçirdim. Olan onca şeyden sonra bile <span class="sgc-2">çok kötü</span> görünüyor olamazdım. Sonra Carter'a bakıp bir şeyler homurdandı.</p>

  <p class="sgc-3">"Zamanlama berbat," diye mırıldandı. "Ama başka yolu yok. Benimle gelmeleri gerek."</p>

  <p class="sgc-3">"Pardon?" dedim. "Suratında bisküvi kırıntıları olan yabancı bir adamla hiçbir yere gidemem!"</p>

  <p class="sgc-3">Suratında gerçekten de kırıntılar vardı ama gördüğüm kadarıyla bu hiç umurunda değildi. Elini suratına götürüp temizleme zahmetine dahi girmedi.</p>

  <p class="sgc-3">"Ben yabancı değilim Sadie," dedi. "Beni hatırlamıyor musun?"</p>

  <p class="sgc-3">Amos'un beni çok iyi tanıyormuş gibi konuşması çok sinir bozucuydu. Onu tanıyor olmalıymışım gibi hissediyordum. Carter'a baktım ama o da en az benim kadar şaşkındı. Anneannem titreyerek "Olmaz Amos," dedi. "Sadie'yi alamazsın. Bir anlaşma yapmıştık."</p>

  <p class="sgc-3">"Evet ama Julius anlaşmamızı bu gece bozdu," dedi Amos. "Artık Sadie'ye göz kulak olamayacağınızı siz de biliyorsunuz. Olanlardan sonra bu mümkün değil. Tek şansları benimle gelmek."</p>

  <p class="sgc-3">"Neden seninle gelecekmişiz?" diye sordu Carter. "Babamlatartıştınız!"</p>

  <p class="sgc-3">Amos, Carter'ın kucağında duran çantaya baktı. "Bakıyorum da babanın iş çantasını almışsın," dedi. "Güzel. Ona ihtiyacın olacak. Tartışmaya gelince, Julius'la ben sık sık kavga ederiz. Fark etmemiş olabilirsin Carter ama babanın fevri bir şey yapmasını <span class="sgc-2">engellemeye</span> çalışıyordum. Beni dinlemiş olsaydı hiçbirimiz bu durumda olmazdık."</p>

  <p class="sgc-3">Neden bahsettiğine dair en ufak bir fikrim yoktu ama dedem ne dediğini anlamış gibiydi.</p>

  <p class="sgc-3">“Sen ve batıl inançların!" dedi. "Sana bu saçmalıkları bırakmak istemediğimizi söylemiştik!"</p>

  <p class="sgc-3">Amos arka verandayı işaret etti. Cam kapıların ardından, Thames Nehri'ne yansıyan ışıkları görebiliyorduk. Binaların ne kadar eski olduğunu görmediğinizde gece manzarası harikaydı.</p>

  <p class="sgc-3">"Batıl inanç, öyle mi?" dedi Amos. "Neden nehrin doğu yakasında oturuyorsun peki?"</p>

  <p class="sgc-3">Dedemin suratı daha da kızardı. "Bu, Ruby'nin fikriydi dedi. "Burada güvende olacağımıza inanıyordu. Ama pek, çok konuda yanıldı, değil mi? Her şeyden önce Julius’a ve sana güvendi!"</p>

  <p class="sgc-3">Amos ona hiç aldırış etmiyordu. Üstünden başından tuhaf bir koku yayılıyordu. Covent Garden'da satılan tuhaf baharatlar, reçine ve kehribar gibi kokuyordu. Amos çayını indirip anneannemin gözlerinin içine baktı. "Bayan Faust, neyin başladığı biliyorsunuz. Bence polis için değilde başka şeyler için endişelenmelisiniz."</p>

  <p class="sgc-3">Anneannem yutkundu. "Sendin," dedi. "Dedektifin fikrini değiştiren sendin. Sadie'yi sınır dışı etme fikrini sen soktun kafasına."</p>

  <p class="sgc-3">"Ya öyle olacaktı ya da çocuklar tutuklanacaktı," dedi Amos. "Bir dakika," dedim. "Dedektif Williams'in fikrini mi değiştirdin? Nasıl?"</p>

  <p class="sgc-3">Amos omuzlarını silkti. "Kalıcı olarak değil canım," dedi. "Aslında, bir saat içinde New York'a girsek iyi olacak yoksa Williams sizi neden serbest bıraktığını düşünmeye başlayacak."</p>

  <p class="sgc-3">Carter katıla katıla gülmeye başladı. "Londra'dan New York'a bir saat içinde gitmek imkansız," dedi. "En hızlı uçakla bile-"</p>

  <p class="sgc-3">"Hayır," dedi Amos. "Uçakla gitmeyeceğiz." Sonra sanki anlaşmışlar gibi anneanneme döndü. "Bayan Faust, Carter'la Sadie'nin güvende olabilmesi için tek şansımız bu," dedi. "Bunu siz de biliyorsunuz. Onları Brooklyn'deki malikaneye götüreceğim. Onları ancak orada koruyabilirim."</p>

  <p class="sgc-3">"Brooklyn'de bir malikanen mi var?" diye sordu Carter.</p>

  <p class="sgc-3">Amos muzip muzip güldü. "Aile malikanesi demek daha doğru olacak. Orada güvende olacaksınız."</p>

  <p class="sgc-3">"Ama babamız-"</p>

  <p class="sgc-3">"Ona şu anda yardım etmemiz mümkün değil," dedi</p>

  <p class="sgc-3">Amos hüzünle. "Özür dilerim Carter. Sonra açıklarım. Ama Julius sizin güvende olmanızı isterdi. O yüzden de hemen yola koyulmalıyız. Ne yazık ki tek şansınız benim. ”</p>

  <p class="sgc-3">Amos'un bu sözleri beni allak bullak etti. Carter, anneannemle dedeme baktı. Kasvetli bir edayla başını salladı. Onların onu istemediklerini biliyordu. Çünkü onlara babamızı anımsatıyordu. İnsanın torununu yanına almaması için bu çok tuhaf bir neden doğrusu. Ama onlar böyleydi işte.</p>

  <p class="sgc-3">"Carter istediğini yapabilir," dedim. "Ama ben burada yaşıyorum. Yabancı bir adamla birlikte New York'a gidecek değilim, değil mi?"</p>

  <p class="sgc-3">Bana destek olması için anneanneme baktım ama bakışlarını dantel fiskos örtüsüne dikmişti.</p>

  <p class="sgc-3">“Dede..."</p>

  <p class="sgc-3">Ama o da bana bakmaktan çekiniyordu. Amos'a döndü. “Onları ülkeden çıkarabilir misin?"</p>

  <p class="sgc-3">"Bir dakika!" diye bağırdım.</p>

  <p class="sgc-3">Amos ayağa kalkıp ceketinin üstündeki kırıntıları silkeledi. Sonra verandanın kapısına doğru gidip nehir manzarasına baktı. "Polis çok geçmeden burada olur. Onlara ne isterseniz söyleyebilirsiniz. Bizi bulamazlar."</p>

  <p class="sgc-3">“Bizi kaçıracak mısın?" dedim şaşkınlıkla. Carter'a baktım. "Buna inanabiliyor musun?"</p>

  <p class="sgc-3">Carter çantayı koluna astı. Sonra gitmeye hazırmış gibi beklemeye koyuldu. Belki de sadece bu evden çıkıp git</p>

  <p class="sgc-3">mek istiyordu. "New York'a bir saatte gitmeyi nasıl düşünüyorsun?" diye sordu Amos'a. "Uçakla gitmeyeceğimizi söylemiştin."</p>

  <p class="sgc-3">"Evet," dedi Amos. Parmağını buğulu pencereye koyup bir başka kahrolası hiyeroglif çizdi.</p>

  <p class="sgc-3 sgc-5"><img alt="" src="../Images/Rick%20riot-5.png" /><br /></p>

  <p class="sgc-3">"Bir gemi," dedim. Sonra bunu yüksek sesle söylediğimi fark ettim. Ama hiyeroglif yazısını okumayı bilmiyordum ki! Amos yuvarlak çerçeveli gözlüklerinin üstünden bana baktı. "Sen nasıl-"</p>

  <p class="sgc-3">"E, şu şekil bir gemiye benziyor," dedim. "Ama New York'a gemiyle gidemeyiz. Bu çok saçma."</p>

  <p class="sgc-3">Derken Carter "Bak!" diye bağırdı.</p>

  <p class="sgc-3">Hemen yanına koştum. Rıhtıma bir gemi yanaşmıştı. Ama bu kesinlikle öyle sıradan bir gemi değildi. Antik Mısır'da kullanılan türden, sazlıktan yapılmış gemilerdendi. Pruva tarafında iki tane kocaman meşale yanıyordu, kıç tarafındaysa büyük bir dümen vardı. Amos'unki gibi kara pardösülü ve şapkalı bir adam da dümenin başındaydı.</p>

  <p class="sgc-3">İtiraf etmeliyim ki hayatımda ilk kez ne diyeceğimi bilemedim.</p>

  <p class="sgc-3">"Brooklyn'e bununla mı gideceğiz yani?" dedi Carter.</p>

  <p class="sgc-3">"Vakit kaybetmeyelim," diye yanıt verdi Amos.</p>

  <p class="sgc-3">Hızla anneanneme döndüm. "Anneanne, lütfen!" dedim.</p>

  <p class="sgc-3">Anneannem yanağından süzülen bir damla yaşı sildi. “Bu senin iyiliğin için canım," dedi. "Çörek'i de yanında götürmelisin,"</p>

  <p class="sgc-3">“Evet," dedi Amos. "Kediyi unutmayalım." Sonra merdivenlere yöneldi. Minik bir leoparı andıran Çörek sanki gideceğimizi anlamış gibi hemen kollarıma atladı. Oysa asla böyle davranmaz.</p>

  <p class="sgc-3">Amos'a "Kimsin sen?" diye sordum. Onun kim olduğuna dair en ufak bir fikrim yoktu ama bu sorunun yanıtını mutlaka öğrenmek istiyordum. "Elimizi kolumuzu sallaya sallaya yabancı bir adamla birlikte gidemeyiz," dedim. Amos bana bakıp gülümsedi ve "Yabancı değilim ki," dedi Aileden biriyim."</p>

  <p class="sgc-3">Bu anda gülümseyen suratının <span class="sgc-2">Doğum günü kutlu olsun Sadie,</span> dediğini hatırladım. Ama bu hatıra o kadar eski bir zamandı ki neredeyse unutmuştum. 'Amca?" dedim tereddütle. "Evet Sadie," dedi. "Ben babanın kardeşiyim. Haydi, artık gidelim. Yolumuz uzun."</p>
</body>
</html>
