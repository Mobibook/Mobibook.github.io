<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-2 {font-style:italic;}
  span.sgc-1 {font-weight:bold;}

  p.sgc-4 {text-align: justify;}
  h3.sgc-3 {text-align: justify;}
  /*]]>*/
  </style>
</head>

<body>
  <p><a id="bookmark0"></a></p>

  <h3 class="sgc-3" id="heading_id_2">16. Zia'nın Kaşları Yanıyor</h3>

  <p class="sgc-4"><span class="sgc-1">S</span></p>

  <p class="sgc-4"><span class="sgc-1">A</span></p>

  <p class="sgc-4"><span class="sgc-1">D</span></p>

  <p class="sgc-4"><span class="sgc-1">I</span></p>

  <p class="sgc-4"><span class="sgc-1">E</span></p>

  <p class="sgc-4">Suratıma boca edilen bir kova dolusu buz gibi suyla uyandım. "Sadie! Kalk!" dedi Zia.</p>

  <p class="sgc-4">"Aman tanrım!" diye bağırdım. "Beni bu şekilde uyandırman şart mıydı?"</p>

  <p class="sgc-4">"Hayır," dedi Zia.</p>

  <p class="sgc-4">Onu boğmak istiyordum ama her yanım sırılsıklam olmuştu. Hem tir tir titriyordum hem de uyku sersemiydim.Ne kadar uyumuştum? Bana uyuduğum süre birkaç dakika gibi gelmişti ama yatakhane bomboştu. Diğer bütün yataklar yapılmıştı. Kızlar çoktan sabahki derslerine gitmiş olmalılardı.</p>

  <p class="sgc-4">Zia bana bir havluyla temiz keten giysiler fırlattı. "Carter'la arınma odasında buluşacağız," dedi.</p>

  <p class="sgc-4">"Duşumu aldım sayende, teşekkürler," dedim. "Asıl ihtiyacımolan şey sıkı bir kahvaltı."</p>

  <p class="sgc-4">"Arınma odası insanı büyü yapmaya hazırlar." Zia büyü çantasını omzuna asıp New York'ta kullandığı uzun, siyah renkli değneği katladı. "Hayatta kalırsan, yemek de yersin."</p>

  <p class="sgc-4">Sürekli olarak bana öleceğimin söylenmesi hoşuma gitmiyordu elbet ama giysilerimi giyip Zia'nın peşine takıldım.</p>

  <p class="sgc-4">Bitmek bilmeyen tünellerden geçtikten sonra nihayet içinde gürül gürül akan bir çağlayanın bulunduğu bir odaya vardık. Odanın tavanı yoktu. Sadece sonsuza dek uzaıyormuş gibi görünen ve bir bacayı andıran bir şey vardı. Sular karanlıktan bir havuza akıyor, kuş kafalı beş metrelik tanrı heykelinin üstüne sıçrıyordu. İsmi neydi, Tat mı? Yok, Tot. Su, heykelin başından aşağı süzülüyor, avuçlarına doluyor, sonra da havuza dökülüyordu.</p>

  <p class="sgc-4">Carter havuzun yanında duruyordu. Keten giysiler giymiş, babamın iş çantasını da omzuna asmıştı. Kılıcı da sırıma asılıydı. Saçları sanki gece gözüne hiç uyku girmemiş gibi karmakarışık görünüyordu. En azından, onu uyandırmak için başından aşağı buz gibi su boca etmemişlerdi. Onu görünce nedense rahatladığımı hissettim. Önceki gece İskender'in bana söylediklerini düşündüm: <span class="sgc-2">Ağabeyinin senin rehberliğine ihtiyacı olacak.</span></p>

  <p class="sgc-4">"Ne oldu? Bir garip bakıyorsun," dedi Carter.</p>

  <p class="sgc-4">"Bir şey yok," dedim hemen. "İyi uyudun mu?"</p>

  <p class="sgc-4">"Hayır. Ama neler olduğunu sana sonra anlatırım."</p>

  <p class="sgc-4">Hayal mi görüyordum, yoksa Carter Zia'ya bakıp gülümsemiş miydi? Hmm, acaba Büyücü Hanım'la ağabeyim arasında romantik bir yakınlaşma mı söz konusuydu? Yalnız kaldığımızda onu sorgulamaya karar verdim.</p>

  <p class="sgc-4">Zia odada dolaplardan tekine gitti. Dolaptan iki tane seramik fincan çıkarıp bunları havuza sokup çıkardı. Sonra da bize verdi ve "İçin," dedi.</p>

  <p class="sgc-4">Carter'a bakıp "Önce sen iç," dedim.</p>

  <p class="sgc-4">"Bu sadece su," dedi Zia. "Ama Tot tarafından arındırıldı. Odaklanmanıza yardımcı olacak."</p>

  <p class="sgc-4">Bir heykelin suyu nasıl arındırdığını anlayamamıştım. Aklıma yine İskender'in dediği bir şey geldi. Tanrıların herhangi bir şeyin içinde bulunabileceğini söylemişti.</p>

  <p class="sgc-4">Sudan bir yudum içtim. Suyu yutar yutmaz anneannemin o güzelim demlenmiş çayından içmiş gibi hissettim. Beynim uğulduyordu. Gözlerim aniden daha keskin hale gelmişti. Enerji dolmuştum. Neredeyse sakız çiğnemeyi bile aramıyordum. Neredeyse.</p>

  <p class="sgc-4">Carter kendi suyundan bir yudum alıp "Vay canına," dedi.</p>

  <p class="sgc-4">"Şimdi sıra dövmelere geldi," dedi Zia.</p>

  <p class="sgc-4">"Harika!" diye bağırdım.</p>

  <p class="sgc-4">"Dilinize dövme yapacağım,"</p>

  <p class="sgc-4">"Efendim?"</p>

  <p class="sgc-4">Zia dilini çıkardı. Dilinin tam ortasında mavi renkli bir hiyeroglif vardı.</p>

  <p class="sgc-4">Dilini ağzına sokmadan "Vu Vaat," demeye çalıştı. Sonra ne yaptığını fark edip dilini ağzına soktu. "Şey yani, bu Ma'at, yani düzenin ve uyumun sembolü. Büyülerinizi ustaca söylemenize yardımcı olacak. Büyü yaparken yanlış bir şey söylerseniz..."</p>

  <p class="sgc-4">"Dur tahmin edeyim," dedim. "Ölürüz?"</p>

  <p class="sgc-4">Zia işkence dolabından ince uçlu bir boya fırçasıyla bir kase dolusu mavi renkli boya çıkardı. "Canınız yanmayacak," dedi. "Üstelik kalıcı da değildir."</p>

  <p class="sgc-4">"Acaba tadı nasıl?" dedi Carter.</p>

  <p class="sgc-4">"Dilini çıkar," dedi Zia gülümseyip.</p>

  <p class="sgc-4">Carter'ın sorusuna yanıt vermek gerekirse, dövmenin tadı yanmış araba lastiği gibiydi.</p>

  <p class="sgc-4">"Ayyy." Mavi renkli 'düzen ve uyum' boyasının bir kısmını havuza tükürdüm. "Kahvaltıyı boş verin, iştahım kaçtı," dedim.</p>

  <p class="sgc-4">Zia dolaptan bir de deri bir omuz çantası çıkardı. "Carter'a babanın büyülü eşyalarını saklaması için izin verildi," dedi. "Ona bir de değnekle asa verilecek. Değnek genellikle savunma amaçlı, asaysa saldırı amaçlı kullanılır. Ama istersen kopeşini de kullanabilirsin, Carter."</p>

  <p class="sgc-4">"Kopeş de ne?"</p>

  <p class="sgc-4">"Ucu kıvrık kılıç," dedi Zia. "Firavunun muhafızlarının en sevdiği silahtır. Savaş büyülerinde kullanılabilir. Sadie'ye gelince, ona her şey lazım."</p>

  <p class="sgc-4">"Neden Carter babamın eşyalarını taşıyabiliyor?" diye sızlandım.</p>

  <p class="sgc-4">Zia sanki geçerli bir nedenmiş gibi, "Çünkü o senden büyük," dedi. Hiç şaşırmadım doğrusu.</p>

  <p class="sgc-4">Bana deri omuz çantasını fırlattı. Çantanın içinde fildişi bir değnek, asaya dönüştüğünü tahmin ettiğim bir başka değnek, biraz kağıt, mürekkep okkası, bir parça sicim ve sevimli bir topak balmumu vardı. Bunları gördüğüme çok sevindim.</p>

  <p class="sgc-4">"Balmumundan minik bir adamım olabilir mi?" dedim. "Hamurçocuk yapmak istiyorum."</p>

  <p class="sgc-4">"Bir biblo istiyorsan bunu kendin yapabilirsin. Bu beceriye sahipsen, bunu nasıl yapacağın sana öğretilir. Bu özelliğinin olup olmadığını sonra öğreniriz."</p>

  <p class="sgc-4">"Özellik mi?" dedi Carter. "Nektanebo'nun heykel yapma becerisi gibi mi yani?"</p>

  <p class="sgc-4">Zia evet manasında başını salladı. "Nektanebo heykel büyüsünde çok ustaydı. O kadar gerçeği andıran uşabtiler yapıyordu ki görenler insan sanıyordu. Ondan beri kimse bu dalda o kadar başarılı olamadı... Belki bir tek İskender'i sayabiliriz. Ama başka uzmanlık dalları da vardır: Şifacı, Tılsımcı, Hayvan Efsuncusu, Element Uzmanı, Savaş Büyücüsü ve Ruh Çağırıcı da olabilirsiniz."</p>

  <p class="sgc-4">"Ya Kahin?" dedim.</p>

  <p class="sgc-4">Zia dikkatle bana baktı. "Evet ama bu nadiren sahip olunan bir beceridir. Bunu neden... "</p>

  <p class="sgc-4">Hafifçe öksürüp lafını kestim. "Peki, hangi alanda uzman olacağımızı nereden anlayacağız?"</p>

  <p class="sgc-4">"Yakında anlarız," dedi Zia. "Ama iyi bir büyücü bir çok alanda bilgi sahibi olmalı. O yüzden basit bir testle başlayacağız. Haydi, kütüphaneye gidelim."</p>

  <p class="sgc-4">İlk Nom'un Kütüphanesi Amos'un kütüphanesine benziyordu ama ondan yüz kat daha büyüktü. Daire biçimli odalarda sayısız miktarda petek biçiminde raf vardı. Bir an için kendimi dünyanın en büyük arı kovanına girmiş gibi hissettim. Kilden yapılmış uşabti heykelcikleri içeri girip çıkıyor, içinde parşömenlerin bulunduğu teneke kutulardan alıp gözden kayboluyorlardı. Ancak içeride başka kimse yoktu.</p>

  <p class="sgc-4">Zia bizi ahşap bir masanın başına götürdü ve masaya uzun, boş bir papirüs serdi. Sonra eline bir tüy kalem alıp mürekkebe batırdı.</p>

  <p class="sgc-4">"Şeş sözcüğü Mısır dilinde katip ya da yazar anlamına gelir. Ancak büyücü anlamında da kullanılır," dedi. "Çünkü büyü aslında sözcükleri gerçeğe dönüştürür. Şimdi bir parşömene yazı yazacaksınız. Kendi büyünüzü kullanarak kağıt üstüne yazdığınız sözcüklere güç yollayacaksınız. Bu sözcükler söylendiği zaman büyüyü serbest bırakacak."</p>

  <p class="sgc-4">Zia tüy kalemi Carter'a uzattı.</p>

  <p class="sgc-4">Carter "Ne yapacağımı tam olarak anlamadım," diyerek kalemi eline almadı.</p>

  <p class="sgc-4">"Basit bir sözcük yaz," dedi Zia. "Ne istersen yazabilirsin."</p>

  <p class="sgc-4">"Hangi dilde?"</p>

  <p class="sgc-4">Zia dudaklarını büktü. "İstediğin dilde. Bunu her dilde yapabilirsin ama hiyeroglif yazısı en uygun olanı. Çünkü hiyeroglif, yaradılışın, Ma'at'ın dilidir. Ama dikkatli olmalısın."</p>

  <p class="sgc-4">Zia ne demek istediğini, anlatamadan, Carter bir kuş hiyeroglifi çizdi.</p>

  <p class="sgc-4">Resim kıpırdandı ve papirüsten ayrıldı. Sonra da uçtu! Odadan çıkmadan önce Carter'ın kafasına hiyerogliften bir kaka bıraktı. Carter'ın suratı o kadar allak bullak oldu ki gülmeden edemedim.</p>

  <p class="sgc-4">Zia sessiz olmam için beni azarlayarak "Acemi hatası," dedi. "Canlı bir şey için bir sembol kullanacaksan, bunu parça parça yazmalısın. Yoksa yaptığın büyü onu serbest bırakabilir."</p>

  <p class="sgc-4">Carter alnını bir parça papirüsle sildi. "Sonra da onu yaratan kişinin kafasına kaka yapar," dedi. "Dediğin şey yüzünden babamızın balmumu heykelciğinin, yani Hamurçocuk'un bacakları yok, değil mi?"</p>

  <p class="sgc-4">"Evet, aynı neden yüzünden," dedi Zia. "Şimdi tekrar dene bakalım."</p>

  <p class="sgc-4">Carter, Zia'nın asasına baktı. Asanın üstü olduğu gibi hiyerogliflerle doluydu. Gözüne kestirdiği bir tanesini papirüsün üstüne çizdi. Bu, ateş sembolüydü.</p>

  <p class="sgc-4">İçimden, <span class="sgc-2">Eyvahlar olsun,</span> dedim. Ama ateş sözcüğü canlanmadı. Canlansaydı, bayağı eğlenebilirdik. Sözcük eriyip kayboldu.</p>

  <p class="sgc-4">"Denemeye devam et," dedi Zia.</p>

  <p class="sgc-4">"Neden bu kadar yoruldum?" diye sordu Carter.</p>

  <p class="sgc-4">Gerçekten de çok yorgun görünüyordu. Yüzü ter içinde kalmıştı.</p>

  <p class="sgc-4">"Çünkü büyüyü kendi içinden ortaya çıkarmaya çalışıyorsun.”dedi Zia. "Benim için ateş mesele değil. Ama bu senin için pek de doğal bir büyü olmayabilir. Başka bir şey dene. Mesela... Mesela bir kılıç yaratmaya çalış."</p>

  <p class="sgc-4">Zia ona kılıç sözcüğünü temsil eden hiyeroglifi nasıl çizeceğini gösterdi. Carter da bunu papirüse çizdi. Ama hiçbir şey olmadı.</p>

  <p class="sgc-4">"Sözcüğü yüksek sesle oku," dedi Zia.</p>

  <p class="sgc-4">"Kılıç," dedi Carter. Papirüsün üstündeki kılıç parıldayıp kayboldu. Bunun yerine papirüsün üstünde bir yemek bıçağı belirdi.</p>

  <p class="sgc-4">Gülmeye başladım. "Bu korkunç bir şey!" dedim.</p>

  <p class="sgc-4">Carter neredeyse bayılacak gibiydi. Ama yine de sırıtacak gücü vardı. Bıçağı eline alıp beni dürtükledi.</p>

  <p class="sgc-4">"İlk sefer için gayet iyi," dedi Zia. "Unutma ki bıçağı kendin yaratmıyorsun. Onu Ma'at'tan, yani evrenin yaratıcı gücünden çağırıyorsun. Hiyeroglifler bunun için kullandığımız koddur. Bu yüzden onlara İlahi Sözcükler denir. Bir büyücü ne kadar güçlü olursa, bu dili kullanması da o kadar kolaylaşır."</p>

  <p class="sgc-4">Hayretle "Arşiv Odası'ndaki hiyeroglifler İskender'in etrafında dönüp duruyordu," dedim. "Onları kendisi mi yaratıyordu?"</p>

  <p class="sgc-4">"Tam olarak değil," dedi Zia. "Efendi İskender'in varlığı öylesine güçlü ki sırf odada bulunarak evrenin dilini görünür hale getiriyor. Bir büyücünün uzmanlık alanı ne ulursa olsun, en büyük amacı İlahi Sözcükleri söyleyen kişi olmaktır. Büyücüler yaradılış dilini çok iyi öğrenmek ve bir parşömen bile kullanmadan, sırf sözcüklerle bir gerçeklik oluşturmak isterler."</p>

  <p class="sgc-4">"Yıkıl diyerek bir kapıyı parçalamak gibi," dedim.</p>

  <p class="sgc-4">Zia suratını buruşturdu. "Evet ama bunu yapabilmek için yıllarca uğraşmak gerek."</p>

  <p class="sgc-4">"Sahi mi? Ama... "</p>

  <p class="sgc-4">Gözümün ucuyla Carter'ın başını iki yana salladığını gördüm. Kapa çeneni demek istiyordu sanırım.</p>

  <p class="sgc-4">"Şey..." dedim. "Bir gün ben de bunu yapmayı öğreneceğim."</p>

  <p class="sgc-4">Zia kaşını havaya kaldırdı. "Önce parşömenle başlaman gerek."</p>

  <p class="sgc-4">Zia'nın bilmiş tavrı sinirlerimi bozmaya başlamıştı. Tüy kalemi elime alıp normal harflerle 'Ateş' yazdım.</p>

  <p class="sgc-4">Zia sözcüğe göz atıp yine suratını buruşturdu. "Böyle yapmamalısın... "</p>

  <p class="sgc-4">Ancak daha cümlesini tamamlayamadan suratında bir ateş topu patladı. Çığlık attım. Korkunç bir şey yaptığımdan emindim. Ama ateş ortadan kaybolduğunda Zia'nın hala orada olduğunu gördüm. Kaşları tütsülenmişti. Perçemlerinden dumanlar yükseliyordu ve hayretle bana bakıyordu.</p>

  <p class="sgc-4">"Aman Tanrım," dedim. "Çok özür dilerim. Şimdi ölecek miyim?"</p>

  <p class="sgc-4">Zia tam üç saniye hiçbir şey demeden bana baktı.</p>

  <p class="sgc-4">"Bence düello yapmaya hazırsın," dedi.</p>

  <p class="sgc-4">Zia'nın kütüphanenin bir duvarında oluşturduğu bir başka büyülü kapıdan geçtik. Sonra dönen bir kum halkasının içinden geçip üstümüz başımız kum içinde diğer taraftan çıktık. Birtakım harabelerin karşısında duruyorduk. Güneş ışığı gözlerimi kamaştırıyordu.</p>

  <p class="sgc-4">Carter saçlarından kumları silkeleyerek "Kapılardan nefret ediyorum," diye homurdandı.</p>

  <p class="sgc-4">Sonra etrafına bakındı ve gözleri fal taşı gibi açıldı. "Burası Luksor!" diye bağırdı. "Kahire'nin kilometrelerce güneyinde!"</p>

  <p class="sgc-4">İçimi çektim. "New York'tan buraya ışınlandığımızda hiç şaşırmamıştın ama," dedim.</p>

  <p class="sgc-4">Carter etrafına bakınmakla o kadar meşguldü ki bana yanıt bile vermedi.</p>

  <p class="sgc-4">Sanırım harabeler fena değildi. Ama Mısır harabelerinden birkaçını gördünüz mü diğerleri aynı geliyordu. Çoğu kırılmış, insan kafalı yaratık heykelleriyle çevrili geniş bir caddeye çıktık. Arkamızda kalan yol uzaklara kadar devam ediyordu ama önümüzde New York müzesinde gördüğümüzden çok daha büyük bir tapınak duruyordu.</p>

  <p class="sgc-4">Tapınak en azından altı katlıydı. Girişin iki yanında kocaman taş firavunlar nöbet tutuyordu. Sol tarafta da tek bir dikilitaş vardı. Sanki sağ tarafta da eskiden bir dikilitaş varmış gibi hissettim ama onun yerinde yeller esiyordu.</p>

  <p class="sgc-4">"Luksor çağdaş ismi," dedi Zia. "Burası bir zamanlar Teb şehriydi. Bu tapınak da Mısır'daki en önemli tapınaklardanbiriydi. Pratik yapmak için biçilmiş kaftan."</p>

  <p class="sgc-4">"Çoktan yok edildiği için mi?" diye sordum.</p>

  <p class="sgc-4">Zia yine bana bakıp suratını buruşturdu. "Hayır, Sadie. Çünkü burası büyüyle donatılmış bir tapınak. Ailen için kutsal bir yerdi."</p>

  <p class="sgc-4">"Bizim ailemiz mi?" dedi Carter.</p>

  <p class="sgc-4">Zia her zamanki gibi yanıt vermedi. Onu takip etmemizi işaret etti.</p>

  <p class="sgc-4">Yolda ilerlerken "Şu çirkin sfenkslerden hiç hoşlanmıyorum," diye homurdandım.</p>

  <p class="sgc-4">"Çirkin dediğin o sfenksler kanun ve düzeni temsil eden yaratıklardır. Onlar Mısır'ın muhafızlarıdır," dedi Zia. "Yani, bizim tarafımızdalar."</p>

  <p class="sgc-4">"Öyle diyorsan öyledir."</p>

  <p class="sgc-4">Dikilitaşın yanından geçerken Carter beni dürtükledi. "Diğer dikilitaş Paris'te. Bunu biliyordun, değil mi?" dedi.</p>

  <p class="sgc-4">Gözlerimi devirip "Teşekkürler Bay Ansiklopedi," dedim. "Sadece New York'ta ve Londra'da olduklarını sanmıştım."</p>

  <p class="sgc-4">Carter sanki umurumdaymış gibi "Onlar başka bir çift dikilitaş," dedi. "Luksor dikilitaşının eşi Paris'te."</p>

  <p class="sgc-4">"Keşke şu anda Paris'te olsaydım," dedim. "Eminim ki orası buradan çok daha eğlencelidir."</p>

  <p class="sgc-4">Etrafı yıkık sütunlar ve bazı bölümleri kırık heykellerle çevrili, toz toprak içindeki bir avluya çıktık. Avlunun bu görünümüne rağmen, buranın bir zamanlar bir hayli gösterişli olduğunu tahmin ediyordum.</p>

  <p class="sgc-4">"İnsanlar neredeler?" dedim. "Kış tatiline girdik. Üstelik daha öğlen. Burada bir sürü turist olması gerekmez miydi?"</p>

  <p class="sgc-4">Zia yine suratını ekşitti. "Burası genellikle turistlerle dolu olur," dedi. "Ama birkaç saatliğine buraya girmemelerini sağladım."</p>

  <p class="sgc-4">"Nasıl?"</p>

  <p class="sgc-4">"Sıradan zihinleri etkilemek kolaydır." İmalı imalı bana baktı. Aklıma beni New York'taki müzede nasıl konuşturduğu geldi. Yemin ediyorum ki bu kız kaşlarının biraz daha tütsülenmesini istiyordu!</p>

  <p class="sgc-4">"Şimdi düello vakti." Zia asasını alıp kuma, aralarında on metrelik bir mesafe bulunan iki daire çizdi. Sonra beni bir dairenin içine, Carter'ı da diğerinin içine soktu.</p>

  <p class="sgc-4">"Onunla mı düello edeceğim?" dedim.</p>

  <p class="sgc-4">Bu düpedüz saçmalıktı. Carter o ana dek büyüyle bir tek yemek bıçağı ve kaka yapan bir kuş çağırabilmişti. Ha, tabii bir de uçurumdayken hançerlerin yönünü değiştiren bir büyü de yapmıştı ama olsun. Ya düelloda ona zarar verirsem ne olacaktı? Carter gıcık bir ağabey olabilirdi ama Amos'un evindeki gibi oymalardan tekini canlandırıp Carter'ı patlatmak da istemiyordum doğrusu.</p>

  <p class="sgc-4">Carter da aynı şeyi düşünüyor olacaktı ki suratında boncuk boncuk terler birikmeye başlamıştı. "Ya bir hata yaparsak?" dedi.</p>

  <p class="sgc-4">"Düello boyunca yanınızda olacağım," dedi Zia. "Yavaş yavaş başlayacağız. Diğerini daireden çıkaran ilk büyücüdüelloyu kazanacak."</p>

  <p class="sgc-4">"Ama henüz bizi eğitmedin!" dedim.</p>

  <p class="sgc-4">"İnsan bazı şeyleri yapa yapa öğrenir," dedi Zia. "Burası bir okul değil, Sadie. Bir masanın başına geçip not tutarak büyü yapmayı öğrenemezsin. Büyü ancak büyü yaparak öğrenilir."</p>

  <p class="sgc-4">"Ama... "</p>

  <p class="sgc-4">"İstediğiniz gücü çağırın," dedi Zia. "Elinizde ne varsa kullanın. Başlayın!"</p>

  <p class="sgc-4">Şüpheyle Carter'a baktım. Elimizde ne varsa kullanacak mıydık? Deri omuz çantasını açıp içine baktım. Bir miktar balmumum vardı. Ama bu işe yaramazdı. Asayı ve çubuğu aldım. Çubuk hemen iki metre boyunda bembeyaz bir asaya dönüştü.</p>

  <p class="sgc-4">Carter kılıcını çekti. Bununla ne yapacağına dair en ufak bir fikrim yoktu. On metre öteden bana vurması bir hayli güçtü.</p>

  <p class="sgc-4">Düellonun bir an önce bitmesini istiyordum. O yüzden, Zia'nın yaptığı gibi asamı havaya kaldırdım. İçimden Ateş sözcüğünü geçirdim.</p>

  <p class="sgc-4">Asanın ucunda minnacık bir alev belirdi. Alevin büyümesini emrettim. Alev bir an için büyür gibi oldu ama sonra gözlerim bulanıklaştı. Alev sönmüştü. Sanki bir maratonda koşmuşum gibi dizlerimin üstüne yığıldım.</p>

  <p class="sgc-4">"İyi misin?" diye seslendi Carter.</p>

  <p class="sgc-4">"Hayır!" diye bağırdım.</p>

  <p class="sgc-4">"Sadie pes ederse kazanır mıyım?" diye sordu Carter.</p>

  <p class="sgc-4">"Kes sesini!"</p>

  <p class="sgc-4">"Sadie, dikkatli olmalısın!" diye seslendi Zia. "Asanın gücünü değil, kendi gücünü kullandın. Böyle yaparsan kendi büyü gücünü çabucak tüketirsin."</p>

  <p class="sgc-4">Dizlerim tireye titreye ayağa kalktım. "Şunu biraz açıklar mısın?"</p>

  <p class="sgc-4">"Bir büyücü, bir düelloya büyüyle dolu olarak başlar. Hani tıka basa yemek yedikten sonra karnın doyar ya, onun gibi işte."</p>

  <p class="sgc-4">“Ama buraya geldiğimizden beri doğru dürüst yemek yemedik," dedim.</p>

  <p class="sgc-4">"Her büyü yaptığınızda enerjinizi artırırsınız. Kendi enerjinizi de kullanabilirsiniz ama sınırlarınızı iyi bilmeniz gerekir. Yoksa ya kendinizi tüketirsiniz ya da daha kötü şeylerle karşılaşırsınız."</p>

  <p class="sgc-4">Yutkunup üstünden dumanlar tüten asama baktım. "Nasıl kötü şeyler?" diye sordum.</p>

  <p class="sgc-4">"Yanıp küle dönüşebilirsiniz."</p>

  <p class="sgc-4">Zia'ya çok şey anlatmadan bir sonraki soruyu nasıl soracağımı düşünmeye koyuldum. "Ama daha önce de büyü yapmıştım," dedim. "Bazen büyü beni hiç yormuyor. Bunu nedeni ne?"</p>

  <p class="sgc-4">Zia boynundan bir tılsım çıkardı. Bunu havaya fırlattı. Tılsım bir anda kocaman bir akbabaya dönüştü. Devasa boyutlardaki kara kuş harabelerin üstüne yükseldi. Kuş gözden kaybolur kaybolmaz Zia elini öne uzattı. Tılsım avucunda belirdi.</p>

  <p class="sgc-4">"Büyü yapmak için birçok farklı kaynak kullanabilirsiniz," dedi. "Büyü parşömenlerde, asalarda ve değneklerde de bulunabilir. Tılsımlar oldukça güçlüdür. Ayrıca İlahi Sözcükleri kullanarak büyüyü doğrudan Ma'at'tan da çağırabilirsiniz ama bu pek de kolay bir şey değildir. Ya da..." Zia gözlerimin içine baktı. "Tanrıları çağırırsınız."</p>

  <p class="sgc-4">"Neden bana bakıyorsun?" dedim ters ters. "Ben hiçbir tanrıyı çağırmadım. Onlar gelip beni buluyorlar!"</p>

  <p class="sgc-4">Zia tılsımı boynuna geri taktı ama bana hiçbir şey demedi.</p>

  <p class="sgc-4">"Bir dakika," dedi Carter. "Buranın ailemiz için kutsal olduğun söylemiştin."</p>

  <p class="sgc-4">"Evet," dedi Zia.</p>

  <p class="sgc-4">"Ama burası şey değil miydi?" dedi Carter suratını ekşitip. "Firavunlar her sene burada bir festival falan düzenlemezler miydi?"</p>

  <p class="sgc-4">"Düzenlerlerdi tabii," dedi Zia. "Firavun tören yolundan Karnak'tan da Luksor'a kadar yürürdü. Tapınağa girer ve tanrılarla bir olurdu. Bazen Ramses gibi büyük firavunlar..." Zia yıkık dökük koca heykellerden tekini işarei etti.</p>

  <p class="sgc-4">İskender'in dediğini anımsayıp araya girdim. "Firavunlar bazen tanrılara bedenleriyle ev sahipliği yaparlardı," dedim.</p>

  <p class="sgc-4">Zia gözlerini kıstı. "Hani ailenin geçmişi hakkında hiç bir şey bilmiyordun?"</p>

  <p class="sgc-4">"Bir dakika," dedi Carter. "Yani bizim firavunlarla..."</p>

  <p class="sgc-4">"Tanrılar geçici bedenlerini özenle seçerlerdi," dedi Zia. "Her zaman da firavun soyundan gelen kişilerin bedenlerini tercih ederlerdi. Bir büyücü iki soylu ailenin de kanını taşıyorsa..."</p>

  <p class="sgc-4">Carter'la göz göze geldik. Aklıma Bastet'in dediği bir şey gelmişti: <span class="sgc-2">Ailenizin her iki tarafı da büyüyle uğraşırdı.</span> Ama Amos bize ailemizin her iki tarafının da tanrılarla sorun yaşadığından söz etmiş, Carter'la benim asırlardır doğmuş en güçlü çocuklar olduğumuzu anlatmıştı. İçime kötü bir his çökmüştü. Sanki her yanıma iğneler batıyordu.</p>

  <p class="sgc-4">"Ailelerimiz farklı soylu ailelerden geliyorlar," dedim. Babam... İlk firavun Narmer'in soyundan geliyor olmalı. Sana onun resmine benzediğini söylemiştim!"</p>

  <p class="sgc-4">"Olamaz," dedi Carter. "Bu dediğin beş bin yıl önceydi '' Ama Carter'ın bir şeyler düşündüğünü görebiliyordum. "Bir de Faust ailesi var..." Zia'ya döndü. "Bu avluyu Büyük Ramses inşa etmişti," dedi. "O halde, annemin "ailesinin soyu ta Büyük Ramses'e mi dayanıyor?"</p>

  <p class="sgc-4">Zia içini çekti. "Sakın bana ailelerinizin bunu size anlatmadığını söylemeyin," dedi. "Neden sizi bizim için o kadar büyü bir tehdit olarak gördüğümüzü sanıyorsuz?”</p>

  <p class="sgc-4">"Bedenlerimizi tanrılara verdiğimizi sanıyorsunuz!" dedim şaşkınlıkla. "Sizi asıl endişelendiren bu olmalı. Yani, binlerce sene önce atalarımızın yaptığı bir şey için mi tüm bunlar? Bu, çok ama çok saçma!"</p>

  <p class="sgc-4">"İspatla o halde!" dedi.Zia. "Düello yapın da bana büyünüzün ne kadar güçsüz olduğunu gösterin!"</p>

  <p class="sgc-4">Sonra sanki onun için çok önemsizmişiz gibi bize arkasını döndü.</p>

  <p class="sgc-4">Bu, bardağı taşıran son damla olmuştu. Hayatımın en berbat iki gününü geçirmiştim. Babamı, evimi ve kedimi kaybetmiş, tuhaf yaratıklarla savaşmıştım. Sabahın köründe bir de başımdan aşağı bir kova su dökülmüştü. Şimdi bu cadaloz bize sırtını dönüyordu ha? Bizi eğitmek falan istediği yoktu. Sadece ne kadar tehlikeli olduğumuzu görmek istiyordu.</p>

  <p class="sgc-4">Pekala, görecekti o zaman.</p>

  <p class="sgc-4">"Şey, Sadie," diye seslendi Carter. Öfkeden çıldırmak üzere olduğumu fark etmiş olmalıydı.</p>

  <p class="sgc-4">Asama yoğunlaştım. Yok, bu sefer ateş sözcüğünü düşünmeyecektim. Kediler beni çok severdi. Belki de...</p>

  <p class="sgc-4">Asamı dosdoğru Zia'ya fırlattım. Asa ayaklarının dibine düştü ve bir anda kükreyen, dişi bir aslana dönüştü. Zia şaşkınlıkla arkasını döndü ama ondan sonra her şey alt üst oldu.</p>

  <p class="sgc-4">Aslan Carter'a yöneldi. Sanki onunla düello etmem gerektiğini biliyordu.</p>

  <p class="sgc-4">Aklım o anda başıma geldi: Ne yapmıştım ben?</p>

  <p class="sgc-4">Vahşi kedi Carter'ın üstüne atladı. Ama Carter'ın görüntüsü bulanıklaştı. Yerden tıpkı Bastet'in kullandığı gibi altın renkli holografik bir auranın içinde havalandı. Ancak Carter'ın dev görüntüsü şahin kafalı, dev gibi bir savaşçıydı.</p>

  <p class="sgc-4">Carter kılıcını sallayınca şahin kafalı savaşçı da aynı şeyi yaptı ve enerji saçan kılıcıyla aslanı ikiye böldü. Kedi havada yok olmaya başladı. Asam neredeyse ikiye bölünmüş halde yere düştü.</p>

  <p class="sgc-4">Carter'ın avatarı da titreyip ortadan kayboldu. Yere düşüp sırıttı.</p>

  <p class="sgc-4">"Eğlenceliymiş," dedi.</p>

  <p class="sgc-4">Ağabeyim hiç yorgun görünmüyordu. Onu öldürmediğim için rahatladıktan sonra ben de o kadar yorgun olmadığımı fark ettim. Tam aksine, kendimi daha da enerjik hissediyordum.</p>

  <p class="sgc-4">Zafer kazanmış gibi Zia'ya döndüm. "Eee? Galiba bu işi kıvıracağız, ne dersin?" dedim.</p>

  <p class="sgc-4">Zia'nın beti benzi atmıştı. "Şahin," dedi. "Carter bi-bir şahin ça-çağır-"</p>

  <p class="sgc-4">Zia cümlesini tamamlayamadan taş zeminde ayak sesleri yankılandı. Genç bir üye panik içinde avluya girdi. Gözyaşları yanaklarından aşağı sicim gibi akıyordu. Telaşla Zia'ya Arapça bir şeyler söyledi. Zia çocuğun dediklerini dinledikten sonra zemine oturuverdi. Elleriyle suratını örtüp titremeye başladı.</p>

  <p class="sgc-4">Carter'la ben hemen dairelerin içinden çıkıp Zia'nın yanınakoştuk.</p>

  <p class="sgc-4">"Zia?" dedi Carter. "Ne oldu?"</p>

  <p class="sgc-4">Zia derin bir nefes alıp toparlanmaya çalıştı. Bize baktığında gözlerinin kan çanağına döndüğünü gördüm. Çocuğa bir şeyler söyledi. Çocuk başını sallayıp geldiği yöne doğru koşmaya başladı.</p>

  <p class="sgc-4">Titrek bir sesle "İlk Nom'dan haberler var," dedi. "İskender..." Ama konuşamıyordu.</p>

  <p class="sgc-4">Sanki birisi mideme sert bir yumruk indirmişti. Önceki gece İskender'in söylediği o tuhaf sözleri düşündüm: <span class="sgc-2">Belki ben de nihayet dinlenebilirim.</span> "Öldü mü yani? Bana bunu ima etmişti," dedim.</p>

  <p class="sgc-4">Zia bana baktı. "Neyi ima etmişti?" diye sordu.</p>

  <p class="sgc-4">"Be-ben..." Tam önceki gece İskender'le konuştuğumu</p>

  <p class="sgc-4">söyleyecektim ki bundan hiç söz etmemeye karar verdim. "Neyse, boş ver," dedim. "Nasıl ölmüş?"</p>

  <p class="sgc-4">"Uykusunda ölmüş," dedi Zia. "Yıllardır kendini iyileştiriyordu. Ama yine de... "</p>

  <p class="sgc-4">"Zorlama kendini," dedi Carter. "Onun senin için ne kadar önemli olduğunu biliyorum."</p>

  <p class="sgc-4">Zia gözyaşlarını sildi. Sonra yavaşça ayağa kalktı.</p>

  <p class="sgc-4">"Anlamıyorsunuz," dedi. "Onun yerini Desjardins alacak. Baş Arşivci olur olmaz da öldürülmenizi emredecek."</p>

  <p class="sgc-4">"Ama biz bir şey yapmadık ki!" dedim.</p>

  <p class="sgc-4">Zia öfkeyle bana baktı. "Hala ne kadar tehlikeli olduğunuzu anlamıyorsunuz, değil mi?" dedi. "Sizler bedenlerinizi tanrılara veriyorsunuz!"</p>

  <p class="sgc-4">"Saçmalama!" dedim ama nedense içimi bir huzursuzluk kaplamıştı. Zia'nın dediği doğruysa... Yok, bu doğru olamazdı! Hem herhangi birisi, hatta o bunak Desjardins nasıl olur da hiçbir şeyin farkında olmayan iki çocuğu ölüme yollayabilirdi?</p>

  <p class="sgc-4">"Sizi yanına götürmemi isteyecek," dedi Zia. "Desjdins’inemirlerine uymak zorundayım."</p>

  <p class="sgc-4">"Bunu yapamazsın!" diye bağırdı Carter. "Müzede neler olduğunu kendi gözlerinle gördün. Asıl sorun Set, biz değiliz," dedi. "Desjardins bu meseleyi ciddiye almıyorsa... Belki o da bu işin içindedir?"</p>

  <p class="sgc-4">Zia asasını kaptı. Bize bir ateş topu fırlatacağından emindim ama bir şey yapmadı.</p>

  <p class="sgc-4">Nihayet, riski göze alıp "Zia," dedim, "dün gece İskender'le konuştum. Beni Arşiv Odası'nda yakaladı."</p>

  <p class="sgc-4">Zia şok içinde bana baktı. Şaşkınlığı öfkeye dönüşmeden önce diyeceklerimi demeliydim.</p>

  <p class="sgc-4">"Bana senin en iyi öğrencisi olduğunu söyledi," dedim. "Senin çok zeki olduğunu da söyledi. Ayrıca, Carter'la benim önümüzde zorlu bir yol olduğunu ama vakti geldiğinde senin bize yardım edeceğini de söyledi."</p>

  <p class="sgc-4">Zia'nın asasının üstünden dumanlar çıkıyordu. Gözleri tıpkı çatlamak üzere olan birer cam parçası gibiydi.</p>

  <p class="sgc-4">"Desjardins bizi öldürecek," dedim. "Sence İskender böyle olsun ister miydi?"</p>

  <p class="sgc-4">İçimden yediye kadar saydım. Zia'nın bizi asasıyla patlatacağından emindim. Ama Zia asasını yere indirdi. "Dikilitaşı kullanın," dedi.</p>

  <p class="sgc-4">"Ne?" dedim.</p>

  <p class="sgc-4">"Girişteki dikilitaşı diyorum, şapşal! En fazla beş dakikanız var. Sonra Desjardins öldürülmenizi emredecek, Kaçın, sonra da Set'i yok edin. Günbatımında Şeytan günleri başlayacak. Bu yüzden, kapılar da açılmayacak.</p>

  <p class="sgc-4">Bir an önce Set'i bulmanız gerek."</p>

  <p class="sgc-4">"Bir dakika," dedim. "Bizimle gelirsin diye düşünmüştüm. Set'i yok etmeyi bir kenara bırak, daha dikilitaşı dahi nasıl kullanacağımızı bile bilmiyoruz!"</p>

  <p class="sgc-4">"Hayat Evi'ne karşı gelemem," dedi Zia. "Dört dakikanız kaldı. Dikilitaşı kullanamazsanız ölürsünüz."</p>

  <p class="sgc-4">Bu kadarı yeterdi. Carter'ı peşimde sürüklemeye başladım ama Zia arkamdan "Sadie?" diye seslendi.</p>

  <p class="sgc-4">Ona baktığımda gözlerindeki nefreti gördüm.</p>

  <p class="sgc-4">"Desjardins peşinize düşmemi de isteyecek," dedi. "Ne demek istediğimi anlıyor musun?"</p>

  <p class="sgc-4">Ne yazık ki anlıyordum. Zia'yla tekrar karşılaştığımızda birbirimize düşman olacaktık.</p>

  <p class="sgc-4">Carter'ın elini kaptığım gibi koşmaya başladım.</p>
</body>
</html>
