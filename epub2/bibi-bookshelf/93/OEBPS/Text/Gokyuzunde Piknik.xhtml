<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-2 {font-style:italic;}
  span.sgc-1 {font-weight:bold;}

  span.sgc-3 {font-weight: bold;}

  p.sgc-4 {text-align: justify;}
  /*]]>*/
  </style>
</head>

<body>
  <p class="sgc-4"></p>

  <h3 id="heading_id_2"><a id="bookmark2" xmlns="http://www.w3.org/1999/xhtml"></a>19. Gökyüzünde Piknik</h3>

  <p class="sgc-4"><span class="sgc-1">S</span></p>

  <p class="sgc-4"><span class="sgc-1">A</span></p>

  <p class="sgc-4"><span class="sgc-1">D</span></p>

  <p class="sgc-4"><a id="bookmark3"></a><span class="sgc-1">I</span></p>

  <p class="sgc-4"><span class="sgc-1">E</span></p>

  <p class="sgc-4">[Tamam Carter. Mikrofonu artık bana ver.]</p>

  <p class="sgc-4">Louvre'a daha önce bir kere tatilde gitmiştim ama o zaman peşimden gelen binlerce meyve yarasası yoktu tabii yarasalara yem olacağım diye ödümün kopuyor olması gekirdi ama Carter'a çok kızmıştım. Kuşa dönüştüğümde yaşadığım sorun sırasında gıcıklık yapmıştı. Açıkça sonsuza dek bir çaylak olarak kalacağımı ve hayatımı kuş tüyleri arasında geçireceğimi sanmıştım. Carter da kalkmış benimle dalga geçmişti!</p>

  <p class="sgc-4">Neyse, ondan intikam alacağıma yemin ettim. Ama o sırada başımızda yeterince dert vardı zaten.</p>

  <p class="sgc-4">Buz gibi yağmurda koşmaya devam ettik. Kaygan kaldırımda düşmemek için elimden geleni yapıyordum. Arkama bakınca iki kişinin peşimizden geldiğini gördüm. Adamlar dazlak ve keçisakallıydı. Her ikisi de simsiyahpardösüler giymişlerdi. Aslında sıradan insanlara benziyorlardı ama ikisinin de elinde parıldayan birer asa vardı. Bu, hiç de iyiye işaret değildi.</p>

  <p class="sgc-4">Yarasalar ensemizdeydiler. Bir tanesi bacağımı didikledi. Bir diğeri saçlarımın dibinde vızıldıyordu. Kendimi kusmak için zorluyordum. Bu yaratıklardan tekini çaylakken mideye indirdiğim için hala kendimde değildim. Yok, bu kesinlikle yapmak istediğim bir şey değildi. Kendimi korumak için içgüdülerimle hareket etmiştim!</p>

  <p class="sgc-4">Bastet koşarken "Sadie, büyülü kapıyı açmak için sadece birkaç saniyen olacak!" diye seslendi.</p>

  <p class="sgc-4">"Kapı nerede?" diye bağırdım.</p>

  <p class="sgc-4">Rivoli Caddesi'ne çıkıp etrafı Louvre'un duvarlarıyla çevrili kocaman bir meydana girdik. Bastet dosdoğru, karanlıkra parıl parıl parıldayan, girişteki cam piramide yöneldi.</p>

  <p class="sgc-4">"Ciddi olamazsın," dedim. "Bu gerçek bir piramit değil ki."</p>

  <p class="sgc-4">“Tabii ki gerçek," dedi Bastet. "Bir piramide güç veren şey biçimidir. Çünkü piramitlerin göğe çıkmak için kullanılan basamaklar olduklarına inanılır."</p>

  <p class="sgc-4">Yarasalar etrafımızı çevirmişlerdi. Kollarımızı ısırıyor, ayaklarımızın dibinde uçuşuyorlardı. Sayıları arttıkça etrafımızı görmemiz ve hareket etmemiz güçleşiyordu.</p>

  <p class="sgc-4">Carter kılıcına uzandı ama sonra kılıcının artık yanında olmadığını hatırladı. Kılıcı Luksor'da kaybetmişti. Homurdana homurdana sırt çantasını karıştırmaya başladı.</p>

  <p class="sgc-4">"Sakın yavaşlamayın!", diye bağırdı Bastet.</p>

  <p class="sgc-4">Carter çantadan değneğini çıkarıp yarasalardan tekine fırlattı. Bunun işe yaramayacağını sanıyordum ama değnek bir anda bembeyaz bir ışık saçıp küt diye yarasanın kafasına indi ve onu yere yığdı. Değnek daha sonra yarasasürüsünün arasına dalıp Carter'ın eline geri dönmeden önce yedi, sekiz yarasayı daha etkisiz hale getirdi.</p>

  <p class="sgc-4">"Hiç fena değil," dedim. "Aynen böyle devam et!"</p>

  <p class="sgc-4">Piramidin dibine vardık. Neyse ki meydan bomboştu. O anda istediğim son şey meyve yarasaları tarafından öldürülmem ve bu olayın YouTube'a konmasıydı.</p>

  <p class="sgc-4">"Günbatımına bir dakika kaldı," dedi Bastet. "Büyülü kapıyı hemen açmalıyız."</p>

  <p class="sgc-4">Bileklerindeki bıçaklar dışarı fırladı. Sonra yarasaları benden uzaklaştırmak için birbiri ardına pis yaratıkları doğramaya koyuldu. Carter da çılgınlar gibi değneğini yarasaların üstüne sallıyordu. Piramide dönüp büyülü bir kapı açmayı hayal ettim. Luksor'daki büyülü kapıyı bu şekilde açmıştım ama o anda bu işe yaramıyordu.</p>

  <p class="sgc-4">Zihnimde İsis'in sesini duydum. <span class="sgc-2">Nereye gitmek istiyorsun?</span> diye sordu.</p>

  <p class="sgc-4"><span class="sgc-2">Öf, ne fark eder? Amerika olsun!</span> diye yanıt verdim.</p>

  <p class="sgc-4">İşte tam o anda ağladığımı fark ettim. Ağlamaktan nefret ederdim ama şoktan ve korkudan ne yapacağımı şaşırmış haldeydim. Nereye gitmek istiyordum? Eve tabi Londra'da yaşadığım eve, kendi odama geri dönmek istiyordum. Anneannemle dedemi, arkadaşlarımı ve eski hayatımıözlüyordum. Ama bunu yapamadım. Babamı ve üstlendiğimiz görevi düşünmeliydim. Set'i yenmeliydik.</p>

  <p class="sgc-4"><span class="sgc-2">Amerika,</span> diye düşündüm. <span class="sgc-2">Hemen oraya gidelim!</span></p>

  <p class="sgc-4">Bunu dilerken aklımdan onca şeyin geçmesinin ve duygularımın bir sel gibi akmasının faydası olmuş olacak ki piramit zangırdamaya başladı. Cam duvarları çatladı, tepesini de bir ışıltı kapladı.</p>

  <p class="sgc-4">Dönen bir kum girdabı belirdi. Tek sorun, girdabın piramidin ta tepesinde olmasıydı.</p>

  <p class="sgc-4">"Yukarı tırmanın!" dedi Bastet. Söylemesi kolaydı tabii. O bir kediydi ne de olsa.</p>

  <p class="sgc-4">"Duvarlar çok dik!" diye bağırdı Carter. Bu arada Carter yarasalarla gayet iyi mücadele etmişti. Yaratıkların çoğu baygın halde kaldırımda yatıyordu ama birkaçı hala etrafımızda uçuşuyor, oramızı buramızı ısırıyordu. Büyücüler de bize bir hayli yaklaşmışlardı.</p>

  <p class="sgc-4">"Sizi yukarı fırlatacağım," dedi Bastet.</p>

  <p class="sgc-4">Carter "Efendim?" diye yanıt verdi ama Bastet onu yakasından tuttuğu gibi piramidin yan tarafına fırlattı. Carter bir anda piramidin tepesine yapıştı ve kum girdabının içinde gözden kayboldu.</p>

  <p class="sgc-4">"Sıra sende Sadie," dedi Bastet. "Haydi."</p>

  <p class="sgc-4">Ama daha ben hareket edemeden, bir adam "Durun!" diye bağırdı.</p>

  <p class="sgc-4">Salak gibi olduğum yerde kalakaldım. Adamın sesi öylesine güçlüydü ki ona itaat etmek zorunda kalmıştım.</p>

  <p class="sgc-4">İki büyücü bize doğru geliyordu. Daha uzun boylu olanı mükemmel bir aksanla konuşuyordu. "Teslim olun Bayan Kane," dedi. "Efendimizin kitabını da geri verin."</p>

  <p class="sgc-4">"Sadie, sakın onlara kulak asma," dedi Bastet. "Buraya gel."</p>

  <p class="sgc-4">"Kedi tanrıça sizi kandırıyor," dedi büyücü. "Bulunduğu yerden kurtulup hepimizi tehlikeye attı. Sizi mahvedecek."</p>

  <p class="sgc-4">Adamın bunları samimiyetle söylediğini görebiliyordum. Ne dediğini gayet iyi biliyor, ağzından çıkan her şeyi inanarak söylüyordu.</p>

  <p class="sgc-4">Bastet'e döndüm. Suratı allak bullaktı. Gücenmiş, hatta kederlenmiş gibi bakıyordu bana.</p>

  <p class="sgc-4">"Ne demek istiyor?" dedim. "Ne yaptın ki?"</p>

  <p class="sgc-4">"Gitmemiz gerek," dedi Bastet. "Yoksa bizi buracıkta öldürecekler."</p>

  <p class="sgc-4">Büyülü kapıya baktım. Carter çoktan girdaba girmişti. O anda kararımı verdim. Bir daha ağabeyimden ayrılamazdım. Carter gıcık mıcık olsa da hayatta sahip olduğum tek kişiydi. (Ne acı değil mi?)</p>

  <p class="sgc-4">"Beni de yukarı fırlat," dedim.</p>

  <p class="sgc-4">Bastet beni yakaladı. "Amerika'da görüşürüz," deyip beni piramidin tepesine fırlattı.</p>

  <p class="sgc-4">Büyücünün "Teslim ol!" diye bağırdığını duydum. Derken bir patlama oldu ve başımın hemen yanındaki camlar parçalandı. Vakit kaybetmeden dönüp duran kum girdabına atladım.</p>

  <p class="sgc-4">Kendime geldiğimde sanayi tipi halılarla kaplı, gri duvarlı ve pencereleri metal çerçevelerle çevrili, ufacık bir odadaydım. Kendimi bir an için ileri teknoloji ürünü bir buzdolabının içine girmiş gibi hissettim. Sersem sepelek ayağa kalktığımda üstüm başımın buz gibi kum tanecikleriyle kaplı olduğunu fark ettim.</p>

  <p class="sgc-4">"Ayyy, neredeyiz?" dedim.</p>

  <p class="sgc-4">Carter’la Bastet bir pencerenin önünde duruyorlardı. Belli ki benden daha önce kendilerine gelmişlerdi, çünkü üstlerini silkelemişlerdi.</p>

  <p class="sgc-4">"Şu manzarayı görmelisin," dedi Carter.</p>

  <p class="sgc-4">Dizlerim titreye titreye ayağa kalktım ama ne kadar yüksekte olduğumuzu görünce neredeyse tekrar yere yığılacaktım.</p>

  <p class="sgc-4">Koskoca bir şehir sere serpe önümüzde uzanıyordu. Daha doğrusu, önümüzde değil de ta aşağıda, neredeyse yüz metre aşağıdaydı. Manzara Paris'i andırıyordu, çünkü sol tarafa doğru kıvrılan bir nehir vardı ve arazinin çoğu yeri dümdüzdü. Parkların ve daire biçimindeki yolların etrafına beyaz renkli devlet daireleri öbeklenmişti. Mevsimin kış olduğu her yerden belli oluyordu. Ama hava hala aydınlıktı. O sırada vakit öğleden sonra olduğuna göre batıda bir yerde olmalıydık. Gözlerim diğer tarafta bulunan dikdörtgen biçimindeki yeşillik bir alana kayınca bana son derece tanıdık gelen bir malikane gördüm.</p>

  <p class="sgc-4">"Orası... Beyaz Saray mı?" dedim.</p>

  <p class="sgc-4">Carter evet manasında başını salladı. "Bizi Amerika'ya</p>

  <p class="sgc-4">getirmeyi başardın," dedi. "Şu anda Washington D.C.'deyiz."</p>

  <p class="sgc-4">"Ama bir gökdelenin tepesindeyiz!"</p>

  <p class="sgc-4">Bastet cık cık etti. "Aklından Amerika'daki herhangi bir şehir geçiyor muydu?" diye sordu.</p>

  <p class="sgc-4">"Şey, hayır."</p>

  <p class="sgc-4">"O halde, Amerika'nın ana giriş kapısını açmışsın. Burası Kuzey Amerika'daki en büyük Antik Mısır gücünün bulunduğu yer."</p>

  <p class="sgc-4">Boş boş ona baktım.</p>

  <p class="sgc-4">"Bugüne dek inşa edilmiş olan en büyük dikilitaş, Washington Anıtı'dır," dedi Bastet.</p>

  <p class="sgc-4">Başım dönünce pencereden geri çekildim. Carter beni omzumdan yakalayıp oturttu.</p>

  <p class="sgc-4">"Biraz dinlenmelisin," dedi. "Bastet, Sadie ne kadar süre baygındı?"</p>

  <p class="sgc-4">"Tam iki saat, otuz iki dakika. Özür dilerim, Sadie. İsis yardım etse bile birden fazla büyülü kapı açmak çok yorucu bir iştir."</p>

  <p class="sgc-4">Carter suratını ekşitti. "Ama Sadie'nin bunu tekrar yapması gerekecek, değil mi? Henüz günbatımı vakti gelmedi. O vakte kadar büyülü kapıları kullanabiliriz. Bir kapı açıp Arizona'ya gidelim. Ne de olsa Set orada."</p>

  <p class="sgc-4">Bastet dudaklarını büzdü. "Sadie bir büyülü kapı daha açamaz çünkü gücü yetmez. Ben de ne yazık ki bu işte iyi değilim. Sana gelince Carter... Alınma ama senin de bu işi beceremeyeceğin ortada. Sen başka özelliklere sahipsin."</p>

  <p class="sgc-4">"Olamaz," diye homurdandı Carter. "Eminim ki bir daha meyve yarasalarının saldırısına uğrarsan beni ararsın."</p>

  <p class="sgc-4">"Hem bir büyülü kapı kullanıldığında soğuması gerekir. Washington Anıtı'nı kimse..."</p>

  <p class="sgc-4">"Yirmi dört saat boyunca kullanamayacak," dedi Carter "Unutmuşum."</p>

  <p class="sgc-4">Bastet başını salladı. "O zamana kadar da Şeytan Günleri başlamış olacak."</p>

  <p class="sgc-4">"O halde, Arizona'ya gitmenin başka bir yolunu bulmamız gerek," dedi Carter.</p>

  <p class="sgc-4">Sanırım Carter kendimi suçlu hissetmemi sağlamak istemiyordu ama yine de öyle hissediyordum. Ne yapacağımızı doğru dürüst düşünemeden kendimizi bir anda Washington'da bulmuştuk.</p>

  <p class="sgc-4">Gözümün ucuyla Bastet'e baktım. Ona Louvre'daki adamların ne demek istediklerini soracaktım ama sormaya korkuyordum. Adamlar Bastet'in bizi mahvedeceğini söylemişlerdi. Bastet'in bizim yanımızda olduğuna inanmak istiyordum. Belki de ona bir şans versem, bana bunu kendi söyleyecekti.</p>

  <p class="sgc-4">“En azından o büyücüler peşimizden gelmediler," diye ortaya bir laf attım.</p>

  <p class="sgc-4">Bastet tereddütle yanıt verdi. "Büyülü kapıdan gelemezlerdi," dedi. "Ama Amerika'da başka büyücüler de var. Daha da kötüsü, burada Set'in adamları var."</p>

  <p class="sgc-4">Yüreğim ağzıma geldi. Hayat Evi zaten yeterince kötüydü</p>

  <p class="sgc-4">ama Set'in nasıl bir tanrı olduğunu ve adamlarının Amos'un malikanesine neler yaptıklarını hatırlayınca...</p>

  <p class="sgc-4">"Tot'un büyü kitabına ne olacak?" diye sordum. "Set'e karşı işimize yarayacak bir şey bulabildik mi bari?"</p>

  <p class="sgc-4">Carter odanın diğer köşesini işaret etti. Bastet'in yağmurluğunun üstüne babamın büyülü iş çantasını ve Desjardins'den çaldığımız kitabı koymuştu.</p>

  <p class="sgc-4">"Belki de sen kitapta ne yazdığını anlayabilirsin," dedi Carter. "Bastet'le ben hiçbir şey anlamadık. Hamurçocuk bile bir şey anlayamadı."</p>

  <p class="sgc-4">Büyükçe bir papirüs biçiminde olan kitabı elime aldım. Sayfalar o kadar inceydi ki dokunmaya bile çekiniyordum. Sayfada bol bol hiyeroglifler ve çizimler vardı ama ne anlama geldiklerini anlayamamıştım. Hiyeroglifleri okuma becerim o an hiçbir işe yaramamıştı.</p>

  <p class="sgc-4"><span class="sgc-2">İsis?</span> dedim içimden. <span class="sgc-2">Birazcık yardım etsen diyorum ?</span></p>

  <p class="sgc-4">İsis yanıt vermedi. Belki de onu usandırmıştım. Ya da bedenimi kullanmasına izin vermediğim için bana kızgındı. Horus da Carter'dan aynı şeyi istemişti. Bencilce davrandığımın farkındaydım ama elimde değildi.</p>

  <p class="sgc-4">Kitabı öfkeyle kapattım. "Yaptığımız her şey boşa gitti," dedim.</p>

  <p class="sgc-4">"Sakin ol," dedi Bastet. "Durum o kadar da kötü değil</p>

  <p class="sgc-4">"Evet ama," dedim, "şu anda Washington'da mahsur kalmış durumdayız. Arizona'ya gitmek için sadece iki günümüz var ve nasıl durdurabileceğimizi bilmediğimiz bir tanrıyla karşı karşıyayız. Onu durduramazsak, ne babamızıne de Amos'u görebileceğiz. Daha da kötüsü, tüm dünya yok olacak."</p>

  <p class="sgc-4">Bastet heyecanla "Hah, şöyle," dedi. "Haydi, pikniğe gidelim."</p>

  <p class="sgc-4">Parmaklarını şaklattı. Havada parıltılar uçuştu. Aniden halının üstünde bir kutu kedi mamasıyla iki şişe süt belirdi.</p>

  <p class="sgc-4">"Şey," dedi Carter. "İnsan maması bulabilir misin?"</p>

  <p class="sgc-4">Bastet gözlerini kırpıştırdı. "Zevkler ve renkler tartışılır 'dedi.</p>

  <p class="sgc-4">Havada bir kez daha parıltılar uçuştu. Bu sefer peynirli tostlar, patates kızartmaları ve altı teneke kutu kola belirdi.</p>

  <p class="sgc-4">"Hımm, işte bu harika," dedim.</p>

  <p class="sgc-4">Carter bir şeyler homurdandı. Sanırım peynirli tosttan pek hoşlanmıyordu ama yine de tekini eline aldı.</p>

  <p class="sgc-4">Birkaç ısırık aldıktan sonra "Bir an önce buradan gitmeliyiz," dedi. "Yani... Ne bileyim, burada bir sürü turist falan vardır."</p>

  <p class="sgc-4">Bastet başını salladı. "Washington Anıtı saat altıda ziyaretçilere kapanır," dedi. "Turistler çoktan gitmiştir. Gece de burada kalsak olur. Şeytan Günleri başladıktan sonra yolculuk edeceksek bunu gün ışığında yapmamız daha akıllıca olur."</p>

  <p class="sgc-4">Hepimiz fena halde yorulmuş olacaktık ki tostlarımızı bitirene dek hiçbirimiz konuşmadık. Üç tost yiyip iki tane de kola içtim. Bastet'in yediği şeyler her yeri balıklı kedi maması kokuttu. Yemeğini bitirdikten sonra da ellerini yalayarak temizledi.</p>

  <p class="sgc-4">"Şunu yapmasan olmaz mı?" dedim. "Beni rahatsız ediyorsun."</p>

  <p class="sgc-4">"Ha, tamam," deyip gülümsedi. "Kusura bakma."</p>

  <p class="sgc-4">Gözlerimi yumup duvara yaslandım. Biraz olsun dinlenebilmek güzeldi ama sonradan odanın aslında pek de sessiz olmadığını fark ettim. Tüm bina uğulduyordu. Kafatasımdan dişlerime kadar da her yanım zangırdıyordu. Gözlerimi açıp doğruldum. Ama uğultuyu hala hissedebiliyordum.</p>

  <p class="sgc-4">"Bu da ne?" dedim. "Rüzgar sesi falan mı?"</p>

  <p class="sgc-4">"Büyülü enerji," dedi Bastet. "Demiştim ya, burası güçlü bir anıttır."</p>

  <p class="sgc-4">"Ama bu modern bir dikilitaş," dedim. "Tıpkı Louvre piramidi gibi. Neden büyülü?"</p>

  <p class="sgc-4">"Antik Mısırlılar inşaat konusunda çok üstün bir ırklı,Sadie. Dikilitaşlar, piramitler gibi sembolik büyüyle dolu şekilleri seçerlerdi. Bir dikilitaş, taşa dönüşmüş bir güneş ışığını temsil eder. Tanrıların kralı Ra'nın hayat veren ışığını. Yapının ne zaman inşa edildiği önemli değildir. Her zaman Antik Mısır'a aittir. O yüzden de herhangi bir dikilitaş Duat'a giden büyülü kapılardan tekini açıp çok güçlü varlıkları serbest bırakabilir... "</p>

  <p class="sgc-4">"Ya da onları içinde barındırır," dedim. "Sen de Kleopatra'nın İğnesi'nde tutsaktın ya?"</p>

  <p class="sgc-4">Bastet'in suratı karardı. "Aslında ben dikilitaşta tutsak değildim," dedi. "İçinde bulunduğum yer Duat'ın derinliklerinde büyüyle oluşturulmuş derin mi derin bir boşluktu.</p>

  <p class="sgc-4">Dikilitaş da annenizle babanızın beni serbest bırakmak için kullandıkları kapıydı. Ama Antik Mısır'a ait tüm semboller yoğun bir büyü gücünü temsil eder. O yüzden de bir dikilitaş tanrıları hapsetmek için fazlasıyla uygundur."</p>

  <p class="sgc-4">Zihnimin ta gerilerinde bir şey vardı ama bunu bir türlü dile getiremiyordum. Annemle, Kleopatra'nın İğnesi'yle ve babamın her şeyi yoluna koyacağını söylediği British Museum'la ilgili bir şeydi bu.</p>

  <p class="sgc-4">Sonra Louvre'u ve büyücünün dediği şeyi hatırladım. Bastet büyücü konuşurken o kadar tuhaf bir ruh haline bürünmüştü ki ona adamın ne demek istediğini sormaya çekinmiştim. Ama bir yanıt almam gerekiyordu. "Büyücü senin yerini terk ettiğini söylemişti," dedim. "Ne demek istededi?"</p>

  <p class="sgc-4">Carter suratını ekşitti. "Ne zaman oldu bu?"</p>

  <p class="sgc-4">Bastet onu kum girdabına fırlattıktan sonra neler olduğunu anlattım.</p>

  <p class="sgc-4">Bu arada Bastet kedi mamasını bitirmişti. Konuşmak istemiyormuş gibi bir hali vardı.</p>

  <p class="sgc-4">Nihayet "Dikilitaşa tutsak edildiğimde yalnız değildim," dedi. "Orada benimle birlikte bir kaos yaratığı vardı."</p>

  <p class="sgc-4">"Senin için kötü bir durum muydu?" diye sordum.</p>

  <p class="sgc-4">Bastet'in surat ifadesine bakılacak olursa, yanıt 'evet'ti. Büyücüler bunu sık sık yaparlar," dedi. "Bir tanrıyı bir canavarla aynı yere hapsederler ki tanrı kaçamasın. Uzun bir süre bu canavarla mücadele ettim. Annenizle babanız</p>

  <p class="sgc-4">beni serbest bıraktıklarında-"</p>

  <p class="sgc-4">"Canavar da mı kaçtı?" dedim.</p>

  <p class="sgc-4">Bastet canımı sıkacak kadar uzun süre yanıt vermedi.</p>

  <p class="sgc-4">"Hayır. Düşmanım istese de kaçamazdı," dedi. Derin bir nefes aldı. "Annenin son büyüsü kapıyı mühürledi. Düşman hala dikilitaşın içindeydi. Ama büyücü de zaten bundan söz ediyordu. Ona göre, sonsuza dek dikilitaşın içinde kalıp o canavarla savaşmalıydım."</p>

  <p class="sgc-4">Bastet doğruyu söylüyor gibiydi. Sanki bizimle acı dolu bir hatırayı paylaşıyor gibiydi. Ama sonradan büyücünün dediği diğer şeye bir açıklık getirmedi. Büyücü onun hepimizi tehlikeye attığını da söylemişti. Tam ona canavarın nasıl bir yaratık olduğunu soracaktım ki Bastet ayağa kalktı.</p>

  <p class="sgc-4">"Ortalığa bir göz atayım," dedi. "Birazdan dönerim."</p>

  <p class="sgc-4">Bastet'in ayak seslerinin merdivenden aşağı uzaklaşışını dinledik.</p>

  <p class="sgc-4">"Bizden bir şeyler gizliyor," dedi Carter.</p>

  <p class="sgc-4">"Yapma ya?"</p>

  <p class="sgc-4">Carter başını diğer yöne çevirince kendimi kötü hissettim.</p>

  <p class="sgc-4">"Özür dilerim," dedim. "Ne yapacağımızı bilemiyorum."</p>

  <p class="sgc-4">"Babamı kurtaracağız. Başka ne yapabiliriz ki?" Carter değneğini eline alıp parmaklarının arasında çevirmeyi başladı. "Sence babam... Anlarsın ya, gerçekten de annemi diriltmek mi istiyordu?"</p>

  <p class="sgc-4">İçimden evet diye yanıt vermek geçiyordu. Herkesten çok bunun doğru olduğuna inanmak istiyordum. Ama başımı hayır anlamında salladım. Nedense bu işte bir tuhaflık vardı. "İskender bana annemle ilgili bir şey söyledi," dedim. "Onun bir kahin olduğundan söz etti. Annem geleceği görebiliyormuş. Annem İskender'in eski fikirleri düşünmesine neden oluyormuş."</p>

  <p class="sgc-4">Yaşlı büyücüyle aramda geçen konuşmayı Carter'a ilk kez anlatacak fırsatı bulmuştum. Ona her şeyi anlattım.</p>

  <p class="sgc-4">Carter kaşlarını çattı. "Sence bunların annemin ölümüyle bir ilgisi mi var?" diye sordu. "Acaba kendi geleceğinde olacakları da görmüş müydü?"</p>

  <p class="sgc-4">"Bilmiyorum." Altı yaşımda neler olduğunu hatırlamaya çalıştım ama her şeyi hayal meyal hatırlamak canımı sıkıyordu. "Bizi İngiltere'ye son götürdüklerinde annemle babam çok telaşlıydı," dedim. "Sanki önemli bir şey yapmaları gerekiyormuş gibiydiler."</p>

  <p class="sgc-4">"Kesinlikle."</p>

  <p class="sgc-4">"Sence Bastet'i serbest bırakmaları o kadar da önemli mi?" dedim. "Yani, onu tabii ki çok seviyorum ama... Ne bileyim, uğruna ölünecek kadar önemli miydi acaba?"</p>

  <p class="sgc-4">Carter tereddütle "Büyük bir ihtimalle o kadar da önemli değildi," dedi.</p>

  <p class="sgc-4">"Bak sen de benim gibi düşünüyorsun," dedim. "Bence annemle babam daha önemli bir şeyin peşindeydiler. Bir şeyi tamamlamaya falan çalışıyorlardı. Muhtemelen babam British Museum'da eksik kalan şeyi yapmayı deneyecekti.</p>

  <p class="sgc-4">Her şeyi yoluna koymaktan söz ediyordu ya? Bir de ailemizin tanrılara geçici beden sunan bir aile olması işini neden bugüne dek bize kimse anlatmadı? Babam neden bundan hiç bahsetmedi?"</p>

  <p class="sgc-4">Carter uzunca bir süre bana yanıt vermedi.</p>

  <p class="sgc-4">"Belki de bizi korumaya çalışıyordu," dedi. "Hayat Evi ailemize güvenmiyor. Özellikle de babamla annemin yaptığı şeyden sonra. Amos birbirimizin büyü gücünü artırmayalım diye ikimizin ayrı ayrı yetiştirildiğimizi söyle mişti."</p>

  <p class="sgc-4">"Korkunç bir neden, bu yüzden ayrı kaldık," dedim.</p>

  <p class="sgc-4">Carter bana tuhaf tuhaf baktı. O an aslında bir iltifatta bulunduğumu fark ettim.</p>

  <p class="sgc-4">Hemen "Yani, bize karşı dürüst olmalıydılar," dedim. "Yoksa gıcık ağabeyimle birlikte büyümek istediğimden demiyorum bunu."</p>

  <p class="sgc-4">Carter büyük bir ciddiyetle başını sallayıp "Tabii ki," dedi.</p>

  <p class="sgc-4">Sonra dikilitaştan yayılan uğultuyu dinlemeye başladık. Carter'la en son ne zaman böyle bir konuşma yaptığımızı hatırlamaya çalıştım.</p>

  <p class="sgc-4">"Şey... Arkadaşın sana yardımcı oluyor mu bari?" dedim kafama hafifçe vurarak.</p>

  <p class="sgc-4">"Pek değil," dedi Carter. "Ya seninki?"</p>

  <p class="sgc-4">Hayır manasında başımı salladım. "Carter, korkuyor musun?" diye sordum.</p>

  <p class="sgc-4">"Biraz," dedi. Değneğini halıya sapladı. "Hayır," dediçok korkuyorum."</p>

  <p class="sgc-4">Desjardins'den çaldığımız mavi kitaba baktım. Kitabın sayfaları okuyamadığım türlü gizemli şeyle doluydu. "Ya bu işi beceremezsek?"</p>

  <p class="sgc-4">"Bilmiyorum," dedi. "Peynir elementinde ustalaşmak işimize yarayabilirdi."</p>

  <p class="sgc-4">"Meyve yarasalarını çağırabilmek de öyle," dedim. t- "Ay, lütfen, meyve yarasalarını hatırlatma."</p>

  <p class="sgc-4">Birbirimize bakıp gülümsedik. Kendimi çok iyi hissediyordum. Ama bu hiçbir şeyi değiştirmiyordu. Hala bir planımız yoktu ve '''başımız da fena halde dertteydi.</p>

  <p class="sgc-4">"Neden biraz kestirip neler yapabileceğimizi düşünmüyoruz" dedi Carter. "Bugün çok enerji harcadın. Bastet geri dönene dek nöbet tutarım."</p>

  <p class="sgc-4">Carter benim için cidden endişelenmiş gibiydi. Ne tatlı!</p>

  <p class="sgc-4">Ama uyumak falan istemiyordum. Bir şey olduğu taktirde uyanık olmalıydım. Sonra göz kapaklarımın gitgide ağırlaştığını hissettim. "Tamam," dedim. "Ama tahtakurularına dikkat et."</p>

  <p class="sgc-4">Azıcık uyumak için yere uzandım ama ruhumun, yani ba’mın yapmak istediği başka şeyler vardı.</p>
</body>
</html>
