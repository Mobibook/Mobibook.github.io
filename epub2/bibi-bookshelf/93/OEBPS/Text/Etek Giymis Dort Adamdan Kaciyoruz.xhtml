<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-2 {font-style:italic;}
  span.sgc-1 {font-weight:bold;}

  p.sgc-3 {text-align: justify;}
  /*]]>*/
  </style>
</head>

<body>
  <p class="sgc-3"></p>

  <h3 id="heading_id_2"><a id="bookmark1"></a>9. Etek Giymiş Dört Adamdan Kaçıyoruz</h3>

  <div>
    <p class="sgc-3"><span class="sgc-1">C</span></p>

    <p class="sgc-3"><span class="sgc-1">A</span></p>
  </div>

  <p class="sgc-3"><span class="sgc-1">R</span></p>

  <p class="sgc-3"><span class="sgc-1">T</span></p>

  <p class="sgc-3"><span class="sgc-1">E</span></p>

  <p class="sgc-3"><span class="sgc-1">R</span></p>

  <p class="sgc-3">Evet, böylece kedimizin bir tanrıça olduğu ortaya çıktı.</p>

  <p class="sgc-3">Sizden n'aber?</p>

  <p class="sgc-3">Bastet kendinden fazla bahsetmedi. "Kütüphaneye girip babamın iş çantasını almamı söyledi. Geri döndüğümde Sadie, Khufu ve Philip hakkında Bastet'le tartışıyordu.</p>

  <p class="sgc-3">"Onları bulmalıyız!" diyordu Sadie.</p>

  <p class="sgc-3">"Onlar için endişelenme," dedi Bastet. "Ama bir an önce buradan çıkmazsak hepimiz için endişelenmeye başlayabilirsin."</p>

  <p class="sgc-3">Elimi havaya kaldırdım. "Şey, Tanrıça Hanım bir dakika bakar mısınız?" dedim. "Amos bize malikanenin-"</p>

  <p class="sgc-3">"Güvenli olduğunu mu söylemişti?" dedi Bastet alaycı bir tavırla. "Carter, yaratıklar içeri hemencecik giriverdiler.Birisi güvenlik önlemlerini alt üst etmiş olmalı."</p>

  <p class="sgc-3">"Nasıl yani? Bunu kim-"</p>

  <p class="sgc-3">"Ancak Hayat Evi'nden bir büyücü yapabilir."</p>

  <p class="sgc-3">"Başka bir büyücü mü?" dedim. "Neden başka bir büyücü Amos'un evini sabote etmek istesin ki?"</p>

  <p class="sgc-3">"Ah, Carter," dedi Bastet içini çekip. "O kadar genç ve safsın ki. Büyücüler kurnaz yaratıklardır. Bir büyücünün bir diğerini sırtından bıçaklamak istemesinin binlerce nedeni olabilir ama şu anda bunları konuşacak vaktimiz yok. Haydi, gelin!"</p>

  <p class="sgc-3">Bizi kolumuzdan tuttuğu gibi kapıya yöneldi. Bileklerindeki bıçaklar derisinin altına girmişti ama tırnakları sipsivriydi. Kolumu tutarken canımı acıtıyordu. Dışarı çıkar çıkmaz buz gibi rüzgar gözlerimi acıttı. Fabrikayı çevreleyen sanayi atıklarıyla dolu bahçeye inen metal merdivenlerden aşağıya inmeye başladık.</p>

  <p class="sgc-3">Babamın omzuma astığım iş çantası çok ağırdı. İncecik keten giysilerim tenimi, sırtıma astığım kocaman çelik kılıçtan pek koruyamıyordu. Yıloparların saldırısı sırasında fena halde terlemiştim. Dışarı çıkınca da terim bir anda buz kesmişti.</p>

  <p class="sgc-3">Etrafta canavar var mı diye sağımı solumu kontrol ettim. Ama ortalık son derece ıssız görünüyordu. Etrafta öbek öbek paslanmış, eski püskü inşaat makineleri vardı. Bir buldozer, birkaç tane çimento karıştırma makinesi ve metal toplu bir dozer olduğunu görebiliyordum. Malikaneyle birkaç metre ilerideki sokağın arasında metal levhalardan ve sandıklardan oluşan bir barikat vardı.</p>

  <p class="sgc-3">Tam bahçeyi yarılamıştık ki gri tüylü, yaşlı bir sokak kedisi</p>

  <p class="sgc-3">çıkıverdi karşımıza. Kulaklarından birisi yarılmıştı. Sol gözü de şişip kapanmıştı. Suratındaki çiziklere bakılacak olursa tüm hayatı boyunca kavga etmiş gibi görünüyordu.</p>

  <p class="sgc-3">Bastet yere çömelip kediye baktı. Kedi istifini hiç bozmadan ona bakıyordu.</p>

  <p class="sgc-3">“Teşekkür ederim," dedi Bastet kediye.</p>

  <p class="sgc-3">Yaşlı sokak kedisi salına salına nehre doğru yürümeye başladı.</p>

  <p class="sgc-3">"Neler oluyor?" diye sordu Sadie.</p>

  <p class="sgc-3">"Hizmetkarlarımdan biri bize yardım etmek istedi. İçin de bulunduğumuz durumu etrafa yayacak. Çok geçmeden New Y ork'taki bütün kediler acil duruma geçecekler."</p>

  <p class="sgc-3">"Ama o kedi çok yaşlıydı, her tarafı yara bere içindeydi" dedi Sadie. "Madem o hizmetkarlarından biri, neden onu iyileştirmiyorsun?"</p>

  <p class="sgc-3">"Onu iyileştireyim de utancından ölsün mü? Bir kedinin savaş yaraları kimliğinin bir parçasıdır. Bunu asla..." Bastet birden gerildi. Bizi apar topar sandıkların arkasına çekti. .</p>

  <p class="sgc-3">“Ne oldu?" diye fısıldadım.</p>

  <p class="sgc-3">Bastet bileklerini sallayınca bıçaklar bir kez daha ortaya çıktı. Sandıkların tepesinden kafasını uzatıp bakarken bedenindeki her kas seğiriyordu. Onun nereye baktığını görmeye çalıştım ama ileride dozerden başka bir şey yoktu.</p>

  <p class="sgc-3">Bastet’in ağzı heyecandan seğirmeye başlamıştı. Gözlerini dozerin koca kepçesine dikmişti. Kediler genellikle oyuncak bir fare, bir yün yumağı ya da top falan gördüklerinde böyle heyecanlanırlardı. Top mu? Yok artık. Bastet eski birtanrıçaydı. Topun peşinden koşacak hali yoktu herhalde...</p>

  <p class="sgc-3">"Aradığımız şey bu olabilir," dedi hafifçe kıpırdanıp.</p>

  <p class="sgc-3">"Sakın yerinizden kımıldamayın."</p>

  <p class="sgc-3">"Ama burada bizden başka kimse yok," diye fısıldadı Sadie.</p>

  <p class="sgc-3">"Şey..." dedim.</p>

  <p class="sgc-3">Bastet sandıkların üstünden diğer tarafa atladı. On metre yükseğe sıçradı. Bileklerindeki bıçaklar parıl parıl parıldıyordu. Dozerin üstüne o kadar sert düştü ki topu tutan zincirler kırıldı. Kedi tanrıça ve kocaman metal top yere düşüp yuvarlanmaya başladılar.</p>

  <p class="sgc-3">"Moaavvv!" diye bağırdı Bastet. Metal top üstünden geçti ama Bastet hiç de yaralanmış gibi görünmüyordu. Hemen ayağa fırlayıp tekrar saldırıya geçti. Bileklerindeki bıçaklar metal topu sanki kilden yapılmış gibi parçalara ayırdı. Birkaç saniye sonra top paramparça olmuştu.</p>

  <p class="sgc-3">Bastet'in bıçakları bir kez daha kayboldu. "Artık güvendeyiz!" dedi.</p>

  <p class="sgc-3">Sadie'yle bakıştık.</p>

  <p class="sgc-3">"Bizi metal bir toptan kurtardın," dedi Sadie.</p>

  <p class="sgc-3">Bastet "Gördüğümüz şeyin ne olduğunu asla bilemezsin," dedi. "Düşman da olabilirdi."</p>

  <p class="sgc-3">Derken feci bir gümbürtüyle yer sarsıldı. Hemen malikaneye baktım. En üst kattaki pencerelerden dışarı mavi renkli dumanlar yükseliyordu.</p>

  <p class="sgc-3">"Çabuk olun," dedi Bastet. "Vaktimiz doldu."</p>

  <p class="sgc-3">Bastet’in bizi büyüyle oraya götüreceğini ya da bir taksiye bindireceğini sanıyordum. Ama bunun yerine gümüş renkli, üstü açık bir Leksus'a el koydu.</p>

  <p class="sgc-3">"İşte," diye mırladı. "Buna bayıldım! Haydi, gelin çocukklar."</p>

  <p class="sgc-3">"Ama bu başkasının?" dedim.</p>

  <p class="sgc-3">"Şekerim, ben bir kediyim. Gördüğüm her şey bana aittir" Kontağa dokununca, anahtar deliğinde ufak bir kıvılcım çaktı. Motor aniden çalıştı. Motordan mır mır sesler yükseldi. [Hayır, Sadie, motor <span class="sgc-2">kedi gibi</span> mırlamadı.]</p>

  <p class="sgc-3">"Bastet, böyle elini kolunu sallaya sallaya-"</p>

  <p class="sgc-3">Sadie bana dirsek attı. "Carter, arabayı sahibine nasıl telsim edeceğimizi sonra düşünürüz," dedi. "Şu anda paçamızı kurtarmamız gerek."</p>

  <p class="sgc-3">Sonra malikaneyi işaret etti. Binanın tüm pencerelerinden dışarı mavi alevler ve dumanlar yükseliyordu. Ama işin en korkunç yanı bu değildi. Merdivenlerden aşağı kocaman bir kutu taşıyan dört adam iniyordu. Kutu büyükçe bir tabutu andırıyordu. Her iki ucunda uzun birer tutacak vardı. Üstüne kapkara bir örtü örtülmüştü. Kutunun içine rahat rahat iki kişi sığardı. Dört adamın üstünde sadece birer etek ve sandaletler vardı. Bakır renkli tenleri sanki metaldenmiş gibi güneşin altında parıldıyordu.</p>

  <p class="sgc-3">“Eyvah, durum fena," dedi Bastet. "Hemen arabaya binin lütfen."</p>

  <p class="sgc-3">Ona soru sormamaya karar verdim. Sadie benden önce davranıp ön koltuğa geçince ben de arka koltuğa yerleştim.</p>

  <p class="sgc-3">Kutuyu taşıyan dört metalik adam inanılmaz bir hızla bize doğru koşmaya başlamışlardı. Daha emniyet kemerimi bile takamadan Bastet gaza bastı.</p>

  <p class="sgc-3">Böylece Brooklyn'in korkunç trafiğine çıktık. Çılgınlar gibi arabaların arasından geçtik. Kaldırımlara çıkıp yayalara çarpmadan yolumuza devam etmek için büyük bir gayret sarf ediyorduk.</p>

  <p class="sgc-3">Bastet arabayı kedilere özgü bir refleksle kullanıyordu. Arabayı bu hızla kullanmaya kalkan bir insan o ana kadar bir sürü kaza yapmış olurdu. Ama o bizi sağ salim Williamsburg Köprüsü'ne ulaştırmayı başardı.</p>

  <p class="sgc-3">Peşimizdeki adamlardan kurtulduğumuzdan emindim ama geriye dönüp bakınca siyah kutuyu taşıyan dört metalik adamın hala son sürat arkamızdan geldiklerini gördüm. Adamlar normal bir hızla koşuyormuş gibi görünüyordu ama elli kilometre hızla giden arabaların yanından geçiyorlardı. Bedenleri tıpkı eski bir filmden alınmış bir karedeymiş gibi bulanık görünüyordu. Sanki zamanın normal akışına uyum sağlayamıyorlardı.</p>

  <p class="sgc-3">"Onlar nedir?" diye sordum. "Uşabtiler mi?"</p>

  <p class="sgc-3">"Hayır, taşıyıcılar," dedi Bastet dikiz aynasından adamlara bakarak. "Duat'tan çıkıp gelmişler. Kurbanlarını bulmadan pes etmezler. Sonra onları tahtırevana atıp-"</p>

  <p class="sgc-3">"Neye atıp?" diye sordu Sadie.</p>

  <p class="sgc-3">"Şu ellerindeki büyük kutu," dedi Bastet. "Bu, bir tür vasıta. Taşıyıcılar sizi yakalayıp bayıltana dek döverler sonra da sizi efendilerine götürürler. Avlarını asla ellerinden</p>

  <p class="sgc-3">kaçırmazlar, asla da pes etmezler."</p>

  <p class="sgc-3">"Neden bizim peşimizdeler?"</p>

  <p class="sgc-3">"İnan bana bilmek istemezsin," diye homurdandı Bastet.</p>

  <p class="sgc-3">Önceki gece Phoenix'te gördüğüm alevli adamı düşündüm. Adam gözünü bile kırpmadan hizmetkarlarından tekini harcamıştı. Onunla bir daha asla yüz yüze gelmek istemediğimi biliyordum.</p>

  <p class="sgc-3">"Bastet, sen bir tanrıçaysan parmaklarını şaklatıp şu adamları yok edemez misin?" dedim. "Ne bileyim, elini sallayıp bizi başka bir yere ışınlayamaz mısın?"</p>

  <p class="sgc-3">"Keşke yapabilseydim, ne güzel olurdu değil mi? Ne yazık ki bu bedendeki güçlerim sınırlı."</p>

  <p class="sgc-3">"Çörek'in bedenini mi diyorsun?" dedi Sadie. "Ama artık kedi değilsin ki?"</p>

  <p class="sgc-3">"Çörek'in bedenini hala geçici olarak kullanıyorum Sadie Duat'ın bu yanındaki dayanağım o; ama hiç de mükemmel değil. Benden yardım istediğinde insan bedenime kavuştum ama bunu başarabilmek bile çok çaba ister. Hem güçlü bir bedende olsam da Set'in büyü gücü benimkinden fazla."</p>

  <p class="sgc-3">“Ne olur şunları anlayabileceğim dilde anlatır mısın?"dedim.</p>

  <p class="sgc-3">"Carter, şu anda tanrıları, bedenleri ve büyünün sınırlarını konuşacak vaktimiz yok! Sizi bir an önce güvenli bir yere götürmeliyim."</p>

  <p class="sgc-3">Bastet gaz pedalını kökleyip köprünün tam ortasına ulaştı. Tahtırevanlı adamlar hala peşimizdeydiler. Hala bulanık görünüyorlardı. İşin ilginç yanı, arabaların hiçbiri onlara çarpmamak için gayret göstermiyordu. Kimse adamları gördüğüne şaşırmamış, paniklememişti. Hatta onlara bakmıyorlardı bile.</p>

  <p class="sgc-3">"İnsanlar neden onları göremiyorlar?" diye sordum.</p>

  <p class="sgc-3">"Bronz tenli ve etekli dört adamın tuhaf görünümlü siyah bir kutu taşıyarak köprüde koştuğunu nasıl görmezler?"</p>

  <p class="sgc-3">Bastet omuzlarını silkti. "Kediler insanların duyamadığı bir sürü sesi duyabilirler," dedi. "Bazı hayvanlar da insanların göremediği ultraviyole görüntüleri görebilir. Büyü de buna benzer. Malikaneyi ilk seferinde görebilmiş miydiniz?"</p>

  <p class="sgc-3">"Şey, hayır."</p>

  <p class="sgc-3">"Üstelik sizler içinde büyü taşıyan çocuklarsınız. Büyüyle hiç alakası olmayan insanları düşünün bir de."</p>

  <p class="sgc-3">"Büyü taşıyan çocuklar mı?" dedim. Sonra Amos'un ailelerimizin uzun bir süredir Hayat Evi'nde olduğunu söylediğini hatırladım. "Büyü ailemizin bir parçasıysa, neden daha önceden büyü yapamadık?"</p>

  <p class="sgc-3">Bastet aynaya bakıp gülümsedi. "Bence bunu kız kardeşin daha iyi anlıyor," dedi.</p>

  <p class="sgc-3">Sadie'nin kulakları kızardı. "Hayır, anlamıyorum!" dedi. "Senin hala bir tanrıça olduğuna inanamıyorum. Bunca yıl sana kedi maması yedirdim, yatağımda yatırdım.. ,</p>

  <p class="sgc-3">"Babanla bir anlaşma yapmıştım," dedi Bastet. "Sıradan bir ev kedisi gibi önemsiz bir yaratık olduğum taktirde, dünyada dilediğim kadar kalmama izin verdi. Böylce,</p>

  <p class="sgc-3">yanında kalıp seni koruyabilecektim. O olaydan sonra en azından bunu-" Bastet aniden konuşmayı kesti.</p>

  <p class="sgc-3">Aklıma çok kötü bir şey gelmişti. Midem bulanıyordu ama bunun nedeni arabanın çok hızlı gitmesi değildi.</p>

  <p class="sgc-3">“Annemin ölümünden sonra mı?" diye sordum,</p>

  <p class="sgc-3">Bastet bakışlarını sileceklerden ayırmadı.</p>

  <p class="sgc-3">“Dediğim doğru, değil mi?" dedim. "Annemle babam Kleopatra'nın İğnesi'nde bir büyü ayini falan yapmış olmalılar. Bir şeyler kesin ters gitti. Annem öldü... Sen de serbest kaldın, değil mi?"</p>

  <p class="sgc-3">“Bunun şu anda hiçbir önemi yok," dedi Bastet. “Önemli olan Sadie'ye göz kulak olacağıma söz vermiş olmam. Sözümü de tutacağım."</p>

  <p class="sgc-3">Bastet'in bize anlatmadığı bir şeyler vardı. Bundan emindim ama ses tonundan konunun şimdilik kapandığını anlamıştım.</p>

  <p class="sgc-3">“Siz tanrılar o kadar güçlü ve yardımseverseniz, neden Hayat Evi büyücülerin sizi çağırmasını yasakladı?" diye sordum.</p>

  <p class="sgc-3">Bastet hızla diğer şeride geçti. "Büyücüler paranoyaktır.” dedi. "En doğrusu yanımda olmanız. New York'tan mümkün olduğunca uzaklaşmamız gerek. Sonra destek bulup Set’in karşısına çıkabiliriz."</p>

  <p class="sgc-3">“Ne desteği?" diye sordu Sadie.</p>

  <p class="sgc-3">Bastet tek kaşını havaya kaldırdı. "E, tabii ki diğer tanrıları da çağıracağız."</p>
</body>
</html>
