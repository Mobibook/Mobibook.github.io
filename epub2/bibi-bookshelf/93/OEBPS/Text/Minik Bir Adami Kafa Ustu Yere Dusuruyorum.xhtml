<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-2 {font-style:italic;}
  span.sgc-1 {font-weight:bold;}

  p.sgc-4 {text-align: justify;}
  h3.sgc-3 {text-align: justify;}

  span.sgc-5 {font-size: 13px;}

  p.sgc-6 {text-align: center;}
  /*]]>*/
  </style>
</head>

<body>
  <p class="sgc-4"></p>

  <h3 id="heading_id_2"><a id="bookmark1" xmlns="http://www.w3.org/1999/xhtml"></a>7. Minik Bir Adamı Kafa Üstü Yere Düşürüyorum</h3>

  <p class="sgc-4"><span class="sgc-1">S</span></p>

  <p class="sgc-4"><span class="sgc-1">A</span></p>

  <p class="sgc-4"><span class="sgc-1">D</span></p>

  <p class="sgc-4"><span class="sgc-1">I</span></p>

  <p class="sgc-4"><span class="sgc-1">E</span></p>

  <p class="sgc-4">Bazen Carter o kadar kalın kafalı oluyor ki kardeş olduğumuza inanamıyorum.</p>

  <p class="sgc-4">Yani, birisi bir şey yapmayı yasakladığında bu aslında iyiye işarettir. Yasaklanan şey yapmaya değer demektir. Bu yüzden dosdoğru kütüphaneye yöneldim.</p>

  <p class="sgc-4">Carter arkamdan "Bekle!" diye bağırdı. "Oraya giremez-" "Canım ağabeyim," dedim, "Amos konuşurken ruhun bedeninden mi ayrıldı, yoksa onu dinlemedin mi? Mısır tanrıları gerçek. Kırmızı Lord kötü. Çok yakında, Kırmızı Lord'un doğum günü olacak. Bu, daha da kötü. Hayat Evi'nde ortalığı karıştırıp duran ve bizden nefret eden yaşlı büyücüler var. Bizden nefret ediyorlar çünkü babam biraz isyankar bir tipmiş. Biraz onu örnek alsan nasıl olur? Geriye bir tek biz kaldık, babam sırra kadem bastı, kötü bir tanrı dünyayı yok etmek üzere, amcamız da terastan aşağı atladı. Gerçi bunun için onu suçlayamam ya neyse." Biraz soluklandım. [Evet Carter. Arada sırada benim de soluklanmam gerekiyor.] "Unuttuğum bir şey var mı? Ha, evet, bir de ataları ta eski zamanlara dayanan ve güçlü olması gereken bir ağabeyim var vs. vs. Ama kendisi kütüphaneye girmeye bile korkuyor. Benimle geliyor musun, gelmiyor musun?"</p>

  <p class="sgc-4">Carter yumruk yemiş gibi gözlerini kırpıştırdı. Herhalde söylediğim şeylerle ona yumruk atmış kadar olmuştum.</p>

  <p class="sgc-4">Carter "Be-ben..." diye kekeledi. "Bence dikkatli olmamız gerek."</p>

  <p class="sgc-4">Zavallı çocuğun çok korktuğu belliydi. Bunu ona karşı kullanamazdım ama yine de şaşırmıştım. Ne de olsa benden büyüktü. Daha olgun ve bilgili olan da oydu. Babamla birlikte bütün dünyayı gezmişti. Yumruk atanların küçük kardeşler değil, ağabeyler olması gerekir. Kız kardeşlerse... Neyse, bizim de onlar gibi içimizden geldiğinde sıkı bir yumruk çakmaya hakkımız var, değil mi? Ama galiba Carter'ı biraz fazla zorlamıştım. "Bak," dedim, "babamıza yardım etmemiz gerekiyor, değil mi? Kütüphanede işimize yarayacak güçlü bir şeyler olmalı. Yoksa Amos neden kütüphaneyi kilitli tutsun? Babama yardım etmek istiyor musun?"</p>

  <p class="sgc-4">Carter huzursuz bir biçimde kıpırdandı. "Tabii ki istiyorum," dedi.</p>

  <p class="sgc-4">Neyse, bir sorunu böylece halletmiştik. Hemen kütüphaneye gittik. Ama Khufu oraya gittiğimizi görür görmez basket topunu eline alıp koltuğun üstüne çıktı ve kütüphanenin kapısının önüne atlayıverdi. Babunların bu kadar çevik olduğunu hiç bilmiyordum. Bize resmen havladı. O sırada sipsivri dişleri olduğunu fark ettim. Pembe renkli, egzotik kuşları yerken de dişleri daha iyi görünmüyordu.</p>

  <p class="sgc-4">Carter onu sakinleştirmeye çalıştı. "Khufu, bir şey çalmayacağız," dedi. "Tek istediğimiz-"</p>

  <p class="sgc-4">Khufu basket topunu hışımla yere fırlatıp "Uhh!" diye bağırdı.</p>

  <p class="sgc-4">"Carter, bu bir işe yaramıyor," dedim. "Bak bende ne var Khufu!" Kahvaltı büfesinden aldığım sarı renkli mısır gevreği kutusunu havaya salladım. "Cheerio marka mısır gevreği! Hem sonu da <span class="sgc-2">o</span> harfiyle bitiyor. Çok lezzetli!"</p>

  <p class="sgc-4">Khufu "Aaa!" diye bağırdı. Kızgın değil de heyecanlı gibi görünüyordu.</p>

  <p class="sgc-4">"İster misin?" dedim tatlı bir sesle. "Bunu alıp koltuğa otur, sonra da bizi görmemiş gibi yap, tamam mı?"</p>

  <p class="sgc-4">Mısır gevreği kutusunu koltuğa fırlattım. Khufu hızla kutuyu kapmaya çalıştı. Kutuyu havada yakalayınca o kadar heyecanlandı ki duvardan destek alıp şöminenin üstüne zıplayiverdi. Sonra da afiyetle kutudaki mısır gevreklerini teker teker midesine indirmeye başladı.</p>

  <p class="sgc-4">Carter bana hem hayranlıkla hem de hasetle bakıyordu. "Bunu nasıl-"</p>

  <p class="sgc-4">"Bazılarımız daha pratik zekalı," dedim. "Haydi, kapıyıaçalım."</p>

  <p class="sgc-4">Ama bu düşündüğümüz kadar kolay olmadı. Kapılar kalın ahşaptan yapılmıştı ve üstü silme kilitle kaplıydı.Hiç şansımız yoktu.</p>

  <p class="sgc-4">Carter öne doğru bir adım attı. Kapıları elleriyle açmaya çalıştı. Önceki gece bu işe yaramıştı ama o anda hiç fayda etmedi.</p>

  <p class="sgc-4">Sonra kapının üstündeki zincirleri sallayıp kilitleri çekiştirdi.</p>

  <p class="sgc-4">"Olmuyor," dedi.</p>

  <p class="sgc-4">Ensemin ürperdiğini hissettim. Sanki birisi ya da bir şey bana kapıyı nasıl açacağımı fısıldıyordu. "Amos sabah kahvaltı ederken hangi sözcüğü söylemişti?" diye sordum.</p>

  <p class="sgc-4">Carter <span class="sgc-2">"Birleş</span> anlamına gelen sözcük mü?" diye sordu.</p>

  <p class="sgc-4">"Hayır, diğeri... <span class="sgc-2">Yok et</span> anlamına gelen."</p>

  <p class="sgc-4">"Ha, sanırım <span class="sgc-2">ha-di</span> demişti. Ama bu sözcükleri kullanmak için hiyeroglif yazısını ve büyüyü de bilmek gerek değil mi? Bilsekbile-"</p>

  <p class="sgc-4">Elimi kapıya doğru kaldırdım. İki parmağımı ve başparmağımı kapıya doğrulttum. Bu, daha önce hiç yapmadığım tuhaf bir hareketti. Sanki elim bir silahmış gibi davranıyordum. Aradaki tek fark, başparmağımı yere çevirim, olmamdı.</p>

  <p class="sgc-4">"Ha-di!"</p>

  <p class="sgc-4">Birden, kapının üstündeki en büyük kilidin üstünde parlak, altın renkli hiyeroglifler belirdi.</p>

  <p class="sgc-4 sgc-6"><img alt="" src="../Images/Rick%20riot-8.png" /><br /></p>

  <p class="sgc-4">Kapılar büyük bir gümbürtüyle açıldı. Zincirler ve menteşeler Yüce Oda'nın dört bir yanına saçılırken Carter kendini yere attı. Toz duman dağılınca Carter üstü başı tahta parçalarıyla kaplı bir vaziyette ayağa kalktı. Benim durumum daha iyiydi. Çörek ayaklarımın dibinde dolanıyor, sanki az önce olanlar çok normalmiş gibi sürekli mırlıyordu.</p>

  <p class="sgc-4">Carter bana baktı. "Bunu nasıl-"</p>

  <p class="sgc-4">"Bilmiyorum," dedim. "Ama artık kütüphaneye girebiliriz."</p>

  <p class="sgc-4">"Sence bu biraz aşırı olmadı mı? Başımız fena halde derde gire-"</p>

  <p class="sgc-4">"Kapıyı gerisin geri yerine çakmanın bir yolunu buluruz," dedim.</p>

  <p class="sgc-4">"Aman lütfen bir daha bir şeyleri çakmayalım," dedi Carter.</p>

  <p class="sgc-4">"Patlamada canımızdan olabilirdik."</p>

  <p class="sgc-4">"Sence bu büyüyü bir insanın üstünde denersem-"</p>

  <p class="sgc-4">Carter "Hayır!" diye bağırıp korkuyla geri çekildi.</p>

  <p class="sgc-4">Onu korkuttuğum için keyfim yerine gelmişti ama yine de gülmemeye çalıştım. "Haydi gel, kütüphaneye bir göz atalım," dedim.</p>

  <p class="sgc-4">İşin aslı şu ki herhangi birisine ha-di büyüsünü yapamazdım. Bir adım atınca kendimi o kadar halsiz hissettim ki neredeyse yere yığılacaktım.</p>

  <p class="sgc-4">Sendelediğimi fark eden Carter hemen koluma girdi.</p>

  <p class="sgc-4">"İyi misin?" diye sordu.</p>

  <p class="sgc-4">Kendimi hiç de iyi hissetmediğim halde "İyiyim," dedim.</p>

  <p class="sgc-4">"Yorgunum." Tam o sırada midem guruldadı. "Karın m zil</p>

  <p class="sgc-4">çalıyor."</p>

  <p class="sgc-4">"İyi de sabah çok iyi kahvaltı etmiştin."</p>

  <p class="sgc-4">Carter haklıydı ama o anda sanki haftalardır ağzıma tek lokma koymamış gibiydim.</p>

  <p class="sgc-4">"Boş ver," dedim. "İdare ederim."</p>

  <p class="sgc-4">Carter şüpheyle beni süzdü. "Kapının üstünde yarattığın hiyeroglifler altın renkliydi," dedi. "Ama babamla Amos'unkiler mavi renkliydi. Neden acaba?"</p>

  <p class="sgc-4">"Belki de herkesin ayrı bir rengi vardır," dedim. "Belki seninkiler şeker pembesi renginde olacak."</p>

  <p class="sgc-4">"Aman ne komik."</p>

  <p class="sgc-4">"Gel bakalım pembe büyücü," dedim. "İçeri girelim."</p>

  <p class="sgc-4">Kütüphane inanılmaz bir yerdi. Başımın döndüğünü neredeyse unutacaktım. İçerisi düşündüğümden de büyüktü. Daire biçimindeki bir oda kocaman bir kutu gibi som bir kayacın içine oturtulmuştu. Bunun ne olduğuna dair hiçbir fikrim yoktu. Malikane bir deponun tepesinde olduğu için, içerisinin de pek normal olmayacağını tahmin etmeliydim.</p>

  <p class="sgc-4">Üstünde durduğumuz platformdan aşağı merdivenler iniyordu. Aşağı kadar tam üç kat vardı. Duvarlarda, zeminde ve kubbe biçimindeki tavanda insanlara, tanrılara ve canavarlara ait rengarenk resimler vardı. Babamın kitaplarında da bu tür resimler görmüştüm. (Evet, itiraf ediyorum: Piccadilly'deki kitapçıya gittiğimde Mısır'la ilgilikitapların bulunduğu bölüme gider, babamın kitaplarına bakardım. Bunu kitapları okumak için değil, kendimi babama yakın hissetmek için yapardım.) Ama babamın kitaplarındaki resimler soluk ve yıpranmış görünürdü. Buradakilerse sanki yeni yapılmış gibiydi. Tüm oda bir sanat eserini andırıyordu.</p>

  <p class="sgc-4">"Çok güzelmiş," dedim.</p>

  <p class="sgc-4">Tavanda yıldızlarla bezeli masmavi bir gök resmi vardı ama tek bir ton mavi kullanılmamıştı. Gökyüzünün üstüne girdap gibi bir şey çizilmişti. Sonra bunun bir kadın figürü olduğunu fark ettim. Kadın yan yatıyordu. Bedeni, kolları ve bacakları koyu mavi renkliydi ve üstünde yıldızlar vardı. Kütüphanenin zemininde de benzer bir resim vardı. Yeşilli kahverengili bir erkek bedeninin üstünde ormanlar, tepeler ve şehirler vardı. Göğsünden bir nehir akıyordu.</p>

  <p class="sgc-4">Kütüphanede hiç kitap yoktu. Hatta kitaplık bile yoktu. Duvarlara petek petek oyuklar açılmıştı. Her birinin içinde de silindir biçiminde plastik kutular duruyordu.</p>

  <p class="sgc-4">Kütüphanenin ana yönleri gösteren dört yerinde, taban lıkların üstünde seramik birer heykel vardı. Heykeller yetişkin bir insanın yarı uzunluğundaydı. Üstlerinde de etekler ve sandaletler vardı. Saçları parlak siyahtı ve yüzler keskin hatlıydı. Gözlerinin etrafı da siyah göz kalemiyle boyanmıştı.</p>

  <p class="sgc-4">[Carter, buna göz kalemi değil de sürme dendiğini söyledi. Sanki çok önemli de...]</p>

  <p class="sgc-4">Her neyse, bir heykelin elinde bir taş kalemle bir defter duruyordu. Diğerinde bir kutu vardı. Üçüncü heykelin elinde kısa, kıvrık uçlu bir asa duruyordu. Son heykelin elindeyse boştu.</p>

  <p class="sgc-4">"Sadie." Carter odanın ortasını işaret etti. Uzunca bir taş masanın üstünde babamın iş çantası duruyordu.</p>

  <p class="sgc-4">Carter apar topar merdivenlerden aşağı inmeye başladı ama hemen koluna yapıştım. "Dur bir dakika. Ya bu bir tuzaksa?"</p>

  <p class="sgc-4">Carter suratını buruşturup "Ne tuzağı?" dedi.</p>

  <p class="sgc-4">“Mısır mezarlarında tuzaklar yok muydu?"</p>

  <p class="sgc-4">"Şey, bazılarında vardı. Ama bu bir mezar değil ki.</p>

  <p class="sgc-4">Hem genellikle mezarları lanetliyorlardı. Ateş laneti, eşşek laneti gibi...”</p>

  <p class="sgc-4">"Ay ne güzel! Kendimi birden daha iyi hissettim."</p>

  <p class="sgc-4">Carter merdivenlerden aşağı inmeye başladı. Çoğu zaman cesaretle hareket eden ben olduğum için kendimi salak gibi hissettim. Ama birisi bize kaşıntı büyüsü yapsa ya da büyülü bir eşeği üstümüze salacak olsa ilk avlanan Carter olacaktı.</p>

  <p class="sgc-4">Sağ, salim aşağı kata indik. Carter çantayı açtı. Hiçbir tuzakla ya da lanetle karşılaşmadık. Sonra babamın British Museum'da kullandığı o tuhaf kutuyu çıkardı.</p>

  <p class="sgc-4">Kutu ahşaptı ve içine ancak bir ekmek sığacak büyüklükteydi. Kapağıysa tıpkı kütüphane gibi tanrıların, canavarların ve yan yan yürüyen insanların resimleriyle süslenmişti.</p>

  <p class="sgc-4">"Acaba Mısırlılar bu şekilde nasıl yürüyorlarmış?" dedim. "Hepsinin kolları ve bacakları yan duruyor. Ne kadar aptalca."</p>

  <p class="sgc-4">Carter bana 'of ne kadar salaksın' der gibi bir bakış fırlattı. "Gerçek hayatta böyle yürümüyorlardı Sadie," dedi.</p>

  <p class="sgc-4">"O zaman neden resimleri böyle?"</p>

  <p class="sgc-4">"Çünkü Antik Mısırlılar resimlerin büyü gibi olduğuna inanırmış. Kendi resmini yapacak olursan iki kolunu ve bacağını da resimde tam olarak göstermen gerekiyormuş. Yoksa tekrar doğduğunda bazı uzuvların eksik olacağına inanılırmış."</p>

  <p class="sgc-4">"Tamam da neden suratları da yana bakıyor? Kimse düz dururken resmedilmemiş. Bu şekilde suratlarının bir tarafı eksik vaziyete doğacaklarından korkmuyorlar mıymış?"</p>

  <p class="sgc-4">Carter bu sefer hemen yanıt vermedi. "Sanırım suratlarını önden çizerlerse resmin fazla inandırıcı olacağını düşünüyorlarmış," dedi. "Yani, resim birisine çok benzerse onun yerine geçmeye çalışabileceğinden korkarlarmış."</p>

  <p class="sgc-4">"Peki bu insanların korkmadığı bir şey yok mu?"</p>

  <p class="sgc-4">"Kız kardeşleri," dedi Carter. "Kız kardeşleri çok konuştuğunda Mısırlılar onları timsahlara yedirirlermiş."</p>

  <p class="sgc-4">Carter bir an için beni kandırmayı başarmıştı. Onun bu tür espriler yapmasına alışık değildim. Kolunu yumrukladım. "Açsana şu kahrolası kutuyu," dedim.</p>

  <p class="sgc-4">Kutunun içinden ilk olarak vıcık vıcık bir şey çıkardık.</p>

  <p class="sgc-4">"Bal mumu," dedi Carter.</p>

  <p class="sgc-4">"Harika bir şeymiş." Elime tahta bir spatülle üstünde oyuklar bulunan bir palet aldım. Bu oyukların içine mürekkep koyuluyor olmalıydı. Sonra da siyah, kırmızı ve altın renkli mürekkep şişelerini çıkardım. "Baksana, eski çağlardan kalma bir boya seti bile var."</p>

  <p class="sgc-4">Carter çantanın içinden birkaç tane kahverengi uzunca sicim, bir tane kara kedi biblosu ve kalın bir rulo kağıt çıkardı. Pardon, bu kağıt değildi. Papirüstü. Babamın Mısırlıların bunları nehirde yetişen bir bitkiden yaptıkları çünkü kağıdın henüz icat edilmediğini anlattığını hatırladım. Papirüs o kadar kalın ve sertti ki zavallı Mısırlılar acaba bunu tuvalet kağıdı olarak da kullanıyorlar mıydı diye düşünmeden edemedim. Kullandılarsa neden yan yan yürüdükleri belliydi!</p>

  <p class="sgc-4">Son olarak da çantadan bal mumundan yapılmış bir biblo çıkardım.</p>

  <p class="sgc-4">"<span class="sgc-5">A</span>yyy<span class="sgc-5">!</span>"</p>

  <p class="sgc-4">Bu, ufak tefek, kaba saba bir erkek biblosuydu. Sanki bunu yapan kişi alelacele yapmıştı. Adam kollarını göğsünde kavuşturmuştu, ağzı açıktı ve bacakları da dizlerine kadardı. Beline bir tutam insan saçı iliştirilmişti.</p>

  <p class="sgc-4">Çörek, masanın üstüne atlayıp bibloyu koklamaya koyuldu. Bunun ilginç bir şey olduğunu düşünmüş olmalıydı.</p>

  <p class="sgc-4">"Başka bir şey yok," dedi Carter.</p>

  <p class="sgc-4">"Ne arıyordun ki?" dedim. "Bal mumumuz, tuvalet papirüsümüz ve çok çirkin bir biblomuz-"</p>

  <p class="sgc-4">“Babama neler olduğuna dair ipucu olarak kullanabileceğimiz bir şey arıyordum," dedi Carter. "Onu nasıl geri getireceğiz? Çağırdığı o alevli adam kimdi?"</p>

  <p class="sgc-4">Bibloyu elime aldım. "Onu duydun seni bücür," dedim. "Bize tüm bildiklerini anlat bakalım."</p>

  <p class="sgc-4">Dalga geçiyordum ama biblo aniden yumuşadı. Aniden bedeninin üstünde et varmış gibi yumuşacık olmuştu. "Yanıt veriyorum," dedi.</p>

  <p class="sgc-4">Çığlık atıp onu kafa üstü yere düşürdüm. Haksız değilim ama değil mi?</p>

  <p class="sgc-4">"Aaahh!" diye bağırdı minik adam.</p>

  <p class="sgc-4">Çörek onu koklamak için yanımıza gelince minik adam başka bir dilde sövüp saymaya başladı. Büyük bir ihtimalle Antik Mısır dilinde konuşuyordu. Bu işe yaramayınca anlayacağımız dilde konuşmaya başladı. "Git başımdan!" diye bağırdı. "Ben fare falan değilim!"</p>

  <p class="sgc-4">Çörek'i masadan indirip yere koydum.</p>

  <p class="sgc-4">Carter'ın beti benzi atmıştı. Tıpkı biblo adama benzemişti.</p>

  <p class="sgc-4">"Nesin sen?" diye sordu.</p>

  <p class="sgc-4">"Tabii ki bir uşabtiyim!" dedi minik adam. Ezilen kafasını ovuşturdu. Hala topal görünüyordu ama zaten topaldı, "Efendim bana Hamurçocuk der," dedi. "Ama bu isimden nefret ederim. Bana 'Düşmanlarını Ezen Yüce Güç' diyebilirsiniz!"</p>

  <p class="sgc-4">"Anlaşıldı Hamurçocuk," dedim.</p>

  <p class="sgc-4">Sanırım bana bakıp suratını buruşturdu. Suratı ezik olduğu için ne yaptığından emin değilim.</p>

  <p class="sgc-4">"Beni çağırmamanız gerekiyordu! Bunu ancak efendimyapabilir."</p>

  <p class="sgc-4">"Galiba efendi dediği kişi babam," dedim. "Şey, Julius Kane'den mi bahsediyorsun?" diye sordum.</p>

  <p class="sgc-4">Hamurçocuk, "Ta kendisi," diye homurdandı. "İşimiz bitti mi? Size iyi hizmet edebildim mi?"</p>

  <p class="sgc-4">Carter boş boş bana baktı ama ben Hamurçocuk'un ne işe yaradığını daha yeni anlamıştım.</p>

  <p class="sgc-4">Topal bibloya "Demek seni elime alıp bir şey emredince canlandın Hamurçocuk," dedim. "Bize bildiklerini anlat Dediklerim doğru mu?"</p>

  <p class="sgc-4">Hamurçocuk tombul kollarını göğsünde kavuşturdu. "Benimle dalga geçiyorsunuz," dedi. "Tabii ki dediklerin doğru. Ama beni ancak efendim canlandırabiliyordu. Bunu nasıl becerdiğinizi bilmiyorum ama ne yaptığınızı öğrenince sizi paramparça edecek."</p>

  <p class="sgc-4">Carter hafifçe öksürdü. "Hamurçocuk, efendin bizim babamız. Kendisi şu anda kayıp. Büyüyle onu bir yere götürdüler. Yardımına ihtiyacımız var ve-"</p>

  <p class="sgc-4">“Efendim gitti mi?" Hamurçocuk'un ağzı kulaklarındaydı. Suratında o kadar kocaman bir gülümseme belirmişti ki bir an için kafasının ortadan ikiye ayrılacağını sandım. "Nihayet özgürüm!" diye bağırdı. "Görüşürüz aptallar!"</p>

  <p class="sgc-4">Masanın kenarına gitmeye çalıştı ama ayakları olmadığını unutmuştu. Suratının üstüne devrildi. Sonra masanın kenarına doğru ellerinin üstünde sürünmeye başladı. "Özgürüm Özgürüm!"</p>

  <p class="sgc-4">Küt diye masadan aşağı düştü ama yine de yılmadı. "Özgürüm! Özgürüm!"</p>

  <p class="sgc-4">Onu elime almadan önce birkaç santim daha ilerlemeyi başardı. Onu hemen babamın büyülü çantasına koydum. Hamurçocuk dışarı çıkmaya çalıştı ama kutunun kenarına ulaşacak kadar uzun boylu değildi. Acaba bacakları özellikle mi böyle yapılmış diye düşündüm.</p>

  <p class="sgc-4">"Tuzak!" diye cıyakladı. "Tuzağa düştüm!"</p>

  <p class="sgc-4">"Öf, kes sesini," dedim. "Artık efendin benim. Derhal sorularıma yanıt vereceksin."</p>

  <p class="sgc-4">Carter hayretle bana baktı. "Neden efendi sen oluyormuşsun?"</p>

  <p class="sgc-4">"Çünkü onu ben canlandırdım," dedim.</p>

  <p class="sgc-4">"Sen sadece dalga geçiyordun!"</p>

  <p class="sgc-4">Ağabeyimi duymazdan geldim. İşte, bu da iyi yaptığım şeylerden biridir. "Hamurçocuk, uşabti ne demek?"</p>

  <p class="sgc-4">"Yanıt verirsem beni kutudan çıkaracak mısınız?"</p>

  <p class="sgc-4">"Bana yanıt vermelisin," dedim. "Hayır, seni kutudan çıkarmayacağım."</p>

  <p class="sgc-4">Hamurçocuk içini çekti. "Uşabti yanıt veren demektir," dedi. "En aptal köle bile bunu bilir."</p>

  <p class="sgc-4">Carter parmaklarını şaklattı. "Şimdi hatırladım!" dedi. "Mısırlılar balmumundan ya da kilden biblolar yaparlarmış. Sonraki hayatlarında her işlerini bu biblolara yaptıracaklarını düşünürlermiş. Bunlar efendileri onlara seslendiğinde canlanırlarmış. Böylece ölüler keyiflerine bakarken uşabtiler de sonsuza dek onlar için çalışırmış."</p>

  <p class="sgc-4">"Hah, çok tipik," dedi Hamurçocuk. "Bizler her işlerini yaparken insanlar yan gelip yatarlar. Ölümden sonra insanlara hizmet etmek, uşabtilerin yaptığı işlerden sadece lıiı tanesi. Bizler büyücüler tarafından da birçok iş için kullanılırız çünkü büyücüler bizler olmadan beş para etmezler. Hem madem bu kadar çok şey biliyorsun, neden lama soru soruyorsun?"</p>

  <p class="sgc-4">"Babam neden dizlerinden aşağısını kesip sana bir ağız vermiş ki?" dedim.</p>

  <p class="sgc-4">"Ben..." Hamurçocuk elleriyle ağzını kapadı. "Aman ne komik. Demek balmumu bibloyu tehdit ediyorsun ha? Seni cadı! Baban dizlerimi kaçmayayım ya da mükemmel bir biçimde dirilip onu öldürmeyeyim diye kesti. Büyücüler çok kötü yürekli olabiliyorlar. Yarattıkları uşabtileri konrol edebilmek için onları kötürüm bırakıyorlar. Bizden korkuyorlar!"</p>

  <p class="sgc-4">'Babam seni mükemmel bir biçimde yaratsaydı onu öldürmeye kalkışır mıydın?"</p>

  <p class="sgc-4">Büyük bir ihtimalle onu öldürmeye çalışırdım. Soruların bitti mi?"</p>

  <p class="sgc-4">"Daha başlamadım," dedim. "Babamıza ne oldu?"</p>

  <p class="sgc-4">Hamurçocuk omuzlarını silkti. "Nereden bileyim? Ama bakıyorum da asası ve değneği çantada değil."</p>

  <p class="sgc-4">“Evet," dedi Carter. "Asası, yani bir yılana dönüşen şey, yandı. Değnek şu bumeranga benzeyen şey mi?"</p>

  <p class="sgc-4">"Bumeranga benzeyen şey mi?" dedi Hamurçocuk. “Ebedi Mısır'ın tanrıları aşkına, ne kadar aptalsın! Tabiiki o dediğin şey onun değneği."</p>

  <p class="sgc-4">"O da paramparça oldu," dedim.</p>

  <p class="sgc-4">"Nasıl oldu?" diye sordu Hamurçocuk.</p>

  <p class="sgc-4">Carter ona olan biteni bir bir anlattı. Bunun pek de iyi bir fikir olduğunu düşünmüyordum ama on santimlik bir biblo bize ne yapabilirdi ki?</p>

  <p class="sgc-4">"İşte, bu harika!" diye bağırdı Hamurçocuk.</p>

  <p class="sgc-4">"Neden?" dedim. "Babam hala hayatta mı?"</p>

  <p class="sgc-4">"Hayır!" dedi Hamurçocuk. "O kesinlikle ölmüş. Şeytan Günleri'nin beş tanrısı da azat edilmiş! Harika! Kırmızı Lord'la düello eden kişiler-"</p>

  <p class="sgc-4">"Dur bir dakika," dedim. "Hemen bana bildiklerini anlat."</p>

  <p class="sgc-4">"Hah!" dedi Hamurçocuk. "Sana ancak bildiğim şeyleri anlatabilirim zaten. Akılcı tahminler yürütmek benim işim değil. Artık hizmetim sona ermiştir!"</p>

  <p class="sgc-4">Hamurçocuk bunları dedikten sonra yine katılaşıp balmumundan bir bibloya dönüştü.</p>

  <p class="sgc-4">"Dur!" Onu elime alıp sallamaya başladım. "Neymiş şu akılcı tahminler?"</p>

  <p class="sgc-4">Hiçbir şey olmadı.</p>

  <p class="sgc-4">"Belki de sadece belli bir süreliğine canlanıyordur," dedi Carter.</p>

  <p class="sgc-4">"Ne bileyim, belki günde bir kez falan konuşuyordur. Belki de onu bozdun."</p>

  <p class="sgc-4">"Carter, lütfen saçmalama. Şimdi ne yapacağız?"</p>

  <p class="sgc-4">Carter tabanlıkların üstünde duran seramik heykeller baktı.</p>

  <p class="sgc-4">"Belki de... "</p>

  <p class="sgc-4">"Başka bir uşabti mi?" dedim.</p>

  <p class="sgc-4">"Denemekten zarar gelmez."</p>

  <p class="sgc-4">Şayet heykellerin bize yanıt vermeleri gerekiyorduysa bunda pek de başarılı olmadıklarını söyleyebilirim. Onları kaldırıp bize yanıt vermelerini emrettik. Heykeller bayağı ağırdı. Sonra elimizi onlara doğrultup bağırmayı denedik. Nazikçe sormayı denedik. Ama bizimle konuşmadılar.</p>

  <p class="sgc-4">O kadar sinirlenmiştim ki onları milyonlarca kez ha-di’lemek istiyordum. Ama hala çok aç ve yorgundum. Büyüyü yaparsam kendimi daha da kötü hissedebileceğimi düşünüyordum.</p>

  <p class="sgc-4">Nihayet, duvarlardaki oyuklara göz atmaya karar verdik. Plastik silindirler bankalardaki şeyleri andırıyorlardı. Hava boşluğundan aşağı düşen tüplere benziyorlardı. Her birinin içinde bir papirüs tomarı duruyordu. Bazıları yeni, bazıları da binlerce senelik gibiydi. Her bir tüpün üstünde hiyeroglifle ve neyse ki bizim dilimizde yazılmış etiketler vardıı.</p>

  <p class="sgc-4">Carter birini okudu: <span class="sgc-2">"Kutsal İneğin Kitabı.</span> Ne biçim isim bu? Sende ne var? Kutsal Porsuk falan mı?"</p>

  <p class="sgc-4">“Hayır," dedim. <span class="sgc-2">"Apep'i Öldürme Kitabı."</span></p>

  <p class="sgc-4">Çörek bir köşede miyavladı. Ona bakınca kuyruğunu havaya diktiğini fark ettim.</p>

  <p class="sgc-4">"Nesi bar bunun?" diye sordum.</p>

  <p class="sgc-4">"Apep devasa boyutlarda, yılan biçiminde bir canavardı "dedi Carter. "Anlayacağın kötü haber."</p>

  <p class="sgc-4">Çörek arkasını döndüğü gibi yukarı kata çıktı. Ah, şu kediler! Ne zaman ne yapacakları asla belli olmuyor.</p>

  <p class="sgc-4">Carter bir silindiri daha açtı. "Sadie, şuna baksana."</p>

  <p class="sgc-4">Epey uzun bir papirüs bulmuştu. Üstündeki yazıların çoğu hiyeroglifti.</p>

  <p class="sgc-4">"Bunu okuyabiliyor musun?" diye sordu.</p>

  <p class="sgc-4">Suratımı buruşturup yazıya baktım. İşin tuhafı yazıyı gerçekten de okuyabildim. Tek okuyamadığım bölüm en üstteki satırdı. "Başlığı okuyabiliyorum," dedim. <span class="sgc-2">"Yüce Ev'in Kanı</span> diyor. Sence bu ne demek?"</p>

  <p class="sgc-4">"Yüce Ev mi?" dedi Carter. "Mısırca nasıl okunuyor?"</p>

  <p class="sgc-4">"Firavun. Yok, firavun olmaması gerek değil mi? Firavunlar kral değil miydi?"</p>

  <p class="sgc-4">"Evet," dedi Carter. "Ama firavun sözcüğü 'yüce ev' anlamına gelir. Kralların yaşadığı saray gibi yani. Hani biz de Amerikan başkanından söz ederken 'Beyaz Saray deriz ya, onun gibi bir şey işte. Bence burada Firavunların Kanı diyor. Kast ettiği de tüm firavunlar. Yani, tek bir firavun değil de hepsi."</p>

  <p class="sgc-4">"Firavunların kanından bana ne? Neden gerisini okuyamıyorum?"</p>

  <p class="sgc-4">Carter yazıya baktı. Aniden gözleri fal taşı gibi açıklı "Bunlar isim," dedi. "Baksana, her biri kabartmalı yazılmış."</p>

  <p class="sgc-4">"Pardon?" dedim. Nedense kabartma sözcüğü bana biraz kaba gelmişti. Kaba saba, ayıp sözcüklerin hepsini bilirim. Bu özelliğimden dolayı kendimle hep gurur duymuşumdur.</p>

  <p class="sgc-4">"İsimlerin etrafındaki daireler," dedi Carter. "Bunlar büyülü halatları temsil eder. İçlerindeki isimleri kötü büyülere karşı korurlar." Sonra bana baktı. "Büyük bir ihtimalle diğer büyücülerin bu isimleri okuyamamasının nedeni de bu," dedi.</p>

  <p class="sgc-4">"Saçmalama" dedim. Ama yazıya bir kez daha bakınca haklı olduğunu gördüm. Diğer sözcüklerin hepsi birer daire içine alınmıştı ve bu sözcükleri okuyamıyordum.</p>

  <p class="sgc-4 sgc-6"><img alt="" src="../Images/Rick%20riot-9.png" /><br /></p>

  <p class="sgc-4">Carter telaşla "Sadie," dedi. Yazının en sonundaki ismi işaret etti. Papirüsün üstünde o kadar çok şekil vardı ki nereyi gösterdiğini hemen göremedim.</p>

  <p class="sgc-4">Dairenin içinde iki tane basit sembol vardı. Biri bir sesli harf biçimindeydi, diğeri de bir dalgayı andırıyordu.</p>

  <p class="sgc-4">Carter "KN," dedi. "Bunu biliyorum. Soyadımız, KANE."</p>

  <p class="sgc-4 sgc-6"><img alt="" src="../Images/Rick%20riot-10.png" /><br /></p>

  <p class="sgc-4">“Birkaç harf eksik değil mi?"</p>

  <p class="sgc-4">Carter başını salladı. "Antik Mısırlılar genellikle sesli harf kullanmazlar," dedi. "Yalnızca sessiz harflerle yazarlar. Yazının içeriğinden sesli harflerin ne olduğunu tahmin etmen gerekir."</p>

  <p class="sgc-4">"Ama bu saçmalık," dedim. "Bu KENE de olabilir AKNE de. Hatta KANO ya da İKNA da olabilir."</p>

  <p class="sgc-4">"Olabilir," dedi Carter. Ama bu bizim soyadımız. Kane. Bir keresinde babama soyadımızı hiyeroglifle yazmasını istemiştim, o da aynen böyle yazmıştı. İyi de neden bu listedeyiz? 'Firavunların kanı' denen şey de ne?"</p>

  <p class="sgc-4">Ensemde yine o tuhaf ürpertiyi hissettim. Amos'un dedikleri gelmişti aklıma. Ailenin her iki tarafının da köklü olduğunu söylemişti. Carter'la göz göze gelince onun da aynı şeyi düşündüğünü fark ettim.</p>

  <p class="sgc-4">"Olamaz," dedim.</p>

  <p class="sgc-4">"Bu, bir şaka falan olmalı," dedi Carter. "Kimse bu kadar eski aile kayıtlarını saklamaz."</p>

  <p class="sgc-4">Yutkundum. Bir anda boğazım fena halde kurumuştu. Önceki gün başımıza çok tuhaf şeyler gelmişti ama o kitapta ismimizi görünce bu saçma sapan şeylerin gerçek olduğuna inanmıştım. Tanrılar, büyücüler, canavarlar.., Üstelik ailemizin tüm bunlarla bir ilgisi vardı.</p>

  <p class="sgc-4">Kahvaltıda babamın annemi diriltmek istediğini duyduğum andan itibaren içimi çok ama çok sevimsiz bir his kaplamıştı. Bu, korku falan da değildi. Yani, duyduğum her şeyin tüyler ürpertici olduğunu, hatta anneannemle dedemin evlerindeki, anneme adanmış dolaptan da ürkütücü olduğunu kabul ediyorum. Size geçmişte yaşamadığımı ve hiçbir şeyin annemin öldüğü gerçeğini değiştiremeyeceğini de söylemiştim. Ama yalan söyledim. İşin aslı şu ki altı yaşımdan beri tek hayalim annemi tekrar görebilmek. Onu tanımak, onunla konuşmak, birlikte alışverişe gitmek, bir şeyler yapmak... Dört elle sarılabileceğim hatıralara sahip olmak... İçimden atmak istediğim his, umuttu. Annemi tekrar göreceğim diye umutlandığım takdirde çok üzüleceğimi biliyordum. Fakat yine de eğer onu geri getirmek mümkünse, babam gibi daha bir sürü Rosetta Taşı'nı havaya uçurabilirdim.</p>

  <p class="sgc-4">"Araştırmaya devam edelim," dedim.</p>

  <p class="sgc-4">Birkaç dakika sonra hayvan kafalı tanrıların birkaç resmini buldum. Resimde beş tanrı ve üstlerini bir şemsiye gibi örtmüş yıldızlı bir kadın figürü vardı. Babam da beş tanrıyı azat etmemiş miydi? Hmm.</p>

  <p class="sgc-4">"Carter," dedim. "Bu nedir?"</p>

  <p class="sgc-4">Resmi görünce Carter'ın suratı aydınlandı.</p>

  <p class="sgc-4">"İşte bu!" diye bağırdı. "Bunlar o beş tanrı. Bu da anneleri Nut."</p>

  <p class="sgc-4">Gülmeye başladım. "Tanrıçanın ismi Nut mu?" dedim. "Yok artık, hatta Tut! Yoksa soyadı da Kızım mı? Tut, tut Kızım!"</p>

  <p class="sgc-4">"Ha-ha, çok komiksin," dedi Carter. "Nut, gökyüzü tanrısıdır."</p>

  <p class="sgc-4">Sonra tavandaki resmi işaret etti. Yıldızlarla bezeli etek giymiş kadın, papirüstekinin aynısıydı.</p>

  <p class="sgc-4">"Peki, Nut'un önemi ne?" diye sordum.</p>

  <p class="sgc-4">Carter kaşlarını çattı. "Onun Şeytan Günleri'yle ve beş tanrının doğuşuyla bir ilgisi var ama babam bana bu öyküyü uzun süre önce anlatmıştı," dedi. "Tüm papirüs hiyeratik yazıyla yazılmış galiba. Bu, hiyeroglif el yazısı gibi bir şey.</p>

  <p class="sgc-4">Okuyabiliyor musun?"</p>

  <p class="sgc-4">Hayır anlamında başımı salladım. Demek ki hiyeroglif okuyabilme özelliğim ancak sıradan hiyerogliflere yetiyordu.</p>

  <p class="sgc-4">"Keşke öykünün düz harflerle yazılışını bulabilsem," dedi Carter.</p>

  <p class="sgc-4">Tam o sırada arkamızdan bir ses geldi. Eli boş olan heykel tabalıktan aşağı atlayıp bize doğru yürümeye başladı. Carter'la heykelden kaçmaya çalıştık ama heykel bize aldırış etmeden oyuklardan birinden bir silindir aldı ve Carter'a uzattı.</p>

  <p class="sgc-4">"Bu bir getir-götür uşabtisi!" dedim. "Kilden yapılmış bir kütüphaneci!"</p>

  <p class="sgc-4">Carter korkuyla yutkunup silindiri aldı. "Şey, teşekkürler," dedi.</p>

  <p class="sgc-4">Heykel dosdoğru tabanlığına gitti ve bir anda kaskatı kesildi.</p>

  <p class="sgc-4">"Acaba..." Uşabtiye bakıp "Sandviç ve patates kızartması lütfen," dedim.</p>

  <p class="sgc-4">Ne yazık ki heykellerden hiçbiri canlanıp bize bir şey getirmedi. Belki de kütüphaneye yiyecek sokmak yasaktı.</p>

  <p class="sgc-4">Carter silindirin kapağını açıp içinden papirüsü çıkardı. Sonra derin bir oh çekti. "Bu hiyeroglif değil," dedi.</p>

  <p class="sgc-4">Papirüsü okurken Carter'ın suratı allak bullak oldu.</p>

  <p class="sgc-4">"Okudukların pek hoşuna gitmedi galiba?" dedim.</p>

  <p class="sgc-4">"Evet, çünkü öyküyü şimdi hatırladım," dedi. "Beş tanrı... Babam onları gerçekten de azat ettiyse durum fena."</p>

  <p class="sgc-4">“Bir dakika," dedim. "Şu öyküyü baştan anlatsana." Carter derin derin içini çekti. "Tamam. Gökyüzü tanrısı Nut, toprak tanrısı Geb'le evliydi."</p>

  <p class="sgc-4">"Şu yerdeki adam mı?" dedim. Ayağımla üstünde nehir, tepeler ve ormanlar olan adamı işaret ettim.</p>

  <p class="sgc-4">"Evet," dedi Carter. "Her neyse, Geb ve Nut çocuk sahibi olmak istiyorlardı ama tanrıların kralı, güneş tanrısı Ra, Nut'un çocuğuyla ilgili kötü bir kehanet duymuştu..."</p>

  <p class="sgc-4">"Nut'un çocuğu, hehe," diye dalga geçtim. "Pardon, sen öyküye devam et."</p>

  <p class="sgc-4">"Geb'le Nut'un çocuğunun bir gün kral olup kendi yerini alacağını duymuştu. Ra, Nut'un hamile kaldığını öğrenince korkuya kapıldı. Nut'un ne gece ne de gündüz çocuk, sahibi olmasını yasakladı."</p>

  <p class="sgc-4">Kollarımı göğsümde kavuşturdum. "Nasıl yani? Nut'un sonsuza dek hamile olarak kalması mı gerekiyordu? Ne fena."</p>

  <p class="sgc-4">Carter başını salladı. "Hayır, çünkü Nut bir plan yaptı. Ay tanrısı Khons'la bir zar oyunu oynayacaktı. Khons her kaybettiğinde ona biraz ay ışığı verecekti. O kadar çok yenildi ki Nut beş yeni gün yaratacak kadar ay ışığına sahip oldu. Sonra bu günleri bir seneye ekledi."</p>

  <p class="sgc-4">"Yok artık," dedim. "Bir kere ay ışığını nasıl birisine verirsin? Haydi, verdin diyelim, bundan nasıl fazladan gün yaratabilirsin?" "Öykü böyle, ben ne yapayım! Neyse, Mısır takviminde bir senede üç yüz altmış gün var. Tıpkı bir dairenin üçyüz altmış derece olduğu gibi. Nut bu beş günü yaratıp bunları senenin sonuna ekledi. Bunlar normal bir senenin günleri değildi."</p>

  <p class="sgc-4">"Şeytan Günleri," dedim. "Demek bu öykü bir senede neden üç yüz altmış beş gün olduğunu açıklıyor. Sonra Nut çocuklarını..." "O beş günde dünyaya getirdi. Her gün bir çocuk doğurdu."</p>

  <p class="sgc-4">"İyi de beş gün üst üste nasıl beş çocuk doğurabildi?"diye sordum. "Onlar insan değil, tanrı," dedi Carter. "Tanrılar bu tür şeyler yapabilir."</p>

  <p class="sgc-4">"Nut ismi gibi bu da çok saçma bir şeymiş," dedim.</p>

  <p class="sgc-4">"Neyse, anlatmaya devam et."</p>

  <p class="sgc-4">"Ra olanları duyunca öfkeden çıldırmış ama artık iş işten geçmiş. Çocuklar doğmuş. İsimleri de Osiris... "</p>

  <p class="sgc-4">"Yani, babamın peşinde olduğu tanrı."</p>

  <p class="sgc-4">"Evet, sonra Horus, Set, İsis ve şey... Neydi ismi yahu?" Carter papirüse göz attı. "Hah, Neftis. Onun ismini hep unuturum." "Müzedeki alevli adam beş tanrının da serbest kaldığını söylemişti."</p>

  <p class="sgc-4">"Aynen öyle. Babam bu beş tanrının da aynı yerde olduğunu bilmeden hepsini serbest bırakmış olabilir. Hepsi art arda doğduğu için belki de hep birlikte serbest kalmışlardır. İşin kötüsü, bunlardan Set cidden fena bir tip. Mısır mitolojisinin kötü adamı gibi bir şey. O, kötülüğün, kaosun ve çöl fırtınalarının tanrısı."</p>

  <p class="sgc-4">İçimin ürperdiğini hissettim. "Belki alevle de bir alakası vardır?"</p>

  <p class="sgc-4">Carter resimdeki figürlerden birini işaret etti. Tanrının hayvan kafası vardı ama bunun hangi hayvan olduğunu anlayamadım. Köpek miydi, karıncayiyen miydi, kötü bir tavşan mıydı? Bunlardan hangisi olduğunu bilememiştim ama saçları ve giysileri parlak kırmızıydı.</p>

  <p class="sgc-4">"Bu, Kırmızı Lord," dedim.</p>

  <p class="sgc-4">"Dur daha bitmedi, Sadie," dedi Carter. "Antik Mısır'da bu beş günün, yani Şeytan Günleri'nin uğursuz olduğuna inanılırdı. O günlerde dikkatli olmak, tılsımlar takmak ve önemli ya da tehlikeli bir şey yapmamak gerekiyordu. Babam British Museum'da Set'e <span class="sgc-2">Şeytan Günleri başlamadan seni durduracaklar</span>, demişti.</p>

  <p class="sgc-4">“Bizden bahsetmiş olamaz, değil mi?" dedim. "Set denen bu herifi biz mi durduracağız?"</p>

  <p class="sgc-4">Carter evet manasında başını salladı. "Eğer kullandığımız takvimin son beş günü Şeytan Günleri sayılıyorsa, Aralık'ın 27'sinde, yani yarından sonraki gün başlayacak..." dedi.</p>

  <p class="sgc-4">Bu arada, uşabti bir şey yapmamı beklermiş gibi bana bakıyordu ama ne yapmam gerektiğine dair en ufak bir fikrim yoktu. Şeytan Günleri ve kötü tavşanları andıran tanrılar... Bir kez daha inanılmaz bir şey duyacak olursamkafam ortadan ikiye ayrılacaktı.</p>

  <p class="sgc-4">İşin en kötü yanı da şuydu: Zihnimdeki ses bana bunun imkansız olmadığını, babamızı kurtarmak için Set'i alt etmemiz gerektiğini söylüyordu.</p>

  <p class="sgc-4">Noel'de yapılacaklar listesine yeni bir şey daha eklemem gerekiyordu galiba. Babamla görüşmek: tamam. Tuhaf güçlerimi ortaya çıkarmak: tamam. Kötü yürekli bir kaos tanrısını yenmek: tamam. Bu, düpedüz çılgınlıktı!</p>

  <p class="sgc-4">Bir anda büyük bir gümbürtü koptu. Sanki Yüce Oda'da bir şey kırılmıştı. Khufu çılgınlar gibi bağırmaya başladı.</p>

  <p class="sgc-4">Carter'la göz göze geldik. Hızla merdivenlerden yukarı çıktık.</p>
</body>
</html>
