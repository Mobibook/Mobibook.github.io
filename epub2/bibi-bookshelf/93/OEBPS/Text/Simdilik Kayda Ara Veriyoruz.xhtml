<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-2 {font-weight:bold;}
  span.sgc-1 {font-style:italic;}

  p.sgc-3 {text-align: justify;}

  p.sgc-4 {text-align: center;}

  body.sgc-5 {word-wrap: break-word; -webkit-nbsp-mode: space; -webkit-line-break: after-white-space;}
  /*]]>*/
  </style>
</head>

<body class="sgc-5">
  <p class="sgc-3"></p>

  <h3 id="heading_id_2"><a id="bookmark5"></a>41. Şimdilik Kayda Ara Veriyoruz</h3>

  <p class="sgc-3">C</p>

  <p class="sgc-3">A</p>

  <p class="sgc-3"><a id="bookmark6"></a>R</p>

  <p class="sgc-3">T</p>

  <p class="sgc-3">E</p>

  <p class="sgc-3">R</p>

  <p class="sgc-3">Sadie'nin son sözü bana bıraktığına inanamıyorum. Birlikte yaşadığımız maceralar ona bir şeyler öğretmiş olmalı. Ah! Kafama vurdu. Neyse.</p>

  <p class="sgc-3">Maceramızın son bölümünü onun anlattığına memnunum. Sanırım Sadie neler olup bittiğini benden daha iyi anladı. Zia'nın Zia olmadığını, babamızı kurtaramayacağımızı benden önce o anlamıştı. Ne diyebilirim ki? Bunlar öyle kolay kolay yenilip yutulacak şeyler değil.</p>

  <p class="sgc-3">O sırada kendini benden de kötü hisseden biri varsa o da Amos'tu. Kendimi bir şahine, Amos'u da bir kobay faresine dönüştürecek kadar büyü gücüm kalmıştı (N'apayım, acelem vardı!). Ama Milli Park'tan birkaç kilometre uzaklaştıktan sonra Amos eski haline dönmeye başladı. Sadie'yle birlikte bir tren istasyonunun dışına inmek zorunda kaldık. Amos burada bir insana dönüşüp tir tir titremeye</p>

  <p class="sgc-3">başladı. Onunla konuşmaya çalıştıysak da bize doğru dürüst yanıt veremiyordu.</p>

  <p class="sgc-3">Nihayet onu istasyona götürmeyi başardık. Sadie'yle ben biraz ısınıp televizyondaki haberleri seyrederken Amos da bir banka kıvrılıp uyudu.</p>

  <p class="sgc-3">Kanal 5'e göre, Washington'un tamamı tecrit halindeydi. Birçok yerde patlamalar olmuş, Washington Anıtı civarında tuhaf ışıklar gözlemlenmişti ama kameraların çekebildiği tek şey, erimiş karların bulunduğu büyükçe bir meydandı. Yani görüntüler gayet sıkıcıydı. Uzmanlar gelip terörizm hakkında falan konuştular. Sonra da şehirde ciddi bir hasar olmadığı anlaşıldı. Tek mesele tuhaf ışıkların görülmesiydi. Bir süre sonra medya sıradışı fırtınalardan, Kuzey Işıkları'nın tuhaf bir biçimde güneyde de görülmüş olabileceğinden söz etmeye başladı. Bir saat sonra da otoriteler tecridi kaldırdı.</p>

  <p class="sgc-3">Keşke Bastet yanımızda olsaydı, diye geçirdim içimden. Amos bize göz kulak olacak halde değildi. Amcamızın biraz 'hasta' olduğunu söyleyip bilet almayı ve New York'a dönmeyi başardık.</p>

  <p class="sgc-3">Yol boyunca uyurken Horus kolyem elimdeydi.</p>

  <p class="sgc-3">Brooklyn'e günbatımında vardık.</p>

  <p class="sgc-3">Malikane tıpkı tahmin ettiğimiz gibi yanmıştı ama gidecek başka yerimiz yoktu. Amos'u içeri sokup "Uh! Uh!" diye bir ses duyunca doğru bir karar verdiğimizi anladım.</p>

  <p class="sgc-3">Sadie "Khufu!" diye bağırdı.</p>

  <p class="sgc-3">Babun kız kardeşimin üstüne atlayıp omuzlarına tırmandıktan sonra bit ayıklamak için saçlarını karıştırmaya başladı. Daha sonra da yere atlayıp eline yarısı erimiş bir basket topu aldı. Sürekli inliyor, bana yanık kirişlerle bir çamaşır sepetinden yaptığı basket potasını işaret ediyordu. Sanırım beni affettiğini söylemeye çalışıyordu. En sevdiği oyunu berbat bir biçimde oynadığım için beni affetmiş, bana ders vermek istiyordu. Etrafıma şöyle bir bakınca onun evi mümkün olduğunca derleyip toplamaya çalıştığını fark ettim. Hasar görmemiş tek koltuğun tozunu almış, şömineye mısır gevreği kutuları istiflemiş, hatta ufak bir yastığın üstünde uyuyan Çörek için bir su çanağı ve mama kabı bile bulmuştu. Oturma odasının en temiz yerinde, çatının sağlam olduğu yerin tam altında, üçümüz için yatacak yastıklı, örtülü bir yer hazırlamıştı.</p>

  <p class="sgc-3">Boğazımın düğümlendiğini hissettim. Bizi güzel bir şekilde karşılamak için ne kadar uğraştığını görünce bundan daha iyi bir eve dönüş hediyesi alamayacağımı fark ettim.</p>

  <p class="sgc-3">"Khufu, sen harika bir babunsun," dedim.</p>

  <p class="sgc-3">Khufu basket topunu gösterip "Uh!" dedi.</p>

  <p class="sgc-3">"Bana ders mi vermek istiyorsun?" dedim. "Tamam. Bunu hak ediyorum doğrusu. Bana biraz müsaade et de-"</p>

  <p class="sgc-3">Amos'u görünce donakaldım.</p>

  <p class="sgc-3">Amos, Tot'un yanmış heykelinin yanına gitmişti. Tanrının kırık İbis kuşu kafası ayaklarının dibinde duruyordu. Heykelin elleri kırılmış, elindeki taş bloknotla taş kalemi yere düşüp parçalanmıştı. Amos kafasız tanrıya, yani büyücüler tanrısına bakakalmıştı. Aklından neler geçtiğini tahmin edebiliyordum. Bu, hiç de iyiye işaret değildi.</p>

  <p class="sgc-3">"Sorun yok," dedim. "Her şeyi eski haline getiririz."</p>

  <p class="sgc-3">Amos beni duyduysa da bir şey demedi. Koltuğa çöküp başını ellerinin arasına aldı.</p>

  <p class="sgc-3">Sadie sıkkın sıkkın bana baktı. Sonra malikanenin isle kaplı duvarlarına, sıvaları dökülmüş tavanına ve yanık mobilyalara baktı.</p>

  <p class="sgc-3">Neşeli bir ifadeyle konuşmaya gayret ederek "Khufu'yla ben basket oynasam da evi sen temizlesen nasıl olur?" dedi.</p>

  <p class="sgc-3">Büyüyle bile evi temizlemek ve eski haline getirmek birkaç haftamızı aldı. Her şey bittiğinde evi en azından içinde yaşanacak hale getirmiştik. İsis'in ve Horus'un yardımı olmadan bunu becermek zordu ama hala büyü yapabiliyorduk. Sadece büyü yapabilmek için daha fazla güç sarf ediyor, daha fazla vakit harcıyorduk. Yatağıma her gün sanki on iki saat aralıksız çalışmışım gibi giriyordum. Ama zamanla duvarları ve tavanı tamir ettik, ev artık toz toprak kokmayana dek de içerideki molozları dışarı taşıdık. Terası ve yüzme havuzunu da tamir etmeyi başarmıştık. Havuza timsah heykelciğini atıp Makedonyalı Philip'in canlanışını izlemek üzere Amos'u dışarı çıkardık.</p>

  <p class="sgc-3">Amos bunu görünce gülümsedi. Sonra terastaki sandalyelerden tekine çöküp dalgın dalgın Manhattan manzarasını seyre daldı.</p>

  <p class="sgc-3">Onun bir daha eski haline dönüp dönmeyeceğini merak ediyordum. Çok kilo vermişti. Yüzü çökmüştü. Çoğu günler üstüne sadece bornozunu geçiriyor, saçını tarama zahmetine bile girmiyordu.</p>

  <p class="sgc-3">Bir sabah Sadie'ye Amos için ne kadar endişelendiğimi anlatınca Sadie bana "O, Set tarafından ele geçirilmişti," dedi. "Bunun insanı ne kadar alt üst eden bir şey olduğunu düşünebiliyor musun? İradesi elinden alınmıştı. Şimdi kendinden şüphe etmesi çok doğal... Bence iyileşmesi epey vakit alacak."</p>

  <p class="sgc-3">Kendimizi işe verdik. Tot'un heykelini ve kütüphanedeki kırık uşabtileri onardık. Bu tür el becerilerinde ben daha iyiydim. Taş bloklarını rahatlıkla yerinden oynatabiliyor, tavan kirişlerini monte edebiliyordum. Sadie'yse kapılardaki hiyeroglif mühürleri onarmak gibi detaylarda daha becerikliydi. Bir keresinde yatak odasını eskisi gibi hayal edip <span class="sgc-1">hi-nehm</span> denen birleştirme büyüsünü yaptığında beni hayretler içine bırakmıştı. Mobilya parçaları molozların arasında fırlayıp <span class="sgc-1">güm!</span> diye bir araya gelmişti. Alın size anında tamirat! Tabii, Sadie bu büyüyü yaptıktan sonra on iki saat kendine gelemedi ama olsun. Yine de havalı bir büyü olduğunu söylemeliyim. Yerle bir olmuş malikane yavaş yavaş eve benzemeye başladı.</p>

  <p class="sgc-3">Geceleri başımı büyülü baş dayanağına yaslayıp uyuyordum. Böylece ba'm bir yere gidemiyordu. Ama bazen tuhaf rüyalar görüyordum. Kırmızı piramidi, gökyüzündeki yılanı ya da babamın Set'in tabutunun içindeki halini görüyordum. Hatta bir seferinde Zia'nın ta uzaklardan bana bir şey söylemeye çalıştığını sandım ama ne dediğini anlayamadım.</p>

  <p class="sgc-3">Sadie'yle kolyelerimizi kütüphanedeki bir kutuda kilit altında tutuyorduk. Her sabah gizlice kütüphaneye girip orada olup olmadıklarını kontrol ediyordum. Ellediğim anda kolyenin ısındığını hissediyor, Horus'un Gözü'nü boynuma geçirmek için inanılmaz bir istek duyuyordum. Ama bunu yapamayacağımı biliyordum. Kolyenin verdiği güç insanda bağımlılık yaratıyordu, üstelik de çok tehlikeliydi. Olağanüstü şartlar altında Horus'la bir kez uyum sağlamayı başarmıştım ama bunu tekrar deneyecek olsam kendimi kaybedebileceğimi biliyordum. îlk önce eğitim almalı, daha güçlü bir büyücü olmalıydım. Ancak ondan sonra daha çok güce ulaşmayı deneyebilirdim.</p>

  <p class="sgc-3">Bir akşam, yemek vakti eve bir ziyaretçi geldi.</p>

  <p class="sgc-3">Amos o gece erkenden yatmıştı. Son günlerde hep erken yatıyordu. Khufu içeride spor kanalını izliyor, Çörek de onun kucağında uyuyordu. Sadie'yle ben de yorgunluktan halsiz düşmüş vaziyette nehre bakan balkonda oturuyorduk. Makedonyalı Philip havuzda sessiz sedasız yüzüyordu. Şehirden gelen uğultular haricinde çok sessiz bir geceydi.</p>

  <p class="sgc-3">Olayların nasıl geliştiğini tam olarak hatırlamıyorum ama tek başımıza balkonda otururken aniden tırabzanlarda bir delikanlının durduğunu gördük. İnce, uzun, karmakarışık saçlı, solgun tenli bir çocuktu. Sanki az evvel bir rahibi soymuş da kıyafetlerini almış gibi tepeden tırnağa kapkara giyinmişti. On altı yaşlarında gösteriyordu ama onu daha önce hiç görmemiştim. Nedense onu çok iyi tanıdığım hissine kapıldım.</p>

  <p class="sgc-3">Sadie birden ayağa fırladı. Neredeyse bezelye çorbasını olduğu gibi yere devirecekti. Bu arada, bezelye çorbası berbat bir şey. Bir de yere döküldüğünü düşünsenize! Öğk.</p>

  <p class="sgc-3">"Anubis!" diye bağırdı Sadie.</p>

  <p class="sgc-3">Anubis mi? Dalga geçtiğini sandım, çünkü çocuk Ölüler Diyarı'nda gördüğüm salyalar akıtan, çakal kafalı tanrıya hiç mi hiç benzemiyordu. Çocuk bize doğru yaklaşmaya başlayınca elim hemen değneğime gitti.</p>

  <p class="sgc-3">"Sadie, Carter, lütfen benimle gelir misiniz?" dedi.</p>

  <p class="sgc-3">"Tabii," dedi Sadie titrek bir sesle.</p>

  <p class="sgc-3">"Bir dakika," dedim. "Nereye gidiyoruz?"</p>

  <p class="sgc-3">Anubis arkasını işaret edince havada büyülü bir kapı açıldı. Kapı, kapkara bir dikdörtgen biçimindeydi. "Birisi sizi görmek istiyor."</p>

  <p class="sgc-3">Sadie onun elini tutup karanlığın içine dalıverdi. Bana da peşinden gitmekten başka çare kalmadı.</p>

  <p class="sgc-3">Yargılanma Odası yenilenmişti. Altın terazi hala odanın tam ortasında duruyordu ama tamir edilmişti. Kapkara sütunlar hala odanın dört bir yanını saran karanlığa karışıyordu.</p>

  <p class="sgc-3">Ama artık örtücü tabakayı görebiliyordum. Bu, gerçek dünyanın tuhaf, holografik bir görüntüsüydü. Sadie'nin tarif ettiği gibi bir mezarlık da değildi. Beyaz duvarlı, yüksek tavanlı ve kocaman pencereleri olan bir oturma odasıydı. Çift kapılardan okyanus manzaralı bir terasa çıkılıyordu.</p>

  <p class="sgc-3">Dilim tutulmuştu. Sadie'ye bakınca onun da burayı hatırladığını fark ettim. Burası Los Angeles'taki tepelerin üstünde, Pasifik Okyanusu'na bakan evimizdi. Bir aile olarak hep beraber yaşadığımız son yerdi.</p>

  <p class="sgc-3">Tanıdık bir ses, "Yargılanma Odası'nın sezgileri çok kuvvetlidir," dedi. "Güçlü anılara mutlaka tepki verir."</p>

  <p class="sgc-3">O an tahtın boş olmadığını fark ettim. Tahtta babam oturuyordu. Ayaklarının dibine de Kalp Yiyici Amemet kıvrılmıştı.</p>

  <p class="sgc-3">Tam koşup ona sarılacaktım ki bir şey bunu yapmamı engelledi. Babam birçok yönden tıpkı eskisi gibiydi. Üstünde uzun kahverengi bir pardösü, kırış kırış olmuş bir takım elbise ve çamurlu çizmeler vardı. Saçları tıraş edilmiş, sakalına da şekil verilmişti. Gözleriyse onu gururlandırdığım zamanlardaki gibi ışıl ışıl parlıyordu.</p>

  <p class="sgc-3">Ama bedeni tuhaf bir biçimde ışıldıyordu. Oda gibi babam da her iki dünyada da var olabiliyordu. Etrafıma biraz daha dikkatlice bakınca Duat'ın daha da derin bir katmanını gördüm.</p>

  <p class="sgc-3">Babam hala oradaydı ama daha uzun boylu ve daha güçlü görünüyordu. Üstünde firavunların giydiği türden değerli taşlarla süslü bir cüppe vardı. Teniyse derin bir okyanus gibi lacivert renkliydi.</p>

  <p class="sgc-3">Anubis babamın yanına gitti. Ama Sadie'yle ben ne yapacağımızı hala bilemiyorduk.</p>

  <p class="sgc-3">"Gelsenize, ısırmam," dedi babam.</p>

  <p class="sgc-3">Ona yaklaşırken Kalp Yiyici Amemet bize bakıp hafifçe hırladı ama babam canavarın timsah kafasını okşayıp susturdu. "Bunlar benim çocuklarım Amemet," dedi. "Uslu dur bakalım."</p>

  <p class="sgc-3">"Ba-baba?" diye kekeledim.</p>

  <p class="sgc-3">Şimdi, bir şeyi açık açık söylemem gerek: Set'le yaptığımız savaştan bu yana haftalar geçtiği halde, bu süre boyunca malikaneyi tamir etmekten başka bir şeyle uğraşmamama rağmen babam bir dakika olsun aklımdan çıkmamıştı. Kütüphanede resmini her gördüğümde aklıma eskiden bana anlattığı öyküler geliyordu. Giysilerimi gardırobumun dibindeki bir valizin içine koymuştum çünkü babamla birlikte dünyayı gezdiğim günlerin sona erdiğine bir türlü inanmak istemiyordum. Onu o kadar çok özlüyordum ki bazen ona bir şey söyleyecek gibi oluyor, yanımda olmadığını sonradan hatırlıyordum. Bütün bunlara rağmen duygularım sel olmuş akarken babama söyleyebildiğim tek şey "Mavi olmuşsun," oldu.</p>

  <p class="sgc-3">Babamın gülüşü aynıydı. Eski günlerdeki gibi gülüyor du. Birden odadaki tüm gerilim yok oldu. Babamın kahkahası koridorda yankılandı. Hatta Anubis bile hafifçe gülümsedi.</p>

  <p class="sgc-3">"Eh, insan bulunduğu yere uyum sağlamak zorunda kalıyor," dedi babam. "Sizi buraya daha önce getiremediğim için kusura bakmayın ama burada işler biraz..." Doğru sözcüğü bulmak için Anubis'e baktı.</p>

  <p class="sgc-3">"Karışıktı," dedi Anubis.</p>

  <p class="sgc-3">"Evet, aynen öyle. İkinize de sizinle ne kadar gurur duyduğumu, tanrıların size ne kadar minnettar olduğunu söylemek-"</p>

  <p class="sgc-3">"Bir dakika," dedi Sadie. Sonra paldır küldür tahta doğru yürüdü. Amemet ona hırladı ama Sadie ona bakıp tuhaf bir ses çıkarınca canavar afallayıp sus pus kesildi.</p>

  <p class="sgc-3">"Nesin sen?" dedi Sadie. "İn misin, cin misin, babam mısın, Osiris misin? Hayatta mısın?"</p>

  <p class="sgc-3">Babam Anubis'e baktı. "Sana onun hakkında söylediklerimi hatırlıyor musun?" dedi. "Amemet'ten de dişli doğrusu."</p>

  <p class="sgc-3">"Söylemene hiç gerek yok, bunu ben de biliyorum." Anubis'in yüzünü kasvetli bir ifade kapladı. "Sivri dili beni de ürkütüyor."</p>

  <p class="sgc-3">Sadie hayretler içinde "Efendim?" dedi.</p>

  <p class="sgc-3">"Önce soruna yanıt vereyim," dedi babam. "Ben hem Osiris'im hem de Julius Kane'im. Hem yaşıyorum hem de ölüyüm. Gerçi 'geri dönüştürülmüş' demek belki de daha doğru olacak. Osiris hem ölüler hem de yeni hayatların tanrısıdır. Onu tahta çıkarabilmek için-"</p>

  <p class="sgc-3">"Ölmen gerekiyordu," dedim. "Bunu ta başından beri biliyordun. Osiris'e bilerek bedenini verdin, öleceğini biliyordun.”</p>

  <p class="sgc-3">Öfkeden tir tir titriyordum. Bu konuda daha önce neler hissettiğimi hiç düşünmemiştim ama babamın bunu yaptığına inanamıyordum. "Her şeyi yoluna koyacağım derken bunu kastediyordun, değil mi?"</p>

  <p class="sgc-3">Babamın ifadesi değişmedi. Hala bana gururla ve mutlulukla bakıyordu. Sanki ona ne kadar bağırıp çağırsam yine de benimle gurur duyacak gibiydi. Bu durum beni deli ediyordu.</p>

  <p class="sgc-3">"Seni özledim Carter," dedi. "Ne kadar özlediğimi anlatmak için kelimeler kifayetsiz kalıyor. Ama doğru kararı verdin. Hepimiz doğru kararı verdik. Beni yukarıdaki dünyada kurtarmış olsaydın her şeyi kaybedecektik. Bin senedir ilk kez yeniden doğmak ve kaosu durdurmak için elimize bir şans geçti. Bunu sen başardın."</p>

  <p class="sgc-3">"Bunu yapmanın başka bir yolu olmalıydı," dedim. "Bir ölümlü olarak savaşabilirdin..."</p>

  <p class="sgc-3">"Carter, Osiris hayattayken, muhteşem bir kraldı. Ama öldükten sonra-"</p>

  <p class="sgc-3">"Bin misli daha güçlü oldu," dedim babamın bana anlattığı öyküyü hatırlayıp.</p>

  <p class="sgc-3">Babam evet manasında başını salladı. "Duat gerçek dünyanın temelidir," dedi. "Eğer Duat'ta kargaşa olursa bu durum yukarıdaki dünyayı da etkiler. Osiris'i tahta çıkarmak ilk adımdı. Bu, babanız olmak haricinde, yukarıdaki dünyada yapabileceğim her şeyden bin kat daha önemliydi. Kaldı ki hala babanızım."</p>

  <p class="sgc-3">Gözlerim yanıyordu. Babamın ne demek istediğini anlıyordum ama söyledikleri yine de hoşuma gitmiyordu. Sadie benden de öfkeli görünüyordu ama gözlerini Anubis'e dikmişti.</p>

  <p class="sgc-3">"Sivri dilli ha?" dedi.</p>

  <p class="sgc-3">Babam hafifçe öksürdü. "Çocuklar, tahmin edebileceğiniz gibi, bu kararı vermemin bir nedeni daha vardı," dedi. Elini uzatınca yanında siyah elbiseli bir kadın belirdi. Saçları altın rengiydi, gözleriyse masmavi. Son derece tanıdık birisiydi. Tıpkı Sadie'ye benziyordu.</p>

  <p class="sgc-3">"Anne?" dedim.</p>

  <p class="sgc-3">Annem sanki birer hayaletmişiz gibi hayretle bir bana, bir Sadie'ye bakıyordu. "Julius bana ne kadar büyüdüğünüzü söylemişti ama ona inanmamıştım. Carter, eminim ki tıraş olmaya-"</p>

  <p class="sgc-3">"Anne!"</p>

  <p class="sgc-3">"...ve kızlarla çıkmaya başlamışsındır."</p>

  <p class="sgc-3">"Anne!" İnsanın annesiyle babası bazen dünyanın en harika insanlarıyken çocuklarını ansızın yerin dibine batırabiliyorlar, değil mi?</p>

  <p class="sgc-3">Annem bana bakınca ne düşüneceğimi bilemedim. Aklımdan bir sürü şey geçiyordu, şaşkına dönmüştüm. Yıllardır ailece bir araya gelme, Los Angeles'taki evimize geri dönme hayalleri kurmuştum. Ama bu hiç de hayal ettiğim gibi olmamıştı. Evimizi hayal meyal hatırlıyordum, annem bir ruhtu, babamsa... geri dönüştürülmüştü. Zeminin ayaklarımın atlında kaydığını ve kuma dönüştüğünü</p>

  <p class="sgc-3">hissettim.</p>

  <p class="sgc-3">Annem zihnimi okumuş gibi, "Geçmişe dönemeyiz Carter," dedi. "Ama ölsek bile hiçbir şeyimizi kaybetmiş sayılmayız. Maddenin sakinimi yasasını hatırlıyor musun?"</p>

  <p class="sgc-3">Los Angeles'taki evimizin oturma odasında en son altı sene önce birlikteydik. Annem diğer anne babalar gibi bana masal değil, fizik kitapları okurdu. Okudukları hala aklımdaydı. "Enerji ve madde ne yaratılabilir ne de yok edilebilir."</p>

  <p class="sgc-3">"Sadece değiştirilebilir," diye lafımı tamamladı annem. "Bazen değiştirildiğinde daha da güzel şeyler ortaya çıkar."</p>

  <p class="sgc-3">Babamın elini tuttu. İtiraf etmem gerekiyor ki mavi renkli ve hatta hayaletimsi olmalarına rağmen ikisi de gayet mutlu görünüyordu.</p>

  <p class="sgc-3">"Anne," dedi Sadie yutkunarak. Oraya gittiğimizden beri dikkatini ilk kez Anubis'ten başka bir şeye vermişti. "Sen gerçekten-"</p>

  <p class="sgc-3">"Evet, cesur kızım," dedi annem. "Düşüncelerim seninkilere karışıyor. Seninle o kadar gurur duyuyorum ki. İsis'in sayesinde seni gayet iyi tanıyorum." Öne eğilip muzip muzip gülümsedi. "Karamelli çikolataya ben de bayılırım. Ama anneannen eve asla tatlı almazdı."</p>

  <p class="sgc-3">Sadie rahatlayarak sırıttı. "Biliyorum, anneannem o konuda çok inatçı!" dedi.</p>

  <p class="sgc-3">Annemle Sadie saatler sürecek bir sohbete başlayacak gibiydiler. Ama Yargılanma Od ası anid en sallanmaya başladı. Babam saatine bakınca Ölüler Diyarı'nın hangi saat diliminde olduğunu merak ettim.</p>

  <p class="sgc-3">"Sohbete şimdilik ara vermeliyiz," dedi. "Diğerleri sizi bekliyor." "Diğerleri mi?" dedim.</p>

  <p class="sgc-3">"Gitmeden önce size bir hediye vermek istiyorum." Babam anneme bakıp başını salladı.</p>

  <p class="sgc-3">Annem öne çıkıp bana avuç içi büyüklüğünde, katlanmış, siyah renkli, keten bir kumaş verdi. Sadie bunu açmama yardımcı oldu. Kumaşın içinde yeni bir kolye duruyordu. Tıpkı bir sütuna, ağaç gövdesine, ya da...</p>

  <p class="sgc-3 sgc-4"><img alt="" src="../Images/Rick%20riot-24.png" /><br /></p>

  <p class="sgc-3">"Bu bir omurga mı?" diye sordu Sadie.</p>

  <p class="sgc-3">"Bunun adı tet," dedi babam. "Benim sembolüm. Osiris'in omurgası."</p>

  <p class="sgc-3">"Iı, iğrenç," dedi Sadie.</p>

  <p class="sgc-3">Annem gülmeye başladı. "Evet, biraz iğrenç ama çok güçlü bir semboldür," dedi. "İstikrarı, gücü simgeler"</p>

  <p class="sgc-3">"Omurganın desteği gibi yani?" dedim.</p>

  <p class="sgc-3">"Evet, onun gibi." Annemin bakışlarından benimle gurur duyduğunu görebiliyordum. Ama orada durmuş, ölü annemle ve babamla sohbet etiğime hala inanamıyordum.</p>

  <p class="sgc-3">Annem kolyeyi avucuma koydu. Eli, tıpkı canlı birisinin eli gibi ılıktı. "Tet, aynı zamanda Osiris'in gücünü temsil eder," dedi. "Küllerden dirilmeyi temsil eder. Şayet firavunların kanını canlandıracak, Hayat Evi'ni tekrar kuracaksanız, buna ihtiyacınız olacak."</p>

  <p class="sgc-3">"Hayat Evi bu işten hiç hoşlanmayacak," dedi Sadie.</p>

  <p class="sgc-3">"Haklısın," dedi annem neşeyle. "Kesinlikle hoşlanmayacak."</p>

  <p class="sgc-3">Yargılanma Odası bir kez daha zangırdadı.</p>

  <p class="sgc-3">"Vakit geldi," dedi babam. "Tekrar görüşeceğiz çocuklar. Lütfen kendinize iyi bakın."</p>

  <p class="sgc-3">"Düşmanlarınıza karşı dikkatli olun," dedi annem.</p>

  <p class="sgc-3">"Lütfen Amos'a..." Babam duraksadı. "Lütfen erkek kardeşime Antik Mısırlıların güneşin doğuşunun gücüne inandıklarını söyleyin," dedi. "Antik Mısırlılar her sabahın sadece yeni bir gün değil, yeni bir dünya olduğuna inanırlar."</p>

  <p class="sgc-3">Ne demek istediğini tam olarak anlayamadan Yargılanma Odası gözden kayboldu. Kapkaranlık bir yerde Anubis'in yanında duruyorduk.</p>

  <p class="sgc-3">"Size yolu göstereyim," dedi Anubis. "Görevlerimden biri de bu."</p>

  <p class="sgc-3">Bizi kapkaranlık bir yere götürdü. Etrafta olağanüstü bir şey göremedim. Sonra Anubis elini karanlığa doğru itince bir kapı açıldı. Diğer taraf aydınlıktı.</p>

  <p class="sgc-3">Anubis resmi bir tavırla önümde eğildi. Sonra muzip bir ifadeyle Sadie'ye baktı. "Büyüleyici bir gün geçirdim,”dedi.</p>

  <p class="sgc-3">Sadie kıpkırmızı kesildi. Öfkeli gözlerini ona dikti. "Seninle daha işimiz bitmedi beyefendi," dedi. "Annemle babama çok iyi bakacaksın. Ölüler Diyarı'na bir sonraki gelişimde oturup konuşacağız."</p>

  <p class="sgc-3">Anubis hafifçe gülümsedi. "Dört gözle bekliyorum."</p>

  <p class="sgc-3">Kapıdan içeri girdik. Tanrıların sarayına gelmiştik.</p>

  <p class="sgc-3">Saray tıpkı Sadie'nin rüyalarında gördüğü gibiydi. Kocaman taş sütunlar, kor gibi yanan mangallar ve cilalı mermer bir zemin vardı. Odanın tam ortasında da altın renkli, kırmızılı bir taht duruyordu. Tanrılar etrafımızı sardılar. Birçoğu ışık ve ateş görünümündeydi. Bazıları da sürekli hayvana ve insana dönüşen gölgeli biçimlerdi. Birkaç tanesini diğerlerinden ayırt edebildim. Tot yemyeşil bir buluta dönüşmeden önce laboratuar önlüğü giymiş, saçları dağınık genç bir adam olarak belirdi. İnek başlı tanrıça Hator sanki beni Salsa olayından hatırlıyormuş gibi dikkatle süzdü. Gözlerim Bastet'i arıyordu. Onu göremeyince hayal kırıklığına uğradığımı hissettim. Diğer tanrılarla birlikte değildi. İşin tuhafı, odadaki birçok tanrıyı daha önce hiç görmemiştim.</p>

  <p class="sgc-3">"Şu hale bak, ne yaptık biz?" diye mırıldandı Sadie.</p>

  <p class="sgc-3">Ne demek istediğini gayet iyi anlıyordum. Taht odasında büyük-küçük yüzlerce tanrı vardı. Hepsi de oradan oraya uçuşuyor, şekil değiştiriyor, güçle parıldıyordu. Bir başka deyişle, içerisi olağanüstü güçleri olan bir orduyla doluydu. Hepsi bize bakıyordu.</p>

  <p class="sgc-3">Neyse ki tahtın hemen yanında iki eski dostumuz duruyordu. Horus üstüne savaş zırhlarını geçirmişti. Belinden de bir kopeş sarkıyordu. Biri gümüş, diğeri altın renkli ışıklar saçan sürmeli gözleri, insanı her zamanki gibi delip geçiyordu. Yanında da üstünde parıltılı beyaz bir elbise giymiş olan İsis vardı, sırtındaki kanatlar ışıldıyordu.</p>

  <p class="sgc-3">"Hoş geldiniz," dedi Horus.</p>

  <p class="sgc-3">"Şey, selam," dedim.</p>

  <p class="sgc-3">İsis, "Bu çocuk konuşmayı ne zaman öğrenecek?" diye mırıldanınca Sadie kendini tutamayıp güldü.</p>

  <p class="sgc-3">Horus tahtı işaret etti. "Ne düşündüğünü biliyorum Carter. O yüzden vereceğin yanıtı tahmin edebiliyorum. Ama sana bir kez daha sormak zorundayım. Bana katılır mısın? Birlikte yeri ve göğü idare edebiliriz. Ma'at'ın bir lidere ihtiyacı var."</p>

  <p class="sgc-3">"Evet, öyleymiş," dedim.</p>

  <p class="sgc-3">"Senin bedeninle daha da güçlü olabilirim. Henüz savaş büyüsünün yapabileceklerinin çok azını gördün. Birlikte harika şeyler yapabiliriz. Hayat Evi'nin başına geçmek senin kaderinde var. İki tahtın birden kralı olabilirsin."</p>

  <p class="sgc-3">Sadie'ye baktım, omuzlarını silkmekle yetindi. "Bana bakma. Bence bu korkunç bir fikir," dedi.</p>

  <p class="sgc-3">Horus ona bakıp yüzünü ekşitti ama Sadie'yle aynı fikirdeydim. Birilerinin kendilerine yol göstermesini bekleyen tanrılar, bizden nefret eden büyücüler... Onların başına geçme düşüncesi bile dizlerimin bağını çözüyordu.</p>

  <p class="sgc-3">"Belki ileride," dedim. "Çok çok ileride olabilir."</p>

  <p class="sgc-3">Horus içini çekti. "Aradan beş bin yıl geçti ama ölümlüleri hala anlamıyorum," dedi. "Ama... Nasıl istersen öyle olsun."</p>

  <p class="sgc-3">Tahta çıkıp odadaki diğer tanrılara baktı.</p>

  <p class="sgc-3">"Ben, Osiris'in oğlu Horus, doğuştan hakkım olan göklerin tahtına çıkmak istiyorum," dedi. "Bir zamanlar bana ait olan şey yine benim olacak. Benimle aynı fikirde olmayan var mı?"</p>

  <p class="sgc-3">Tanrılar titreyip parıldadılar. Birkaçı bir şeyler homurdandı. Birisi 'peynir' gibi bir şey söyledi ama bunu ben de uydurmuş olabilirim. Gölgelerde Sobek'in ya da başka bir timsah tanrısının tısladığını görür gibi oldum. Ama kimse Horus'a karşı çıkmadı.</p>

  <p class="sgc-3">Horus tahta oturdu. İsis ona bir asayla harman döveni getirdi. Bunlar firavunların ikiz kraliyet asasıydı. Horus bunları çapraz biçimde göğsüne yasladı ve tüm tanrılar önünde eğildi.</p>

  <p class="sgc-3">Tanrılar doğrulduktan sonra İsis yanımıza geldi. "Carter ve Sadie Kane, Ma'at'ı canlandırmak için çok şey yaptınız," dedi. "Tanrıların eski güçlerine kavuşmaları gerek. Bize vakit kazandırdınız ama ne kadar vaktimiz olduğunu biz de bilmiyoruz. Apep sonsuza dek tutsak olarak kalmayacaktır."</p>

  <p class="sgc-3">"En azıdan birkaç yüz yıl ortalıkta görüneceğini sanmam," dedi Sadie.</p>

  <p class="sgc-3">İsis gülümsedi. "Öyle de olsa, bugünün kahramanları sizlersiniz," dedi. "Tanrılar size minnet borçlu. Bizler bu tür şeyleri çok ciddiye alırız."</p>

  <p class="sgc-3">Horus tahttan kalktı. Bana göz kırpıp önümüzde diz çöktü. Diğer tanrılar bunu uygunsuz bulmuş olacaklar ki kıpırdanmaya başladılar ama sonra Horus'un yaptığını yaptılar. Ateş biçiminde olan tanrılar bile alevlerini bir süreliğine azalttılar.</p>

  <p class="sgc-3">Büyük bir ihtimalle hayretten ne yapacağımı şaşırmış durumda olmalıydım ki Horus ayağa kalkıp gülmeye başladı. "Şu anda tıpkı Zia'nın sana şeyi söylediği zamanki gibi görünüyorsun," dedi.</p>

  <p class="sgc-3">"O konuyu hiç açmasak?" dedim. Bir tanrıyı zihninize sokmanın böyle tatsız sonuçları da var işte.</p>

  <p class="sgc-3">"Sağlıcakla kalın, Carter ve Sadie," dedi Horus. "Sabah hediyemizi göreceksiniz."</p>

  <p class="sgc-3">Endişeyle "Hediye mi?" dedim. Bana bir tane daha büyülü kolye falan verirlerse bunu kaldıramazdım.</p>

  <p class="sgc-3">İsis, "Görürsünüz," dedi. "Sizi izliyor ve bekliyor olacağız."</p>

  <p class="sgc-3">"Ben de bundan korkuyordum ya," dedi Sadie.</p>

  <p class="sgc-3">İsis elini salladı ve kendimizi birden sanki hiçbir şey olmamış gibi gerisingeri malikanenin terasında bulduk.</p>

  <p class="sgc-3">Sadie hüzünle bana bakıp "Büyüleyici," dedi.</p>

  <p class="sgc-3">Elimi uzattım. Tet, kumaşın içinde ısınmaya ve parıldamaya başlamıştı. "Sence bu ne işe yarıyor?" diye sordum.</p>

  <p class="sgc-3">Sadie gözlerini kırpıştırıp "Ha?" dedi. "Ha, o mu? Bilmem. Anubis sana nasıl göründü?"</p>

  <p class="sgc-3">"Ne bileyim, sıradan bir çocuk gibiydi. N'olmuş ki?"</p>

  <p class="sgc-3">"Yakışıklı mıydı, yoksa salyalar akıtan köpek kafalı birisi miydi?"</p>

  <p class="sgc-3">"Sanırım köpek kafalı değildi," dedim.</p>

  <p class="sgc-3">"Biliyordum!" Sadie zafer kazanmış gibi parmağını bana doğrulttu. "Yakışıklı, değil mi?" dedi "Biliyordum."</p>

  <p class="sgc-3">Sonra şapşalca bir gülümsemeyle ayağa kalkıp seke seke eve girdi.</p>

  <p class="sgc-3">Daha önce de dediğim gibi, kız kardeşim birazcık tuhaftır.</p>

  <p class="sgc-3">Ertesi gün tanrıların hediyesi elimize geçti.</p>

  <p class="sgc-3">Uyandığımızda malikane baştan aşağı yenilenmişti. Henüz tamir etmeyi beceremediğimiz ve belki de tamiratı bir ayı bulacak işlerin hepsi tamamlanmıştı.</p>

  <p class="sgc-3">Bulduğum ilk şey dolabımdaki yeni giysiler oldu. Bir anlık bir tereddütten sonra yeni giysilerimi giydim. Merdivenlerin başına gittiğimde Khufu'yla Sadie, Yüce Oda'da dans ediyorlardı. Khufu'nun üstünde yeni bir Lakers forması, elindeyse yepyeni bir basket topu vardı. Büyülü süpürgeler ve temizlik bezleri evi baştan aşağı temizlemeye koyulmuştu. Sadie bana bakıp sırıttı. Sonra şaşkınlıktan suratı allak bullak oldu.</p>

  <p class="sgc-3">"Carter, sen ne giydin öyle?" Kendimi çok daha kötü hissederek aşağıya indim. Dolabımda sadece her zaman giydiğim keten giysiler değil, başka giysiler de vardı. Eski kıyafetlerim, yani gömleğim, bej rengi pantolonum ve mokasen ayakkabılarım yeni temizlenmiş ve ütülenmiş halde orada duruyordu. Ama bir seçenek daha vardı. Nedense onu tercih etmiştim. Blucin, tişört, kapüşonlu penye bir ceket ve spor ayakkabılar.</p>

  <p class="sgc-3">"Şey, bunların hepsi pamuklu," dedim. "Yani, büyülerimi etkilemez. Babam görseydi bir gangstere benzediğimi söylerdi ama... "</p>

  <p class="sgc-3">Sadie'nin benimle alay edeceğini sanıyordum. Bu yüzden de o benimle dalga geçmeye başlamadan bir sürü mazeret sıralamaya başlamıştım. Sadie beni tepeden tırnağa süzdü.</p>

  <p class="sgc-3">Sonra kahkahalarla gülmeye başladı. "Bunlar harika Carter," dedi. "Hani, neredeyse sıradan bir genç gibi olmuşsun! Hem babam..." Kapüşonumu kafama çekti. "Babam senin şık bir büyücü gibi göründüğünü düşünürdü çünkü öylesin. Haydi, gel. Terasta kahvaltımız hazır."</p>

  <p class="sgc-3">Tam bir şeyler atıştırmaya başlamıştık ki Amos terasa geldi. Üstündeki giysiler benimkilerden de şaşırtıcıydı. Çikolata rengi yeni bir takım elbise, aynı renkte bir pardösü ve fötr şapka. Ayakkabıları cilalanmış, yuvarlak çerçeveli gözlükleri temizlenmişti. Saçları yeni örülmüş ve kehribar rengi boncuklarla tutturulmuştu. Sadie'yle ona bakakaldık.</p>

  <p class="sgc-3">"Ne var?" dedi.</p>

  <p class="sgc-3">Hep bir ağızdan "Bir şey yok," dedik. Sadie bana baktı. Dudaklarını oynatıp "Aman tanrım," dedi. Sonra da hiçbir şey olmamış gibi kahvaltısına geri döndü. Ben de tabağımdaki kreplere yumuldum. Bu arada Makedonyalı Philip</p>

  <p class="sgc-3">mutlu mesut havuzda yüzüyordu.</p>

  <p class="sgc-3">Amos bizimle birlikte masaya oturdu. Parmağını şıklatıp büyüyle kahve fincanını doldurdu. Kaşlarımı havaya diktim. Şeytan Günleri'nden beri büyü yapmamıştı.</p>

  <p class="sgc-3">"Bir süre buradan uzaklaşmak istiyorum," dedi. "İlk Nom'a gideceğim."</p>

  <p class="sgc-3">Sadie'yle birbirimize baktık.</p>

  <p class="sgc-3">"Sence bu iyi bir fikir mi?" dedim.</p>

  <p class="sgc-3">Amos kahvesini yudumladı. Sanki ta Washington, D.C.'yi görebiliyormuş gibi gözlerini Doğu Nehri'ne dikti. "En iyi büyücüler orada," dedi. "Yardım isteyen birisini geri çevireceklerini hiç sanmam. Bence... bu işi denemeliyim."</p>

  <p class="sgc-3">Amos sesi her an çatlayabilirmiş gibi alçak sesle konuşuyordu. Ama haftalardır ağzından ilk kez bu kadar çok şey çıkmıştı.</p>

  <p class="sgc-3">"Evet," dedim. "Kesinlikle denemelisin."</p>

  <p class="sgc-3">"Bir süre burada olmayabilirim," dedi. "Malikaneyi kendi eviniz bilin. Ama zaten burası sizin eviniz." Sonra ne diyeceğini düşündü. "Belki de çocukları bir araya getirmeye başlasanız iyi olur. Dünyanın dört bir yanında firavun soyundan gelen bir sürü çocuk var. Birçoğu ne olduklarını bilmiyor. İkiniz bana Washington'da tanrıların öğretilerini tekrar keşfetmekten söz etmiştiniz ya? Bu, tek şansımız olabilir."</p>

  <p class="sgc-3">Sadie ayağa kalkıp Amos'u alnından öptü. "O işi bize bırak amca," dedi. "Benim iyi bir planım var."</p>

  <p class="sgc-3">"Bak işte bu hiç hoşuma gitmedi," dedim.</p>

  <p class="sgc-3">Amos hafifçe gülümsedi. Sadie'nin elini sıkıp ayağa kalktı. İçeri girerken de saçlarımı karıştırdı.</p>

  <p class="sgc-3">Krepten bir lokma daha alıp neden bu kadar güzel bir günde kendimi hala hüzünlü ve eksik hissettiğimi düşündüm. Hayatımızda o kadar çok şey birden iyiye gitmeye başlamıştı ki eksik olan şeyler beni daha çok üzüyordu.</p>

  <p class="sgc-3">Sadie çatalıyla omletini didikleyip "Sanırım daha fazlasını istemek bencillik olurdu," dedi.</p>

  <p class="sgc-3">Ona baktığımda ikimizin de aynı şeyi düşündüğünü fark ettim. Tanrılar bize hediye vereceklerini söylediklerinde sanırım bunun başka bir şey olabileceğini ummuştuk. Eh, umut etmekten zarar gelmez ama Sadie'nin dediği gibi daha fazlasını istemek cidden bencillik olurdu.</p>

  <p class="sgc-3">Dikkatle "Firavun soyundan gelen çocukları toparlayacaksak, yolculuk etmemiz zor olacak," dedim. "Başlarında bir yetişkin olmayan iki çocuk dünyayı nasıl dolaşır?"</p>

  <p class="sgc-3">Sadie evet manasında başını salladı. "Amos amca yok," dedi. "Sorumluluk sahibi başka kimse de yok. Khufu'nun da yetişkin sayılacağını sanmam."</p>

  <p class="sgc-3">İşte tanrılar o anda hediyemizi tamamladılar.</p>

  <p class="sgc-3">Kapıda birisi "Birisi bir yetişkin mi istedi," dedi.</p>

  <p class="sgc-3">Arkamı dönünce omuzlarımdan tonlarca yük kalkmış gibi hissettim. Leopar desenli bir tulum giymiş, siyah saçlı, altın gözlü, bileklerinden iki tane kocaman bıçak fırlamış bir kadın kapıya yaslanmıştı.</p>

  <p class="sgc-3">"Bastet!" diye bağırdı Sadie.</p>

  <p class="sgc-3">Kedi tanrıça sanki başına gelecekleri tahmin edebiliyormuş gibi muzip muzip güldü. "Bakıcı mı arıyordunuz?"</p>

  <p class="sgc-3">Birkaç gün sonra Sadie, Londra'daki anneannemiz ve dedemizle uzun bir telefon görüşmesi yaptı. Benimle konuşmak istemediler, ben de konuşmayı dinlemedim. Sadie, Yüce Oda'ya geri döndüğünde çok dalgındı. Londra'yı özlediğini sanıp çok korktum.</p>

  <p class="sgc-3">"Eee, n'oldu?" dedim çekinerek.</p>

  <p class="sgc-3">"Onlara iyi olduğumuzu söyledim," dedi. "Bana polisin artık British Museum'da meydana gelen patlamayla ilgili soru sormadığını söylediler. Belli ki Rosetta Taşı sapasağlam şekilde müzeye geri dönmüş."</p>

  <p class="sgc-3">"Büyüyle olmalı," dedim.</p>

  <p class="sgc-3">Sadie alaycı bir tavırla güldü. "Polis o geceki patlamanın gaz kaçağı yüzünden meydana geldiğine kanaat getirmiş. Kaza olduğunu sanmışlar. Dolayısıyla babam da biz de şüpheli falan değiliz. Bana Londra'ya dönebileceğimi söylediler. Arkadaşlarım Liz ve Emma beni sorup duruyorlarmış."</p>

  <p class="sgc-3">Odadaki tek ses şömineden gelen çıtırtılardı. Yüce Oda gözüme aniden daha büyük ve boş göründü.</p>

  <p class="sgc-3">Nihayet, "Onlara ne yanıt verdin?" diye sordum.</p>

  <p class="sgc-3">Sadie tek kaşını havaya kaldırıp "Sanırım eski arkadaşlarımı görüp eski odama kavuşsam güzel olurdu ama..."</p>

  <p class="sgc-3">Sonra koluma vurdu. "Carter! Onlara geri dönemeyeceğimi çünkü zaten evimde olduğumu söyledim. Ben buraya aidim. Duat sayesinde arkadaşlarımı ne zaman istersem görebilirim. Hem sen bensiz ne yapacağını bilemezsin."</p>

  <p class="sgc-3">Salak gibi sırıtıyor olmalıydım ki Sadie bana suratımdaki şapşal ifadeyi derhal yok etmemi söyledi. Ama sesi kızgın değildi. Bir kez olsun doğru bir karar verdiğinden emindi. Dahası, onsuz ne yapacağımı gerçekten de bilemem. [Evet Sadie, bunu dediğime ben de inanamıyorum.]</p>

  <p class="sgc-3">Her şey yoluna girdikten sonra Sadie'yle birlikte yeni görevimize başladık. Gideceğimiz ilk yer Sadie'nin rüyasında gördüğü bir okuldu. Size hangi okul olduğunu söyleyemem ama Bastet bizi oraya götürmek için epey direksiyon salladı diyebilirim. İşte, bu kaseti de oraya giderken doldurduk. Birkaç kez kaos güçleri bizi engellemeye çalıştı. Birkaç sefer de düşmanlarımızın, planlarımızı bozmak için firavun soyundan gelenleri avlamaya başlayacağına dair söylentiler duyduk.</p>

  <p class="sgc-3">Okula ikinci dönem başlamadan bir gün önce vardık. Koridorlar bomboştu. O yüzden de içeri girmek güç olmadı. Sadie ve ben kendimize rasgele birer dolap seçtik. Sadie dolabın şifresini ayarlamam gerektiğini söyledi. Biraz büyüyle 13/32/33 şifresini karıştırdım. Güzelim şifreyi ne diye değiştireyim? Önceden işe yaramıştı, değil mi?</p>

  <p class="sgc-3">Sadie büyülü sözcükleri mırıldanınca dolap parıldamaya başladı. Sonra paketi dolabın içine koyup kapağı kapattı.</p>

  <p class="sgc-3">"Emin misin?" diye sordum.</p>

  <p class="sgc-3">Evet manasında başını salladı. "Dolap kısmen Duat'ta sayılır. Doğru kişi dolabı açana dek kolye orada olacak."</p>

  <p class="sgc-3">"Ya tet yanlış ellere geçerse?"</p>

  <p class="sgc-3">"Geçmez, merak etme," dedi. "Firavun kanı güçlüdür. Kolyeyi doğru çocuklar bulacak. Onu nasıl kullanmaları gerektiğini anladıkları anda güçlerine kavuşacaklar. Tanrıların onları Brooklyn'e kadar sağ salim getireceğine inanmalıyız."</p>

  <p class="sgc-3">"Onları nasıl eğiteceğimizi bilmiyoruz," dedim. "İki bin senedir kimse tanrıların öğretilerini araştırmamış."</p>

  <p class="sgc-3">"Bir yolunu buluruz," dedi Sadie. "Bulmalıyız."</p>

  <p class="sgc-3">"Umarım Apep, Desjardins ya da Hayat Evi bizi bulmaz, Set de verdiği sözü tutar," dedim. "Ne bileyim, bin bir türlü aksilik olabilir."</p>

  <p class="sgc-3">"Evet," dedi Sadie gülümseyerek. "Neyse, dert etme, tamam mı?"</p>

  <p class="sgc-3">Dolabı kilitleyip okuldan çıktık.</p>

  <p class="sgc-3">Şu anda Brooklyn'deki Yirmi Birinci Nom'dayız.</p>

  <p class="sgc-3">Bu kaseti belli kişilere yollayacağız. Sonra da kaydın yayınlanıp yayınlanmadığını göreceğiz. Sadie kadere inanıyor. Öykü sizin elinize geçecek olursa bunun mutlaka bir nedeni vardır. Sonraki adımsa ölmeden önce gücü kullanmayı öğrenmek.</p>

  <p class="sgc-3">Öykünün ta ilk başında da dediğim gibi, öykümüz henüz sonlanmadı. Annemizle babamız bizi tekrar göreceklerine söz verdiler. O yüzden er ya da geç Ölüler Diyarı'na tekrar gitmemiz gerekecek. Bence Sadie, Anubis'i göreceği için bu işe fazlasıyla hevesli.</p>

  <p class="sgc-3">Zia, yani gerçek Zia, bir yerlerde. Onu bulmaya niyetliyim.</p>

  <p class="sgc-3">En önemlisi de kaosun ve Apep'in güçleniyor olması. Dolayısıyla, bizler de güçlenmeliyiz. Tanrılar ve ölümlüler el ele vermeli, birlik olmalı. Dünyanın yok olmaması için tek çözüm bu.</p>

  <p class="sgc-3">Bu yüzden, Kane ailesine çok iş düşüyor. Size de öyle.</p>

  <p class="sgc-3">Horus'un, İsis'in, Tot'un, Anubis'in, hatta Bastet'in izinden gitmek isteyebilirsiniz. Bilemiyorum. Ama neye karar verirseniz verin, hayatta kalmak için Hayat Evi'nin taze kana ihtiyacı var.</p>

  <p class="sgc-3">Evet, bu öyküyü Carter ve Sadie Kane'in ağzından dinlediniz.</p>

  <p class="sgc-3">Brooklyn'e gelin. Sizi bekliyoruz.</p>
</body>
</html>
