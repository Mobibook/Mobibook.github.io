<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-3 {text-decoration:underline;}
  span.sgc-2 {font-style:italic;}
  span.sgc-1 {font-weight:bold;}

  p.sgc-4 {text-align: justify;}
  /*]]>*/
  </style>
</head>

<body>
  <h3 id="heading_id_2"><a id="bookmark0"></a>26. Mısır Kraliçesi Adlı Gemi</h3>

  <p class="sgc-4"><span class="sgc-1">C</span></p>

  <p class="sgc-4"><span class="sgc-1">A</span></p>

  <p class="sgc-4"><span class="sgc-1">R</span></p>

  <p class="sgc-4"><span class="sgc-1">T</span></p>

  <p class="sgc-4"><span class="sgc-1">E</span></p>

  <p class="sgc-4"><span class="sgc-1">R</span></p>

  <p class="sgc-4">Bizi Ölüler Diyarı'na götüren geminin bayağı havalı olduğunu söylemeden geçemeyeceğim. Gemide tırabzanları siyaha ve yeşile boyanmış birçok süslü güverte vardı. Geminin çarkı döndükçe nehri köpürtüyordu. Çarkların üstündeyse geminin adı yazıyordu: <span class="sgc-2">Mısır Kraliçesi.</span></p>

  <p class="sgc-4">İlk bakışta bunun bir turist gemisi olduğunu düşünebilirdiniz. Şu yüzen kumarhaneleri ya da yaşlı insanların pek sevdiği yolcu gemilerini andırıyordu. Ama yakından bakınca tuhaf tuhaf detaylar fark ediliyordu. Bir kere geminin adı demotik ve hiyeroglif yazıyla iki kere daha alt alta yazılmıştı. Bacasından, motorlar sanki altınla işliyormuş gibi ışıldayan dumanlar yükseliyordu. Güvertelerin etrafındaysa rengarenk ateş topları geziniyordu. Ne vakit dalgalar azsa, geminin pruva tarafındaki iki göz etrafa bakınıyordu.</p>

  <p class="sgc-4">"Ne tuhaf," dedi Sadie.</p>

  <p class="sgc-4">Başımı salladım. "Daha önce de gemilere boyanmış gözler görmüştüm," dedim. "Bu, Akdeniz'de çok yaygın bir adettir. Ama genellikle bu gözler hareket etmez."</p>

  <p class="sgc-4">"Ne? Ben o salak gözlerden söz etmiyorum. En üst güvertedeki şu kadın... O, Bastet değil mi?"</p>

  <p class="sgc-4">Gerçekten de sevgili kedimiz, kaptan köşkünün penceresindeydi. Tam ona el sallayacaktım ki Bastet'in hemen yanı başındaki yaratığı fark ettim. Yaratık dümendeydi. Bedeni insan gibiydi, üstünde de kaptan üniforması vardı. Ama normal bir kafa yerine, ensesinden yukarı doğru bir çift balta yükseliyordu. Şu ağaç kesmek için kullanılan baltalardan değil, bir savaş baltasından bahsediyorum. Bir çift çelik balta adamın suratının olması gerektiği yerde duruyordu. Baltaların biri ön tarafta, diğeriyse arka taraflaydı. Uçlarında da kan kırmızısı tuhaf lekeler vardı.</p>

  <p class="sgc-4">Gemi rıhtıma yanaştı. Derken ateş topları güverte iskelesinde dolanmaya başladı ve halatları toparladı. Kısacası, normal bir gemideki tayfanın yapacağı işleri yapmaya başladı. Bunu elleri olmadan ve her yeri ateşe vermeden nasıl yapıyordu bilemiyorum. Ama o hafta gördüğüm en tuhaf şey olduğu kesindi.</p>

  <p class="sgc-4">Bastet kaptan köşkünden dışarı çıktı. İkimiz güverteye çıkar çıkmaz da bizi kucakladı. Hatta saçlarının arasından bit ayıklamaya kalkışan Khufu'ya bile sarıldı.</p>

  <p class="sgc-4">"Hayatta kaldığınıza sevindim!" dedi. "Neler oldu?"</p>

  <p class="sgc-4">Ona olan biteni anlattık. Bastet'in tüyleri aniden diken diken oldu. "Elvis mi? Röh! Tot artık yaşlanmaya başlamış. Eh, bir kez daha bu gemide olduğum için çok mutluyum. Sudan nefret ederim ama..."</p>

  <p class="sgc-4">"Bu gemiye daha önce binmiş miydin?" diye sordum.</p>

  <p class="sgc-4">Bastet'in suratındaki gülümseme kayboldu. "Her zamanki gibi bana soracak çok sorun var ama önce yemek yiyelim. Kaptan bizi bekliyor."</p>

  <p class="sgc-4">İşin aslı, devasa boyutlarda bir baltayla tanışmaya pek de can atmıyordum. Dahası, Bastet'in her zamanki kedi maması ve peynirli tosttan oluşan yemeklerinden birini daha yemek istemiyordum. Ama yine de peşinden gitmekten başka çaremiz yoktu.</p>

  <p class="sgc-4">Yemek salonu Antik Mısır tarzında, görkemli bir biçimde döşenmişti. Duvarlarda tanrıların resimleri vardı. Yaldızlı sütunlarsa tavanı destekliyordu. Uzunca bir yemek masasında da aklınıza gelebilecek her türlü yiyecek vardı. Sandviçler, pizzalar, hamburgerler, Meksika yemekleri... Tot'un barbeküsünü kaçırdığımıza değmişti doğrusu. Yan masadaysa altın renkli kadehlerin yanında bir buzluk ile yirmi kadar farklı içeceğin bulunduğu bir içecek makinesi duruyordu. Meşe sandalyeler babun biçiminde oyulmuştu. Nedense aklıma Graceland'deki Orman Odası geldi ama Khufu halinden memnundu. Sandalyeye önce kimin patron olduğunu göstermek için bağırdı, sonrada üstüne oturdu. Meyve sepetinden bir avokado alıp kabuklarını soymaya koyuldu.</p>

  <p class="sgc-4">Salonun diğer ucundaki kapı açıldı ve içeri çift baltalıadam girdi. Kapıyı kırmamak için içeri girerken başını eğmişti.</p>

  <p class="sgc-4">Önümüzde eğilerek "Lord ve Leydi Kane," dedi. Sesi öndeki baltaya çarpıp tuhaf bir uğultu sesi çıkarıyordu. Bir keresinde, bir adamın bir testereye bir çekiçle vurarak müzik yaptığı izlemiştim. İşte, kaptanın sesi de aynen öyle çıkıyordu. "Sizi gemide görmek büyük şeref," dedi.</p>

  <p class="sgc-4">"Leydi Kane ha?" dedi Sadie. "Bak bu hoşuma gitti."</p>

  <p class="sgc-4">"Bendeniz Kanlekeli Balta," dedi kaptan. "Bir emriniz?"</p>

  <p class="sgc-4">Sadie, Bastet'e bakıp kaşını havaya kaldırdı. "Kaptan bizden emir mi alacak?" diye sordu.</p>

  <p class="sgc-4">"Mantıklı bir şeyler isterseniz, neden olmasın?" dedi Bastet. "Kendisi ailenize hizmet eder. Baban..." Duraksayıp hafifçe öksürdü. "Bu gemiyi annenle baban yaratmıştı."</p>

  <p class="sgc-4">Balta iblisi sinirlenmiş gibi bir uğultu çıkardı. "Onlara söylemediniz, değil mi tanrıçam?" dedi.</p>

  <p class="sgc-4">"Az soma anlatacağım," dedi Bastet ters ters.</p>

  <p class="sgc-4">"Neyi anlatacaksın?" diye sordum.</p>

  <p class="sgc-4">"Birtakım detaylardan söz edecektim." Bastet hemen konuyu değiştirdi. "Gemi ancak yılda bir kez, çok ihtiyaç duyulduğunda çağırılabiliyor," dedi. "Şimdi kaptana emir vermelisiniz. Güven içinde yolumuza devam etmek istiyorsak ona ne yapacağını açıkça söylemelisiniz."</p>

  <p class="sgc-4">Bastet'i huzursuz eden şeyin ne olduğunu merak ediyordum ama balta adam emirlerimizi bekliyordu. Baltalarının üstündeki kurumuş kan lekeleri, onu fazla bekletmemem gerektiğini söylüyordu bana.</p>

  <p class="sgc-4">"Yargılanma Odası'na gitmeliyiz," dedim. "Bizi lütfen Ölüler Diyarı'na götürün."</p>

  <p class="sgc-4">Kanlekeli Balta düşünceli düşünceli uğuldadı. "Emrinizi yerine getireceğim Lord Kane. Ancak bu biraz vakit alacak."</p>

  <p class="sgc-4">"Fazla vaktimiz yok," dedim. Sadie'ye dönüp "Bugün ayın yirmi yedisi mi?" diye sordum.</p>

  <p class="sgc-4">Sadie evet anlamında başını salladı. "Yarından sonra, gündoğumunun hemen ardından, onu engellemediğimiz takdirde Set piramidi tamamlayacak ve dünyayı yok edecek," dedi. "O yüzden, evet Kaptan Koca Balta. Biraz acelemiz var diyebiliriz."</p>

  <p class="sgc-4">Kanlekeli Balta, "Elimizden geleni yapacağız tabii," dedi. Bu sefer ses tonu biraz daha keskin çıkmıştı. "Tayfa size özel kamaralarınızı hazırlayacak. Beklerken yemek yemek ister miydiniz?"</p>

  <p class="sgc-4">Çeşit çeşit yiyeceklerle dolu masaya bakınca ne kadar aç olduğumu fark ettim. Washington Anıtı'na gittiğimizden beri ağzıma bir lokma yemek girmemişti. "Tamam. Şey, teşekkürler, Kaptan Koca Balta."</p>

  <p class="sgc-4">Kaptan tekrar önümüzde eğildi. Eğildiğinde kocaman bir giyotini andırıyordu. Yanımızdan uzaklaşıp bizi yiyeceklerle baş başa bıraktı.</p>

  <p class="sgc-4">Yemeklere öyle bir saldırdım ki konuşamayacak haldeydim. Bir rozbifli sandviç, birkaç dilim dondurmalı vişneli kek ve üç bardak zencefilli gazozu mideme indirdikten soma soluklanmak için durdum.</p>

  <p class="sgc-4">Sadie benim kadar yemedi. Ama o zaten uçakta bir şeyler atıştırmıştı. Peynirli ve salatalıklı bir sandviç ve Ribena denen o tuhaf İngiliz içeceklerinden birisiyle yetindi. Khufu'ysa özenle Dorito, oreo gibi sonu o harfiyle biten yiyecekleri seçti. Azıcık da et yedi. Yediği şey bufalo etimiydi, armadillo muydu bilemiyorum. Tahminde bulunmak bile istemiyordum.</p>

  <p class="sgc-4">Bu arada ateş topları yemek salonunda gezinmeye devam ediyor, kadehlerimizi dolduruyor ve boşalan tabakları önümüzden kaldırıyordu.</p>

  <p class="sgc-4">Günlerce canımızı kurtarmak pahasına kaçtıktan sonra bir yemek masasında oturup rahatlamak hoşuma gitmişti. Kaptan bize öyle hemencecik Ölüler Diyarı'na gidemeyeceğimizi söylediğinde bunun uzun süredir duyduğum en güzel haber olduğunu düşünmüştüm.</p>

  <p class="sgc-4">"Uh!" Khufu ağzını silip ateş toplarından tekini eline aldı. Bunu parıldayan bir basket topuna dönüştürüp alaycı bir tavırla güldü.</p>

  <p class="sgc-4">İlk kez onun babunca ne dediğini anlamıştım. Beni maç yapmaya falan davet etmiyordu. Aynen şöyle demişti: <span class="sgc-2">Bundan böyle tek başıma basketbol oynayacağım. Seninle oynamak istemiyorum çünkü bu konudaki beceriksizliğin beni tiksindiriyor.</span></p>

  <p class="sgc-4">"Sorun değil adamım," dedim. Ama suratım utançtan kıpkırmızı kesilmişti. "Sana iyi eğlenceler."</p>

  <p class="sgc-4">Khufu yine alaycı bir tavırla güldü. Sonra topu kolunun allına sıkıştırdı. Acaba güvertede basket oynayacak bir</p>

  <p class="sgc-4">yer bulabilecek mi diye düşünmeden edemedim.</p>

  <p class="sgc-4">Masanın diğer ucunda oturan Bastet tabağını ileri doğru itti. Ton balıklı kedi mamasına hiç dokunmamıştı.</p>

  <p class="sgc-4">"Aç değil misin?" diye sordum.</p>

  <p class="sgc-4">"Ne? Ha, sanırım iştahım yok," dedi. Dalgın dalgın kadehini elinde çevirip duruyordu. Suratında pek de kedilerle bağdaştıramadığım bir ifade vardı: Suçluluk.</p>

  <p class="sgc-4">Sadie'yle göz göze geldik. Bakışlarımızla anlaşmıştık.</p>

  <p class="sgc-4">Sen sor.</p>

  <p class="sgc-4">Hayır, sen sor.</p>

  <p class="sgc-4">Hayır, sen sor.</p>

  <p class="sgc-4">Tabii, Sadie pis pis bakmakta benden daha becerikli olduğundan, pes eden ben oldum.</p>

  <p class="sgc-4">"Bastet?" dedim. "Kaptan bize ne anlatmanı istiyordu?"</p>

  <p class="sgc-4">Bastet hemen yanıt vermedi. "Ha, o mu?" dedi. "İblislere kulak asmamalısınız. Kanlekeli Balta benim büyümle bize hizmet ediyor. Ama büyünün etkisinden sıyrılacak olursa hepimizi kafasıyla kesip biçer, ona göre."</p>

  <p class="sgc-4">"Konuyu değiştiriyorsun," dedim.</p>

  <p class="sgc-4">Bastet parmağını masanın üstünde gezdirdi. Bardağının altında oluşmuş buğuya hiyeroglifler çiziyordu. "Gerçeği duymak istiyorsunuz demek?" dedi. "Anneniz öldüğü geceden beri bu gemiye binmedim. Annenizle babanız bu gemiyi Thames Nehri'ne getirmişlerdi. Şeyden, kazadan sonra, babanız beni gemiye bindirdi. İşte, o gece bir anlaşma yaptık."</p>

  <p class="sgc-4">Bastet'in sözünü ettiği anlaşmayı buracıkta, bu masada yaptığını fark ettim. Babam annemin ölümünden sonra çaresizlik içinde burada oturmuştu. Onu kedi tanrıçadan, balta iblisten ve havada uçuşup duran ateş toplarından başka teselli edecek kimse yoktu.</p>

  <p class="sgc-4">Loş ışığın altında dikkatle suratına baktım. Graceland'de gördüğümüz resmi düşündüm. Bastet insan biçiminde bile o kediye benziyordu. Üstelik o resim binlerce yıl önce yapılmıştı.</p>

  <p class="sgc-4">"Sorun sadece bir kaos canavarı değildi, değil mi?" diye sordum.</p>

  <p class="sgc-4">Bastet dik dik bana baktı. "Ne demek istiyorsun?" dedi.</p>

  <p class="sgc-4">"Annemle babam seni dikilitaştan serbest bıraktığında savaştığın yaratıktan bahsediyorum," dedim. "O, bir kaos canavarı değildi. Sen Apep'le savaştın."</p>

  <p class="sgc-4">Aniden yemek salonundaki tüm ışıklar sönüverdi. Hizmetkar ateş toplarından biri taşıdığı tabağı düşürüp telaşla oradan uzaklaştı.</p>

  <p class="sgc-4">"Yılanın adını ağzına alma," dedi Bastet. "Özellikle de geceleyin bunu sakın yapma. Onun diyarı gecedir."</p>

  <p class="sgc-4">"O halde düşündüğümüz şey doğru," dedi Sadie hayal kırıklığıyla başını sallayarak. "Neden bize bir şey söylemedin? Neden bize yalan söyledin?"</p>

  <p class="sgc-4">Bastet bakışlarını masaya çevirdi. Karanlıkta otururken son derece savunmasız ve güçsüz görünüyordu. Yüzündeki eski savaş yaraları loş ışığın altında daha da belirginleşmişti.</p>

  <p class="sgc-4">"Ben Ra'nın Gözü'ydüm," dedi. "Güneş tanrısının sevgili yaveri, iradesinin hizmetkarıydım. Bunun ne büyük bir şeref olduğunun farkında mısınız?"</p>

  <p class="sgc-4">Pençelerini öne uzatıp dikkatle süzdü. "İnsanlar Ra'nın savaşçı kedisinin resimlerini gördüklerinde onu dişi aslan Sekmet sanıyorlar. Onun Ra'nın ilk savaşçısı olduğu doğru. Ama Sekmet fazlasıyla vahşiydi ve kontrolsüzdü. Nihayet Sekmet geri çekilmeye zorlandı. Sonra savaşçısı olarak Ra beni seçti. Küçük Bastet, Ra'nın savaşçısı oldu."</p>

  <p class="sgc-4">"Neden bundan utanıyormuş gibi konuşuyorsun?" diye sordu Sadie. "Bunun büyük bir şeref olduğunu kendin söyledin?"</p>

  <p class="sgc-4">"İlk başlarda kendimle guru duyuyordum, Sadie. Yıllarca o yılanla savaştım. Kedilerle yılanlar azılı düşmanlardır. Üstüme düşeni gayet iyi yaptım. Derken Ra göklere çekildi. Beni son büyüsüyle yılana bağladı. Bizi de o dipsiz boşluğa yolladı. Sonsuza kadar yılanla savaşmak ve onu orada tutmak zorunda kaldım."</p>

  <p class="sgc-4">İşte o anda Bastet'in neden söz ettiğini anladım. "Demek ki önemsiz bir tutsak değildin," dedim. "Diğer tanrılardan çok daha uzun süre tutsak olarak kaldın."</p>

  <p class="sgc-4">Bastet gözlerini yumdu. "Ra'nın sözlerini hala hatırlıyorum: 'Vefakar kedim. Bu, senin en büyük görevin olacak' demişti. O kadar gurur duymuştum ki anlatamam, Asırlarca bu görevi bana verdiği için şeref duydum. Sonra asırlar binlerce yıla dönüştü. Bunun nasıl bir şey olduğunu düşünebiliyor musunuz? Karanlıkta dişe diş, göze göz, sonsuz bir savaş! Hem benim hem de düşmanımın yaşam gücü zayıfladıkça Ra'nın asıl planının bu olduğunu fark ettim. Yılan ve ben birbirimizi yok edecektik, dünya da güvenli bir yer olacaktı. Ra ancak bu şekilde huzur bulabilirdi. Kaosun Ma'at'ı mahvetmeyeceğinden emin olacaktı. Ama bana verdiği görevi hakkıyla yerine getirmek zorundaydım. Başka seçeneğim yoktu. Sonra annenizle babanız çıktı ortaya-"</p>

  <p class="sgc-4">"Ve sana bir kaçış fırsatı sundular," dedim. "Sen de bunu kabul ettin."</p>

  <p class="sgc-4">Bastet kederli bir ifadeyle bana baktı. "Ben kediler kraliçesiyim," dedi. "Birçok güce sahibim. Ama dürüst olmak gerekirse, Carter... Kediler çok da cesur değildir."</p>

  <p class="sgc-4">"Peki, Ap- aman işte, düşmanına ne oldu?"</p>

  <p class="sgc-4">"O boşluktan kurtulamadı. Baban ve ben onun oradan çıkmaması için tüm önlemleri aldık. Yılan zaten binlerce yıldır benimle savaşmaktan güçsüz düşmüştü. Annen boşluğu kapatmak için kendi yaşam gücünü kullanınca... Onun çok güçlü bir büyü yaptığını söyleyebilirim. Yılanın bu kadar güçlü bir büyüyü delip geçmesi mümkün değildi. Ancak aradan yıllar geçti... Babanla, yaratığın oradan çıkamayacağı konusunda endişe duymaya başladık. Oradan kaçmanın bir yolunu bulup eski gücüne kavuşacak olursa neler olacağını düşünmek bile istemem. Bunun tek sorumlusu da ben olurum."</p>

  <p class="sgc-4">Yılanı gözlerimin önüne getirmeye çalıştım. Set'ten de kötü bir kaos yaratığı. Bastet'in bileklerindeki bıçakları çekip binlerce sene o canavarla savaştığını hayal etmeye çalıştım. Belki de bize gerçekleri daha önce anlatmadığı için Bastet'e kızmalıydım. Ama onun için üzülmüştüm. İçinde bulunduğu durumun bizimkinden hiçbir farkı yok tu. Ona fazla ağır gelen bir işi yapmak zorunda kalmıştı.</p>

  <p class="sgc-4">"Annemle babam seni neden serbest bıraktılar?" diye sordum. "Bunu sana söylediler mi?"</p>

  <p class="sgc-4">Bastet yavaşça başını salladı. "Savaşı kaybetmek üzereydim. Baban bana annenin gelecekte olacak bir şeyi gördüğünü söyledi. Yılan beni yenecek olursa feci şeyler olacaktı. Beni serbest bırakıp güç toplamama yardım etmek istediler. Tanrıları iyileştirmenin tek yolunun bu olduğunu söylediler. Baban karşıma bu teklifle çıkınca çok rahatlamıştım. Ama bir korkak gibi davrandım. Görevi hakkıyla yapamadım."</p>

  <p class="sgc-4">"Bu, senin hatan değil," dedim. "Ra'nın senden böyle bir şey istemesi büyük haksızlık."</p>

  <p class="sgc-4">"Carter haklı," dedi Sadie. "Bu, bir kişiye hatta bir kedi tanrıçaya bile yüklenmeyecek kadar ağır bir görev."</p>

  <p class="sgc-4">"Ama kralımın emirleri buydu," dedi Bastet. "Bir firavun, krallığının iyiliği için altındaki kişilerden bu tür şeyler yapmalarını isteyebilir. Onlardan hayatlarını feda etmelerini de isteyebilir. Onlar da firavunun emirlerini yeri ne getirmek zorunda kalırlar. Horus bunu biliyor. O, bir çok kez firavun oldu."</p>

  <p class="sgc-4">Horus içimden, <span class="sgc-2">Doğru söylüyor,</span> dedi.</p>

  <p class="sgc-4">"O halde aptal bir kralın varmış," dedim.</p>

  <p class="sgc-4">Gemi bir anda karaya oturmuş gibi zangırdadı.</p>

  <p class="sgc-4">"Dikkatli ol Carter," dedi Bastet. "Ma'at, yani yaradılış düzeni, ancak gerçek krala sadık kalmayı öğütler. Bunu sorgulayacak olursan kaosun etkisi altına girersin."</p>

  <p class="sgc-4">Çok öfkelenmiştim. İçimden bir şeyleri kırıp dökmek geçiyordu. İnsanın hayatını feda etmesi gerekiyorsa o düzenin kaostan daha iyi olmadığını haykırmak istiyordum.</p>

  <p class="sgc-4">Horus, <span class="sgc-2">Çocukluk ediyorsun,</span> diyerek beni azarladı. <span class="sgc-2">Sen Ma ’at'a hizmet ediyorsun. Saygısızlık etme.</span></p>

  <p class="sgc-4">Gözlerim yanmaya başladı. "Belki de saygısız birisiyimdir" dedim.</p>

  <p class="sgc-4">"Carter, ne oldu?" dedi Sadie.</p>

  <p class="sgc-4">"Yok bir şey," dedim. "Ben yatmaya gidiyorum."</p>

  <p class="sgc-4">Hışımla yanlarından ayrıldım. Parıldayan ateş toplarından biri de kamarama kadar bana eşlik etti. Kamara muhtemelen çok güzeldi. Ama etrafıma doğru dürüst bakmadım bile. Kendimi yatağa atıp hemen uykuya daldım. Kesinlikle çok güçlü bir büyülü yastığa ihtiyacım vardı, çünkü ba'm bir türlü uslu durmuyordu. [Hayır, Sadie, kafama selobant sarmanın da bir faydası olmazdı muhtemelen.]</p>

  <p class="sgc-4">Ruhum, geminin kaptan köşküne uçtu ama dümenin başındaki Kanlekeli Balta değildi. Deri zırhlı genç bir adam dümendeydi. Gözleri sürmeliydi. Başındaki örülmüş at kuyruğu haricinde dazlaktı. Oldukça da formda görünüyordu, çünkü kollarında koca koca kaslar vardı. Benimki ne benzer bir kılıç da beline asılıydı.</p>

  <p class="sgc-4">Tanıdık bir ses tonuyla "Nehir çok hain," dedi. "Bir kaptanın dikkatini dağıtacak kadar hain. Bir kaptanın kum tepeciklerine ve çıkıntılara karşı sürekli tetikte olması gerekiyor. Zaten gemilere bu yüzden gözlerimin resmini yapıyorlar, tehlikeleri görsünler diye."</p>

  <p class="sgc-4">"Horus'un Gözü," dedim. "Sen!"</p>

  <p class="sgc-4">Şahin tanrı bana bakınca gözlerinin iki farklı renkte olduğunu fark ettim. Bir tanesi güneş gibi parıldıyordu, diğeriyse ay gibi gümüş renkli bir ışık saçıyordu. Gözlerim o kadar kamaştı ki bakışlarımı başka yöne çevirmek zorunda kaldım. Derken, Horus'un gölgesinin bedeninden farklı olduğunu gördüm. Kaptan köşkünün duvarına kocaman bir şahinin gölgesi düşmüştü.</p>

  <p class="sgc-4">"Düzenin kaostan daha iyi olup olmadığını düşünüyorsun," dedi. "Gerçek düşmanımız Set aklını karıştırıyor. Bir ders alman gerek."</p>

  <p class="sgc-4">İçimden, yok, buna hiç gerek yok, demek üzereydim.</p>

  <p class="sgc-4">Ama ruhum birden başka bir yere gitti. Kendimi bir uçakta buluverdim. Babamla birlikte defalarca bindiğimiz şu kocaman uçaklara benziyordu. Zia Raşit, Desjardins ve iki büyücü daha orta bölümdeki koltuklarda oturuyorlardı. Etraflarında çocukları didişip duran aileler vardı. Ama Zia gayet rahat görünüyordu. Gözlerini yummuş, meditasyon yapıyordu. Desjardins ve diğer iki adam öylesine huzursuzlardı ki içimden gülmek geldi.</p>

  <p class="sgc-4">Uçak bir ileri, bir geri sallanıyordu. Desjardins üstüne şarap döktü. Kemer ışığı yandı ve bir anons yapıldı: 'Kaptan pilotunuz konuşuyor. Dallas'a inerken bir türbülansa girebiliriz. Uçuş görevlilerinden-"</p>

  <p class="sgc-4"><span class="sgc-2">Güm!</span> Pencereye bir şey çarptı. Bir şimşek çaktı ve feci bir fırtına başladı.</p>

  <p class="sgc-4">Zia gözlerini aniden açtı. "Kırmızı Lord!" dedi.</p>

  <p class="sgc-4">Uçak irtifa kaybederken yolcular çığlıklar atmaya başladılar.</p>

  <p class="sgc-4">Desjardins sesini adamlara duyurmaya çalışarak <span class="sgc-2">"Il</span><span class="sgc-2">commence!”</span> diye bağırdı.</p>

  <p class="sgc-4">Uçak zangır zangır sallanırken yolcular çığlıklar atıyor, koltuklarına tutunmaya çalışıyorlardı. Desjardins ayağa kalkıp koltuğunun üstündeki dolabı açtı.</p>

  <p class="sgc-4">Bir uçuş görevlisi "Lütfen yerinize oturun!" diye seslendi.</p>

  <p class="sgc-4">Desjardins onu duymazdan geldi. Dört tane tanıdık çantayı, yani büyülü alet edevat çantasını meslektaşlarına fırlattı.</p>

  <p class="sgc-4">Sonra işler bir anda karıştı. Kabinde korkunç bir sarsıntı oldu ve uçak yan yattı. Sağ taraftaki pencerelerden, uçağın kanadının saate sekiz yüz kilometre hızla esen bir rüzgar tarafından parçalandığını gördüm.</p>

  <p class="sgc-4">Kabinde müthiş bir kargaşa başladı. İçkiler, kitaplar ve ayakkabılar dört bir yana saçıldı. Oksijen maskeleri bulundukları bölmeden dışarı fırlayıp birbirine dolanırken yolcular canhıraş çığlıklar atıyorlardı.</p>

  <p class="sgc-4">Desjardins "Masumları koruyun!" diye bağırdı.</p>

  <p class="sgc-4">Uçak zangırdamaya başladı. Duvarlarda ve pencereler de çatlaklar oluştu. Hava basıncı hızla düşüyordu, yolcular birer birer bayıldı. Uçak paramparça olurken dört büyücü değneklerini havaya kaldırdılar.</p>

  <p class="sgc-4">Bir an için büyücüler, fırtına bulutlarının, uçak iskeletinin, valizlerin ve hala koltuklarına bağlı olan yolcuların arasında süzüldüler. Sonra etraflarını bembeyaz bir ışık sardı. Bu bir güç balonuydu. Balon, uçağın parçalanmasını yavaşlatıp uçaktan ayrılan parçaların uçağın etrafında durmasını sağladı. Desjardins elini öne uzattı. Bir bulut ona doğru yaklaştı. Pamuk gibi bembeyaz bir pus adeta bir güvenlik çizgisi oluşturdu. Diğer büyücüler de aynı şeyi yapınca fırtınayı kontrol altına aldılar. Beyaz pus onları sarıp etrafa yayıldı. Parçalanan bölümleri yakalayıp birleştirmeye başladı. Zia'nın yanından bir çocuk geçti. Zia asasını çocuğa doğru uzatıp bir büyü mırıldanmaya başladı. Bir bulut, küçük kızın etrafını sarıp onu uçağa geri getirdi. Çok geçmeden dört büyücü uçağı eski haline dönüştürdüler. Parçalanan bölümleri, tüm kabin parıldayan bir pus kozası haline gelene kadar bulutumsu ağlarla ördüler. Dışarıdaki feci fırtınaya rağmen yolcular koltuklarında mışıl mışıl uyuyorlardı.</p>

  <p class="sgc-4">Desjardins "Zia!" diye bağırdı. "Uzun süre dayanama yız."</p>

  <p class="sgc-4">Zia hızla pilot kabinine koştu. Nasıl olduysa uçağın ön tarafı fırtınadan zarar görmemişti. Kapı zırhlı ve kilitliydi ama Zia'nın asası kapıyı balmumu gibi eritiverdi. İçeri girip baygın halde yatan üç pilotu buldu. Pencereden gördüğüm manzara midemi ağzıma getirmişti. Uçak bulutların arasından büyük bir hızla yere doğru pike yapıyordu.</p>

  <p class="sgc-4">Zia değneğiyle kontrollere vurdu. Göstergelerin üstünde kırmızı renkli bir enerji akımı parıldadı. Hız ve mesafe göstergeleri çalıştı, uçak yatay konuma geçti. Uçağın burun kısmı yükselip hızı normale döndü. Zia gözlerimin önünde uçağı bir otlağa doğru çevirdi ve kazasız belasız yere indirdi. Sonra gözleri beyazlaştı ve kendinden geçti.</p>

  <p class="sgc-4">Desjardins yanına gidip onu kollarına aldı. Meslektaşlarına "Çabuk olun!" dedi. "Yolcular az sonra uyanacak."</p>

  <p class="sgc-4">Hep birlikte Zia'yı pilot kabininden çıkardılar. Tam o sırada, ba'm bir sürü bulanık görüntünün arasından başka bir yere çekildi.</p>

  <p class="sgc-4">Tekrar Phoenix'e gitmiştim. Daha doğrusu, Phoenix'te bir yerdeydim. Kocaman, krrmızı bir kum fırtınası bir vadide ilerliyor, evleri ve dağları yutuyordu. Yakıcı, sıcak rüzgarda Set'in güldüğünü duydum. Eski gücüne kavuşmanın keyfini çıkarıyordu.</p>

  <p class="sgc-4">Sonra Brooklyn'i gördüm. Amos'un Doğu Nehri kenarındaki harap olmuş malikanesini gördüm. Şiddetli bir fırtına şehre yaklaşıyordu. Tüm Brooklyn'in üstüne dolu ve sulu kar yağıyordu.</p>

  <p class="sgc-4">Derken bilmediğim bir yer gördüm. Çöldeki bir vadide bulunan bir nehre bakıyordum. Gökyüzü kapkara bulutlarla kaplanmıştı, nehrin suyuysa fokur fokur kaynıyormuş gibiydi. Suyun altında kocaman, meşum, güçlü bir şey ilerliyordu. Onun beni beklediğini biliyordum.</p>

  <p class="sgc-4">Horus, <span class="sgc-2">Bu daha başlangıç,</span> dedi. <span class="sgc-2">Set sevdiğin herkesi yok edecek. İnan ki böyle olacağını biliyorum.</span></p>

  <p class="sgc-4">Nehir ansızın uzun sazlarla dolu bir bataklığa dönüştü. Güneş tepede parıl parıl parıldıyordu. Bataklığın içinde yüzen yılanlarla timsahları görebiliyordum. Suyun kenarında samanlardan yapılmış bir kulübe vardı. Kulübenin önünde bir kadınla on yaşlarında bir erkek çocuğu, parçalanmış bir lahde bakıyorlardı. Lahdin bir zamanlar harikulade göründüğü belliydi. Bir zamanlar değerli taşlarla süslü olan bu altın lahit, şimdi eğri büğrü ve kir pas içindeydi</p>

  <p class="sgc-4">Kadın ellerini lahdin üstünde gezdirdi.</p>

  <p class="sgc-4">"Nihayet," dedi. Yüzü annemin yüzüydü. Gözleri mavi saçları da anneminki gibi kahverengiydi. Kadının her yanı büyülü bir ışıltıyla kaplıydı. O an tanrıça İsis'e baktığını fark ettim.</p>

  <p class="sgc-4">Kadın çocuğa döndü. "Onu nice zamandır arıyorduk oğlum," dedi. "Nihayet bulduk. Büyü gücümü kullanıp onu geri getireceğim!"</p>

  <p class="sgc-4">Çocuk gözlerini fal taşı gibi açmış, tabuta bakıyordu. "Babamı mı?" diye sordu. "O gerçekten de bu tabutun içinde mi?"</p>

  <p class="sgc-4">"Evet, Horus. Şimdi..."</p>

  <p class="sgc-4">Aniden kulübe alevler içinde kaldı. Set alevlerin arasında belirdi. Kırmızı tenli, heybetli bir savaşçı gibi görünüyordu. Kapkara gözlerinden dumanlar çıkıyordu. Başında</p>

  <p class="sgc-4">Antik Mısır'ın ikili tacı vardı. Üstüne de firavun cüppesi giymişti. Elindeki çelik asa etrafa dumanlar yayıyordu.</p>

  <p class="sgc-4">"Demek tabutu buldunuz," dedi. "Aferin size!"</p>

  <p class="sgc-4">Isis göğe doğru uzandı. Kaosun tanrısının üstüne bir şimşek gönderdi ama Set'in asası şimşeği içine çekip İsis'e geri fırlattı. Tanrıçanın her yanından kıvılcımlar uçuştu ve onu öteye fırlattı.</p>

  <p class="sgc-4">"Anne!" Çocuk bıçağını çekip Set'e saldırmaya hazırlandı. "Öldüreceğim seni!"</p>

  <p class="sgc-4">Set kahkahalarla gülmeye başladı. Çocuğun yanına gidip onu sert bir tekmeyle yere serdi,</p>

  <p class="sgc-4">"Çok cesursun yeğenim," dedi. "Ama beni yenecek kadar yaşamayacaksın. Babana gelince, ondan da sonsuza dek kurtulacağım."</p>

  <p class="sgc-4">Set çelik asasını tabutun üstüne indirdi.</p>

  <p class="sgc-4">Tabut un ufak olurken İsis'ten canhıraş bir çığlık yükseldi.</p>

  <p class="sgc-4">"Bir dilek tut bakalım." Set var gücüyle tabutun parçalarının üstüne üfledi. Parçalar göğe yükselip dört bir yana uçtu. "Zavallı Osiris," dedi. "Artık paramparça oldu. Parçaları da Mısır'ın dört bir yanına dağıldı. İsis, sevgili kardeşim, sen iyisi mi kaç! En iyi yaptığın şey kaçmak!"</p>

  <p class="sgc-4">Set öne atıldı. İsis oğlunun elini tuttu ve ikisi canlarını kurtarmak için birer kuşa dönüşüp havalandılar.</p>

  <p class="sgc-4">Görüntü kayboldu. Kendimi bir kez daha geminin dümen köşkünde buldum. Gözlerimin önünden şehirler ve mavnalar, hızlı oynatılan bir film şeridi gibi geçerken güneş doğdu. Sonra aynı hızla Mississippi Nehri'nin kıyıları ışıklar ve gölgeler arasında bulanıklaştı.</p>

  <p class="sgc-4">"O, babamı yok etti," dedi Horus. "Aynı şeyi sana da yapacak."</p>

  <p class="sgc-4">"Hayır," dedim.</p>

  <p class="sgc-4">Horus bana birinden altın, diğerinden gümüş rengi ışıklar saçan tuhaf gözleriyle baktı. "Annem ve Neftis Teyzem yıllarca tabutun ve babamın parçalarını topladılar," dedi. "On dört parçayı da topladıktan sonra kuzenim Anubis, babamın parçalarını mumya bezleriyle sarmamıza yardım etti. Ama annemin büyü gücü babamı hayata geri döndürmek için hala yeterli değildi. Osiris yarı ölü bir tanrıya dönüştü. Babamın yarı canlı bir gölgesi gibiydi Ancak Duat'ta hüküm sürebilecekti. Babamı kaybetmek beni çok öfkelendirdi. Öfke de bana Set'i yenip tahta geçecek gücü verdi. Sen de aynısını yapmalısın."</p>

  <p class="sgc-4">"Tahta geçmek istemiyorum ki," dedim. "Ben sadece babamı istiyorum."</p>

  <p class="sgc-4">"Sakın kendini kandırma. Set seninle oyun oynuyor Sana sadece çaresizlik getirecek. Hissettiğin keder de seni güçsüz kılacak."</p>

  <p class="sgc-4">"Babamı kurtarmalıyım!"</p>

  <p class="sgc-4">"Senin görevin bu değil," dedi Horus. "Tüm dünya tehlikede. Uyan artık!"</p>

  <p class="sgc-4">Sadie kolumu dürtüyordu. Bastet'le ikisi endişeyle başıma dikilmişler, bana bakıyorlardı.</p>

  <p class="sgc-4">"Ne var?" dedim.</p>

  <p class="sgc-4">"Geldik," dedi Sadie korkuyla. Üstüne temiz giysiler giymişti. Bu sefer giysisi siyah renkti, asker postallarıyla daha uyumlu olmuştu. Hatta saçındaki kırmızı tutamları maviye boyayacak vakti bile olmuştu.</p>

  <p class="sgc-4">Doğrulduğumda son bir haftadır ilk kez doğru dürüst dinlendiğimi hissettim. Ruhum seyahat ediyor olabilirdi ama en azından bedenim bir parça uyku yüzü görmüştü. Kaptan köşkünün penceresinden dışarı baktım. Dışarısı zifiri karanlıktı.</p>

  <p class="sgc-4">"Ne kadar uyudum?" diye sordum.</p>

  <p class="sgc-4">"Mississippi'nin büyük bölümünü geride bıraktık, Duat'a girdik," dedi Bastet. "İlk Şelale'ye varmak üzereyiz."</p>

  <p class="sgc-4">"İlk Şelale de ne?" dedim.</p>

  <p class="sgc-4">"Ölüler Diyarı'nın girişi," dedi Bastet kasvetli bir ifadeyle.</p>
</body>
</html>
