<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-2 {font-weight:bold;}
  span.sgc-1 {font-style:italic;}

  p.sgc-3 {text-align: justify;}

  h3.sgc-4 {text-align: justify;}

  p.sgc-5 {text-align: center;}
  /*]]>*/
  </style>
</head>

<body>
  <p class="sgc-4"></p>

  <h3 class="sgc-4" id="heading_id_2"><a id="bookmark2"></a>33. Salsa İşine Giriyoruz</h3>

  <p class="sgc-4 sgc-3">C</p>

  <p class="sgc-4 sgc-3">A</p>

  <p class="sgc-4 sgc-3">R</p>

  <p class="sgc-4 sgc-3">T</p>

  <p class="sgc-4 sgc-3">E</p>

  <p class="sgc-4 sgc-3">R</p>

  <p class="sgc-4 sgc-3"><span class="sgc-1">Unuttuğun bir şey var!</span> dedi Horus.</p>

  <p class="sgc-4 sgc-3"><span class="sgc-1">Şu anda biraz meşgulüm,</span> diye yanıt verdim ona.</p>

  <p class="sgc-4 sgc-3">Büyülü bir uçan gemiyi idare etmenin kolay bir iş olduğunu düşünüyorsanız çok yanılıyorsunuz. Yanımda Amos'un canlı pardösüsü yoktu. O yüzden dümenin ardına kendim geçtim. Dümen beton gibi ağırdı. Önümü bile göremiyordum. Sadie hala baygın olan Zia'nın aşağı düşmesini engellemek için onu tutarken bir ileri, bir geri sallanıyorduk.</p>

  <p class="sgc-4 sgc-3">Horus, <span class="sgc-1">Bugün doğum günüm,</span> dedi ısrarla. <span class="sgc-1">Bana mutlu yıllar dile!</span></p>

  <p class="sgc-4 sgc-3">"Mutlu yıllar!" diye bağırdım. "Kes artık sesini!"</p>

  <p class="sgc-4 sgc-3">Gemi yana doğru yatarken Sadie bir eliyle tırabzana tutunup diğer eliyle Zia'yı tuttu. "Neler oluyor Carter?" dedi. "Çıldırdın mı?"</p>

  <p class="sgc-4 sgc-3">"Hayır, şeyle konuşuyordum... Aman neyse, boş ver!"</p>

  <p class="sgc-4 sgc-3">Arkamıza bakınca bir şeyin bize doğru yaklaştığını gördüm. Alev alev bir şey geceyi aydınlatıyordu. Bunun pek de insanı andırmaması kötü haberdi. Gemiye daha hızlı gitmesi için emir verdim.</p>

  <p class="sgc-4 sgc-3">Horus, <span class="sgc-1">Bana hediye aldın mı ?</span> diye sordu.</p>

  <p class="sgc-4 sgc-3"><span class="sgc-1">Lütfen, faydalı bir şeyler yapar mısın?</span> dedim. <span class="sgc-1">Şu arkamızdaki şey, düşündüğüm şey mi?</span></p>

  <p class="sgc-4 sgc-3">Horus canı sıkkın bir tavırla, <span class="sgc-1">Ha, o mu?</span> dedi. <span class="sgc-1">O, Sekmet. Ra'nın Gözü, kötülerin celladı, usta dişi avcı, ateşlerin dişi efendisi vs. vs.</span></p>

  <p class="sgc-4 sgc-3">İçimden, <span class="sgc-1">Harika,</span> dedim. <span class="sgc-1">Bizi takip etmesinin nedeni...</span></p>

  <p class="sgc-4 sgc-3"><span class="sgc-1">Baş Arşivci’ nin hayatı boyunca onu tek bir kez çağırma hakkı vardır,</span> dedi Horus. <span class="sgc-1">Bu çok ama çok eski bir hediyedir. Ta Ra’nın insanlara büyüyü hediye ettiği zamandan kalmadır.</span></p>

  <p class="sgc-4 sgc-3">Demek hayatı ^boyunca onu sadece bir kez çağırabiliyor? Desjardins bula bula bugünü mü buldu?</p>

  <p class="sgc-4 sgc-3"><span class="sgc-1">O asla sabırlı birisi olamamıştı zaten,</span> dedi Horus.</p>

  <p class="sgc-4 sgc-3"><span class="sgc-1">Ama büyücülerin tanrılardan hoşlanmadığını sanıyordum!</span></p>

  <p class="sgc-4 sgc-3"><span class="sgc-1">Hoşlanmazlar zaten,</span> dedi Horus. <span class="sgc-1">Sekmet’i çağırması da Desjardins’ in ne kadar ikiyüzlü olduğunu ispatlar. Ama sanırım sırf seni öldürmek için prensiplerinden vazgeçti. Hakkını vermek gerek doğrusu.</span></p>

  <p class="sgc-4 sgc-3">Tekrar arkama baktım. Sekmet bize epey yaklaşmıştı. Parlak, kırmızı bir zırh giymiş, devasa boyutlarda, altınrenkli bir kadındı. Bir elinde bir yay, sırtındaysa bir sadak vardı. Bir roket gibi üstümüze geliyordu.</p>

  <p class="sgc-4 sgc-3"><span class="sgc-1">Onu nasıl yeneceğiz?</span></p>

  <p class="sgc-4 sgc-3"><span class="sgc-1">Onu yenemezsin,</span> dedi Horus. <span class="sgc-1">Sekmet güneşin öfkesinin somut halidir. Ra'nın aktif olduğu zamanlarda pek de etkili değildi ama yine de... Onu durdurmak mümkün değil. O doğuştan katil. Bir ölüm makinesi...</span></p>

  <p class="sgc-4 sgc-3">"Tamam, anladık!" diye bağırdım.</p>

  <p class="sgc-4 sgc-3">Sadie o kadar yüksek sesle "Ne?" diye bağırdı ki Zia bile baygın halde olduğu halde irkildi.</p>

  <p class="sgc-4 sgc-3">"Ne, neler oluyor?" deyip gözlerini açmaya çalıştı.</p>

  <p class="sgc-4 sgc-3">"Bir şey yok!" diye seslendim. "Sadece peşimizde bir ölüm makinesi var, o kadar. Sen dinlenmeye devam et."</p>

  <p class="sgc-4 sgc-3">Zia sersemlemiş halde doğruldu. "Bir ölüm makinesi mi? Şeyi demek istemiyorsun, değil mi?"</p>

  <p class="sgc-4 sgc-3">"Carter, dümeni sağa kır!" diye bağırdı Sadie.</p>

  <p class="sgc-4 sgc-3">Dediğini yaptım. Kocaman, insansız bir hava aracı büyüklüğünde bir ok gemiye çarpıp dümen köşkünün çatısını ateşe vererek havaya uçurdu.</p>

  <p class="sgc-4 sgc-3">Gemiyi aşağıya doğru yönlendirdim. Sekmet hızla yanımızdan geçti ama sonra inanılmaz bir manevrayla geri dönüp tekrar peşimize takıldı.</p>

  <p class="sgc-4 sgc-3">Sadie sanki görmemiş gibi "Yanıyoruz!" diye bağırdı.</p>

  <p class="sgc-4 sgc-3">"Görüyorum!" dedim.</p>

  <p class="sgc-4 sgc-3">Sonra aşağı baktım. Gemiyi güvenle indirebileceğim hiçbir yer yoktu. Aşağıda sadece evler ve iş yerleri vardı.</p>

  <p class="sgc-4 sgc-3">"Ra'nın düşmanlarına ölüm!" diye kükredi Sekmet.</p>

  <p class="sgc-4 sgc-3">"Acılar içinde kıvranıp geberin!"</p>

  <p class="sgc-4 sgc-3"><span class="sgc-1">En az senin kadar gıcıkmış,</span> dedim Horus'a.</p>

  <p class="sgc-4 sgc-3">Sekmet'ten kaçmak için bir kez daha manevra yaptım. Zia "Şuraya in!" diye bağırdı.</p>

  <p class="sgc-4 sgc-3">Sonra kamyonetlerin, ambarların ve siloların bulunduğu, aydınlık bir fabrikayı işaret etti. En büyük ambarın kapısında, üzerinde bir kırmızıbiber resmi olan kocaman bir levha vardı. Projektörle aydınlatılmış levhanın üstünde 'Büyülü Salsa, Ltd.' yazıyordu.</p>

  <p class="sgc-4 sgc-3">"Yok artık," dedi Sadie. "Orası gerçekten büyülü değil ki! Bu sadece bir ad."</p>

  <p class="sgc-4 sgc-3">"Hayır," dedi Zia ısrarla. "Aklıma bir fikir geldi."</p>

  <p class="sgc-4 sgc-3">"Yedi kurdele büyüsü mü?" dedim. "Serket'e yaptığın büyü mü?"</p>

  <p class="sgc-4 sgc-3">Zia başını iki yana salladı. "Kurdeleleri yılda ancak bir kere çağırabilirim," dedi. "Ama planım..."</p>

  <p class="sgc-4 sgc-3">Bir ok daha sancak tarafını neredeyse sıyırıp geçti.</p>

  <p class="sgc-4 sgc-3">"Sıkı tutunun!" diye bağırdım. Ok patlamadan önce dümene asılıp gemiyi alabora ettim. Geminin gövdesi bizi patlamadan korudu ama geminin alt tarafı alev almıştı. Hızla aşağı düşüyorduk.</p>

  <p class="sgc-4 sgc-3">Olanca gücümle dümeni ambara doğru çevirdim. Büyük bir hızla kıtır kıtır bir şeye çarptık.</p>

  <p class="sgc-4 sgc-3">Toz duman arasında ayağa kalkıp etrafıma bakındım. Neyse ki çarptığımız şey o kadar da sert bir şey değildi. Ama ne yazık ki metrelerce yükseklikteki kurutulmuş kırmızıbiber yığınının içine girmiştik ve biberler alev almıştı.</p>

  <p class="sgc-4 sgc-3">Gözlerim fena halde yanmaya başladı. Ama ellerim de biber yağıyla kaplı olduğu için gözlerimi ovuşturmamaya gayret ettim.</p>

  <p class="sgc-4 sgc-3">"Sadie? Zia?" diye seslendim.</p>

  <p class="sgc-4 sgc-3">Sadie "İmdat!" diye bağırdı. Geminin diğer tarafında, Zia'yı alevler içindeki gövdeden uzaklaştırmaya çalışıyordu. Birlikte onu kurtarıp kırmızıbiberlerin üstünden zemine kaydık.</p>

  <p class="sgc-4 sgc-3">Görünen o ki burası bir kurutulmuş kırmızıbiber ambarıydı. İçeride en az otuz-kırık tane kırmızıbiber yığınıyla sıra sıra kurutma rafı vardı. Yanan gemiden süzülen dumanlar içeriyi baharat kokusuyla kaplamıştı. Tavanda açtığımız delikten Sekmet'in yere doğru hızla alçaldığını gördük.</p>

  <p class="sgc-4 sgc-3">Bir başka kırmızıbiber yığınının içinden geçtik. [Hayır, küfür ettiğim için onları ağzıma sürmedim, Sadie. Kes sesini.] Bir kurutma rafının ardına saklandık. Raflar dolusu kırmızıbiberden havaya hidroklorik asit kokusu yayılıyordu.</p>

  <p class="sgc-4 sgc-3">Sekmet yere inince fabrikanın zemini zangırdadı. Yakından çok daha ürkütücüydü. Teni erimiş altın gibi parıldıyordu. Göğüs zırhı ve eteği erimiş lavlardan yapılmış gibiydi ve saçları da gür bir aslan yelesine benziyordu. Gözleri kedi gözü biçimindeydi ama Bastet'in gözleriyle yakından uzaktan alakası yoktu, gözlerinde ne sevecenlik vardı ne de muziplik. Sekmet'in gözleri tıpkı okları gibi, hedefe kilitlenip onu yok edecekmiş gibi parıldıyordu. Bir atom bombasının patlaması ne kadar güzelse Sekmet de okadar güzeldi.</p>

  <p class="sgc-4 sgc-3">"Kan kokusu alıyorum!" diye kükredi. "Tıka basa dolana dek Ra'nın düşmanlarını mideme indireceğim!"</p>

  <p class="sgc-4 sgc-3">"Aman ne hoş," dedi Sadie. "Eee, Zia? Plan diyordun?"</p>

  <p class="sgc-4 sgc-3">Zia pek iyi görünmüyordu. Hem tir tir titriyordu hem de yüzü kireç gibi bembeyaz kesilmişti. Nedense bizi net göremiyormuş gibi bakıyordu. "Ra, Sekmet'ten ilk kez, ona karşı isyan ettikleri için insanları cezalandırmasını istemişti," dedi. "Ama sonra Sekmet kontrolden çıktı."</p>

  <p class="sgc-4 sgc-3">"Onun kontrolden çıktığını düşünmek zor," diye fısıl dadım. Tam o sırada Sekmet cayır cayır yanan gemimize daldı.</p>

  <p class="sgc-4 sgc-3">"Sadece kötü kalpli olanları değil, herkesi öldürmeye başladı," dedi Zia. "Diğer tanrıların hiçbiri onu durduramadı. Kana doyana kadar her gün insanları öldürüyordu. Sadece ertesi gün geri gelmek üzere kana buladığı yerden uzaklaşıyordu. Böylece insanlar, büyücülere bir şeyler yapmaları için yalvarmaya başladılar ve-"</p>

  <p class="sgc-4 sgc-3">"Benden nasıl saklanırsınız?" Sekmet'in okları kırmızıbiber yığınlarını birbiri ardına yakarken her yere alevler sıçradı. "Sizi diri diri yakacağım!"</p>

  <p class="sgc-4 sgc-3">"Bence derhal buradan çıkalım!" dedim. "Sonra konuşuruz."</p>

  <p class="sgc-4 sgc-3">Sadie'yle birlikte Zia'yı aramızda sürükleyerek dışarı çıktık. Ambar patlamadan önce kendimizi dışarı atmayı başarmıştık. Patlamadan sonra gökyüzünde mantar biçiminde, baharat kokuları saçan bir bulut belirdi. Önünde aracı olmayan römorklarla dolu otoparka dalıp on altı tekerlekli bir tırın ardına saklandık.</p>

  <p class="sgc-4 sgc-3">Gizlendiğimiz yerden başımı hafifçe kaldırdığımda Sekmet'in alevlerin arasından çıkıp bize doğru geleceğini sanıyordum. Ama tanrıça bunu yapmak yerine devasa boyutlarda bir aslana dönüştü. Gözleri ışıklar saçıyordu. Başının üstündeyse minyatür bir güneşi andıran bir ateş küresi vardı.</p>

  <p class="sgc-4 sgc-3">"Bu, Ra'nın sembolü," diye fısıldadı Zia.</p>

  <p class="sgc-4 sgc-3">"Neredesiniz çıtırlar?" diye kükredi Sekmet. Ağzını açıp otoparka doğru sıcak hava üfledi. Nefesinin değdiği asfalt eridi, arabalar kuma dönüştü. Tüm otopark birden çorak bir çöle dönüştü.</p>

  <p class="sgc-4 sgc-3">"Bunu nasıl yaptı?" diye fısıldadı Sadie.</p>

  <p class="sgc-4 sgc-3">"Çölleri yaratan onun nefesidir," dedi Zia. "Efsaneye göre en azından."</p>

  <p class="sgc-4 sgc-3">"Oh, oh, aman ne güzel," dedim. Korkudan boğazım kurumuştu ama daha fazla saklanamayacağımızı da biliyordum. Duat'tan kılıcımı aldım. "Onu oyalayacağım," dedim. "Siz ikiniz-"</p>

  <p class="sgc-4 sgc-3">"Hayır," dedi Zia. "Ondan kaçmanın başka bir yolu var." Otoparkın diğer ucundaki siloları işaret etti. Silolardan her biri üç katlı ve altı metre çapındaydı. Yan taraflarında kocaman birer kırmızıbiber resmi vardı.</p>

  <p class="sgc-4 sgc-3">"Bunlar benzin deposu falan mı?" diye sordu Sadie.</p>

  <p class="sgc-4 sgc-3">"Hayır," dedim. "Ama salsa denen şey acı kırmızıbiber sosu da olabilir, değil mi?"</p>

  <p class="sgc-4 sgc-3">Sadie boş boş bana baktı. "Salsanın bir müzik türü olduğunu sanıyordum," dedi.</p>

  <p class="sgc-4 sgc-3">"Acılı sos," dedim. "Bu ambarda kırmızıbiber sosu üretiyorlar."</p>

  <p class="sgc-4 sgc-3">Sekmet bize doğru nefesini üfledi. Yanımızdaki üç römork da kuma dönüştü. Hemen kenara kayıp cüruf briketinden yapılmış bir duvarın ardına sığındık.</p>

  <p class="sgc-4 sgc-3">Zia kan ter içinde kalmış vaziyette "Dinleyin," dedi. "Eskiden insanlar Sekmet'i durdurmak için kocaman bira fıçıları alıp bunları nar suyuyla kırmızıya boyamışlar."</p>

  <p class="sgc-4 sgc-3">"Şimdi hatırladım," dedim. "Sekmet'e fıçıların içinde kan olduğunu söylemişler, o da sızana kadar bira içmiş. Ra da böylece onu göklere çağırabilmiş. Onu daha narin bir tanrı haline dönüştürmüş. Sanırım, bir inek tanrıçası gibi bir şey olmuş."</p>

  <p class="sgc-4 sgc-3">"Hator," dedi Zia. "O, Sekmet'in diğer halidir. Kişiliğinin diğer yönünü yansıtır."</p>

  <p class="sgc-4 sgc-3">Sadie hayretle başını salladı. "Yani, Sekmet'e birkaç fıçı bira içirirsek ineğe mi dönüşecek?" diye sordu.</p>

  <p class="sgc-4 sgc-3">"Tam olarak değil," dedi Zia. "Ama salsa da kırmızı renkli, öyle değil mi?</p>

  <p class="sgc-4 sgc-3">Sekmet kocaman kamyonları ve otoparkın geniş bir alanını çöle dönüştürürken biz de oradan oraya kaçıyorduk.</p>

  <p class="sgc-4 sgc-3">"Bu plan hiç hoşuma gitmedi," diye homurdandı Sadie.</p>

  <p class="sgc-4 sgc-3">"Onu birkaç saniye oyalayın," dedim. "Sakın bu arada ölmeyin ha!"</p>

  <p class="sgc-4 sgc-3">"İşte, işin o kısmı biraz zor."</p>

  <p class="sgc-4 sgc-3">Saymaya başladım: "Bir... İki... Üç!"</p>

  <p class="sgc-4 sgc-3">Sadie gizlendiği yerden çıkıp en sevdiği büyüyü yaptı. "Ha-di!</p>

  <p class="sgc-4 sgc-3">Sekmet'in kafasının üstünde hiyeroglifler belirdi.</p>

  <p class="sgc-4 sgc-3 sgc-5"><img alt="" src="../Images/Rick%20riot-21.png" /><br /></p>

  <p class="sgc-4 sgc-3">Etraftaki her şey büyük bir gümbürtüyle patladı. Kamyonlar paramparça oldu. Hava, enerjiyle parıldadı. Zemin yukarı doğru kalktı ve yerde on beş metrelik bir çukur açıldı. Dişi aslan çukurun içine düştü.</p>

  <p class="sgc-4 sgc-3">Sadie'nin büyüsü epey etkiliydi ama orada dikilip aval aval olanları izleyecek halim yoktu. Hemen bir şahine dönüşüp salsa depolarına doğru uçmaya başladım.</p>

  <p class="sgc-4 sgc-3">"HIAAAA!" Sekmet çukurun içinden dışarı fırlayıp Sadie'nin durduğu yere çöl rüzgarı üfledi. Ama Sadie çoktan yer değiştirmişti. Yan tarafa koşup römorkların ardına gizlendi ve kaçarken de arkasına birkaç metre büyülü sicim bıraktı. Sicimler uçmaya başlayıp dişi aslanın ağzını bağlamaya çalıştılar. Tabii bunu beceremediler ama en azından bizim Terminatör'ü sinir etmeye yettiler.</p>

  <p class="sgc-4 sgc-3">"Çık ortaya!" diye böğürdü Sekmet. "Çık ortaya da etinle kendime güzel bir ziyafet çekeyim!"</p>

  <p class="sgc-4 sgc-3">Bir silonun üstüne tünedim. Sonra tüm gücümü kullanıp şahinden doğruca avatara dönüştüm. Parıldayan formum o kadar ağırdı ki ayaklarım deponun çatısını çökertmişti.</p>

  <p class="sgc-4 sgc-3">"Sekmet!" diye seslendin.</p>

  <p class="sgc-4 sgc-3">Dişi aslan hızla arkasını dönüp hırladı. Sesin nereden geldiğini anlamaya çalıştı.</p>

  <p class="sgc-4 sgc-3">"Buradayım pisi pisi!" diye bağırdım.</p>

  <p class="sgc-4 sgc-3">Sekmet beni görünce kulakları geriye yattı. "Horus?" dedi şaşkınlıkla.</p>

  <p class="sgc-4 sgc-3">"Şahin kafalı bir başka tanıdığın yoksa, evet, Horus," dedim.</p>

  <p class="sgc-4 sgc-3">Sekmet tereddütle bir ileri bir geri kıpırdandı. Sonra bana meydan okurmuş gibi kükredi. "Neden öfkeli halimle konuşuyorsun?" dedi. "Yoluma çıkan her şeyi, seni bile öldürmem gerektiğini biliyorsun, değil mi?"</p>

  <p class="sgc-4 sgc-3">"Öyle gerekiyorsa yap," dedim. "Ama önce belki düşmanlarının kanını tatmak istersin."</p>

  <p class="sgc-4 sgc-3">Kılıcımı çekip depoya sapladım. Depodan litrelerce koyu kıvamlı, kıpkırmızı acı biber sosu akmaya başladı. Hemen diğer depoya atlayıp onu da deldim. Bunu tam altı depodan Büyülü Salsa akana ve tüm otoparkı kaplayana dek sürdürdüm.</p>

  <p class="sgc-4 sgc-3">"Ha, ha!" Bu iş Sekmet'in çok hoşuna gitmişti. Sosun ortasına atlayıp debelenmeye ve yuvarlanmaya başladı. "Kan," dedi. "Güzel kan!"</p>

  <p class="sgc-4 sgc-3">Ya aslanlar pek zeki değildi ya da tat alma duyuları fazla gelişmemişti. Çünkü Sekmet midesi tıka basa dolana ve ağzından resmen dumanlar saçmaya başlayana dek durmadı.</p>

  <p class="sgc-4 sgc-3">Sonra sendeleyip gözlerini kırpıştırdı. "Keskin kokuluymuş,” dedi. "Ama gözlerim yanıyor. Ne kanı bu? Doğu Afrikalı mı? Yoksa Pers mi?" diye sordu.</p>

  <p class="sgc-4 sgc-3">"Jalapeno kırmızıbiberi," dedim. "Biraz daha içsene. Tadı içtikçe güzelleşir."</p>

  <p class="sgc-4 sgc-3">Sekmet'in artık kulaklarından bile dumanlar çıkıyordu. Biraz daha içmeye çalıştı. Gözleri yaşarmış, iyiden iyiye sendelemeye başlamıştı.</p>

  <p class="sgc-4 sgc-3">"Ağzım..." Ağzının kenarından dumanlar saçarak "Ağzım yandı," dedi.</p>

  <p class="sgc-4 sgc-3">"Bak. buna süt iyi gelir," dedim. "İstersen bir ineğe dönüş."</p>

  <p class="sgc-4 sgc-3">"Bana tuzak kurdun," diye inledi Sekmet. "Sen... beni..."</p>

  <p class="sgc-4 sgc-3">Birden göz kapakları ağırlaştı. Kendi etrafında bir daire çizip yere yığıldı ve tortop oldu. Kırmızı renkli zırhı altın renkli teninin üstünde eriyip benekler oluştururken bedeni titreyip ışıldadı. Çok geçmeden karşımda, yerde baygın vaziyette yatan kocaman bir inek vardı.</p>

  <p class="sgc-4 sgc-3">Silonun üstünden atlayıp dikkatle uyuyan tanrıçanın yanma gittim. Sekmet tıpkı mışıl mışıl uyuyan bir inek gibi "Mööö, mööö," diye horluyordu. Elimi suratının önünde salladım. Sekmet kıpırdamayınca da avatar formumdan çıktım. Sadie ve Zia bir römorkun ardından fırladılar.</p>

  <p class="sgc-4 sgc-3">"Bak bu değişik bir büyüydü işte," dedi Sadie.</p>

  <p class="sgc-4 sgc-3">"Bir daha asla acı biber sosu yemeyeceğim," dedim.</p>

  <p class="sgc-4 sgc-3">"İkiniz de harikaydınız," dedi Zia. "Ama gemi yandı. Şimdi Phoenix'e nasıl gideceğiz?"</p>

  <p class="sgc-4 sgc-3">"Sen de mi geliyorsun?" dedi Sadie. "Seni davet ettiğimizi hiç hatırlamıyorum."</p>

  <p class="sgc-4 sgc-3">Zia'nın yüzü acı sos gibi kıpkırmızı kesildi. "Sizi tuzağa düşürdüğümü falan düşünmüyorsunuz, değil mi?" dedi.</p>

  <p class="sgc-4 sgc-3">"Bilmiyorum," dedi Sadie. "Bizi tuzağa düşürdün mü?"</p>

  <p class="sgc-4 sgc-3">Kulaklarıma inanamıyordum.</p>

  <p class="sgc-4 sgc-3">"Sadie," dedim. Sesimin ne kadar öfkeli çıktığına kendim bile şaşırdım. "Onu rahat bırak. Ateş direğini yaratan Zia'ydı. Bizi kurtarmak için büyü gücünü feda etti. Hem dişi aslanı nasıl yeneceğimizi de o söyledi. Ona ihtiyacımız var."</p>

  <p class="sgc-4 sgc-3">Sadie ) dik dik bana baktı. Bir bana, bir Zia'ya bakıyor, muhtemelen bize ne kadar direnebileceğini düşünüyordu.</p>

  <p class="sgc-4 sgc-3">Kollarını göğsünde kavuşturdu, suratını astı. "Tamam," dedi. "Ama önce Amos'u bulmalıyız."</p>

  <p class="sgc-4 sgc-3">"Hayır!" diye bağırdı Zia. "Bu hiç de iyi bir fikir değil."</p>

  <p class="sgc-4 sgc-3">"Sana güvenebiliyoruz ama Amos'a güvenemiyoruz, öyle mi?"</p>

  <p class="sgc-4 sgc-3">Zia tereddütlü görünüyordu. Onun bunu kastettiğini hissediyordum ama bunu açık açık söylemek yerine başka türlü ifade etmeyi denedi. "Amos onu arayarak vakit kaybetmenizi istemezdi," dedi. "Size hiç durmadan yola devam etmenizi söylemişti, değil mi? İlk ortaya çıktığı noktada Sekmet'ten kurtulduysa bizi yolda bulacaktır. Kurtulamadıysa... "</p>

  <p class="sgc-4 sgc-3">"Peki, Phoenix'e nasıl gideceğiz? Yürüyecek miyiz?"diye sızlandı Sadie.</p>

  <p class="sgc-4 sgc-3">Otoparka göz atınca on altı tekerli tırlardan birinin sapasağlam olduğunu fark ettim. "Belki de yürümek zorunda kalmayız," dedim. Amos'un erzak dolabından aldığım keten ceketi çıkardım. "Zia, Amos bu pardösüyü gemiyi idare etmesi için canlandırmıştı. Bu büyünün nasıl yapıldığını biliyor musun?"</p>

  <p class="sgc-4 sgc-3">Zia evet manasında başını salladı. "Elimizde doğru malzemeler olduğu sürece büyüyü yapmak çok kolay," dedi. "Ama şu anda ne yazık ki büyü yapamıyorum."</p>

  <p class="sgc-4 sgc-3">"Bana öğretebilir misin?"</p>

  <p class="sgc-4 sgc-3">Zia dudaklarını büzdü. "İşin en zor kısmı heykelcik," dedi. "Bir giysiyi ilk büyülediğinde, bir uşabtiyi giysinin üstünde parçalamalı ve ikisini bir arada tutacak büyülü sözleri söylemelisin. Bunun için daha önceden bir ruh verilmiş bir kil, ya da balmumu heykelcik kullanılabilir."</p>

  <p class="sgc-4 sgc-3">Sadie'yle birbirimize baktık. "Hamurçocuk!"</p>
</body>
</html>
