<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-3 {font-variant:small-caps;}
  span.sgc-2 {font-style:italic;}
  span.sgc-1 {font-weight:bold;}

  p.sgc-4 {text-align: justify;}

  span.sgc-7 {font-weight: bold;}
  blockquote.sgc-6 {margin: 0 0 0 40px; border: none; padding: 0px;}
  span.sgc-5 {font-variant: small-caps;}
  /*]]>*/
  </style>
</head>

<body>
  <p class="sgc-4"></p>

  <h3 id="heading_id_2"><a id="bookmark3" xmlns="http://www.w3.org/1999/xhtml"></a>22. Leroy Dehşet Dolabıyla<span class="sgc-5" xmlns="http://www.w3.org/1999/xhtml"></span>Karşılaşıyor</h3>

  <blockquote class="sgc-6"></blockquote>

  <p><span class="sgc-7">C</span></p>

  <p><span class="sgc-7">A</span></p>

  <p><span class="sgc-7">R</span></p>

  <p><span class="sgc-7">T</span></p>

  <p><span class="sgc-7">E</span></p>

  <p><span class="sgc-7">R</span></p>

  <div>
    <p class="sgc-4 sgc-4">Daha önce hiç güvenlikten canlı bir yırtıcı kuşla geçmemiştim. Kuşun işlemleri aksatacağını sanmıştım ama güvenlik görevlileri bizi ayrı bir sıraya almakla yetindiler.Belgelerimizi kontrol ettiler. Bastet sürekli olarak gülümsüyor, görevlilerle flört ediyor ve onlara iltifatlar yağdınyordu. Adamlar bizi sırada fazla tutmadan geçmemizi işaret ettiler. Bastet'in bileklerindeki bıçaklar alarmı öttürmedi. Belki de onları Duat'a yollamıştı. Güvenlik görevlileri Sadie'yi X-ray cihazına sokmadılar bile.</p>

    <p class="sgc-4 sgc-4">Nöbetçilerin bulunduğu yerin karşı tarafından bir çığlık yükseldiğinde ayakkabılarımı giymeye çalışıyordum.</p>

    <p class="sgc-4 sgc-4">Bastet Antik Mısırca bir küfür savurdu. "Çok vakit kaybettik."</p>

    <p class="sgc-4 sgc-4">Geriye bakınca Set hayvanının yolcuları ite kaka terminale doğru koşturduğunu gördük. Tuhaf görünümlü tavşankulakları ileri geri sallanıyordu. Kıvrık ağzından, sipsivri dişlerinin arasından tükürükler saçıyor, çatallı kuyruğunu etrafa savuruyor, sokacak bir şey arıyordu.</p>

    <p class="sgc-4 sgc-4">Kadının teki "Geyik!" diye bağırdı. "Burada kuduz bir geyik var!"</p>

    <p class="sgc-4 sgc-4">Herkes çığlıklar atıp dört bir yana kaçışmaya başladı. İnsanlar Set hayvanının önünü tıkamışlardı.</p>

    <p class="sgc-4 sgc-4">"Geyik mi?" dedim.</p>

    <p class="sgc-4 sgc-4">Bastet omuzlarını silkti. "Ölümlülerin neyi nasıl görecekleri belli olmaz," dedi. "Şimdi herkes geyik gördüğünü sanacak."</p>

    <p class="sgc-4 sgc-4">Gerçekten de gitgide daha çok yolcu "Geyik!" diye bağırmaya başladı. Set hayvanı insanların arasından geçip gişelerde sıkıştı. Güvenlik görevlileri öne atıldılar ama Set hayvanı onları birer bez bebek gibi etrafa savurdu.</p>

    <p class="sgc-4 sgc-4">"Haydi, gel!" dedi Bastet.</p>

    <p class="sgc-4 sgc-4">"O yaratığın insanlara bu şekilde zarar vermesine izin veremeyiz."</p>

    <p class="sgc-4 sgc-4">"Onu durduramayız!"</p>

    <p class="sgc-4 sgc-4">Ama yerimden kımıldayamadım. Horus'un bana cesaret verdiğine ya da annemle babamdan bana geçen bir cesaret genini tetiklediğine inanmak istiyordum. Ama gerçekler acıydı: Bu sefer kimse beni o yaratığa karşı savaşmaya zorlamıyordu. Bunu kendim yapmak istiyordum.</p>

    <p class="sgc-4 sgc-4">İnsanlar bizim yüzümüzden sıkıntı çekiyorlarsa bu durumu düzeltmeliydim. Sadie'nin bana ihtiyacı olduğunu hissettiğim anda ortaya çıkan içgüdülerim bir kez daha bana aynı şeyi yaptırıyordu. Çok korkuyordum ama yapacağım şey yüzünden de kendimi çok iyi hissediyordum.</p>

    <p class="sgc-4 sgc-4">Bastet'e "Kapıya git," dedim. "Sadie'yi de götür. Sizinle orada buluşurum."</p>

    <p class="sgc-4 sgc-4">"Ne? Carter-"</p>

    <p class="sgc-4 sgc-4">"Gidin!" Görünmez dolabımı açtığımı hayal ettim. 13/32/33. Elimi öne doğru uzattım ama aradığım şey babamın büyülü kutusu değildi. Luksor'da kaybettiğim bir şeyi bulmak istiyordum. Orada olmalıydı. Bir an için hiçbir şey hissetmedim. Sonra elimin sert ve deri kaplı bir nesneye değdiğini hissettim. Kılıcımın kabzasını sıkıca kavradım.</p>

    <p class="sgc-4 sgc-4">Bastet'in gözleri fal taşı gibi açıldı. "Çok etkilendim," dedi.</p>

    <p class="sgc-4 sgc-4">"Vakit kaybetme," dedim. "Bu işi bana bırak."</p>

    <p class="sgc-4 sgc-4">"Ölebileceğinin farkındasın, değil mi?"</p>

    <p class="sgc-4 sgc-4">"Bana güvendiğin için teşekkürler. Haydi, git artık!"</p>

    <p class="sgc-4 sgc-4">Bastet son sürat kapıya yöneldi. Sadie de Bastet'in kolundan düşmemek için kanat çırpmaya başladı.</p>

    <p class="sgc-4 sgc-4">Derken bir ateş sesi duyuldu. Set hayvanının ona boş yere ateş eden polis memuruna saldırdığını gördüm. Zavallı adam geriye uçtu ve metal detektörüne çarpıp yere serildi.</p>

    <p class="sgc-4 sgc-4">"Hey, geyik!" diye seslendim.</p>

    <p class="sgc-4 sgc-4">Set hayvanı ışıldayan gözlerini bana dikti.</p>

    <p class="sgc-4 sgc-4"><span class="sgc-2">Aferin!</span> dedi Horus. <span class="sgc-2">Şerefimizle öleceğiz!</span></p>

    <p class="sgc-4 sgc-4"><span class="sgc-2">Kes sesini,</span> diye yanıt verdim.</p>

    <p class="sgc-4 sgc-4">Arkama bakıp Bastet'le Sadie'nin oradan uzaklaştığından emin olmak istedim. Sonra da yaratığa yaklaştım.</p>

    <p class="sgc-4 sgc-4">"Demek ismin yok?" dedim. "Senin gibi çirkin bir yaratığa verecek isim bulamamışlar mı?"</p>

    <p class="sgc-4 sgc-4">Yaratık hırlayıp yerde baygın yatan polisin üstüne bastı ve bana doğru ilerledi.</p>

    <p class="sgc-4 sgc-4">"Set hayvanı demek çok zor," dedim. "Sana bundan böyle Leroy diyeceğim."</p>

    <p class="sgc-4 sgc-4">Belli ki Leroy yeni isminden pek hoşlanmamıştı. Öne atıldı.</p>

    <p class="sgc-4 sgc-4">Pençelerinden kaçıp kılıcımın düz tarafıyla ağzına bir darbe indirdim. Ama onu azıcık sersemletmekten başka bir şey yapamadım. Leroy geri geri gidip dişlerini göstererek tekrar öne atıldı. Bu sefer kılıcımı boynuna salladım ama yaratık akıllanmıştı. Sola kaçıp dişlerini diğer koluma geçirdi. Kolumdaki uyduruk kolluk olmasaydı, tek kolumu kaybedecektim. Ama Leroy'un dişleri deri kolluğu delip geçmişti. Kolumda feci bir ağrı hissettim.</p>

    <p class="sgc-4 sgc-4">Can havliyle bağırdım. Acı tüm bedenime yayıldı. Havaya yükseldiğimi ve altın renkli auranın içinde şahin savaşçının belirdiğini hissettim. Set hayvanının ağzı ardına kadar açıldı. Ciyaklayıp kolumu bıraktı. Benden iki misli büyük, büyülü bir auranın içinde duruyordum. Leroy'u duvara fırlattım.</p>

    <p class="sgc-4 sgc-4"><span class="sgc-2">Güzel!</span> dedi Horus. <span class="sgc-2">Şimdi yaratığı diğer tarafa yolla bakalım!</span></p>

    <p class="sgc-4 sgc-4"><span class="sgc-2">Sessiz olsana be adam. Elimden geleni yapıyorum işte.</span></p>

    <p class="sgc-4 sgc-4">Bu arada gözümün ucuyla güvenlik görevlilerinin geyik sandıkları yaratığa saldırmak için toparlandıklarını fark ettim. Telsizlerini ellerine almış, destek istiyorlardı. Küçük bir kızın "Tavuk adam, geyiği öldür!" diye bağırdığını duydum.</p>

    <p class="sgc-4 sgc-4">Kendinizi şahin başlı bir savaş makinesi sanırken birisinin size 'tavuk adam' diye hitap etmesi nasıl bir şey, bilir misiniz?</p>

    <p class="sgc-4 sgc-4">Üç metrelik bir enerji hattının içinde bulunan kılıcımı havaya kaldırdım.</p>

    <p class="sgc-4 sgc-4">Leroy külah biçimli kulaklarını silkeleyip tekrar saldırı ya geçti. Zırhlı halim güçlü olabilirdi ama hem hantal hem de yavaştı. Zırhla birlikte hareket etmek, jöle dolu bir havuzda hareket etmeye benziyordu. Leroy kılıç darbemden sıyrılıp göğsüme atladı ve beni yere devirdi. Göründüğünden çok daha ağırdı. Kuyruğu ve pençeleriyle zırhımı delmeye çalışıyordu. Işıldayan yumruklarımla boğazına yapıştım ve dişlerini suratımdan uzak tutmaya çalıştım. Ama yaratık ne yana dönse büyülü zırhımdan bir tıslama sesi ve dumanlar yükseliyordu. Yaralı kolumun uyuşmaya başladığını hissettim.</p>

    <p class="sgc-4 sgc-4">Alarmlar çalmaya başladı. Daha çok yolcu neler olup bittiğini görmek için kontrol noktasına akın ediyordu. Bu işe bir an önce bir son vermeliydim. Yoksa ya acıdan bayılacaktım ya da daha fazla insan yaralanacaktı.</p>

    <p class="sgc-4 sgc-4">Gücümün azaldığını hissettim. Zırhımın görüntüsü titremeye başlamıştı. Leroy'un dişleri suratıma değmek üzereydi.</p>

    <p class="sgc-4 sgc-4">Horus ise bana cesaret verecek hiçbir şey söylemiyordu.</p>

    <p class="sgc-4 sgc-4">Sonra aklıma Duat'taki dolabım geldi. Acaba oraya biraz daha iri ve pis şeyler de sığıyor muydu?</p>

    <p class="sgc-4 sgc-4">Leroy'un boğazına sarılıp dizimi kaburgalarına geçirdim. Sonra tam başımın üstünde Duat'ta bir boşluk açtım. 13/32/33. Dolabımın kapağının ardına kadar açıldığını hayal ettim. Var gücümle Leroy'u yukarı ittim. Yaratık tavana doğru uçarken gözleri fal taşı gibi açıldı. Sonra görünmez boşluktan geçti ve gözden kayboldu.</p>

    <p class="sgc-4 sgc-4">"Nereye gitti?" diye bağırdı birisi.</p>

    <p class="sgc-4 sgc-4">"Evlat, iyi misin?" diye seslendi bir adam.</p>

    <p class="sgc-4 sgc-4">Enerji zırhım kaybolmuştu. Bayılacak haldeydim ama güvenlik görevlileri kendilerine gelip beni geyikle dövüştüğüm için tutuklamadan oradan gitmeliydim. Ayağa kalkıp kılıcımı tavana fırlattım. Kılıcım da Duat'a gitti. Sonra delik deşik olmuş deri parçasını kolumdaki yaranın kanamasını durdurmak için sıkıca koluma sardım ve terminalin çıkış kapısına doğru koşmaya başladım.</p>

    <p class="sgc-4 sgc-4">Terminalin kapısı tam kapanırken yetiştim.</p>

    <p class="sgc-4 sgc-4">Belli ki uçaktakiler tavuk olayından haberdar değillerdi, kapıdaki görevli biletimi alırken içeriyi işaret edip "Orada neler oluyor?" diye sordu.</p>

    <p class="sgc-4 sgc-4">"Geyiğin teki güvenlik görevlilerine daldı," dedim."Ama şimdi her şey kontrol altında." Görevli daha fazla soru sormadan uçağa giden yolda koşmaya başladım.</p>

    <p class="sgc-4 sgc-4">Bastet'in karşı sırasındaki koltuğuma çöktüm. Hala çaylak formunda olan Sadie yanımdaki pencere kenarı koltukta geziniyordu.</p>

    <p class="sgc-4 sgc-4">Bastet derin bir oh çekti. "Carter, başardın! Ama yaralanmışsın. Neler oldu?"</p>

    <p class="sgc-4 sgc-4">Ona olanları anlattım.</p>

    <p class="sgc-4 sgc-4">Bastet'in gözleri fal taşı gibi açıldı. "Set hayvanını dolaba mı tıktın?" dedi. "Bunun ne kadar zor bir şey olduğunu biliyor musun?"</p>

    <p class="sgc-4 sgc-4">"Evet," dedim. "Bizzat yaşadım."</p>

    <p class="sgc-4 sgc-4">Uçuş görevlisi anonslarını yapmaya koyuldu. Terminalde olanlar henüz uçaktaki görevlilere haber verilmemişti anlaşılan. Uçak tam vaktinde hareket etti.</p>

    <p class="sgc-4 sgc-4">Acıyla iki büklüm olduğumda Bastet yaramın ne kadar derin olduğunu gördü. Suratı allak bullaktı.</p>

    <p class="sgc-4 sgc-4">"Kıpırdama." Antik Mısırca bir şeyler mırıldandı. Aniden göz kapaklarımın ağırlaştığını hissettim.</p>

    <p class="sgc-4 sgc-4">"O yaranın iyileşmesi için uyuman gerek," dedi.</p>

    <p class="sgc-4 sgc-4">"Ya Leroy geri gelirse?"</p>

    <p class="sgc-4 sgc-4">"Kim?"</p>

    <p class="sgc-4 sgc-4">"Aman boş ver."</p>

    <p class="sgc-4 sgc-4">Bastet sanki beni ilk defa görüyormuş gibi bakıyordu. "Carter, az önce bir kahraman gibi davrandın. Set hayvanıyla savaşmak ha? Senin içinde düşündüğümden daha çok sokak kedisi cesareti varmış doğrusu."</p>

    <p class="sgc-4 sgc-4">"Şey, teşekkürler."</p>

    <p class="sgc-4 sgc-4">Gülümseyip alnıma dokundu. "Yakında havalanacağız</p>

    <p class="sgc-4 sgc-4">sokak kedisi," dedi. "Artık uyu."</p>

    <p class="sgc-4 sgc-4">İtiraz edecek halim yoktu. O kadar yorgundum ki hemen gözlerimi kapadım.</p>

    <p class="sgc-4 sgc-4">Doğal olarak ruhum ufak bir gezintiye çıkmaya karar verdi.</p>

    <p class="sgc-4 sgc-4">Ba formundaydım. Phoenix'in üstünde uçuyordum. Manzara harikaydı. Bir kış sabahıydı. Serin çöl havasını kanatlarımın altında hissetmek müthiş bir histi. Şehir geceki halinden epey farklı görünüyordu. Palmiye ağaçları ve yüzme havuzlarıyla kaplı, bej ve yeşil renkli bir alan vardı aşağıda. Sivri tepeli dağlar ayın yüzeyindeki kraterler gibi oraya buraya serpilmişti. En heybetli dağsa tam aşağımda duruyordu. Dağın iki tane belirgin tepesi vardı. Set'in adamı, ruhum buraya ilk geldiğinde ne demişti? Hah, evet, <span class="sgc-2">Devesırtı Dağı.</span></p>

    <p class="sgc-4 sgc-4">Dağın yamaçlarında lüks evler vardı ama tepesi bomboştu. Derken bir şey dikkatimi çekti. İki tane kocaman kayanın tam ortasında bir çukur vardı ve dağın içinden dışarıya bir parıltı yayılıyordu. Ama bir insan bunu asla fark edemezdi. Kanatlarımı katlayıp çukura doğru pike yaptım.</p>

    <p class="sgc-4 sgc-4">Boşluktan dışarı o kadar şiddetli bir sıcak hava akımı yayılıyordu ki içeri güçlükle girdim. Yaklaşık olarak 20 metre kadar aşağıda, boşluk genişliyordu. Birden kendimi akıl almaz bir yerde buldum.</p>

    <p class="sgc-4 sgc-4">Dağın içi olduğu gibi kazılmıştı. Mağaranın orta yerinde kocaman bir piramit inşa ediliyordu. Etrafa çekiç sesleri yayılıyordu. Sürülerce iblis, kan kırmızısı taşları bloklar halinde kesiyor ve mağaranın ortasına taşıyordu. Daha sonra da bir sürü başka iblis halatlar ve rampalarla blokları yerlerine taşıyordu. Babam Giza piramitlerinin aynen bu şekilde inşa edildiğini söylemişti. Ama Giza piramitlerinin her birinin inşası yaklaşık olarak yirmi yıl sürmüştü Bu piramitse neredeyse tamamlanmak üzereydi.</p>

    <p class="sgc-4 sgc-4">Dahası, piramit tuhaf görünüyordu. Tuhaf olan şey sadece kan kırmızısı rengi değildi. Piramide bakınca, sanki tüm yapıdan bir uğultu yayılıyormuş gibiydi. Yok, bu bir uğultu falan değildi. Tanıdık birisinin <span class="sgc-2">sesiydi.</span></p>

    <p class="sgc-4 sgc-4">Piramidin üstünde ufak bir şeyin havada süzüldüğünü gördüm. Bu şey Amos Amca'nın sazlardan yapılmış gemisini andırıyordu. Gemide iki kişi vardı. Bunlardan biri deri zırhlar kuşanmış, uzun boylu bir iblisti. Diğeriyse kırmızı renkli savaş giysileri giymiş, iri yarı bir adamdı.</p>

    <p class="sgc-4 sgc-4">Döne döne onlara yaklaşmaya çalıştım. Bu arada kimseye görünmemeye çalışıyordum çünkü gerçekten görünmez olup olmadığımdan emin değildim. Güverteye kondum. Kendimi tehlikeye atmıştım ama gemidekiler beni görmemişlerdi.</p>

    <p class="sgc-4 sgc-4">Kırmızılı adam "Ne kadar kaldı?" diye sordu.</p>

    <p class="sgc-4 sgc-4">Adamın sesi Set'in sesine benziyordu ama gördüğüm son görüntüdekinden tamamıyla farklıydı. Üstelik yapıyapış, kara renkli ve ateşten oluşmuş bir yaratık da değildi. Ama bakışlarındaki o dehşet verici ifade aynıydı. Birdefans oyuncusu gibi yapılı bir bedeni, koca koca elleri ve gaddar ifadeli bir suratı vardı. Kısa, dik saçları ve özenle kesilmiş keçisakalı da üstündeki savaş giysileri gibikırmızıydı. Daha önce hiç bu renk kamuflaj giysileri görmemiştim. Belki de adam bir yanardağın içine gizlenmeyi falan düşünüyordu.</p>

    <p class="sgc-4 sgc-4">Adamın yanındaki iblis eğilip selam verdi, sonra dayanağını yere sürterek geri çekildi. Horozayaklı yaratık daha önce gördüğüm yaratıktı. En azından iki metre boyundaydı, incecikti ve ayakları kuş pençesi gibiydi. Ne yazık ki bu sefer suratını da gördüm. Tarif edilemeyecek kadar korkunçtu. Hani anatomi galerilerinde iskeletler sergilenirya? Onlardan birinin suratının canlandığını, gözlerinin kapkara, dişlerinin de sipsivriolduğunu düşünün.</p>

    <p class="sgc-4 sgc-4">İblis "Harika bir hızla ilerliyoruz efendim!" dedi. "Bugünyüz iblis daha çağırdık. Şansımız yaver giderse her şeygündoğumunda, yani doğum gününüzde tamamlanmış olacak."</p>

    <p class="sgc-4 sgc-4">Set sakin sakin "Çok geç, Dehşetin Yüzü," dedi.</p>

    <p class="sgc-4 sgc-4">İblis irkildi. Sanırım adı Dehşetin Yüzü'ydü. Acaba annesi ona bu isimi vermek için fazla düşünmüş müydü? Bob, olsun, Sam olsun, yok, Dehşetin Yüzü olsun.</p>

    <p class="sgc-4 sgc-4">Dehşetin Yüzü "A-ama e-efendim," diye kekeledi. “Ben düşünmüştüm ki-"</p>

    <p class="sgc-4 sgc-4">"Düşünme, iblis. Düşmanlarımız beklediğimden de güçlü. En sevdiğim hayvanı etkisiz hale getirdiler ve gittikçe bize yaklaşıyorlar. Onlar buraya varmadan işimizi bitirmeliyiz. Doğum günümde, gündoğumunda bu iş bitmiş olacak Dehşetin Yüzü, bir saniye dahi sonra değil. Böylece yeni krallığım kurulacak. Bu kıtadan tüm hayat izini sileceğim. Bu piramit de gücümü temsil eden bir anıt olacak. Osiris'in son ve sonsuz mezarı olacak!"</p>

    <p class="sgc-4 sgc-4">Kalbim neredeyse duracaktı. Piramide bakınca bunun neden bana o kadar tanıdık geldiğini anladım. Piramit enerjiyle doluydu. Bu, babamın enerjisiydi. Bunu nereden bildiğimi ben de bilmiyorum ama babamın lahdinin piramidin içinde bir yerlerde olduğundan emindim.</p>

    <p class="sgc-4 sgc-4">Set pis pis sırıttı. Dehşetin Ytizü'nün ona itaat etmesi de hoşuna giderdi, iblisin suratını paramparça etmek de.</p>

    <p class="sgc-4 sgc-4">"Ne demek istediğimi anladın mı?"</p>

    <p class="sgc-4 sgc-4">"Evet lordum!" Dehşetin Yüzü cesaretini toplamaya çalışıyormuş gibi kıpır kıpırdı. "Lordum, bir şey soracaktım... Neden bu kadarıyla yetiniyoruz?"</p>

    <p class="sgc-4 sgc-4">Set'in burun deliklerinden alevler yükseldi. "Bana bak iblis, sabrımı taşırmaya başladın artık. Ağzından çıkanlara dikkat etsen iyi olur."</p>

    <p class="sgc-4 sgc-4">İblis simsiyah dilini dişlerinin üstünde gezdirdi. "Efendim," dedi, "tek bir tanrının yok olması sizi şereflendirmeye yetecek mi? Ya piramidinizi her zaman besleyecek sonsuza dek sizi <span class="sgc-2">tüm dünyaların efendisi</span> yapabilecek daha da fazla kaos enerjisi yaratsak?"</p>

    <p class="sgc-4 sgc-4">Set'in gözlerinde aç bir ifade belirdi. "Tüm dünyaların efendisi. Kulağa güzel geliyor. Peki, bunu nasıl becereceksin iblis?"</p>

    <p class="sgc-4 sgc-4">"Yok, yok, bunu ben yapmayacağım lordum. Ben önemsiz bir yaratığım. Ama diğerlerini, Neftis'i ele geçirebilirsek..."</p>

    <p class="sgc-4 sgc-4">Set aniden Dehşetin Yüzü'nün göğsüne sert bir yumruk attı. İblis inleyerek yere yığıldı. "Sana onun adını anma demiştim."</p>

    <p class="sgc-4 sgc-4">Dehşetin Yüzü nefes nefese "Peki lordum," dedi. "Özür dilerim. Ama onu ve diğerlerini yakalayabilseydik ne kadar çok güç geçerdi elimize. İyi bir plan yaparsak... "</p>

    <p class="sgc-4 sgc-4">Set bu fikre ısınmış olacak ki evet manasında başını salladı. "Sanırım artık Amos Kane'i devreye sokmanın vakti geldi."</p>

    <p class="sgc-4 sgc-4">Dikkat kesildim. Amos burada mıydı yani?</p>

    <p class="sgc-4 sgc-4">"Harika, lordum. Bu gerçekten de harika bir plan."</p>

    <p class="sgc-4 sgc-4">"Evet, iyi ki aklıma geldi. Çok yakında, Horus, İsis ve hain karım ayaklarıma kapanacaklar, Dehşetin Yüzü. Amos da bana yardım edecek. Ailemiz tekrar bir araya gelecek."</p>

    <p class="sgc-4 sgc-4">Sonra Set başını kaldırıp sanki onca zamandır orada olduğumu biliyormuş gibi bana doğru ürkütücü bir biçimde gülümsedi. "Öyle değil mi evlat?" dedi.</p>

    <p class="sgc-4 sgc-4">Kanatlarımı açtığım gibi uçup kaçmayı düşündüm. Mağaradan çıkıp Sadie'yi uyarmalıydım. Ama kanatlarımı çırpamadan. Set elini uzatıp beni yakaladığında felç olmuş gibiydim.</p>
  </div>
</body>
</html>
