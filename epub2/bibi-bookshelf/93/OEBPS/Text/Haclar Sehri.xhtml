<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-2 {font-weight:bold;}
  span.sgc-1 {font-style:italic;}

  p.sgc-3 {text-align: justify;}

  h3.sgc-4 {text-align: justify;}

  p.sgc-5 {text-align: center;}
  /*]]>*/
  </style>
</head>

<body>
  <p class="sgc-3"></p>

  <h3 class="sgc-4" id="heading_id_2"><a id="bookmark3"></a>32. Haçlar Şehri</h3>

  <p class="sgc-3"><span class="sgc-2">S</span></p>

  <p class="sgc-3"><span class="sgc-2">A</span></p>

  <p class="sgc-3"><span class="sgc-2">D</span></p>

  <p class="sgc-3"><span class="sgc-2">I</span></p>

  <p class="sgc-3"><span class="sgc-2">E</span></p>

  <p class="sgc-3">Uyandığımda Çörek başımın üstüne tünemiş, mırlıyor ve saçlarımı kemiriyordu. Bir an evdeyim sandım. Eskiden uyandığımda Çörek'i başıma tünemiş bir halde bulurdum. Sonra artık bir evimin olmadığını hatırladım. Artık Bastet de yoktu. Gözlerim doldu.</p>

  <p class="sgc-3">İsis, <span class="sgc-1">Yapma,</span> diye azarladı beni. <span class="sgc-1">Dikkatinin dağılmaması gerek.</span> Tanrıça bu sefer haklıydı. Ayağa kalkıp yüzüme bulaşan beyaz renkli kumları silkeledim. Çörek buna itiraz eder gibi miyavlamaya başladı. Sonra bir-iki adım atıp sıcacık battaniyenin üstüne yerleşti.</p>

  <p class="sgc-3">Amos "Güzel, uyanmışsın," dedi. "Biz de tam seni uyandırmak üzereydik."</p>

  <p class="sgc-3">Hava hala karanlıktı. Carter geminin güvertesinde duruyordu. Üstünde Amos'un erzak odasından aldığı yenibir keten ceket vardı. Khufu hemen yanıma gelip kedime baktı ve mırlar gibi bir ses çıkardı. Hayretle Çörek'in babunun kollarına atladığını gördüm.</p>

  <p class="sgc-3">"Khufu'dan kediyi Brooklyn'e götürmesini istedim," dedi Amos. "Burası ona göre bir yer değil."</p>

  <p class="sgc-3">Belli ki Khufu bu yeni görevinden pek hoşnut değildi. Homur homur homurdanıyordu.</p>

  <p class="sgc-3">"Biliyorum dostum," dedi Amos. Ses tonu sertti. Sanki babuna emir veriyor, bir babun kabilesinin reisi gibi konuşuyordu. "Ama bu herkes için en iyisi."</p>

  <p class="sgc-3">Khufu, Amos'un gözlerine bakmadan "Uh!" dedi.</p>

  <p class="sgc-3">Nedense huzursuz olmuştum. Amos'un dediği bir şey geldi aklıma. Set'in onu serbest bırakışının bir tuzak olabileceğini söylemişti. Tabii, bir de Carter'ın gördüğü rüya vardı. Set, bizi yakalayabilmek için Amos'un bizi dağa götüreceğini umduğunu söylemişti rüyada. Ya Set, Amos'u bir şekilde etkisi altına aldıysa? Khufu'nun Brooklyn'e gidecek olması hiç hoşuma gitmemişti.</p>

  <p class="sgc-3">Öte yandan, Amos'un yardım teklifini kabul etmekten de başka çaremiz yoktu. Çörek'i kucaklamış olan Khufu'ya bakınca onları tehlikeye atmamam gerektiğini hissettim. Amos bu konuda haklı olabilirdi.</p>

  <p class="sgc-3">"Güvenle oraya gidebilecek mi?" dedim. "Bir başlarına yolculuk etmeleri doğru mu?"</p>

  <p class="sgc-3">"Tabii," dedi Amos. "Khufu, daha doğrusu tüm babunlar kendilerine has büyüler yapabilirler. Onu merak etme. Hem..."</p>

  <p class="sgc-3">Cebinden balmumundan yapılmış bir timsah heykelciği çıkardı. "Başları derde girecek olursa, yanlarında bu olacak."</p>

  <p class="sgc-3">Öksürmeye başladım. "Bir timsah mı? Başımıza gelen onca şeyden sonra-"</p>

  <p class="sgc-3">"Ama bu Makedonyalı Philip," dedi Amos.</p>

  <p class="sgc-3">"Philip balmumundan mı yapılmıştı, bir uşabti miydi yani?" diye sordum.</p>

  <p class="sgc-3">"Tabii ki," dedi Amos. "Gerçek timsahlara bakmak çok zor bir iş. Hem sana Philip'in büyülü olduğunu daha önce de söylemiştim."</p>

  <p class="sgc-3">Amos timsah heykelini Khufu'ya fırlattı. Khufu heykelciği koklayıp yemek malzemelerinin bulunduğu çantanın içine attı. Bana son kez endişeli bir bakış fırlattı. Korkuyla önce Amos'a baktı, sonra da bir kolunda çantası, diğer kolunda Çörek'le kumda ilerlemeye başladı.</p>

  <p class="sgc-3">Büyü yapabiliyor olsa da Khufu'nun Brooklyn'e sağ salim nasıl varacağını bilemiyordum. Khufu'nun bir sonraki kum tepeciğinin üstünde belirmesini bekledim ama onu göremedim. Birden ortadan kayboldu.</p>

  <p class="sgc-3">"Şimdi, işimize geri dönelim," dedi Amos. "Carter'ın dediğine göre, Set yarın gündoğumunda her yeri yok etmeye başlayacak. Bu durumda çok az vaktimiz var. Carter bana Set'i nasıl yok etmeyi planladığınızı söylemedi."</p>

  <p class="sgc-3">Carter'a dönünce hiçbir şey söylememem için uyarır gibi bana baktığını fark ettim. Ne demek istediğini anlamıştım. İçim birden minnetle doldu. Belki de ağabeyim düşündüğümkadar şapşal değildi. O da benim gibi Amos konusunda şüpheliydi.</p>

  <p class="sgc-3">"Bunu kendimize saklamamız daha doğru olur," deyiverdim. "Bunu kendin de söylemiştin. Ya Set üstüne büyülü bir dinleme cihazı falan yerleştirdiyse?"</p>

  <p class="sgc-3">Amos'un yüzü gerildi. Ters ters "Haklısın," dedi. "Kendime güvenemem... Bu beni sinir ediyor."</p>

  <p class="sgc-3">Amos gerçekten de sıkıntılı gibiydi. Kendimi suçlu hissettim. Tam fikrimi değiştirip ona planımızı anlatacaktım ki Carter'la bir kez daha göz göze geldim ve vazgeçtim.</p>

  <p class="sgc-3">"Phoenix'e doğru yola çıkmalıyız," dedim. "Belki yolda..."</p>

  <p class="sgc-3">Elimi cebime soktum. Nut'un mektubu yok olmuştu. Carter'a Geb'le yaptığım konuşmayı anlatmak istiyordum ama bunu Amos'un yanında yapmanın akıl karı olup olmayacağından emin değildim. Carter'la ikimiz iyi bir ekip olmuştuk. Amos aniden ortaya çıkıverince biraz canım sıkılmıştı doğrusu. Carter'dan başkasına bir şey anlatmak istemiyordum. Aman tanrım, bunu dediğime inanamıyorum.</p>

  <p class="sgc-3">"Las Cruces'de mola vermeliyiz," dedi Carter.</p>

  <p class="sgc-3">Amos mu daha çok şaşırdı yoksa ben mi, bilemiyorum.</p>

  <p class="sgc-3">Amos dikkatle "Orası buraya yakın," dedi. "Ama..." Eğilip yerden bir avuç kum aldı. Bir büyü mırıldanıp kumlan havaya fırlattı. Kumlar yere düşeceğine havada titrek bir ok oluşturdu. Ok, güneybatı yönünde ufka karşı karanlık bir siluet oluşturmuş olan bir dizi dağı işaret ediyordu.</p>

  <p class="sgc-3">Kumlar yere düşerken "Tahmin ettiğim gibi," dedi Arnos. "Las Cruces yolumuzun 60 kilometre dışında, şu dağların ardında kalıyor. Phoenix ise kuzeybatıda."</p>

  <p class="sgc-3">"60 kilometre o kadar da kötü değil," dedim. "Las Cruces..." Bu ad bana son derece tanıdık geliyordu ama nedenini bilemiyordum. "Carter, neden oraya gidelim dedin?"</p>

  <p class="sgc-3">"Sadece..." Carter o kadar huzursuzdu ki bunun Zia'yla bir ilgisi olduğundan emindim. "Bir rüya gördüm," dedi.</p>

  <p class="sgc-3">"Aşk meşk rüyalarından mıydı?" diye sordum.</p>

  <p class="sgc-3">Carter o anda bir golf topu yutmaya çalışıyormuş gibi görünüyordu. Böylece şüphelerimde haklı çıktığımı anlamış oldum. "Sadece oraya gitmemiz gerektiğini düşünüyorum," dedi. "Orada önemli bir şey bulabiliriz."</p>

  <p class="sgc-3">"Çok riskli," dedi Arnos. "Hayat Evi peşinizdeyken bunu yapmanıza izin veremem. Şehirlerden uzakta, vahşi doğada ilerlemeliyiz."</p>

  <p class="sgc-3">Derken resmen kafamın üstünde bir ampul yandı. Beynim arada sırada da olsa böyle düzgün çalışabiliyordu işte.</p>

  <p class="sgc-3">"Hayır, Carter haklı," dedim. "Oraya gitmeliyiz."</p>

  <p class="sgc-3">Bu sefer şaşırma sırası ağabeyime gelmişti. "Öyle mi? Gidecek miyiz?"</p>

  <p class="sgc-3">"Evet." Riske girip ona Geb'le konuşmamdan bahsettim.</p>

  <p class="sgc-3">Amos üstünü başını silkeledi. "Çok ilginç, Sadie," dedi. "Ama Las Cruces'in neden bu kadar önemli olduğunu anlayamadım."</p>

  <p class="sgc-3">"Bu İspanyolca bir isim, öyle değil mi?" dedim. "Las Cruces. Yani, <span class="sgc-1">Haçlar.</span> Tıpkı Geb'in dediği gibi."</p>

  <p class="sgc-3">Amos önce tereddüt etti, sonra yavaşça başım salladı. "Gemiye binin."</p>

  <p class="sgc-3">"İyi de suda değiliz ki," dedim.</p>

  <p class="sgc-3">Ama dediğini yaptım. Amos pardösüsünü çıkarıp büyülü bir sözcük söyledi. Pardösüsü aniden canlandı, geminin kıç tarafına gidip dümenin başına geçti.</p>

  <p class="sgc-3">Amos bana bakıp gülümsediğinde gözlerinde onunla ilk tanıştığımda gördüğüm muzip pırıltıyı gördüm. "Suya kimin ihtiyacı var ki?" dedi.</p>

  <p class="sgc-3">Gemi hafifçe sarsılıp göğe yükseldi.</p>

  <p class="sgc-3">Amos günün birinde bir büyücü olmaktan sıkılacak olursa kesinlikle uçan gemi turları düzenleyebilir. Dağların üstünden görünen manzara harikuladeydi.</p>

  <p class="sgc-3">İlk başta çöl, İngiltere'nin yemyeşil arazilerine kıyasla gözüme çorak ve çirkin görünmüştü. Ama çöl manzarasının özellikle gece vakti kendine özgü bir güzelliği olduğunu sonradan fark ettim. Dağlar bir ışık denizindeki kapkara adalar gibi yükseliyordu. Hayatımda hiç bu kadar yıldız görmemiştim. Kuru rüzgar adaçayı ve çam ağacı kokuyordu. Las Cruces, aşağıdaki vadide boylu boyunca uzanıyor, parıltılı sokakları ve mahalleleri görünüyordu.</p>

  <p class="sgc-3">Şehre yaklaştıkça yukarıdan gördüğüm güzellikler kayboluverdi. Burası Manchester ya da Swindon'daki herhangi bir yerden farksızdı ama Amos gemimizi şehrin güneyine, yani daha eski bir yerleşim bölgesine doğru çevirince etrafta kerpiç evler ve iki yanına ağaçlar dizili evlergördüm.</p>

  <p class="sgc-3">Aşağı inerken heyecanlandığımı hissettim. , "Uçan bir gemide olduğumuzu fark etmeyecekler mi?" dedim. "Yani, büyülü şeylerin ölümlüler tarafında görülmediğini biliyorum ama... "</p>

  <p class="sgc-3">"New Mexico eyaletindeyiz," dedi Amos. "Burada sık sık UFO'lar görülür."</p>

  <p class="sgc-3">Sonra ufak bir kilisenin çatısına konduk.</p>

  <p class="sgc-3">Kendimi zamanda geriye gitmiş ya da bir kovboy filminin setine girmiş gibi hissettim. Kasaba meydanı, bir Kızılderili köyü gibi, turuncu alçı sıvası kaplı evlerle çevriliydi. Sokaklar ışıl ışıl ve epey kalabalıktı. Etrafta tam bir festival havası vardı. Tezgahlarda iplere asılmış kırmızıbiberler, Kızılderili battaniyeleri ve daha pek çok şey diziliydi. Eski bir at arabası kocaman bir kaktüsün yanına çekilmişti. Meydanda müzik çalan grupta kocaman gitarlı adamlar bağıra çağıra Meksika şarkıları söylüyorlardı.</p>

  <p class="sgc-3">"Burası kasabanın en eski mahallesi," dedi Amos. "Sanırım buraya Mesilla diyorlar."</p>

  <p class="sgc-3">Şüpheyle "Burada da Antik Mısır'a özgü bir sürü şey olmalı," dedim.</p>

  <p class="sgc-3">Amos pardösüsünü dümenin başından alıp "Tabii," dedi. "Eski Meksika uygarlıklarının Antik Mısır'la birçok benzerliği vardır," dedi. "Ama bunu başka bir güne saklayalım istersen."</p>

  <p class="sgc-3">"Şükürler olsun," diye homurdandım. Sonra havayı kokladım. Burnuma tuhaf ama harika bir koku geliyordu.</p>

  <p class="sgc-3">Tıpkı fırından yeni çıkmış ekmek ve tereyağı gibi bir kokuydu bu. Ama baharatlı ve çok daha leziz bir şeydi. "Bu arada açlıktan ölüyorum ben," dedim.</p>

  <p class="sgc-3">Meydanı boylu boyunca geçmemiz çok sürmedi. Karşımıza aniden ev yapımı tortillalar çıkıverdi. O kadar lezzetliydiler ki anlatamam. Yani, Londra'da da Meksika ve diğer ülkelerin yemeklerini sunan restoranlar var. Ama daha önce Meksika yemeklerini yerinde hiç yememiştim. Londra'da pişirilen tortillalar lezzet açısından bunlarına yanına bile yaklaşamazdı. Eli unla kaplı iri yarı, beyaz elbiseli bir kadın hamur açıyor, hamuru elleriyle düzleştirip tortillaları kızgın bir tavada pişiriyordu. Sonra da bunları kağıt peçetelere sarıp müşterilere veriyordu. Ama tortillalar o kadar harikaydı ki üstlerine ne tereyağı ne de reçel istiyordu. Hamur o kadar kıvamlıydı ki ağzımda resmen eridiğini hissettim. Amos'a sırf kendim için altı tane tortilla aldırdım.</p>

  <p class="sgc-3">Carter da bir diğer tezgahta kırmızıbiberli etli mısır dolmalarını deneyene dek gayet iyi vakit geçiriyordu. Biberin tadını aldığı anda suratının patlayacağım sandım. "Çok acı!" diye bağırdı. "Bana içecek bir şey verin!"</p>

  <p class="sgc-3">Amos gülmemeye çalışarak "Biraz daha tortilla ye," dedi. "Hamur acıyı sudan daha iyi alır."</p>

  <p class="sgc-3">Ben de kırmızıbiberli etli mısır dolmalarından denedim ve mükemmel olduklarını gördüm. Gerçi kaliteli bir köri baharatı kadar acı değillerdi ama Cárter her zamanki gibi bebeklik ediyordu.</p>

  <p class="sgc-3">Çok geçmeden karnımızı tıka basa doyurmuş, sokaklarda dolanmaya başlamıştık. Tam olarak nereye gitmemiz gerektiğini bilmiyordum. Vakit geçiyordu. Güneş batmak üzereydi. Set'i durduramayacak olursak bu, hayatımızın son gecesi olacaktı. Ama Geb'in beni buraya neden yolladığına dair en ufak bir fikrim yoktu. En çok ihtiyacım olan şeyi burada bulacağımı söylemişti. Peki, kastettiği neydi?</p>

  <p class="sgc-3">Kalabalığa bakarken uzun boylu, siyah saçlı bir adam çekti dikkatimi. Tüylerimin ürperdiğini hissettim. Anubis miydi bu? Ya güvende olduğumdan emin olmak için beni takip ediyorduysa? Ya en çok ihtiyacım olan şey O'ysa?</p>

  <p class="sgc-3">Bu harika bir düşünceydi ama ne yazık ki adam Anubis değildi. Bu kadar şanslı olabileceğimi düşündüğüm için kendime kızdım. Hem Carter da Anubis'i çakal başlı bir canavar olarak görmüştü. Belki de Anubis'in bana o şekilde görünmesinin nedeni kafamı karıştırmak içindi. Gerçi bunun epey işe yaradığını söyleyebilirim.</p>

  <p class="sgc-3">Tam Anubis ve Ölüler Diyarı'nda olması muhtemel tortillalarla ilgili hayaller kuruyordum ki meydanın karşısındaki bir kızla göz göze geldim.</p>

  <p class="sgc-3">"Carter." Ağabeyimin kolunu çekiştirip ona Zia Raşit'i gösterdim. "Seni görmek isteyen birisi var," dedim.</p>

  <p class="sgc-3">Zia siyah renkli bol giysilerini giymiş, eline asasını ve değneğini almıştı. Savaşa hazırdı. Siyah dalgalı saçları sanki buraya sert bir rüzgarla gelmiş gibi bir yana yatmıştı. Kehribar renkli gözleriyse ancak bir leoparın olabileceğikadar dostane görünüyordu.</p>

  <p class="sgc-3">Tam arkasında hediyelik eşyalarla dolu bir tezgah duruyordu. Tezgahın üstündeki posterde New Mexico: Büyülü Diyarlar yazıyordu. Acaba tezgahın sahibi tam önünde bir büyücünün durduğunun farkında mıydı?</p>

  <p class="sgc-3">Zia orada olduğumuzu gördüğü halde "Demek geldiniz," dedi. Ben mi öyle sandım bilmiyorum ama sanki Amos'a çekinerek hatta korkuyla bakıyordu.</p>

  <p class="sgc-3">Carter heyecanla "Evet," dedi. "Şey, Sadie'yi hatırlı yorsundur. Bu da... "</p>

  <p class="sgc-3">"Amos," dedi Zia çekingen bir tavırla.</p>

  <p class="sgc-3">Amos, Zia'nın önünde eğilerek selam verdi. "Zia Raşit, seninle karşılaşmayalı birkaç yıl oldu," dedi. "Bakıyorum da İskender en iyi öğrencisini yollamış."</p>

  <p class="sgc-3">Zia ona okkalı bir tokat yemiş gibi baktı. Belli ki Amos kötü haberi duymamıştı.</p>

  <p class="sgc-3">"Şey, Amos," dedim. "İskender öldü."</p>

  <p class="sgc-3">Ona olanları anlatırken Amos şaşkınlıkla bizi dinledi.</p>

  <p class="sgc-3">"Anlıyorum," dedi sonunda. "O halde, yeni Baş Arşivci..."</p>

  <p class="sgc-3">"Desjardins," dedim.</p>

  <p class="sgc-3">"Tüh, işte bu kötü haber."</p>

  <p class="sgc-3">Zia yüzünü ekşitti. Amos'a yanıt vermek yerine bana döndü. "Desjardins'i hafife almayın,"dedi. "O, çok güçlüdür. Set'e meydan okumak için onun, daha doğrusu bizim yardımımıza ihtiyaç duyacaksınız."</p>

  <p class="sgc-3">"Desjardins'in Set'e yardım ediyor olabileceği hiç aklınageldi mi?" diye sordum.</p>

  <p class="sgc-3">Zia öfkeyle bana baktı. "Asla. Başkaları bunu yapabilir," dedi. "Ama Desjardins bunu asla yapmaz."</p>

  <p class="sgc-3">Kast ettiği kişi Amos'tu. Sanırım bunu duyduktan sonra Amos'tan daha fazla şüphelenmeliydim ama birden öfkelendiğimi hissettim.</p>

  <p class="sgc-3">"Senin gözün bir şey görmüyor," dedim. "Desjardins'in Baş Arşivci olarak ilk emri bizim öldürülmemizdi. Set'in tüm kıtayı yok etmek istediğini bildiği halde bizi durdurmaya çalışıyor. Hem British Museum'a gittiğimiz gece Desjardins de oradaydı. Set kendisine geçici bir beden arıyorsa..."</p>

  <p class="sgc-3">Zia'nın asasının ucu aniden alevler içinde kaldı.</p>

  <p class="sgc-3">Carter hemen aramıza girdi. "Hop, ikiniz de sakinleşin," dedi. "Buraya sakin sakin konuşmaya geldik."</p>

  <p class="sgc-3">"Ben sakin konuşuyorum," dedi Zia. "Hayat Evi'ni kendi tarafınıza çekmelisiniz. Desjardins'i bir tehdit olmadığınıza ikna etmelisiniz."</p>

  <p class="sgc-3">"Teslim olarak mı?" dedim. "Kalsın, teşekkürler. Bir böceğe dönüşüp onun ayağının altında ezilmek istemiyorum."</p>

  <p class="sgc-3">Amos hafifçe öksürdü. "Ne yazık ki Sadie haklı," dedi. "Desjardins onu son gördüğümden beri değişmediyse mantıklı davranacağını sanmam."</p>

  <p class="sgc-3">Zia öfkeden köpürüyordu. "Carter, seninle baş başa konuşabilir miyiz?" diye sordu.</p>

  <p class="sgc-3">Carter ne yapacağını bilemiyordu. "Bak Zia, seninle işbirliği yapmaya söz vermiştim. Ama beni Hayat Evi'neteslim olmaya ikna etmek için geldiysen-"</p>

  <p class="sgc-3">"Sana söylemem gereken bir şey var," dedi Zia ısrarla. "Bilmen gereken bir şey."</p>

  <p class="sgc-3">Zia'nın bu sözleri tüylerimi diken diken etmişti. Acaba Geb'in sözünü ettiği şey bu muydu? Zia, Set'i nasıl yenmemiz gerektiğini biliyor olabilir miydi?</p>

  <p class="sgc-3">Amos aniden gerildi. Asasını çıkarıp "Bu bir tuzak," dedi.</p>

  <p class="sgc-3">"Ne? Hayır!" dedi Zia şaşkınlıkla.</p>

  <p class="sgc-3">Derken hepimiz Amos'un hissettiği tehdidi kendi gözlerimizle gördük. Meydanın doğu tarafından bize doğru gelen kişi Desjardins'di. Üstünde krem renkli bir cüppe ve Baş Arşivcilerin giydiği türden, leopar postundan yapılmış bir pelerin vardı. Asası mor ışıklar saçıyordu. Turistler ve yayalar onu gördüklerinde şaşkınlık ve korkuyla hemen kenara çekiliyorlardı. Sanki neler olup bittiğini bilmeseler de kötü bir şeyler olacağını hissetmişlerdi.</p>

  <p class="sgc-3">"Diğer yöne gidelim," dedim.</p>

  <p class="sgc-3">Arkamı dönünce siyah giysili iki büyücünün daha bize doğru geldiğini gördüm.</p>

  <p class="sgc-3">Değneğimi çıkarıp Zia'ya doğrulttum. "Bizi tuzağa düşürdün!" dedim.</p>

  <p class="sgc-3">"Hayır! Yemin ederim ki..." Zia'nın suratı allak bullaktı. "Onlara sizinle buluşacağımı Mel söylemiş olmalı," dedi.</p>

  <p class="sgc-3">"Tabii," dedim. "Bütün suçu Mel'e at bakalım."</p>

  <p class="sgc-3">Amos "Şu anda açıklamalarını dinleyecek vakit yok," dedi ve Zia'ya bir şimşek fırlattı. Zia hediyelik eşyalarladolu tezgaha uçtu.</p>

  <p class="sgc-3">"Hop!" diye bağırdı Carter.</p>

  <p class="sgc-3">"Düşman o," dedi Amos. "Zaten yeterince düşmanımız var!"</p>

  <p class="sgc-3">Carter (doğal olarak) Zia'nın yanına koştu. Yayalar panik içinde meydanın dört bir yanına kaçıştılar.</p>

  <p class="sgc-3">"Sadie, Carter," dedi Amos, "işler karışacak olursa hemen gemiye binip kaçın."</p>

  <p class="sgc-3">"Seni tek başına bırakamayız Amos," dedim.</p>

  <p class="sgc-3">"Sizler daha önemlisiniz," dedi ısrarla. "Desjardins'i oyalaya-Dikkat!"</p>

  <p class="sgc-3">Amos asasını siyah giysili büyücülere çevirdi. Büyücüler bir şeyler mırıldanıyorlardı ama Amos onlardan daha atik davranmış, adamların bir toz bulutu içinde kontrolü kaybetmelerini sağlamıştı. Adamlar kuru yaprakların, çöplerin ve etli mısır dolmalarının arasından bir kasırga hortumuyla birlikte sokağa uçtular. Minik hortum adamları bir binanın tepsine fırlatıp gözden kayboldu.</p>

  <p class="sgc-3">Meydanın diğer ucundaki Desjardins öfkeyle haykırdı: "Kane!"</p>

  <p class="sgc-3">Baş Arşivci asasını sertçe yere vurdu. Kaldırımda bir çatlak oluştu ve çatlak bize doğru gelmeye başladı. Çatlak genişledikçe binalar zangırdadı, sıvaları döküldü. Çatlak bizi yutacaktı ama İsis zihnimde gerekli olan sözcüğü söyledi.</p>

  <p class="sgc-3">Değneğimi kaldırıp "Sessizlik. Hah-ri!" dedim.</p>

  <p class="sgc-3">Tam önümüzde hiyeroglifler belirdi.</p>

  <p class="sgc-3 sgc-5"><img alt="" src="../Images/Rick%20riot-25.png" /><br /></p>

  <p class="sgc-4 sgc-3">Çatlak tam ayağımızın dibinde durdu. Sarsıntı da aniden kesiliverdi.<br />
  <a id="bookmark0"></a></p>

  <p class="sgc-4 sgc-3">Amos hayretle "Sadie, bunu nasıl-"</p>

  <p class="sgc-4 sgc-3">Beti benzi atmış olan Desjardins öne çıkıp "İlahi Sözcükler, Kane!" dedi. "Çocuk İlahi Sözcükleri söylemeye cesaret etti," dedi. "İsis onu kandırmış. Sen de tanrılara yardım ettiğin için suçlusun."</p>

  <p class="sgc-4 sgc-3">"Bırak bu lafları Michel," dedi Amos.</p>

  <p class="sgc-4 sgc-3">Desjardins'in adının Michel olması bana bayağı komik gelmişti ama o an gülemeyecek kadar korkmuştum.</p>

  <p class="sgc-4 sgc-3">Amos bizi korumak ister gibi değneğini havaya kaldırdı. "Set'i durdurmalıyız. Akıllı bir adamsan-"</p>

  <p class="sgc-4 sgc-3">"Ne yapmam gerekiyor?" dedi Desjardins. "Sana mı katılayım? Seninle işbirliği mi yapayım? Tanrılar bizlere yıkımdan başka bir şey getirmiyor."</p>

  <p class="sgc-4 sgc-3">"Hayır!" diye bağırdı Zia. Carter'ın da yardımıyla ayağa kalkmayı başarmıştı. "Efendim, birbirimizle savaşamayız," dedi. "İskender'in istediği bu değildi."</p>

  <p class="sgc-4 sgc-3">Desjardins, "İskender öldü!" diye böğürdü. "Zia, yanlarından uzaklaş yoksa seni de onlarla birlikte öldürürüm."</p>

  <p class="sgc-4 sgc-3">Zia, Carter'a baktı. Sonra kararlı bir ifadeyle Desjardins'e döndü. "Hayır. Birlik olmalıyız," dedi.</p>

  <p class="sgc-4 sgc-3">Zia biraz olsun saygımı kazanmıştı. "Onu buraya getiren gerçekten de sen değilsin, değil mi?" dedim.</p>

  <p class="sgc-4 sgc-3">"Ben asla yalan söylemem," diye yanıt verdi Zia.</p>

  <p class="sgc-4 sgc-3">Desjardins asasını havaya kaldırdı. Etrafımızdaki binaların duvarlarında koca koca çatlaklar oluştu. Üstümüze sıvalar ve tuğlalar yağdı ama Amos rüzgar oluşturup yaralanmamızı önledi.</p>

  <p class="sgc-4 sgc-3">"Çocuklar, derhal buradan kaçın!" diye bağırdı. "Diğer büyücüler sonsuza dek buradan uzak kalmayacaklar."</p>

  <p class="sgc-4 sgc-3">"Amos bir kez olsun doğruyu söyledi," dedi Zia. "Ama büyülü bir kapı açamayız..."</p>

  <p class="sgc-4 sgc-3">"Uçan bir gemimiz var," dedi Carter.</p>

  <p class="sgc-4 sgc-3">Zia şaşkınlıkla başını sallayıp "Nerede?" diye sordu.</p>

  <p class="sgc-4 sgc-3">Kiliseyi işaret ettik ama ne yazık ki Desjardins kiliseyle aramızda duruyordu.</p>

  <p class="sgc-4 sgc-3">Desjardins asasıyla binaların duvarlarında tekrar çatlaklar oluşturdu. Amos bu sefer üstümüze düşen parçaları rüzgar ve şimşekle un ufak etti.</p>

  <p class="sgc-4 sgc-3">"Hah, fırtına büyüsü!" dedi Desjardins. "Amos Kane ne zamandan beri kaos güçlerini kullanıyor? Gördünüz mü çocuklar? Bu adam sizi nasıl koruyacak?"</p>

  <p class="sgc-4 sgc-3">"Kes sesini!" diye bağırdı Amos. Asasıyla o kadar büyük bir kum fırtınası oluşturdu ki bütün meydan kum içinde kaldı. Kum fırtınası gözlerimi ve tenimi acıtıyordu ama merdivenlere ulaşıp çatıya çıkmayı başardık. Rüzgar bir anda dindi. Desjardins'le Amos'un meydanda karşı karşıya durduklarını ve kendi enerji zırhlarının ardında olduklarını gördük. Amos sendeliyordu. Belli ki enerji kalkanı oluşturmak için var gücünü harcıyordu.</p>

  <p class="sgc-4 sgc-3">Zia tereddütle "Yardırn etmem gerek," dedi. "Yoksa Desjardins, Arnos'u öldürecek."</p>

  <p class="sgc-4 sgc-3">"Hani Amos'a güvenmiyordun?" diye sordu Carter.</p>

  <p class="sgc-4 sgc-3">"Güvenmiyorum zaten," dedi Zia. "Ama Desjardins bu düelloyu kazanacak olursa hepimiz ölürüz. Buradan asla kaçamayız." Zia sanki çok acı verecek bir şey yapmaya hazırlanıyormuş gibi dişlerini sıktı.</p>

  <p class="sgc-4 sgc-3">Asasını kaldırıp bir büyü mırıldanmaya başladı. Hava birden ısındı. Asa da parıldamaya başladı. Zia asasını bırakınca asayı alevler sardı ve bir metre kalınlığında, dört metre yüksekliğinde bir ateş sütunu haline geldi.</p>

  <p class="sgc-4 sgc-3">"Desjardins'in peşinden git," dedi Zia.</p>

  <p class="sgc-4 sgc-3">Ateş sütunu hemen çatıdan aşağı süzülüp sinsice Baş Arşivci'ye doğru ilerlemeye başladı.</p>

  <p class="sgc-4 sgc-3">Zia yere yığılmak üzereydi. Carter'la birlikte onu kollarından tutup yüz üstü yere yığılmasını engelledik.</p>

  <p class="sgc-4 sgc-3">Desjardins başını havaya kaldırdı. Ateş sütununu görünce gözleri korkuyla fal taşı gibi açıldı. "Zia, bana saldırmaya nasıl cüret edersin?" diye bağırdı.</p>

  <p class="sgc-4 sgc-3">Ateş sütunu çatıdan aşağı süzüldü, bir ağacın dallarının arasından geçti. Dalların arasında kocaman, alevli bir delik bıraktı. Sonra sokağa indi, kaldırımın birkaç santim üstünde ilerledi. Isı o kadar yoğundu ki kaldırımın betonunu ve yolun asfaltını eritti. Sonra park halindeki bir arabaya denk geldi. Arabanın etrafından dolanmak yerine metal kaportayı yakarak arabayı ikiye böldü.</p>

  <p class="sgc-4 sgc-3">Amos sokaktan "Güzel!" diye seslendi. "Aferin, Zia!"</p>

  <p class="sgc-4 sgc-3">Desjardins çaresizlik içinde soluna doğru sendeledi. Sütun hala ona doğru ilerliyordu. Büyücü sütuna su fırlattı ama su bir anda buharlaştı. Asasıyla fırlattığı kayalarsa ateş sütununun içinden geçip diğer taraftaki erimiş diğer kayaların yanına düştüler.</p>

  <p class="sgc-4 sgc-3">"Bu da ne böyle?" dedim.</p>

  <p class="sgc-4 sgc-3">Zia baygındı. Carter şaşkınlıkla başını salladı. İsis bana bunun bir ateş direği olduğunu söyledi. Zia'nın büyüsünü beğenmişti. <span class="sgc-1">Bu,</span><span class="sgc-1">bir ateş büyücüsünün yaratabileceği en güçlü büyüdür,</span> dedi. <span class="sgc-1">Ondan ne kaçmak mümkündür ne de onu yenmek. Onu yaratan kişiyi zafere götürür, düşmanın peşinden giderek onu kaçırır. Desjardins başka bir şeye yoğunlaşacak olursa ateş duvarı onu yutar. Küle dönüştürene dek de bırakmaz.</span></p>

  <p class="sgc-4 sgc-3"><span class="sgc-1">Ne kadar dayanır?</span> diye sordum.</p>

  <p class="sgc-4 sgc-3"><span class="sgc-1">Bu, büyüyü yapan kişinin ne kadar güçlü olduğuna bağlı. Altıyla on iki saat arasında etkili olabilir.</span></p>

  <p class="sgc-4 sgc-3">Yüksek sesle güldüm. İşte, bu harikaydı! Tabii, Zia ateş direği yaratayım derken bayılmıştı ama yine de yaptığı büyü harikaydı.</p>

  <p class="sgc-4 sgc-3">İsis, <span class="sgc-1">Bu büyü Zia’nın tüm enerjisini aldı,</span> dedi. <span class="sgc-1">Sütun yok olana dek artık başka büyü yapamaz. Size yardım edebilmek için tüm gücünü sarf etmeyi göze aldı.</span></p>

  <p class="sgc-4 sgc-3">Carter'a, "Merak etme, kendisine gelecek," dedim. Sonra meydana doğru seslendim: "Amos, haydi gel! Gitmemiz gerek!"</p>

  <p class="sgc-4 sgc-3">Desjardins geri geri gidiyordu. Ateşten korktuğu her halinden belliydi ama henüz pes etmemişti. "Bunu yaptığınıza çok pişman olacaksınız!" dedi. "Tanrılarla oynamak mı istiyorsunuz? O halde bana başka seçenek bırakmadınız." Duat'tan bir yığın sopa aldı. Yok, bunlar sopa falan değil, bildiğiniz oktu. Desjardins'in elinde tam yedi tane ok vardı şimdi.</p>

  <p class="sgc-4 sgc-3">Amos dehşetle oklara baktı. "Yapamazsın!" dedi. "Hiçbir Baş Arşivci-"</p>

  <p class="sgc-4 sgc-3">"Sekmet'i çağırıyorum!" diye böğürdü Desjardins. Havaya fırlattığı oklar Amos'un etrafını sardı.</p>

  <p class="sgc-4 sgc-3">Desjardins kendinden emin bir tavırla gülümsedi. Sonra bana baktı. "Demek tanrılara güveniyorsun ha?" dedi. "Bir tanrı seni öldürsün de gör!"</p>

  <p class="sgc-4 sgc-3">Sonra arkasını döndüğü gibi kaçmaya başladı. Ateş direği hızlanıp Desjardins'in peşinden gitmeye başladı.</p>

  <p class="sgc-4 sgc-3">Etrafı oklarla çevrili olan Amos, "Çocuklar, hemen gidin buradan!" diye bağırdı. "Sekmet'i oyalamaya çalışacağım!"</p>

  <p class="sgc-4 sgc-3">"Kimi?" dedim. Bu ismi daha önce de duyduğumu biliyordum ama o güne dek bir sürü Antik Mısırca isim duymuştum. "Sekmet de kimdi?" dedim.</p>

  <p class="sgc-4 sgc-3">O hafta başımıza gelen onca şeyden sonra bile Carter'ın yüzünde daha önce hiç görmediğim bir dehşet ifadesi vardı. "Hemen gitmeliyiz," dedi. "Hemen!"</p>
</body>
</html>
