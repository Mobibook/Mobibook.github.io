<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <style type="text/css">
/*<![CDATA[*/
  span.sgc-2 {font-style:italic;}
  span.sgc-1 {font-weight:bold;}

  p.sgc-4 {text-align: justify;}
  h3.sgc-3 {text-align: justify;}

  p.sgc-5 {text-align: center;}
  /*]]>*/
  </style>
</head>

<body>
  <p><a id="bookmark0"></a></p>

  <h3 class="sgc-3" id="heading_id_2">6. Bir Timsahla Kahvaltı Ediyoruz</h3>

  <p class="sgc-4"><span class="sgc-1">C</span></p>

  <p class="sgc-4"><span class="sgc-1">A</span></p>

  <p class="sgc-4"><span class="sgc-1">R</span></p>

  <p class="sgc-4"><span class="sgc-1">T</span></p>

  <p class="sgc-4"><span class="sgc-1">E</span></p>

  <p class="sgc-4"><span class="sgc-1">R</span></p>

  <p class="sgc-4">Nasıl anlatsam? Yok, gördüğüm şey bir kabus falan değildi. Çok daha gerçekçi ve ürkütücüydü.</p>

  <p class="sgc-4">Uyurken hafiflediğimi hissettim. Yatakta dönüp dururken bir anda kendime tepeden baktığımı fark ettim.</p>

  <p class="sgc-4">Öldüğümü sandım. Ama ölmemiştim. Bir hayalet haline gelmemiştim. Kollarımın olduğu yerde altın renkli kanallar vardı. Bir kuşa dönüşmüştüm. [Hayır Sadie, tavuk falan değildim. Bırak da neler olduğunu anlatayım, tamam mı?]</p>

  <p class="sgc-4">Rüya görmediğimi biliyordum çünkü renkli rüya görmem. Dahası, beş duyumu da kullandığım türden rüyalar asla görmem. Odada hafif bir yasemin kokusu vardı. Şifoniyerin üstüne koyduğum zencefilli gazozdan kabarcıklar yükseldiğini duyabiliyordum. Tüylerimin arasından buz gibi bir rüzgarın estiğini hissettim. Pencere açık kalmıştı.</p>

  <p class="sgc-4">Dışarı çıkmak istemiyordum ama sert bir akım beni tıpkı rüzgara kapılmış bir yaprak gibi dışarı çekti.</p>

  <p class="sgc-4">Malikanenin ışıkları aşağıda kalmıştı. New York bulanıklaşıp gözden kayboldu. Hızla pusun ve karanlığın arasından geçtim. Etrafta tuhaf sesler duyuyordum. Midem tıpkı Amos'un gemisinde olduğu gibi burulmaya başlamıştı. Birden pus dağıldı. Bambaşka bir yerdeydim.</p>

  <p class="sgc-4">Çıplak bir dağın üstünde uçuyordum. Ta aşağıda, geniş bir alana yayılmış şehir ışıkları gördüm. Burası kesinlikle New York değildi. Gece olduğu halde çölde olduğumu biliyordum. Rüzgar o kadar kuruydu ki suratım kağıt gibi olmuştu. Şimdi diyeceğim şey size mantıklı gelecek mi bilmiyorum ama suratımın her zamanki suratım olmadığını hissediyordum. Sanki suratımdan başka her yerim değişmiş ve bir kuşa dönüşmüştüm. [Tamam Sadie, bana Tavuk Kafalı Carter diyebilirsin, şimdi mutlu musun?]</p>

  <p class="sgc-4">Aşağıda bir yere tünemiş iki gölge vardı. Beni görmemişlerdi. O anda artık parıldamadığımı fark ettim. Aslında, karanlıkta tamamıyla görünmez vaziyetteydim. Karanlıkta gölgelerin neye benzediğini göremiyordum ama onların insan olmadığından emindim. Biraz daha dikkatli bakınca birinin kısa boylu, tıknaz ve tüysüz olduğunu gördüm. Kaygan teni yıldızların altında parıldıyordu. Tıpkı hem karada hem suda yaşayan, arka ayaklarının üstünde duran bir canlıyı andırıyordu. Diğeriyse uzun ve incecikti. Ayakları bir horozunki gibiydi. Suratını seçemiyordum ama durduğum yerden kırmızı renkli ve ıslak görünüyordu. Neyse, onu daha yakından göremediğime memnun olduğumu söyleyebilirim.</p>

  <p class="sgc-4">Kurbağayı andıran yaratık diğerine dönüp "Nerede o?" diye vırakladı.</p>

  <p class="sgc-4">Horoz ayaklı olansa "Henüz kalıcı bir beden bulmadı," diye yanıt verdi. "Ancak kısa bir süre gözle görülür durumda."</p>

  <p class="sgc-4">"Buranın doğru yer olduğundan emin misin?"</p>

  <p class="sgc-4">"Evet, gerzek! Şey olur olmaz, buraya gele-"</p>

  <p class="sgc-4">Yanlarında alevli bir şekil belirince iki yaratık paldır küldür yere, toz toprağın üstüne düştüler. O an gerçekten de görünmez olmak için dua ettim.</p>

  <p class="sgc-4">Kurbağamsı yaratık "Lordum!" dedi.</p>

  <p class="sgc-4">Karanlıkta yanlarına gelen yaratığı görmek zordu. Tek gördüğüm, alevlerden oluşmuş bir adamdı.</p>

  <p class="sgc-4">Adam "Buraya ne diyorlar?" diye sordu. Konuşunca onun British Museum'da babama saldıran adam olduğunu anladım. Müzede hissettiğim korku birden geri geldi. Yerimden kımıldayamıyordum. Yerden bir taş alıp ona fırlatmayı düşünmüştüm ama bunu bile yapamamıştım. Babamı yarı yolda bırakmıştım.</p>

  <p class="sgc-4">Horoz ayaklı "Lordum," dedi, "Dağa Devesırtı deniyor.Şehrin ismiyse Anka Kuşu anlamına gelen Phoenix."</p>

  <p class="sgc-4">Alevli adam güldü. Gülüşü gök gürültüsü gibiydi. Phoenix, öyle mi? Ne kadar isabetli olmuş! Çöl ne kadar da eve benziyor. Ama burayı en ufak bir hayat belirtisinden dahi arındırmak gerek. Çölün çorak bir yer olması gereksizce de öyle değil mi?"</p>

  <p class="sgc-4">"Kesinlikle, lordum," dedi kurbağa. "Diğer dördüne ne olacak peki?"</p>

  <p class="sgc-4">"Biri çoktan gömüldü," dedi alevli adam. "İkincisi güçsüz. Onu idare etmek kolay. Geriye sadece diğer ikisi kalıyor. Onlarla da yakında ilgileneceğim."</p>

  <p class="sgc-4">"Şey, bunu nasıl yapacaksınız?" diye sordu kurbağa.</p>

  <p class="sgc-4">Alevli adam parıldadı. "Amma da meraklı bir kurbağasın," dedi. Eliyle onu işaret edince yaratığın derisinden buharlar yükselmeye başladı.</p>

  <p class="sgc-4">"Hayır!" diye bağırdı kurbağa. "Hayıırrrrr!"</p>

  <p class="sgc-4">Daha sonra olanları güçlükle izledim. Neler olduğunu detaylı bir biçimde anlatmak istemiyorum. Ama hani çocuklar salyangozların üstüne tuz dökerler ya, işte kurbağanın başına gelenler de bundan pek farklı değildi. Yaratık eridi gitti.</p>

  <p class="sgc-4">Horoz ayaklı korkuyla geri çekildi. Haksız da değildi.</p>

  <p class="sgc-4">Alevli adam sanki hiçbir şey olmamış gibi, "Tapınağımı buraya inşa edeceğiz," dedi. "Dağ, bana ibadet edilen yer olacak. Her şey tamamlandığında gelmiş geçmiş en büyük kasırgayı yaratacağım. Her şeyi yerle bir edeceğim. Hem de her şeyi."</p>

  <p class="sgc-4">Horoz ayaklı "Evet, lordum," dedi telaşla. "Şey, gücünüzü artırmak için bir şey önerebilir miyim?" Yaratık, alevli adamın önünde eğilip kulağına bir şey söyleyecekmiş gibi yanına gitti. Onun az sonra kızarmış bir horoz olacağından emindim.</p>

  <p class="sgc-4">Alevli adamın kulağına bir şeyler fısıldadı ve alevli adam daha da parıldadı.</p>

  <p class="sgc-4">"Harika! Bunu yapabilirsen seni ödüllendireceğim. Ama başarısız olursan... "</p>

  <p class="sgc-4">"Anlıyorum lordum."</p>

  <p class="sgc-4">"Haydi, git," dedi alevli adam. "Güçlerimizi serbest bırak. Önce uzun boyunlulardan başla. Böylece karşı koyamazlar. Yavruların hepsini bana getir. Onları canlı istiyorum, güçlerinin farkına varmadan elimde olmalılar. Sakın beni hayal kırıklığına uğratma."</p>

  <p class="sgc-4">"Emredersiniz lordum."</p>

  <p class="sgc-4">Alevli adam kendi kendine "Phoenix," dedi. "Bu ismi pek sevdim." Sanki şehrin alevler içinde kaldığını hayal ediyormuş gibi elini havada gezdirdi. "Yakında küllerinden tekrar dirileceksin. Bu, harika bir doğum günü hediyesi olacak."</p>

  <p class="sgc-4">Kalbim gümbür gümbür ata ata, kendi bedenimde uyandım. Sanki alevli adam beni yakmış gibi her yanım ateş içindeydi. Sonra göğsümün üstünde bir kedinin oturduğunu fark ettim.</p>

  <p class="sgc-4">Çörek gözleri yarı kapalı halde bana bakıyordu. <span class="sgc-2">Miyav.</span></p>

  <p class="sgc-4">"İçeri nasıl girdin?" diye mırıldandım.</p>

  <p class="sgc-4">Doğrulup etrafıma bakındım. Bir an için nerede olduğumu hatırlayamadım. Bir başka şehirde, bir otelde miydim? Bir an babama seslenecek oldum ama sonra olanları hatırladım.</p>

  <p class="sgc-4">Dün. Müze. Lahit.</p>

  <p class="sgc-4">Her şey o kadar hızlı bir biçimde zihnimden geçmeye başladı ki nefes almakta zorlandım.</p>

  <p class="sgc-4"><span class="sgc-2">Dur,</span> dedim içimden. <span class="sgc-2">Yas tutacak vaktin yok.</span> Şimdi söyleyeceğim şey size çok tuhaf gelebilir ama zihnimdeki ses bana ait değildi. Daha yaşlı ve güçlü birisinin sesi gibiydi. Bu, ya iyi bir işaretti ya da kafayı yemiştim.</p>

  <p class="sgc-4">Ses, <span class="sgc-2">Gördüğünü unutma,</span> dedi. <span class="sgc-2">O, senin peşinde. Hazırlıklı olman gerek.</span></p>

  <p class="sgc-4">Ürperdiğimi hissettim. Kendimi kötü bir rüya gördüğüme inandırmaya çalışıyordum ama rüya görmediğimi biliyordum. Hayal görmediğimi bilecek kadar çok şeye şahit olmuştum. Nasıl olduysa uyurken bedenimden ayrılmıştım. Kilometrelerce ötede olan Phoenix'e gitmiştim. Alevli adam da oradaydı. Onun dediklerinin yarısını bile anlamamıştım. Ama adam güçlerini 'yavruları ele geçirmek için' yollamaktan söz etmişti. Acaba ne demek istemişti?</p>

  <p class="sgc-4">Çörek yataktan aşağı atlayıp fildişi baş dayanağını kokladı. Bir şey söylemek istiyormuş gibi bana baktı.</p>

  <p class="sgc-4">"İstersen alabilirsin," dedim. "Hiç rahat değil."</p>

  <p class="sgc-4">Çörek kafasını baş dayanağına sürtüp dik dik bana baktı. <span class="sgc-2">Miyav.</span></p>

  <p class="sgc-4">"Nasıl istersen pisicik."</p>

  <p class="sgc-4">Kalkıp duş aldım. Giyinirken eski giysilerimin gece ortadan kaybolduğunu fark ettim. Dolaptaki tüm giysiler bedenime uygundu ama alışık olduğum türden şeyler değildi. Beli lastikli, bol, beyaz renkli, keten pantolonlar ve gömlekler duruyordu dolapta. Kış içinse Mısır'da fellahin denen köylülerin giydiği türden uzun elbiseler vardı. Bunların pek de tarzım olduğunu söyleyemem.</p>

  <p class="sgc-4">Sadie bana hep belli bir tarzım olmadığını söyler durur. Yaşlı bir adam gibi giyindiğimi söyler. Hep ütülü gömlekler, kumaş pantolonlar ve şık ayakkabılar giyerim. Tamam, Sadie haklı olabilir. Ama şöyle bir durum var. Babam küçüklüğümden beri bana mümkün olduğunca şık giyinmemi söylemiştir.</p>

  <p class="sgc-4">Bunu ilk söylediğinde on yaşındaydım. Atina havaalanına gitmek üzere yola çıkmıştık. Dışarısı neredeyse otuz dereceydi. Babama şort ve tişört giymek istediğimi söylemiştim. Neden rahat giysiler giyemiyorum diye hayıflanıyordum. O gün önemli bir yere gitmiyorduk ki. Sadece yolculuğa çıkacaktık.</p>

  <p class="sgc-4">Babam elini omzuma koydu. "Carter, artık büyüyorsun," dedi. "Sen Afro-Amerikalısın. Bu yüzden insanlar seni daha çok eleştirecekler. Her zaman şık olmalısın."</p>

  <p class="sgc-4">'Ama bu haksızlık!" dedim.</p>

  <p class="sgc-4">"Herkese eşit davranıldığını nereden çıkardın?" dedi. Hakkaniyet, herkesin ihtiyacı olanı almasıdır. Bunu da ancak kendin yapabilirsin. Anladın mı?"</p>

  <p class="sgc-4">Ona hiçbir şey anlamadığımı söyledim. Ama yine de dediğini yaptım. Nasıl onun Mısır, basketbol ve müzik konusundaki beğenisine karşılık verdiysem, bu isteğini de kırmadım. Bu, tek valizle yolculuk etmeye benziyordu. Babamın istediği gibi giyiniyordum çünkü babam genellikle söylediklerinde, haklı çıkardı. Onun asla yanıldığını görmedim. Tek istisna, British Museum'da geçirdiğimiz geceydi.</p>

  <p class="sgc-4">Her neyse. Dolaptaki keten giysileri alıp giydim. Terliği andıran ayakkabılar rahattı ama bunlarla koşmanın bir hayli zor olacağını düşündüm.</p>

  <p class="sgc-4">Sadie'nin odasının kapısı açıktı ama kendisi içeride değildi.</p>

  <p class="sgc-4">Neyse ki odamın kapısı kilitli değildi. Çörek'le birlikte aşağı kata inerken bir sürü boş odanın yanından geçtik. Malikane rahat yüz kişiyi ağırlayabilirdi ama odalar hem boş hem de kederli görünüyordu.</p>

  <p class="sgc-4">Yüce Oda'da, babun Khufu koltuğa oturmuş, bacaklarının arasına bir basket topu almıştı. Elinde de tuhaf görünümlü bir et parçası vardı. Etin üstü pembe renkli tüylerle kaplıydı. Televizyonda ESPN spor kanalı açıktı. Khufu önceki gece oynanan maçların özetlerini izliyordu.</p>

  <p class="sgc-4">"Günaydın," dedim. Bir babunla konuşmak tuhaftı. "Lakers kazandı mı?"</p>

  <p class="sgc-4">Khufu bana bakıp oyun oynamak istiyormuş gibi topa vurdu. "Uhh, uhh."</p>

  <p class="sgc-4">Çenesinden pembe tüyler sarkıyordu. Bu manzara bir parça midemi bulandırdı.</p>

  <p class="sgc-4">"Şey, tamam," dedim. "Ama sonra oynayalım, olur mu?"</p>

  <p class="sgc-4">Sadie ve Amos terasta, havuzun yanında kahvaltı ediyorlardı. Dışarının buz gibi olması gerekirdi ama şömine harıl harıl yanıyordu. Ne Amos'un ne de Sadie'nin üşüyormuş gibi bir hali vardı. Yanlarına giderken Tot'un heykelinin önünde duraksadım. Kuş kafalı tanrı gün ışığında o kadar da korkutucu görünmüyordu. Ama yine de pörtlek gözleri beni izliyormuş gibi tuhaf bir hisse kapıldım.</p>

  <p class="sgc-4">Alevli adam dün gece ne demişti? Biz güçlerimizin farkına varmadan bizi ele geçirmesi gerekiyordu. Bu çok saçmaydı ama içimin aniden büyük bir güçle dolduğunu hissettim. Tıpkı önceki gece elimi havaya kaldırarak kapıyı açtığımda hissettiğim gibi. Sanki ne istersem havaya kaldırabilirmiş gibiydim. İstesem bu koca heykeli bile havaya kaldırabilirdim. Trans halinde öne doğru bir adım atlım.</p>

  <p class="sgc-4">Çörek sabırsızlıkla miyavlamaya ve pantolonumun paçasını çekiştirmeye başladı. Az önce hissettiğim şey birden yok oluverdi.</p>

  <p class="sgc-4">Haklısın," dedim. "Kötü bir fikir."</p>

  <p class="sgc-4">Burnuma leziz kokular geliyordu. Tost, pastırma, sıcak çikolata... Çörek'in sabırsızlanması çok doğaldı, birlikte terasa çıktık.</p>

  <p class="sgc-4">"Carter, kalktın mı?" dedi Amos. "Mutlu Noeller, evlat, yanımıza gelsene."</p>

  <p class="sgc-4">"Nihayet uyandın," diye homurdandı Sadie. "Sabahın köründen beri ayaktayım."</p>

  <p class="sgc-4">Onunla göz göze gelince aynı şeyi düşündüğümüzü anladım. İkimiz de Noel'i düşünüyorduk. Annem öldüğünden beri ilk kez bir Noel sabahını birlikte geçiriyorduk. Acaba Sadie ipten ve lolipop sopalarından yaptığımız 'tanrının gözü' süslerini hatırlıyor muydu?</p>

  <p class="sgc-4">Amos kendine bir fincan kahve aldı. Giysileri önceki gün giydiklerine benziyordu ama itiraf etmem gerekir ki adam zevkliydi. El yapımı takım elbisesi lacivert yünlü kumaştandı. Başında da aynı renkten bir fötr şapka vardı. Saçları yeni örülmüş, lacivert lapis lazuli taşlarından yapılmış boncuklarla süslenmişti. Bu taş Mısırlıların mücevher yapımında en sık kullandıkları değerli taşların başında geliyordu. Amos'un gözlüğü bile kıyafetiyle uyumluydu. Gözlüğünün yuvarlak camları hafif mavi renkliydi. Şöminenin yanında bir tenor saksafon duruyordu. Amos'un Doğu Nehri'ne karşı serenat yaptığını hayal etmek hiç de güç değildi.</p>

  <p class="sgc-4">Sadie'ye gelince, üstünde benimkine benzer, beyaz renkli, pijamamsı bir kıyafet vardı. Ama nasıl olduysa asker postalları hala ayağındaydı. Muhtemelen postallarını gece de çıkarmamıştı. Yer yer kırmızıya boyanmış saçları ve üstündeki kıyafetle çok komik görünüyordu ama benim halim de ondan farksızdı. Onunla alay edecek durumda değildim.</p>

  <p class="sgc-4">"Şey, Amos?" dedim. "Malikanede kuş falan yok, değil mi? Khufu az önce pembe tüylü bir şey yiyordu da."</p>

  <p class="sgc-4">"Hı, hı." Amos kahvesinden bir yudum aldı. "Gördüğün şey seni rahatsız ettiyse kusura bakma," dedi. "Khufu sadece sonu <span class="sgc-2">o</span> harfiyle biten şeyler yer. Dorito, mango ve flamingo gibi."</p>

  <p class="sgc-4">Gözlerimi kırpıştırdım. "Yani, o-"</p>

  <p class="sgc-4">"Carter," dedi Sadie sert bir ses tonuyla. Sanki aynı konuşmayı kendisi de az önce Amos'la yapmış gibi huzursuz bir hali vardı.</p>

  <p class="sgc-4">"Hiç sorma."</p>

  <p class="sgc-4">"Tamam," dedim. "Bir şey sormuyorum."</p>

  <p class="sgc-4">Amos üstü tabak tabak kahvaltılıkla dolu masayı işaret ederek "Carter, lütfen ne istersen al," dedi. "Sonra açıklama yapmaya başlayabilirim."</p>

  <p class="sgc-4">Masada flamingo eti olmadığını görünce rahatladım. İşin aslı masada aklınıza gelebilecek her türlü yiyecek vardı. Tabağıma birkaç krep aldım. Yanına da biraz tereyağı, bal, pastırma ve bir bardak portakal suyu.</p>

  <p class="sgc-4">Derken, gözümün ucuyla odada bir hareketlenme olduğunu gördüm. Yüzme havuzuna bakınca, uzun ve solgun renkli bir şeyin suyun hemen altında yüzdüğünü fark etlim.</p>

  <p class="sgc-4">Neredeyse elimdeki tabağı yere düşürecektim. "Bu-"</p>

  <p class="sgc-4">"Evet, bu bir timsah," dedi Amos. "İyi şans getirsin diye burada. O bir albino, pigment hastalığı var, o yüzden bembeyaz ama lütfen bunu ona söyleme. Biraz alıngandır da... "</p>

  <p class="sgc-4">"İsmi de Makedonyalı Philip," dedi Sadie.</p>

  <p class="sgc-4">Sadie'nin tüm bunları nasıl sükunetle karşıladığını merak ediyordum ama o korkmuyorsa ben de korkmamalıydım.</p>

  <p class="sgc-4">"Ne kadar uzun bir isim," dedim.</p>

  <p class="sgc-4">"Boyu da uzun," dedi Sadie. "Ha, bir de pastırmayı çok seviyor."</p>

  <p class="sgc-4">Dediğini kanıtlamak istercesine timsaha bir parça pastırma fırlattı. Philip sıçrayıp ödülü kaptı. Derisi bembeyaz, gözleriyse pembeydi. Ağzı o kadar büyüktü ki bir domuzu bile yutabilirdi.</p>

  <p class="sgc-4">"Arkadaşlarıma zarar vermez," dedi Amos. "Eskiden tapınaklarda timsahların yüzdüğü göller de olurdu. Bunlar büyülü hayvanlardır."</p>

  <p class="sgc-4">"Peki," dedim. "Babun ve timsah var... Bilmem gereken başka evcil hayvanlar da var mı burada?"</p>

  <p class="sgc-4">Amos bir süre düşündü. "Görülebilir hayvanlar mı diyorsun? Hayır, başka yok."</p>

  <p class="sgc-4">Havuzdan mümkün olduğunca uzak bir köşeye oturdum. Çörek ayaklarımın etrafında dolanıp mırlıyordu. İçimden umarım Philip isimli timsahlardan uzak duracak kadar akıllıdır diye geçirdim.</p>

  <p class="sgc-4">Krepimi yerken "Eee, Amos," dedim, "açıklama yapacaktın?"</p>

  <p class="sgc-4">"Evet," dedi. "Acaba nereden başlasam?"</p>

  <p class="sgc-4">"Babamdan başla," dedi Sadie. "Ona ne oldu?"</p>

  <p class="sgc-4">Amos derin bir nefes aldı. "Julius bir tanrıyı çağırmaya çalışıyordu. Ne yazık ki yaptığı şey işe yaradı."</p>

  <p class="sgc-4">Amos bunu ekmeğine tereyağı sürerken söylediği için onu ciddiye almak çok zordu.</p>

  <p class="sgc-4">Kayıtsız bir tavırla "Hangi tanrıdan bahsediyoruz?" diye sordum. "Herhangi bir tanrıyı mı çağırıyordu?"</p>

  <p class="sgc-4">Sadie masanın altından bana tekme attı. Amos'un dediklerini ciddiye almış gibi suratını buruşturuyordu.</p>

  <p class="sgc-4">Amos ekmeğinden bir ısırık aldı. "Birçok Mısır tanrısı vardır Carter," dedi. "Ama baban özellikle birini çağırıyordu."</p>

  <p class="sgc-4">Bana imalı bir bakış fırlattı.</p>

  <p class="sgc-4">"Osiris," dedim. "Babam Rosetta Taşı'nın önünde dururken, 'Gel Osiris' demişti. Ama Osiris bir efsane değil mi? Yani, uydurma bir tanrı değil mi?"</p>

  <p class="sgc-4">"Keşke bu dediğin doğru olsaydı." Amos Doğu Nehri’nin üstünden Manhattan'a ve yükselmekte olan parıltılı güneşe baktı. "Eski Mısırlılar aptal değillerdi Carter," dedi. "Piramitleri inşa edenler onlardı. İlk büyük devleti onlar kurdular. Medeniyetleri binlerce sene yıkılmadı."</p>

  <p class="sgc-4">“Evet," dedim. "Ama artık o medeniyet yok."</p>

  <p class="sgc-4">Amos başını salladı. "Güçlü olanın asla yok olmaması gerekir. Mısırlılara kıyasla Yunanlar ve Romalılar bebek gibiydi. Büyük Britanya ve Amerika gibi diğer modern devletlerse daha yeni ortaya çıkmış sayılırlar. Medeniyetin kökeni, daha doğrusu Batı Medeniyeti'nin kökeni Mısır 'dır. Dolar banknotlarının üstündeki piramide baksana. Washington Anıtı'na ne demeli? Dünyanın en eski Mısır dikilitaşı. Antik Mısır hala hayatta. Ne yazık ki tanrıları da Öyle."</p>

  <p class="sgc-4">"Daha neler," dedim. "Yani, büyü denen şeyin gerçek olduğuna inansam bile eski tanrılara inanmak delilik. Dalga geçiyor olmalısın!"</p>

  <p class="sgc-4">Ama bunları söylerken aklıma müzede gördüğüm alevli adam ve suratının bir hayvana, bir insana dönüşmesi geldi. Bir de Tot'un heykeli vardı tabii. Heykelin gözleri beni izliyor gibiydi.</p>

  <p class="sgc-4">"Carter," dedi Amos, "Antik Mısırlılar hayali tanrılara inanacak kadar aptal değildiler. Mitolojilerinde bahsi geçen yaratıklar gerçek. Eski zamanlarda Mısır rahipleri güce erişmek ve kahramanlıklar yapabilmek için bu tanrılara başvururlardı. Bugün büyü dediğimiz şey de bu zaten. Birçok şey gibi, büyü de ilk olarak Mısırlılar tarafından icat edilmişti. Her tapmağın Hayat Evi denen birtakım büyücüleri vardı. Bu büyücüler eski dünyada her yerde tanınırlardı."</p>

  <p class="sgc-4">"Sen de Mısırlı bir büyücüsün yani, öyle mi?"</p>

  <p class="sgc-4">Amos evet manasında başını salladı. "Baban da öyleydi," dedi. "Dün gece yaptıklarını kendi gözlerinle gördün."</p>

  <p class="sgc-4">Tereddüt ettim. Babamın müzede son derece tuhaf bir şeyler yaptığını inkar edemezdim. Yaptığı şeylerden bazıları gerçekten de büyü gibiydi.</p>

  <p class="sgc-4">"Ama o bir arkeolog," dedim ısrarla.</p>

  <p class="sgc-4">"Kimliğini gizlemek için öyle olduğunu söyler. Onun eski büyüleri tercüme etmekte uzman olduğunu sen de biliyorsun. İnsanın büyü kurallarını bilmeden bunu yapması çok zor bir iştir. Ailemiz, yani Kane ailesi neredeyse ta başından beri Hayat Evi'nin bir parçasıdır. Annenin ailesi de neredeyse Kane ailesi kadar eski."</p>

  <p class="sgc-4">"Faustlar mı?" dedim hayretle. Dedemle anneannemi büyü yaparken hayal etmeye çalıştım ama ancak televizyonda ragbi maçları izlemeye ve yanık kurabiye pişirmeye büyü yapmak denebilirse büyü yaptıklarına inanabilirdim</p>

  <p class="sgc-4">"Onlar nesillerdir büyüyle uğraşmıyorlardı," dedi Amos. "Ta ki annen doğana dek. Ama onların epey köklü bir aile olduklarını söyleyebilirim."</p>

  <p class="sgc-4">Sadie hayretle başını salladı. "Demek annem büyüyle uğraşırdı. Şaka mı yapıyorsun?"</p>

  <p class="sgc-4">"Kesinlikle şaka yapmıyorum," dedi Amos. "Siz ikiniz İki köklü aileden geliyorsunuz. Her iki ailenin de geçmişte başı tanrılarla derde girmiş. Kane ailesinde asırlardır dünyaya gelen en güçlü çocuklar sizlersiniz."</p>

  <p class="sgc-4">Amos'un dediklerini idrak etmeye çalıştım. O sırada kendimi hiç de güçlü hissetmiyordum. Son derece huzursuzdum. "Bize annemizle babamızın gizliden gizliye hayvan kafalı tanrılara mı ibadet ettiğini söylüyorsun?" diye sordum.</p>

  <p class="sgc-4">“İbadet etmiyorlardı," dedi Amos. "Eski dönem sona erdiğinde, Mısırlılar kendi tanrılarına ibadet etmemeleri gerektiğini anlamışlardı. Bu tanrılar güçlü yaratıklardır, İlkel bir güce sahiplerdir. Ama 'Tanrı' gibi kutsal değillerdir. Onlar da tıpkı ölümlüler gibi yaratılmış varlıklardır. Sadece daha güçlüdürler. Onlara saygı duyabilir, korkabilir, güçlerini kullanabilir, hatta onları kontrol altınaalmak için onlarla savaşabilirsiniz..."</p>

  <p class="sgc-4">"Tanrılarla savaşmak mı dedin?" diye sordu Sadie.</p>

  <p class="sgc-4">"Hem de sürekli," dedi Amos. "Ama onlara ibadet etmeyiz. Bize bunu öğreten Tot'tu."</p>

  <p class="sgc-4">Çaresizlik içinde Sadie'ye baktım. Amos delinin teki olmalıydı. Ama Sadie onun ağzından çıkan her söze inanmış gibi görünüyordu.</p>

  <p class="sgc-4">"Peki," dedim. "Babam neden Rosetta Taşı'nı un ufak etti?"</p>

  <p class="sgc-4">"Aslında onu kırmak gibi bir niyetinin olmadığından eminim," dedi Amos. "Bunun olacağını bilse ödü kopardı. Londra'daki akrabalarımız o işi halletmiş olmalılar. Müze müdürleri müzeyi kontrol ettiklerinde Rosetta Taşı'nın mucizevi bir biçimde patlamadan kurtulduğunu görecekler."</p>

  <p class="sgc-4">"Ama taş milyon parçaya ayrıldı!" dedim. "Onu nasıl tamir edecekler?"</p>

  <p class="sgc-4">Amos eline bir tabak alıp hızla beton zemine fırlattı. Tabak paramparça oldu.</p>

  <p class="sgc-4">"Bunu tabağı <span class="sgc-2">kırmak</span> için yaptım," dedi. "Aynı şeyi 'ha-di' denen büyüyle de yapabilirdim. Ama tabağı yere fırlatıp kırmak çok daha kolay. Bakın şimdi ne yapacağım." Amos elini öne uzattı. "Birleş. Hi-nehm."</p>

  <p class="sgc-4">Avucunun yukarısında, havada mavi renkli bir hiyeroglif parladı.</p>

  <p class="sgc-4 sgc-5"><img alt="" src="../Images/Rick%20riot-7.png" /><br /></p>

  <p class="sgc-4">Tabağın parçaları eline doğru uçtu ve bir yapboz gibi kendiliğinden birleşti. En minik parçalar bile zamkla yapıştırılmış gibi yerli yerine geçti. Amos hiç kırılmamış gibi görünen tabağı tekrar masaya koydu.</p>

  <p class="sgc-4">"Amma güzel numaraymış," dedim. Sakin bir biçimde konuşmaya çalışıyordum ama bir yandan da babamla birlikle başımdan geçen onca tuhaf şeyi düşünüyordum. Bir keresinde Kahire Oteli'ndeki silahlı adamlar ayaklarından tavandaki avizeden sallanmışlardı. Acaba babamın bunu büyüyle yapmış olması mümkün müydü?</p>

  <p class="sgc-4">Amos içine biraz süt döküp tabağı yere koydu. Çörek aheste aheste tabağa doğru yürüdü. "Ancak baban asla talihi bir esere kasten zarar vermez," dedi. "Sadece Rosetta Taşı'nın ne kadar güçlü olduğunu bilmiyordu. Antik Mısır çökerken büyü de bir araya toplandı ve geriye kalan tarihi eserlere yayıldı. Tabii, bunların birçoğu hala Mısır’da. Ama diğerlerini dünyanın en büyük müzelerinde de görmek mümkün. Bir büyücü bu sanat eserlerini esas alarak son derece güçlü büyüler yapabilir."</p>

  <p class="sgc-4">"Anlamadım," dedim.</p>

  <p class="sgc-4">Amos ellerini iki yana açtı. "Özür dilerim Carter," dedi. büyünün nasıl bir şey olduğunu anlamak insanın yıllarını alır. Ben tüm bunları sana birkaç saat içinde anlatmaya çalışıyorum. İşin en önemli kısmı, babanın son altı yıldır Osiris'i çağırmanın bir yolunu araması. Dün gece bunu yapmak için en doğru tarihi eseri bulduğunu sandı."</p>

  <p class="sgc-4">"Bir dakika, Osiris'i neden çağırmak istedi?"</p>

  <p class="sgc-4">Sadie bana tuhaf bir bakış fırlattı. "Carter, Osiris ölüler tanrısıydı. Babam dün her şeyi yoluna koymaktan bahsediyordu. Bence bu annemle ilgili bir şeydi."</p>

  <p class="sgc-4">Ürperdiğimi hissettim. Nehir tarafından esen buz gibi rüzgar şöminedeki külleri etrafa püskürttü.</p>

  <p class="sgc-4">"Babam annemi diriltmek mi istedi?" dedim. "Bu çılgınlık!"</p>

  <p class="sgc-4">"Bunu yapmak son derece tehlikeli," dedi Amos tereddütle. "Yapılmaması gerekir. Aptalca bir şey. Ama dediğin gibi çılgınlık sayılmaz. Baban güçlü bir büyücüdür Carter. Asıl peşinde olduğu şey de buydu. Osiris'in gücünü kullanarak bunu başarabilirdi."</p>

  <p class="sgc-4">Sadie'ye baktım. "Sakın bana bunu yuttuğunu söyleme," dedim.</p>

  <p class="sgc-4">"Müzede olan biten büyülü şeyleri, alevli adamı sen de gördün. Babam o taşın içinden bir şey çıkardı."</p>

  <p class="sgc-4">Rüyamı hatırlayarak "Evet," dedim. "Ama o Osiris değildi, değil mi?"</p>

  <p class="sgc-4">"Hayır, değildi," dedi Amos. "Baban umduğundan fazlasıyla karşılaştı. Osiris'in ruhunu serbest bıraktı, bence onunla birleşmeyi de başardı."</p>

  <p class="sgc-4">"Onunla birleşmeyi mi?"</p>

  <p class="sgc-4">Amos elini havaya kaldırdı. "Bu da uzun bir hikaye,"dedi. "Şimdilik sadece Osiris'in gücünü kendine çektiğini</p>

  <p class="sgc-4">söyleyebilirim. Ancak bu gücü kullanacak fırsatı olmadı çünkü Sadie'nin bana söylediğine göre, Julius, Rosetta Taşı'ndan tam beş tanrıyı azat etmiş. Tek bir taşta tam beş</p>

  <p class="sgc-4">tanrı tutsakmış."</p>

  <p class="sgc-4">Sadie'ye baktım. "Ona her şeyi anlattın mı?" diye sordum.</p>

  <p class="sgc-4">"O bize yardım edecek Carter."</p>

  <p class="sgc-4">Amos amcamız da olsa ona güvenmeye henüz hazır değildim. Ama başka çarem de yok gibiydi.</p>

  <p class="sgc-4">"Peki," dedim. "Alevli adam bana 'Beşini de serbest bıraktın' gibi bir şey söyledi. Ne demek istedi?"</p>

  <p class="sgc-4">Amos kahvesini yudumladı. Suratındaki dalgın ifade bana babamı hatırlattı. "Seni korkutmak istemem."</p>

  <p class="sgc-4">"Bunun için çok geç."</p>

  <p class="sgc-4">"Antik Mısır tanrıları çok tehlikelidirler. Yaklaşık son iki bin senedir, tanrılar her ortaya çıktığında biz büyücüler onları kovmaya ve tutsak etmeye çalıştık. İşin aslı şu ki en önemli kuralımız Romalılar zamanında Baş Arşivci İskender tarafından koyulmuştu. Bu kural bize tanrıları azat etmeyi ya da onların gücünü kullanmayı yasaklar. Baban bu kuralı daha önce bir kez daha hiçe saymıştı."</p>

  <p class="sgc-4">Sadie'nin suratı kireç gibi kesildi. "Bunun annemin Ölümüyle bir ilgisi var mı?" diye sordu. "Londra'daki Kleopatra'nın İğnesi'nde neler oldu?"</p>

  <p class="sgc-4">"Kleopatra'nın İğnesi'nin bu işte büyük bir rolü var, Sadie. Annenle baban... Şey, onlar iyi bir şey yaptıklarını sanıyorlardı. Büyük bir riske atıldılar. Ne yazık ki bu, annenin hayatına mal oldu. Baban annenin ölümünden kendini suçladı. Sonrasında da sürgüne yollandı. Daha doğrusu kovuldu. Sürekli dünyayı dolaşması gerekti, çünkü</p>

  <p class="sgc-4">Hayat Evi her hareketini izliyordu. Araştırmalarına devam edeceğinden korkuyorlardı. Nihayetinde korktukları da başlarına geldi."</p>

  <p class="sgc-4">Babamın eski yazıları tercüme ederken sürekli arkasına bakışını, bazı şehirlerde beni sabahın dördünde uyandırıp başka bir otele gitmemiz gerektiğini söyleyişini hatırladım. Bazen de bana iş çantasını karıştırmamamı ya da eski tapınakların duvarlarındaki resimleri kendi defterime çizmememi isterdi. Bunu, sanki bir ölüm kalım meselesiymiş gibi söylerdi.</p>

  <p class="sgc-4">Sadie "O yüzden mi seni hiç göremiyorduk?" diye sordu Amos'a. "Nedeni babamın kovulması mıydı?"</p>

  <p class="sgc-4">"Hayat Evi onunla görüşmemi yasakladı. Ama ben Julius'u seviyordum. Kardeşimden ve çocuklarından ayrı kalmak beni üzüyordu. Sizi görmem de yasaktı. Ama dün gece size yardım etmekten başka çarem kalmadı. Julius yıllardır Osiris'i bulmaya çalışıyordu. Bunu saplantı haline getirmişti. Annenizin ölümü onu derinden sarsmıştı.Julius'un kuralı tekrar ihlal edeceğini öğrenince araya girmek zorunda kaldım. Onu durdurmalıydım. Onun kuralı ikinci kez ihlal etmesi ölüm cezası demekti. Ne yazık ki onu durdurmayı başaramadım. Çok inatçı olduğundan beni dinlemeyeceğini tahmin etmeliydim."</p>

  <p class="sgc-4">Tabağıma baktım. Yemeğim buz gibi olmuştu. Çörek masaya atlayıp elime sürtündü. İtiraz etmediğimi görüncede pastırmamı yemeye koyuldu.</p>

  <p class="sgc-4">"Dün gece müzede eli hançerli bir kızla keçi sakallı bir adam vardı. Onlar da büyücü müydüler? Onlar da Hayat Evi'nin üyesi mi?"</p>

  <p class="sgc-4">"Evet," dedi Amos. "Onu izliyorlardı. Sizi serbest bıraktıkları için şanslısınız."</p>

  <p class="sgc-4">"Ama kız bizi öldürmeye çalıştı," dedim. "Keçi sakallı adamsa henüz değil dedi."</p>

  <p class="sgc-4">"Çok gerekmediği sürece kimseyi öldürmezler," dedi Amos.</p>

  <p class="sgc-4">"Sizin bir tehdit oluşturup oluşturmadığınızı görmek içinbekleyecekler."</p>

  <p class="sgc-4">"Neden tehdit oluşturacakmışız ki?" dedi Sadie. "Biz daha çocuğuz! Hem tanrıyı biz çağırmadık!"</p>

  <p class="sgc-4">Amos tabağını itti. "İkinizin ayrı ayrı büyümesinin bir nedeni vardı," dedi.</p>

  <p class="sgc-4">“Faustlar babamı mahkemeye verdiler," dedim saf saf. “Babam davayı kaybetti."</p>

  <p class="sgc-4">"O hikayenin aslı bu değil," dedi Amos. "Hayat Evi ikinizin ayrılmasını istedi. Baban çok tehlikeli olabileceğini bildiği halde her ikinizi de kendi yetiştirmek istedi."</p>

  <p class="sgc-4">Sadie sanki yumruk yemiş gibi Amos'a baktı. "Gerçekten mi?" diye sordu.</p>

  <p class="sgc-4">'Tabii ki. Ama Hayat Evi müdahale etti ve anneannenle dedenin senin velayetini almasını sağladı. İkiniz birlikte büyümüş olsaydınız çok güçlü olabilirdiniz. Belki de bunu dün fark etmişsinizdir."</p>

  <p class="sgc-4">Dünden beri kendimi ne kadar güçlü hissettiğim geldi aklıma. Sadie'yse aniden Antik Mısır dilini sökmüştü. Sonra daha da önce yaşanan bir şeyi hatırladım.</p>

  <p class="sgc-4">"Altıncı doğum günün," dedim Sadie'ye.</p>

  <p class="sgc-4">Sadie'nin doğum gününde olanlar aramızda adeta bir kıvılcım gibi parladı. "Doğum günü pastası," dedi Sadie.</p>

  <p class="sgc-4">Sadie'nin altıncı doğum gününde, yani ailece kutladığız son doğum gününde, onunla feci bir kavga etmiştik. Neden kavga ettiğimizi hatırlamıyorum. Sanırım pastanın mumlarını ben söndürmek istemiştim. Birbirimize bağırmaya başlamıştık. Sadie gömleğimin yakasına yapışmıştı, ben de onu itmiştim. Babamın telaşla bizi ayırmak için yanımıza koştuğunu hatırlıyorum. O yanımıza gelemeden Sadie'nin doğum günü pastası patladı. Her tarafa, hepimizin üstüne başına krema bulaşmıştı. Babamla annem bizi ayırmayı başardılar. Beni odama yolladılar. Daha sonra bize kavga ederken pastaya yanlışlıkla çarptığımızı söylediler ama böyle olmadığını biliyorduk. Pasta tuhaf bir nedenden patlamıştı. Adeta öfkemize tepki göstermişti. Sadie'nin alnının ortasında kocaman bir pasta parçasıyla ağladığını hatırlıyorum. Hala yanan mumlardan teki, ters dönmüş vaziyette tavana yapışmıştı. Annemle babamın arkadaşı olan yetişkin bir konuğun gözlük camı da olduğu gibi kar beyazı krema içinde kalmıştı.</p>

  <p class="sgc-4">Amos'a dönüp "O sendin," dedim. "Sadie'nin partisindeki sendin."</p>

  <p class="sgc-4">"Vanilyalı krema," dedi Amos. "Çok lezzetliydi. Ama o gün ikinizi aynı evde yetiştirmenin zor olacağı anlaşılmıştı."</p>

  <p class="sgc-4">"Anlıyorum," dedim. Kısa bir tereddütten sonra da "Peki, şimdi ne olacak?" diye sordum.</p>

  <p class="sgc-4">Bunu itiraf etmek zor ama Sadie'den bir daha ayrılmak istemiyordum. Onu çok iyi tanımıyordum ama hayatta haşka kimsem yoktu artık.</p>

  <p class="sgc-4">"Hayat Evi buna karşı çıksa da iyi bir eğitim almanız ferek," dediAmos.</p>

  <p class="sgc-4">"Neden karşı çıksınlar ki?" diye sordum.</p>

  <p class="sgc-4">"Merak etme, vakti gelince her şeyi anlatacağım. Babanızı bulup işleri yoluna koyacaksak öncelikle derslere haşlamamız gerek. Yoksa tüm dünya tehlikeye girecek. Şeyin nerede olduğunu bilebilseydik-"</p>

  <p class="sgc-4">"Phoenix'in mi?" dedim.</p>

  <p class="sgc-4">Amos hayretle bana bakıp "Ne?" dedi.</p>

  <p class="sgc-4">"Dün gece... Şey, aslında rüya da denemez ama..." Kendimi salak gibi hissetsem de ona önceki gece rüyamda gördüklerimi anlattım.</p>

  <p class="sgc-4">Amos'un suratının aldığı hali görünce işlerin düşündüğümden de kötü olduğunu anladım.</p>

  <p class="sgc-4">"Doğum günü hediyesi mi dedi?" diye sordu Amos.</p>

  <p class="sgc-4">"Evet ama bu ne anlama geliyor?"</p>

  <p class="sgc-4">"Bir de bir beden bulmaktan bahsetmiş," dedi Amos. "Yani, onu gördüğün sırada bir bedeni yok muydu?"</p>

  <p class="sgc-4">"Horoz ayaklı yaratık öyle dedi," dedim.</p>

  <p class="sgc-4">"O bir iblisti," dedi Amos. "Bir kaos yaratığı, Şayet iblisler ölümlülerin yaşadığı yeryüzüne ineceklerse fazla vaktimiz kalmamış demektir. Durum çok ama çok kötü."</p>

  <p class="sgc-4">"Phoenix'te yaşayanlar için kötü tabii," dedim.</p>

  <p class="sgc-4">"Carter, düşmanımız bir tek Phoenix'le yetinmeyecektir. Bu kadar kısa sürede böylesine güç kazandıysa... Kasırga hakkında tam olarak ne demişti?"</p>

  <p class="sgc-4">"Gelmiş geçmiş en feci kasırgayı yaratacağını söyledi."</p>

  <p class="sgc-4">Amos suratını buruşturdu. "Bunu son dediğinde Sahra Çölü'nü yaratmıştı. Bu da Kuzey Amerika'yı olduğu gibi yok edip yenilmez bir beden elde edebilmek için yeterince kaos enerjisi toplayabileceği anlamına geliyor."</p>

  <p class="sgc-4">"Neden bahsediyorsun? Kim bu adam?"</p>

  <p class="sgc-4">Amos sorumu duymazdan geldi. "Şu anda asıl önemli olan, neden uyurken baş dayanağını kullanmadığın."</p>

  <p class="sgc-4">Omuzlarımı silktim. "Pek rahat değildi," dedim. Bana destek vermesi için Sadie'ye baktım. "Onu sen de kullanmadın, değil mi?"</p>

  <p class="sgc-4">Sadie gözlerini devirdi. "Tabii ki kullandım. Belli ki bir işe yaradığı için odamıza koyulmuş."</p>

  <p class="sgc-4">Bazen kız kardeşimden cidden nefret ediyorum. [Ah, basmasana ayağıma!]</p>

  <p class="sgc-4">"Carter," dedi Amos, "uyku tehlikeli bir şeydir. Duat'a açılan kapıdır."</p>

  <p class="sgc-4">"Harika," diye homurdandı Sadie. "Al sana bir başka tuhaf sözcük daha."</p>

  <p class="sgc-4">"Haklısın, kusura bakma," dedi Amos. "Duat, ruhlar ve büyü dünyasıdır. Yaşayan dünyanın altında koskoca bir okyanus gibi uzanır. Birçok katmanı ve bölgesi vardır. Dün gece New York'a gelebilmek için tam yüzeyinin altına girdik. Çünkü Duat'ta mesafeler daha kısadır. Carter, dün gece uyuduğunda bilincin de en sığ akıntılardan geçti. Phoenix'te olanları bu yüzden görebildin. Neyse ki bu deneyimi kılına bile zarar gelmeden atlattın. Ama Duat'ta derinlere indikçe daha dehşetli şeylerle karşılaşır insan. Geri dönmek de zorlaşır. Orada iblislerle dolu, tanrıların en saf halleriyle cirit attığı yerler vardır. Öyle güçlüdürler ki bir insanı küle dönüştürebilirler. Ağza alınmayacak kadar korkunç şeyleri barındıran hapishaneler, tanrıların bile keşfetmekten çekindiği derin mi derin, dehşet verici yerler vardır. Güçleriniz ortaya çıkmaya başladığı için kendinizi koruma altına almadan uyumamanız gerekir. Duat’tan gelebilecek tehlikelere ya da oraya beklenmedik bir biçimde girmeye karşı önlem almalısınız. Baş dayanağı büyülü bir nesnedir. Bilincinizi bedeninize bağlamaya yarar"</p>

  <p class="sgc-4">"Yani ben gerçekten de oraya..." Korkudan ağzım kurumuştu. "Beni öldürebilir miydi?"</p>

  <p class="sgc-4">Amos'un suratında kasvetli bir ifade belirdi. "Ruhun o şekilde yolculuk edebiliyorsa umduğumdan da hızlı bir biçimde gelişiyorsun demektir. Olması gerekenden çok daha hızlı. Kırmızı Lord seni fark etmiş olsaydı-"</p>

  <p class="sgc-4">"Kırmızı Lord mu?" dedi Sadie. "Şu alevli adam mı?"</p>

  <p class="sgc-4">Amos ayağa kalktı. "Bu konuda biraz daha araştırma yapmalıyım," dedi. "Onun sizi bulmasını bekleyemeyiz. Şayet kasırgayı doğum gününde, güçlerinin doruk noktasının eriştiği zaman yaratacaksa... "</p>

  <p class="sgc-4">"Phoenix'e mi gideceksin?" diye sordum güçlükle.</p>

  <p class="sgc-4">"Amos, alevli adam babamı kolaylıkla alt etti. Şimdi bir de yanında iblisleri var. Gün be gün güç kazanıyor, seni öldürür!"</p>

  <p class="sgc-4">Amos sanki tüm bu tehlikelere kendisi de kafa yormuş ve tekrar duymaya ihtiyacı yokmuş gibi acı acı gülümsedi. O anki surat ifadesi tıpkı babama benziyordu. "Amcanı yabana atma Carter," dedi. "Ben de iyi bir büyücüyüm. Hem babanı kurtarıp Kırmızı Lord'u yeneceksek, gidip neler olduğunu kendi gözlerimle görmeliyim. Orada fazla kalmayacağım ve çok dikkatli olacağım. Siz bir yere kımıldamayın. Çörek size göz kulak olacak."</p>

  <p class="sgc-4">Gözlerimi kırpıştırdım. "Bize kedi mi göz kulak olacak?" diye sordum. "Bizi burada bırakıp gidemezsin. Hani bize eğitim verecektin?"</p>

  <p class="sgc-4">"Geri döndüğümde derslere başlarız," dedi Amos. "Endişelenme, malikane koruma altında. Ama sakın dışarı çıkmayın. Kimseye de kapıyı açmayın. Ne olursa olsun kütüphaneye girmeyin. Kütüphaneye girmek kesinlikle yasak. Güneş batmadan geri dönmüş olurum."</p>

  <p class="sgc-4">Biz daha bir şey diyemeden Amos sakin sakin terasın ucuna gidip aşağı atladı.</p>

  <p class="sgc-4">"Hayır!" diye bağırdı Sadie. Tırabzanlara koşup aşağı baktık. Doğu Nehri metrelerce aşağıdaydı. Amos ise ortalıkta yoktu. Sırra kadem basmıştı.</p>

  <p class="sgc-4">Makedonyalı Philip havuzda kuyruğunu suya çarptı. Çörek tırabzanların üstüne atlayıp onu okşamamız için mırladı.</p>

  <p class="sgc-4">Bir babun, bir timsah ve bir kediyle birlikte tuhaf bir malikanedeydik. Üstelik belli ki tüm dünya tehlikedeydi. Sadie'ye baktım. "Şimdi ne yapacağız?" diye sordum. Sadie kollarını göğsünde kavuşturup "Ne mi yapacağız?" dedi. "Tabii ki kütüphaneye gireceğiz."</p>
</body>
</html>
