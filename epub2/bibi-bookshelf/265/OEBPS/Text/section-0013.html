<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>ETHERGEZER</title>
</head>

<body>
  <h2 class="P_Current__And__Times_New_Roman__And__18pt__And__Bold__And__Centre_Alignment__And__Spacing_After__And__Spacing_Before__OPENPAR_1_CLOSEPAR_"><span>ETHERGEZER</span></h2>

  <p class="P_Current__And__Times_New_Roman__And__12pt__And__Right_Alignment__And__Spacing_After__And__Spacing_Before">&#160;</p>

  <p class="P_Current__And__Times_New_Roman__And__12pt__And__Right_Alignment__And__Spacing_After__And__Spacing_Before"><i>Hikâyesever Amerikalılar için</i></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before_3">&#160;</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before_3"><b><i><br /></i></b></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before_3"><b><i><br /></i></b></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before_3"><b><i>Edna</i></b></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before_3">Artık Two Blue Moons'a hiç gitmiyorum. Bugün bakkalın vitrinini düzenlerken sokağın karşı tarafında Corrie'nin barı açtığını görünce düşündüm bunu. Hayatım boyunca tek başına bara gitmedim. Sook şeker almak için geldiğinde ona da söyledim, insan arada gidip tek başına bir bira içse tadı başka türlü mü olur acaba dedim. Sook, anne sen hep yalnızdın zaten, dedi. Ona kendime ayıracak zaman bulamadığımı, dört kere de evlendiğimi söyledim ama bana, o sayılmaz dedi. Sook çok taze. Dağ rüzgârı gibi taze. Needless'ın ona, erkeklerin şu köpek bakışıyla baktığını gördüm. Nedendir bilinmez içim sızladı. Needless'ın öyle baktığını görmemiştim hiç. Ya ne olacaktı, Sook yirmisinde adam da insan. Bana hep kendi başına iyi idare ediyormuş gibi görünmüştü Needless. Bağımsız. Onuniçin huzurlu. Silvia yıllar yıllar önce öldü ama daha önce bana o kadar da uzun zaman gibi gelmemişti. Onu yanlış mı tanıdım acaba. Bunca zaman yanında çalıştıktan sonra. Tuhaf olurdu. Tam da öyle bir sızıydı, bir hata yaptığını, dikişi tersten diktiğini, ocağı açık unuttuğunu fark edince duyduğun türden.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Hepsi bir acayip, bütün erkekler. Onları anlasam bana bu kadar ilginç gelmezlerdi herhalde. Ama içlerinde en tuhafı Toby Walker'di. Yabancı. Nereden geldiğini öğrenemedim hiç. Roger çölden geldi, Ady okyanustan ama Toby çok daha uzaktan gelmişti. Ben geldiğimde buradaydı ama. Hoş bir adam, tepeden tırnağa karanlık, ormanlar gibi karanlık. Onda yolumu kaybetmiştim. Onda yolumu kaybetmeyi severdim. Keşke şimdide olmasam, o zamanda olsam! Artık hiç kaybolamıyorum sanki. Gidecek tek bir yol var. Zor zahmet de olsa oradan yürümek zorundayım. Nevada çölünü geçen öncüler gibi, ihtiyacım olan bir sürü şeyi yanımda taşıyorum ama ilerledikçe onları bırakmam gerekiyor. Eskiden piyanom vardı ama Platte'ı geçerken değiştokuş etmem gerekti. Güzel bir tavam vardı ama çok ağır geldiği için Rockie dağlarında bıraktım. Bir çift yumurtalığım vardı ama Carson Çukuru'nun oralarda işleri bitti. İyi bir hafızam vardı ama bazı parçaları dökülüp duruyor ve kum tepelerindeki çalıların arasında bırakıyorum onları. Bütün çocuklarım hâlâ gelip gidiyorlar ama artık onların sahibi değilim. Eskiden benimdiler artık değiller. Artık benimle oturmuyorlar, Archie ve Sook bile. Benim seneler önce geçtiğim yerlerde yürüyorlar. Dağların batı sırtlarına, portakal bahçelerinin olduğu vadilere benden daha fazla yaklaşacaklar mı acaba? Senelerce geriden geliyorlar. Hâlâ Iowa'dalar. Dağlar akıllarının ucundan bile geçmiyor henüz. Oraya varana kadar benim de geçmezdi. Artık Donner Gölü'nün orada mahsur kalıp birbirini yiyen o öncü kolunun bir parçası olduğumu düşünmeye başlıyorum.</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__And__Page_Break">&#160;</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__5"><b><i>Thos. Sunn</i></b></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__5">Bu Ether'in ne halt edeceğini bilememek insanın bazen sinirine dokunuyor. Mesela bu sabah suları alçak yakalamak için kör karanlıkta kalkıp üstümde lastik çizmelerim ve ekose ceketim, elimde midye küreğim ve kovamla dışarı çıktığımda, bir gecede içerilere kaçtığım gördüm. Kodumun çölü ve kuru çalıları vardı karşımda. İnsan burada kodumun küreğiyle kazsa kazsa fosil çıkar. Ben şahsen Kızılderililerden biliyorum bunu. Tam manasıyla uygarlaşmış bir ülke, bir kasabada bu tür istikrarsızlıklara izin vermez. Ama 1949'dan beri burada yaşadığım için ve malımı mülkümü ancak tavuk yemi fiyatına satabileceğim için, beğensem de beğenmesem de vadeyi burada dolduracağım. Daha birkaç yılım vardır herhalde, on, en fazla on beş. Gerçi insan bu aralar hiçbir şeye hiçbir yere güvenemiyor, değil burası. Ama ben kendi başımın çaresine bakmayı severim ve burada bakabiliyorum. Ether'de, şehirlerdeki gibi her şeye hükümet burnunu sokmuyor, her şeyi yasaklamıyor. Belki de çoğunlukla hükümet olduğunu zannettiği yerde olmadığı içindir, gerçi bazen de oluyor.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Buraya ilk geldiğimde bir kadınla ilgileniyordum ama uzun vadede, bir erkeğin bir kadınla ilgilenmemesinin daha hayırlı olduğuna hükmettim. Bir kadın bir erkek için en büyük engel, hükümetten bile daha büyük.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Kabuk tutmuş ihtiyar bekâr" diye bir tabir vardır, kabuk sadece yüzeyde değilse ta aşağı kadar iniyorsa bu tam da beni tarif ediyor. Ortası yumuşak olan şeyleri sevmem. Bu sertdünyada yumuşaklıktan fayda gelmez. Ben annemin bisküvileri gibiyim.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Annem Bayan J. J. Sunn, 1944'te, 79 yaşında, Wichita KS'de öldü. İyi bir kadındı ve benim genel kadın tecrübeme uyan bir kadın değildi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Hani şu kutunun içinde sattıkları, tezgâhın kenarına vurunca basınçla dışarı fışkıran bisküvi hamurunu icat ettiklerinden beri onlardan alıyorum; yarım saat fırında pişirince tam benim sevdiğim gibi oluyor, safı kabuk. Eskiden hamuru tek parça pişirirdim ama sonra bölüp bölüp ayrı bisküviler halinde pişirilebileceğini de keşfettim. Kullanma talimatına hiç bakmıyorum, hep karınca duası gibi minicik harflerle yazıyorlar, paket açıldığında da yırtılıyor. Annemin gözlüğünü takıyorum. İyi gözlük.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">1949'da peşinden buraya geldiğim kadın hâlâ burada. Kısa bir gönül macerasıydı. Neyse ki sonunda pençesini bana geçiremedi. Öteki adamlar benim kadar şanslı değildi. Defalarca evlendi, evlenmiş kadar oldu ve onlarca yıl elinden bebek arabası düşmedi. Bazen bu kasabada kırk yaşın altında herkesin Edna'nın çocuğu olduğunu düşünüyorum. Ben ucuz kurtuldum. İçinde Edna olan bir rüya vardı, çok gördüm onu. Rüyada küçük bir kayıkla somon avlamak için denize açılıyorum, Edna da yüze yüze dalgaları aşıp kayığa binmeye çalışıyor. Onu engellemek için balık temizleme bıçağıyla ellerine vuruyorum ve parmaklarını kesiyorum, parmaklar suya düşüp küçük mahluklara dönüşüyor ve yüzerek uzaklaşıyorlar. Bebek mi fok mu anlayamıyorum. Sonra Edna tuhaf bir ses çıkararak onların peşinden yüzüyor ve onun aslında bir fok ya da denizaslanı olduğunu görüyorum, güney sahilindeki mağarada yaşayan büyük hayvanlar gibi, açık kahverengi, çok büyük, şişman ve suda çevik.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Bu rüya canımı sıkıyor çünkü haksız. Ben öyle şey yapacak adam değilim. Bakkala gidip de Edna'yı kasada görünce rüyada çıkardığı tuhaf sesi hatırlamak beni huzursuz ediyor. Rakamları doğru yazdığına ve para üstünü doğru verdiğine emin olmak için tuşların üzerinde çalışan, çekmeceleri açıp kapayan parmaklarına bakıyorum. Kadınların sorunu güvenilmez olmaları. Tam manasıyla uygarlaşmamışlar.</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__And__Page_Break">&#160;</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__5"><b><i>Roger Hiddenstone</i></b></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__5">Kasabaya zaman zaman gelirim. Ayda yılda bir. Yol beni oraya götürürse ne âlâ, götürmezse aramaya kalkmam. Yüz bin dönümlük inek çiftliğim var, bu da epey iş demek. Bazen başımı kaldırdığımda bir gece önce gördüğüm dolunay bakıyorum yeniay olmuş. Yazlar, ağıldan çıkan kasaplık öküzler gibi birbiri ardına geliyor. Gerçi kışları bazen haftalar derenin suyu gibi donuyor ve her şey bir müddet hareketsiz kalıyor. Burada, bu yüksek çölde hava kışın durgun ve berrak olur bazen. Kuzeydeki Baker ve Rainier'den, Hood ve Jefferson'a, Üç Parmaklı Jack'e, doğudaki Kızkardeşler'e, güneydeki Shasta ve Lassen'e kadar bütün zirvelerin, bin, bin beş yüz kilometreye yayılmış vaziyette, güneşin altında durduklarını görmüşlüğüm var. Uçtuğum zamanlarda. İnsan yerden, yeryüzünün o kadar geniş bölümlerini göremiyor ama evrenin geri kalanını görebiliyor, geceleri.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">İki koltukluk Cessna'mı bir kısrağa değiştim ve genelde Ford pikap kullanıyorum, Chevrolet kullandığım da oldu gerçi. Yolda elli santimden fazla kar olmazsa ikisi de beni kasabaya götürür. Arada sırada kasabaya inip kafede bir Denver omleti yemeyi, kanınla oğlumu ziyaret etmeyi seviyorum. Two Blue Moons'ta içip, geceyi motelde geçiriyorum. Ertesi sabah çiftliğe dönüp ben yokken ne arıza çıktığına bakıyorum. Mutlaka bir şey çıkıyor.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Evlendiğimizde Edna sadece bir kere çiftliğe geldi. Üç hafta kaldı. Yatakta o kadar meşguldük ki başka ne yaptık hatırlamıyorum, sadece ata binmeyi öğrenmeye çalıştığını hatırlıyorum. Onu Sally'ye bindirmişitim, Cessna'yı değiştokuş edip üzerine de bin beş yüz dolar aldığım sürü çevirme atı, çok güvenilir bir hayvandır, çoğu Cumhuriyetçiden daha akıllı. Ama Edna on dakikada hayvanın ahlakını bozdu. Dizlerle yapılan şeyleri hayvanın nasıl yorumlayacağını anlatırken Edna bağırmaya ve Sally'yi rodeo atı gibi kamçılamaya başladı. Avludan fırladıkları gibi Ontario'nun yarı yoluna kadar dörtnala gittiler. Ben bizim ihtiyar demirkırı aygırla peşlerinden gittim ama onları bulduğumda dönüş yolundaydılar. Sally pişman görünmüyordu ama Edna bütün akşam sinirli ve hassastı. Hoplaya zıplaya içindeki bütün aşkın akıp gittiğini söyledi. Dediği de doğruydu herhalde çünkü çok geçmeden Ether'e geri dönmek istediğini söyledi. Bakkaldaki işinden ayrıldığını sanıyordum ama bir ay izin almış sadece, Needless'ın Noel zamanı işler çoğalınca ona ihtiyacı olacağını söyledi. Kasabayı bıraktığımızın az batısında bulduk, Ochoco Dağları yakınında pek güzel bir yerde ve Edna'nın evinde çocuklarıyla güzel bir Noel geçirdik.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Archie'ye evde mi hamile kaldı yoksa çiftlikte mi bilemiyorum. Çiftlikte olduğunu umut ediyorum, böylece içinde bir şey oğlanı geri gelmeye teşvik eder belki. Bütün bunları kime bırakacağımı bilemiyorum. Charlie Echeverria hayvandan anlıyor ama iki gün ilerisini düşünemiyor, değil büyük şirketlerle alıcılarla bile başa çıkamıyor. Şirketlerin buradan kâr etmesini istemiyorum. İşçiler iyi hoş ama onlar da uzun kalmıyor, kalmak da istemiyor. Kovboylar toprak istemiyor. Toprak insanın sahibi oluyor. Ona teslim olman gerekiyor. Bazen yüz bin dönümdeki bütün taşlar üzerimde ağırlık yapıyor gibime geliyor, kafam da zıvanadan çıkıyor. Hayvanlar da bütün o arazide dolaşıp uzaklardan böğürüyor. Mart karını düzlüklerde donmuş kum gibi savuran rüzgârda buzağılarıyla duruyor inekler. Sabırlarını anlamaya çalışıyorum.</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__And__Page_Break">&#160;</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__5"><b><i>Gracie Fane</i></b></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__5">Dün o ihtiyar çiftçiyi ana caddede gördüm. Bay Hiddenstone, bir ara Edna'yla evliydi. Nereye gittiğini biliyormuş gibi bir havası vardı ama sokak deniz kıyısında bir yarda bitince cidden şapşallaştı. Arkasını dönüp o yüksek topuklu çizmeleri, uzun bacaklarıyla, bütün kovboylar gibi ayaklarını kedi gibi atarak geri geldi. Sıska bir ihtiyar. Two Blue Moons'a girdi. Doğu Oregon'a dönmek için iyice kafayı bulması gerek herhalde. Bu kasaba doğuda mı batıda mı benim umrum değil. Neredeyse nerede. Zaten uyduruktan bir yer. Buradan ayrılıp Portland'a gideceğim, Intermountain'da, şu büyük kamyon şirketinde kamyoncu olacağım. Beş yaşında dedemin traktöründe araba kullanmayı öğrendim. On yaşında babamın Dodge Ram'ini sürmeye başladım, ehliyetimi aldığımdan beri annemle Bay Needless için pikap ve kamyon kullanıyorum. Geçen yaz Jase on sekiz tekerlekli tırında bana ders verdi. Hakikaten iyi sürdüm. Doğuştan yetenekliyim. Jase öyle dedi. Gerçi I-5'e çıkamadım pek, bir-iki kere sadece. Kenara çekme, park etme, manevra yapma konusunda daha fazla çalışmaya ihtiyacım varmış. Ben işin çalışmasında değilim de tın durdurduğumda beni koltukların arkasındaki yatağına atıyor, kotumu çıkarıyor ve yeni bir şey öğretene kadar bir müddet düzüşmemiz gerekiyor. Halbuki ben daha uzun mesafe gidip daha çok şey öğrenmeyi, sonra sevişip kahve içmeyi, sonra da başka bir yoldan, mesela fren idmanı yapabileceğim tepelerden geri dönmeyi tercih ederdim. Ama erkeklerin başka öncelikleri var sanırım. Ben direksiyondayken bile elini sırtımdan dolayıp memelerimi mıncıklıyordu. Elleri o kadar büyük ki iki memeyi aynı anda tutabiliyor. Güzel bir his veriyordu ama öğretirken konsantrasyonunu bozuyordu. <i>Oh bebeğim harikasın</i> diyordu, ben de tın iyi kullandığımı söylüyor zannediyordum ama sonra o inleme gibi sesleri çıkarmaya başlıyordu, ben de mecburen vites küçültüp duracak bir yer buluyor ve tekrar o yatak bozmasına girmek durumunda kalıyordum. Düzüşürken kafamda vites değiştirme idmanı yapıyordum, işe de yarıyordu. En düşük vitesten en yüksek vitese sonra tekrar en düşüğe. Vitesi iyice artırınca <i>Yüz yirmi yapıyorum!</i> diye bağırırdım. <i>Peşime aynasız takıldı!</i> Siren sesi çıkarırdım. Takma adım bu: Siren. Jase ağustosta başka güzergâha verildi. Planımı o zaman yaptım. On yedi yaşını doldurana kadar bakkalın şoförlüğünü yapıp para biriktireceğim sonra Portland'a gidip Intermountain şirketine gireceğim. Seattle'dan LA'ye I-5'te fink atmak istiyorum yada Salt Lake City'ye gidip gelmek. Kendi tırımı alana kadar. Hepsini planladım.</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__And__Page_Break">&#160;</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__5"><b><i>Tobinye Walker</i></b></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__5">Gençlerin hepsi Ether'den kaçmak istiyor. Küçük kasabadaki genç Amerikalılar başlarını doğrulttular mı gitmek ister. Kimisi gider kimisi de zaman gelir, gittiğinde nereye gideceğinden bahsetmeyi bırakır. Bulundukları yere varmışlardır. Onların sorunu da, buna sorun denebilirse, benimkinden farklı değil. Önümüzde açılan fırsat penceresi kapanıyor. Ben de burada sokağı geçen çocuklar gibi kolayca yılların ötesine geçiverirdim ama bacağım sakatlandı ve yürümeyi bıraktım. Yaş kemale erdi demek.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Edna'yla ilk tanıştığımız zamanlarda bana tuhaf bir şey söylemişti; neden konuştuğumuzu hatırlamıyorum ama konuşurken birden durup bana bakmıştı. "Doğmamış çocuk gibi görünüyorsun," demişti. "Her şeye doğmamış çocuk gibi bakıyorsun." Ne cevap verdim bilmiyorum ama sonradan onun doğmamış bir çocuğun nasıl göründüğünü nereden bildiğini merak ettim, ana rahmindeki fetüsü mü kastetmişti yoksa rahme düşmemiş bir çocuğu mu acaba. Belki yeni doğmuş bir çocuğu kastetmişti. Ama gerçekten doğru kelimeyi kullandığını düşünüyorum.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Burada ilk durduğumda, kazadan önce, kasaba, yerleşim filan yoktu tabii. Gelen giden çok olurdu, bazen de bir mevsim kamp kurarlardı, isimleri olsa da sınırları olmayan bir dağ sırasıydı. O zamanlar insanlar şimdiki gibi istikrar beklemezdi; bir nehrin akmaya devam ettiği sürece nehir olduğunu bilirlerdi. O zamanlar kunduzlardan başka kimse baraj yapmazdı. Ether daima geniş bir alana yayıldı ve o özelliğini korudu. Ama mülkü sürekli değil.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Buradan geçen insanlar genelde dağlardaki nehirden, Humbug Creek'ten geldiklerini söylerlerdi ama bildiğim kadarıyla Ether asla Şelalelerin orada olmadı. Bazen Şelaleler batısında görünür ama genelde o şelalelerin batısındadır, çokluk Sahil Dağlarında kereste ya da mandıra bölgesindedir, bazen denizin yanı başında. Bozuk düzen. Acayip bir yerdir. Çarşıya inip bunlardan konuşmak isterdim ama artık yürüyemiyorum. Artık çiçeklerimi burada açmam lazım.</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__And__Page_Break__OPENPAR_1_CLOSEPAR_">&#160;</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_4_CLOSEPAR__1"><b><i>J. Needless</i></b></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_4_CLOSEPAR__1">KaliforniyalI diye bir şey yok zannederler. Kimse vadedilmiş topraklardan gelemez. Olsa olsa oraya gidilir. Çölde ölür, yol kenarına mezarı kazılır. Ben Kalifomiyalı'yım, orada doğdum, nadiren aklıma düşer. San Arcadio Vadisi'nde doğdum. Meyve bahçelerinde. Çıplak mavi-boz dağlar altında portakal çiçeklerinden beyaz bir körfez. Güneş hava gibi, temiz su gibi, içinde yaşadığın bir şey, bir madde. Bizim yerimiz tepelerin eteğinde küçük bir çiftlikti, vadiye hâkim. Babam şirketlerden birinde idareciydi. Portakallar beyaz çiçek açar, tatlı, latif kokulu. Cennetin kıyısı demişti annem bir keresinde, bir sabah çamaşırları asarken. Söyleyişini hatırlıyorum. Cennetin kıyısında yaşıyorduk.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Ben altı yaşındayken öldü, bu söylediğinden başka pek bir şey hatırlamıyorum onunla ilgili. Şimdi bakıyorum karım öleli de o kadar uzun zaman oldu ki onu da unuttum. Kızımız Corrie altı yaşındayken ölmüştü. O zaman sanki bunda bir mana var gibi görünmüştü ama varsa bile ben bulamadım.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">On yıl önce Corrie yirmi bir yaşma basınca, doğum gününde Disneyland'a gitmek istediğini söyledi. Benimle. Beni de peşinden sürükledi. Beyni sulanmış, fare kıyafetli insanları, gerçekte olmadıkları yerler gibi gösterilmiş yerleri görmek için epey para döktük. Oranın olayı da bu galiba. Toprağı sıhhi bir şeye dönüşene kadar temizliyorlar, sonra toprak görüntüsü verecek şekilde etrafa yayıyorlar ki elin değerse kirlenmesin. Her şeyin kontrolü senin ve Walt'un elinde. Nereye gidersen git, uzaya, okyanusa, İspanya şatolarına her şey sıhhi, hiç pislik yok. Çocuk olsam hoşuma giderdi, o zaman en önemli şey bir şeyleri idare etmek gibi gelirdi. Fikrim değişti, bakkal dükkânı açtım.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Corrie nerede büyüdüğümü görmek istediği için San Arcadio'ya gittik. Bulamadık, yani benim aklımdaki şeyi bulamadık. Sadece çatılar, evler, sokaklar ve evler vardı. Hava kirliliği öyle çoktu ki dağları saklıyordu ve güneş yeşil görünüyordu. Yazıklar olsun, hemen çıkart beni buradan, dedim, güneşin rengini değiştirmişler. Corrie evimizi aramak istiyordu ama ben ciddiydim. Beni hemen çıkart buradan, dedim, doğru yerdeyiz ama yanlış yılda. Walt Disney'in keyfi isterse kendi mülkündeki pislikten kurtulsun ama bu biraz fazla oluyor. Bu benim mülküm.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Öyle hissettim. Sanki bu eskiden benim sahip olduğum bir şeydi ve üzerinden bütün toprağı kazımışlar, altından beton ve elektrik telleri çıkmıştı. Hiç görmeseydim dahaiyiydi. Buraya gelenler, durduğu yerde durmayan bir kasabada yaşamaya nasıl katlanabiliyorsun diye soruyorlar, hiç Los Angeles'e gelmişler mi acaba? Nerede istersen orada.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Elimde Kaliforniya da kalmadığına göre ne kaldı? İyi bir iş. Corrie hâlâ burada. Kafası iyi çalışıyor. Çok konuşuyor. O barı adam gibi işletiyor. Kocasını da iyi idare ediyor. Annem vardı, karım vardı dediğimde ne diyorum aslında? Portakal çiçeklerinin nasıl koktuğunu, beyazlığı, güneşi hatırladığımı söylüyorum. Bunu taşıyorum kendimle. Corrina ve Silvia, isimlerini taşıyorum. Peki neyim var?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Sahip olmadığım şey her gün hemen burada bir kol boyu uzaklıkta. Pazar hariç her gün. Ama elimi uzatamıyorum. Kasabadaki bütün erkekler ona bir çocuk verdi, ben sadece haftalık yevmiyesini veriyorum. Bana güvendiğini biliyorum. Mesele de bu. Artık çok geç. Beni neden yatağında istesin ki, sağlık sigortam için mi?</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__And__Page_Break__OPENPAR_2_CLOSEPAR_">&#160;</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before_3"><b><i>Emma Bodely</i></b></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before_3">Varsa yoksa seri katil. Hiç sebepsiz, öldürdüğü kişiyi şahsen tanımadan, birbiri ardına cinayet planlayıp gerçekleştiren bir adama herkes doğal ilgi duyarmış, öyle diyorlar. Üç küçük oğlan çocuğa işkence eden, işkence ederken fotoğraflarını çeken, öldürdükten sonra da cesetlerinin fotoğraflarını çeken bir adam yakaladılar şehirde. Yetkililer şimdi bu fotoğrafları ne yapacaklarını tartışıyorlar. Albümünü çıkarsalar iyi para kazanırlar. Başka bir küçük oğlan çocuğunu tam kandırmış götürürken polis tutuklamış, kâbus gibi. Kaliforniya, Teksas ve galiba Chicago'da insanları parçalayıp bölen adamlar vardı. Tabii bu işin mazisi ta Karındeşen Jack'e kadar uzanıyor, fakir kadınları öldürürmüş, sözümona İngiliz kraliyet ailesi mensubuymuş, kuşkusuz ondan önce de başka seri katiller vardı, kraliyet ailesi mensupları ya da imparatorlar ya da binlerce binlerce insanı öldüren generaller. Ama savaşlarda insanları hemen hemen aynı anda öldürüyorlar, birer birer değil, yani onlar kitle katili, seri katil değil ama ben farkı pek anlamıyorum. Ne de olsa öldürülen insan öldürülmüş bir kere.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Ether'de bir seri katil olsa çok şaşardım. Erkeklerin çoğu savaşlardan birinde ordudaymış ama masa başı işi yapmadılarsa onlar kitle katiliydi olsa olsa. Burada kim seri katil olur bilemiyorum. En son benim haberim olurdu mutlaka. Görünmezlik iki taraflı. Görünür olduğum zamanlarda gördüğüm kadar çok şey görmüyorum ben de artık. Öte taraftan görünmez olduğum için seri kurban olma ihtimalim de daha düşük.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">İnsanların bahsettiği o doğal ilgi neden seri kurbanlara yönelmiyor hayret. Belki de otuz beş yıl ilkokul öğretmenliği yaptığım içindir ya da belki doğal olmadığım içindir çünkü ben o üç küçük çocuğu düşünüyorum. Üç-dört yaşlarındaymışlar. Bütün hayatları topu topu birkaç yıl sürmüş, ne tuhaf, kedi gibi. Dünyalarında birdenbire anneleri yerine onların canını acıtacağını söyleyen ve acıtan bir adam beliriyor, hayatlarında acı ve korkudan başka bir şey kalmıyor. Korku ve acı içinde ölüyorlar. Ama muhabirler sadece nerelerinin kesildiğini, ne kadar çürümüş olduklarını filan anlatıyor, hepsi bu. Onlar küçük çocuklardı, adam değil. İlgi uyandırmıyorlar. Onlar sadece ölü. Ama seri katili anlattıkça anlatıyorlar, psikolojisini tartışıyorlar, ailesinin onu nasıl bu kadar ilginç bir hale getirdiğini anlatıyorlar ve sonsuza kadar yaşıyor, Karındeşen Jack gibi, Karındeşen Hitler gibi. Buradakilerin hepsi küçük oğlanlara seri tecavüz eden ve fotoğraflarını çeken, seri işkence eden ve seri katleden adamın adını hatırlıyor. Adı Westley Dodd'du, peki çocukların isimleri neydi?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Tabii biz de onu öldürdük. İstediği buydu. Onu öldürmemizi istedi. Onu asmak kitle cinayeti miydi yoksa seri cinayet mi bilemiyorum. Hepimiz birden yaptık, savaştaki gibi, demek ki kitle cinayetiydi ama hepimiz ayrı ayrı yaptık, demokratik bir şekilde, bu yüzden sanırım seri cinayetti de. Seri katil olmaktansa seri kurban olurum daha iyi ama seçme şansım yok.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Seçeneklerim gittikçe azaldı. Zaten hiçbir zaman fazla seçeneğim olmadı, cinsel arzularım hayattaki konumuma uygun değildi, âşık olduğum kimsenin bundan haberi olmadı. Ether yer değiştirdiğinde hoşuma gidiyor, nerede yaşayacağıma dair yeni bir seçenek gibi, tek farkı şu ki kendim seçmek zorunda kalmıyorum. Ancak çok küçük seçimler yapabiliyorum. Kahvaltıda ne yiyeceğim, yulaf ezmesi mi mısır gevreği mi, yoksa meyve mi? Bakkalda kivinin tanesi on beş çentti, ben de yarım düzine aldım. Birkaç sene önce çok egzotikti, Yeni Zelanda'dan mı ne yeni gelmişti, tanesi bir dolardı, şimdi Willamette Vadisine ekmişler bütün. Ona bakarsan Willamette Vadisi de, Yeni Zelanda'da yaşayan birine çok egzotik gelebilir. İnsanın ağzına serin serin geliyorlar ya çok hoşuma gidiyor, etleri de serin görünüyor, tatlı şeffaf bir yeşil, yeşim taşı gibi. Böyle şeyleri hâlâ gayet net görüyorum. Sadece insanlar karşısında gözlerim şeffaflaşıyor, her zaman ne yaptıklarını göremiyorum, onlar da bazen gözlerim havadan ibaretmiş gibi arkamda bir yerlere bakıp "Ee Emma, hayat sana nasıl davranıyor?" diyorlar.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Hayat bana seri kurbanmışım gibi davranıyor, teşekkür ederim.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Beni görüyor mu, içimi görüyor mu merak ediyorum. Bakmaya cesaretim yok. Utangaç bir kadın kendi billur hayallerinde kaybolmuş. Keşke ona kol kanat gerebilsem. Birinin ona bakmasına ihtiyacı var. Bir bardak çay. Bitki çayı, ekinezya belki, bağışıklık sisteminin biraz kuvvetlenmesi lazım bence. Pek pratik biri değil. Ben çok pratiğimdir. Onun hayallerinin çok altında.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Lo beni hâlâ görüyor. Tabii Lo da seri katil, kuş ve köstebekler söz konusu olduğunda, ama kuş tam ölmediğinde canım sıkılsa da fotoğraf çeken adamla aynı şey değil. Bay Hiddenstone bir keresinde, kedilerin yavrularına avlanmayı öğretmek için fareleri ya da kuşları hemen öldürmediğini söylemişti, yani zalimlik gibi görünen şey aslında düşüncelilikmiş. Gerçi baba kedilerin yavru kedileri boğduğunu, hiçbir babakedinin yavru büyütmediğini ve onlara düşünceli düşünceli avlanmayı öğretmediğini biliyorum. Anne kedi yapıyor onu. Baba kedi, kraliyet ailesinin Karındeşen Jack'i. Ama Lo'yu kısırlaştırdım bu yüzden de etrafta yavru kedi olduğunda anne kedi gibi ya da en azından amca kedi gibi davranıp avladığı kuşları onlara götürebilir. Bilmiyorum. Başka kedilerle fazla haşır neşir olmuyor. Evin yakınında duruyor, gözü kuşlarda, köstebeklerde, bir de bende. Geceyarısı uyanıp Lo'yu yastığımın yanında, bana dikkatle bakarak torlarken gördüğümde görünmez-liğimin evrensel olmadığını anlıyorum. Bu yaptığı tuhaf bir şey, biraz tekinsiz. Beni gözlerinin uyandırdığını düşünüyorum. Ama güzel bir uyanış bu, beni karanlıkta bile gördüğünü bilerek.</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__And__Page_Break">&#160;</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__5"><b><i>Edna</i></b></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__5">Pekâlâ şimdi cevap istiyorum. On dört yaşından itibaren bütün hayatımı ruhumu yapmakla geçirdim. Ruh demeyeyim de ne diyeyim, on dört yaşma bastığımda ve hayatımın sahibi olup sorumluluğumun bilgisine erdiğimde ona ruh demiştim. O günden beri daha iyi bir isim bulacak zamanım olmadı. Sorumluluk kelimesi hesap vermen gerektiği anlamına geliyor. Hesap vermeme gibi bir şey yok. Hesap vermemeyi tercih etsen de vermelisin. Hesap verdiğinde kendi ruhunu yaparsın, ona bir şekil, bir büyüklük, bir durma gücü verirsin. On üç yaşımın sonları, on dört yaşımın başlarında, Siskiyous'taki o uzun kışta bunu anlamış, bu bilgiye nail olmuştum. O gün bu gündür, iyi kötü hep bu bilgiye göre hareket ettim. Çok da çalıştım. Ne iş bulduysam yaptım, yapabileceğim en iyi şekilde yaptım, zihnimin, bedenimin bütün kuvvetiyle. Çok işler yaptım, garsonluk, kasiyerlik ama hepsinden önce çocuk yetiştirdim, sıradan iş, evi herkesin insan gibi, sağlıklı ve olabildiğince huzurlu yaşayabileceği şekilde idare ettim. Sonra erkeklerin ihtiyaçlarını karşılama işi vardı. Sanki o her şeyden önce gelmeliymiş gibi. Herkes benim erkeklerin isteklerini yerine getirmek, erkekleri ve kendimi hoş tutmaktan başka bir şey yapmadığımı söyleyebilir, allah biliyor ya hoş bir adam istedi mi yerine getirmek keyifli oluyor. Ama benim kafamda çocuklar daima babalarından önce gelmiştir. Belki de en büyük abla olduğum için, benden küçük dört kız kardeşim olduğu için ve babam çekip gittiği için böyledir. Her neyse, benim için sorumluluklar bunlardı, daima cevap vermeye çalıştığım sorular: bu evde insan yaşayabilir mi, bir çocuk nasıl doğru düzgün büyür, nasıl güvenilir olurum?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Ama şimdi kendi sorum var. Sorulara cevap vermekle öyle meşguldüm ki hiç soru sormadım ama bu kış altmış yaşını dolduruyorum ve artık benim de bir soru soracak vaktim var. Ama sorması zor. Şöyle. Çalıştığım, evi idare ettiğim, çocukları büyüttüğüm, seviştiğim, geçimimizi sağladığım bütün o yıllar boyunca, günü ya da yeri gelecek hepsi bir araya toplanacak diye düşündüm. Hayatım boyunca söylediğim kelimeler gibi, bütün bu işler, şurda bir kelime, burda bir kelime ama sonunda hepsi bir cümle yapacaktı ve ben o cümleyi okuyabilecektim. Ruhumu yapmış ve neye hizmet ettiğini öğrenmiş olacaktım.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Ama ruhumu yaptığım halde onunla ne yapacağımı bilemiyorum. Onu kim ister? Altmış yıl yaşadım. Bundan sonra yapacağım şeyler daha önce yaptıklarımın aynısı ama daha azı, gittikçe güç-süzleşecek, hastalanacak, küçülecek, kendi üzerimde büzüşecek ve öleceğim. Yaptığım ya da bildiğim şeyler her ne olursa olsun. Kelimelerin bir anlamı yok. Bu konuyu Emma'yla konuşmam lazım. "Kendini kaç yaşında hissediyorsan o yaştasındır," ya da "Sen hiç yaşlanmayacaksın Edna," gibi abuk sabuk şeyler söylemeyen bir o var. Toby Walker da öyle konuşmaz ama artık fazlaca konuşmuyor. Cümlesini kendine saklıyor. Hâlâ burada yaşayan çocuklarım, Archie ve Sook sözünü bile etmemi istemiyorlar. Gençlerin yaşlılığa inanmaya tahammülü yok.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Yani insanın zamanında aldığı bütün sorumluluk sadece o zaman mı işe yarıyor, sonra işe yaramıyor mu - hükümsüz mü? Madem öyle ne faydası var? Yaptığın bütün iş geride kalıyor. Bir toplama ulaşmıyor. Belki de yanılıyorumdur. Umarım öyledir, ölüme daha fazla güvenmek isterdim. Belki de değer, cevap olur, başka bir yere gitmek. O kış Siskiyous'ta, bütün yıldızların altında siyah köknarların arasında karlı yoldan yürürken kendimi evrenle aynı büyüklükte hissettim, evrenle aynı <i>şey</i> gibi hissettim. Yürümeye devam edersem beni bahtiyarlık bekliyordu. Zamanı gelince bahtiyarlığa ulaşacaktım. Bunu biliyordum. Ruhumu bunun için yaptım. Bahtiyarlık için.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Çok da bahtiyar oldum. Nankörlük etmeyeyim. Ama uzun sürmedi. İnsanın içinde yaşayabileceği bir yer, bir yuva yapacak şekilde bir araya gelmedi. Kayboldu, seneler de öyle. Geriye ne kaldı? Büzüşme ve unutma ve ağrıları, kabızlığı, kanseri, tansiyonu, ödemleri düşünme, bütün dünya sidik kokan bir odadan ibaret kalana kadar, onca çalışmanın sonucu bu mu, bebeklerin tepinen bacaklarının, çocukların gözlerinin, sevecen ellerin, deli gibi at sürmelerin, suyun üstüne vuran ışığın, kar üzerindeki yıldızların sonucu bu mu? Hepsinin içinde bir yerlerde hâlâ bir bahtiyarlık olmalı.</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__And__Page_Break">&#160;</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__5"><b><i>Ervin Muth</i></b></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__5">Uzun zamandır Bay "Toby" Walker'i izliyorum, bazı şeylerini kontrol ediliyorum ve biri soracak olursa hiç tereddüt etmeden bu "Bay Walker"ın <i>Amerikalı olmadığını</i> söyleyebilirim. Araştırmalarım bana çok daha fazlasını gösterdi. Ama bazı "gri bölgeler" var yani insanların kabul etmeye hazır olmadığı şeyler. Eğitim gerektiriyor.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Bu meseleler ilk dikkatimi çektiğinde, bambaşka bir araştırma yapmak için belediye kayıtlarını inceliyordum. Bayan Osey Jean Fane'in, Fane malikanesini, varisi olduğum Ervin Muth Relaty'ye devrettiği dönemdeki tapu kayıtlarını kontrol ettiğimi söylemem yeterli olur. Fane malikanesinin doğu sınırında 1939'da bir sınır anlaşmazlığı olmuştu, ben de bu tür ayrıntılı sorumluluklar konusunda titiz olduğumdan kontrol etme gereği duymuştum. Hayretle gördüm ki 1906'da imara açılan komşu parsel, o tarihten beri To-binye Walker adına kayıtlıydı, 1906'danberi! Doğal olarak adı geçen "Tobinye Walker'in "Bay Toby Walker'in" babası olduğunu düşündüm ve Essel/Emmer parselleriyle ilgili başka bir araştırma yapana kadar da bu konuya fazla kafayı takmadım ama sonra tapu kayıtlarında söz konusu parselde (Ana caddede Rash Cad. ve Go-reman Bul. arasında) "Tobinye Walker'in 1880'de bir kiralık at ahırı satın almış olduğunu gördüm.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Bu olaydan kısa süre sonra Needless Bakkal Dükkânında bir takım ihtiyaç maddeleri almaktayken bizzat Bay Walker'la karşılaştım. Şakayla karışık babası ve dedesiyle karşılaştığımı söyledim. Basit bir latifeden ibaretti tabii bu. Bay "Toby" Walker bana biraz şüpheli gelen bir tavırla karşılık verdi. Ortada bir tedirginlik vardı. Ama kahkahayla karışık. Kitaba el basarım bana kelimesi kelimesine şunları söyledi: "Zamanda yolculuk edebildiğinizi bilmiyordum!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">İşim gereği yaptığım araştırmalarda karşıma çıkan, onunla aynı isimli insanlara dair ciddiyet dairesinde bir soruşturma gayretine girdim. Bu gayretimi alaycı ifadelerle karşıladı, "Ben burada çok uzun zamandır oturuyorum tabii", ve "Lewis'le Clark'm geldiği zamanı da hatırlıyorum." Oregon Yolunun meşhur kaşiflerinden bahsediyordu, sonra araştırdım 1806'da Oregon'da olduklarını öğrendim.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Çok geçmeden Bay Toby Walker arkasını dönüp yürüdü ve böylece konuşma da bitti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Kanıtlara binaen "Bay Walker"ın yabancı bir ülkeden gelmiş yasadışı bir göçmen olduğu kanaatine vardım; bu şirin cemaatin kurucularından, 1880'de kiralık at ahırını satın almış olan Tobinye Walker'in adını kullandığını düşünüyorum. Buna inanmak için kendimce sebeplerim var.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Başkan Thos. Jefferson'ın görevlendirdiği Lewis ve Clark Keşif Kolunun, şirin cemaatimiz Ether'in tarih boyunca bulunduğu yerlerin hiçbirinden geçmediğini tespit ettim. Ether hiç o kadar kuzeye çıkmamış.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Ether'in kaderi, güzelim Oregon Sahili ve Çölünde bir Cazibe Merkezi olmaksa, bunu gerçekleştirmek için gelişmesi gerekiyor; benim hayal ettiğim şekilde bir grup girişimcinin öncülüğünde, tam tekmil bir eğlence merkezi, yeni iş alanları, beş yıldızlı oteller, karavan parkları. Tema Parkı türü şeyler yapıldığında "Bay" Wal-ker'm temsil ettiği türden şeylerin buradan gitmesi gerekecek. Yukarıya doğru tırmanma ve kendini geliştirme uğruna sürekli ev alıp ev satmak Amerikan hayat tarzıdır. Amerikan hayat tarzının baş düşmanı durgunluktur. 1906'dan beri aynı mülkün sahibi olan biri gayri tabii ve gayri Amerikan'dır. Ether bir Amerikan kasabasıdır ve sürekli hareket halindedir. Bu onun kaderi. Ben bu işin uzmanıyım.</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__And__Page_Break">&#160;</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__5"><b><i>Starra Walinow Amethyst</i></b></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__5">Aşk pratiği yapıp duruyorum. Şu Gerard denen Fransız aktöre âşıktım. Fransız erkeklerini çok çekici bulurum. <i>Star Trek İkinci Nesil</i>'i seyrederken Yüzbaşı Jean-Luc Picard'a âşık oldum ama Komutan Riker'dan hiç hazetmedim. On iki yaşında Bayan Freff bana okumam için <i>Uğultulu Tepeler'i</i> verdiğinde Heathcliffe âşık olmuştum. İyice acayipleşmeden önce bir süre Sting'e âşıktım. Bazen Teğmen Worf a âşıkmışım gibi geliyor ama Klingon olduğundan alnındaki bütün o kırışıklıklar ve boynuzlar yüzünden acayip bir durum, yine de asıl acayip olan bu değil. Yani sadece televizyonda uzaylı. Aslında Michael Dom diye bir insan. Bana acayip gelen bu. Yani sinema ya da televizyon haricinde hiçbir yerde zenci görmedim. Ether'de herkes beyaz. Yani burada bir zenci olsa uzaylı gibi olur. Hakikaten uzun boylu, koyu kahve tenli, kara gözlü, kolayca yaralanabilecekmiş gibi duran yumuşak dudaklı bir adam eczaneye girse ve tok bir sesle, mesela "Aspirinler nerede?" diye sorsa nasıl olurdu acaba. Ona aspirin türü şeylerin durduğu yeri gösterirdim. Rafların önünde yanımda dururdu, koskocaman, uzun, esmer, ben de onun sıcaklığını hissederdim, demir sobadan gelir gibi. Bana çok ama çok alçak sesle "Ben bu kasabadan değilim," derdi, "Ben de öyle," derdim, bana "Benimle gelmek ister misin?" derdi hakikaten çok ama çok nazik, iş atar gibi değil, birlikte hapishaneden kaçmaya çalışan iki mahkûmun fısıltısı gibi. Başımı sallardım, bana "Akşam alacasında benzin istasyonunun arkasında buluşalım," derdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Akşam alacası.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Çok severim bu lafı. Akşam alacası. Onun sesi gibi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Bazen onu böyle düşünmek garibime gidiyor. Yani hakikaten gerçek olduğu için. Sadece Worf olsaydı böyle olmazdı çünkü Worf sadece dizinin eski bölümlerindeki bir uzaylı. Ama o hakikaten Michael Dom. Bu yüzden de onu böyle hikâye gibi bir şey içinde düşünmek beni bazen rahatsız ediyor çünkü onu oyuncak yapmışım gibi hissediyorum, her şeyi yapabileceğim oyuncak bebek gibi bir şey. Bu ona haksızlık gibi. Adı sanı duyulmamış bu ücra kasabada yaşayan aptal bir kızla hiç alakasız, kendine ait bir hayatı olduğunu düşününce biraz utanıyorum. Ben de böyle hikâyeler uydurmak için hayali birini yaratmaya çalıştım. Ama işe yaramadı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Bu bahar Morrie Stromberg'e âşık olmak için hakikaten uğraştım ama işe yaramadı. Gerçekten güzel çocuk. Basket oynayışını seyrettiğimde belki âşık olabilirim diye düşünmüştüm. Kollarıyla bacakları uzun ve düzgün, hareketleri akıcı, dağ aslanı gibi görünüyor, alçak alınlı, koyu sarı kısa saçlı, buğday tenli. Ama Joe'nun grubuyla takılmaktan, maçlardan ve arabalardan konuşmaktan başka bir şey yapmıyor, hatta bir keresinde sınıfta Joe'ya benden bahsettiğini duydum, ben duyayım diye sesini de yükseltmişti, "Ya valla şu Starra var ya, <i>kitap</i> okuyor," dedi, dalga geçmek için değil ama sanki ben yabancıymışım ya da başka gezegenden gelmişim gibi, çok acayip bir şey gibi. Worf ya da Michael Dom buraya gelse böyle olur herhalde. Yani sanki şöyle demek istedi, böyle olmasında bir sorun yok ama burada olmaz. Başka yerde olur. Sanki Ether başka bir yer değilmiş gibi. Yani eskiden burada Kızılderililer yaşıyordu değil mi, ama şimdi onlardan geri kimse kalmadı? Yani kim buraya ait ki, burası kimin?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Bir ay kadar önce annem babamdan neden ayrıldığını anlattı. Ben hiç öyle bir şey hatırlamıyorum. Baba maba hatırlamıyorum. Ether'den öncesini hatırlamıyorum. Seattle'da yaşıyorlarmış, kristaller, yağlar, New Age şeyleri satan bir dükkânları varmış ve annem bir gece tuvalete kalktığında babam odamda beni kucağında tutuyormuş. Tam beni nasıl tuttuğunu, ne yaptığını filan anlatacakken bağırdım, "Yani beni taciz mi ediyordu?" Annem "Evet," dedi, ben "Peki sen ne yaptın?" dedim. Büyük bir kavgaya tutuştuklarını filan düşündüm. Ama annem hiçbir şey demediğini çünkü ondan korktuğunu söyledi. "İkimizin de sahibi gibi hissediyordu kendini. Onun istediği gibi davranmadığımda da zıvanadan çıkıyordu." Ot mot, hatta daha ağır şeyler de çekiyorlarmış, bana anlatır bazen. Neyse ertesi gün babam dükkâna gittiğinde evdeki kristalleri filan almış, hâlâ duruyorlar, tıpkı burada yaptığı gibi mutfakta bir tenekeye koydukları parayı almış ve beni kaptığı gibi Portland otobüsüne atlamış. Orada tanıştığı biri bizi buraya kadar getirmiş. Ben bunları hiç hatırlamıyorum. Sanki burada doğmuşum gibi. Babamın onu arayıp aramadığını sordum, bilmediğini ama aramışsa bile onu burada bulmanın çok zor olacağını söyledi. Soyadını da değiştirip Amethyst yapmış, en sevdiği taş. Asıl soyadı Walinow. Lehçeymiş.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Babamın adını bilmiyorum. Ne yaptığını bilmiyorum. Umrumda değil. Hiçbir şey olmamış gibi. Ben asla kimseye ait olmayacağım.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Tek bildiğim insanları seveceğim. Bunu asla bilmeyecekler. Ama harika bir âşık olacağım. Nasıl yapılacağını biliyorum. İdmanlıyım. Birine ait olmak, onun sana ait olması gibi değil. Chel-sey'in düğün yapmayı, koca sahibi olmayı, cila istemeyen zeminli mutfağı istediği için Tim'le evlenmesi gibi değil. Chelsey kendini ait hissedeceği şeyler istemişti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Ben hiçbir şey istemiyorum, idman yapmak istiyorum. Değil cila istemeyen zemini, mutfağı bile olmayan bu kulübede yaşıyoruz, teneke sobada yemek pişiriyoruz, kristallerle ve annemin ara-sıra eve aldığı kedilerin sidik kokusuyla çevrili vaziyette, annem Myrella Güzellik Salonunda temizlikçilik yapıyor, yemek yerine kremalı bisküvi yediği için yüzünde sivilce çıkıyor. Annemin kendini toplaması lazım. Benimse biraz dağıtmam.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Aşk idmanı yapmanın bir yolunun da cinsellik olduğunu düşündüm, bu yüzden de geçen yaz Danny'yle yattım. Annem bize prezervatif aldı ve kokulu bir mum yakıp elimi tutarak Kadınlığa Geçmekten bahsetti. Danny'nin de gelmesini istemişti ama onu vazgeçirdim. Cinsellik iyi hoş da benim asıl yapmaya çalıştığım âşık olmak. İşe yaramadı. Belki de yanlış yaptık. Danny cinselliğe alışınca bütün sonbahar gelip gelip "Hey Starra buna ihtiyacın var biliyorsun," deyip durdu. Asıl kendisinin ihtiyacı olduğunu bile söyleyemiyor. Benim ihtiyacım oldu mu onun yaptığından daha iyisini yaparım kendi kendime. Gerçi ona böyle demedim. Ama artık bu işin bittiğini söyledikten sonra bile beni rahat bırakmayınca neredeyse söyleyecektim. Nihayet Dana'yla çıkmaya başlamasaydı ona söyleyebilirdim, söylerdim.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_5_CLOSEPAR_">Burada âşık olabileceğim başka kimseyi tanımıyorum. Archie üzerinde idman yapmak isterdim ama Gracie Fane varken ne işe yarayacak? Salaklık olur. Archie'nin babası Bay Hiddenstone'a, bir daha çiftliğinin yakınlarına gittiğimizde orada çalışabilir miyim diye soracağım. Annemi ziyarete gelebilirim, hem orada çalışan delikanlılar, kovboylar filan olur. Ya da belki Archie, yanında Gracie olmadan gelebilir. Hem Bay Hiddenstone'un kendisi de var. Archie'ye benziyor. Hatta daha yakışıklı. Ama galiba çok yaşlı. Yüzü çöl gibi. Gözleri annemin turkuaz yüzüğüyle aynı renk. Ama aşçıya filan ihtiyacı var mı bilmiyorum hem galiba on beş yaş da bu işler için çok küçük.</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__And__Page_Break__OPENPAR_1_CLOSEPAR_">&#160;</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_4_CLOSEPAR__1"><b><i>J. Needless</i></b></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_4_CLOSEPAR__1">Hohovarlar nereden gelmiş hiç öğrenemedim. Beyaz Rusya'da bir yerlerden dedilerdi. Makul. Hepsi iri kıyım, uzun boylu, hantal, saçları beyaz denecek kadar sarı, gözleri de küçücük ve mavi. İnsanın gözüne bakmazlar. Burunları taze patatese benzer. Kadınları konuşmaz. Çocukları konuşmaz. Erkekleri dangul dungul konuşur. Merhaba demezler, hoşçakal demezler, teşekkür etmezler. Ama dürüsttürler. Nakit parayla trink öderler. Kasabaya tepeden tırnağa giyimli gelirler, kadınlar eteklerinde ve kol ağızlarında süsler olan uzun elbiselerini giyer, küçük kızlar hatta bebekler bile aynı şekilde uzun, kolalı etekler giyer, bütün hepsi saçlarını gizleyen boneler takar. Bebekler bile bakmaz. Erkeklerle oğlanlar uzun pantolon, gömlek, hatta ceket giyer, burası çöl olduğu ve temmuzda 40 derece olduğu halde. Doğu kıyısındaki şu tipler gibi. Sadece Ho-hovarların düğmeleri vardır. Bol bol düğme. Kadınlarının giydiği o yelek gibi şeylerde bin tane düğme vardır. Erkeklerin pantolonlarında fermuar yerine düğme vardır. İş üstündeyken biraz yavaşlatıyordur herhalde. Ama herkes kendi cemaatlerine döndüklerinde düğme müğme dinlemediklerini söylüyor. Yelkenler fora. Kiliseye bile çırılçıplak gidiyorlarmış. Tomm Sunn yemini billah etti, Corrie de arkadaşlarıyla birlikte birkaç pazar oraya gittiğini ve Hohovarların kendi dillerinde şarkı söyleyerek tepeye çırılçıplak tırmandığını gördüğünü söylemişti. Ne manzara, bütün o upuzun, kilolu, beyaz tenli, koca kıçlı, koca memeli kadınların tepeye tırmanışı. Hem de yalınayak. Kilisede ne halt ediyorlar bilmiyorum. Torn cinsel ilişkide bulunduklarını söylüyor ama Tom Sunn elifi görse mertek sanır. Varsa yoksa çene. Tanıdığım hiç kimse o tepeye çıkmadı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Bazı pazar günleri şarkılarının sesi gelir.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Amerika'da din acayip bir şey. Hıristiyanlara göre her şeyden bir tane var. Halbuki bana her şeyden bir ya da birden fazla varmış gibi geliyor. Burada Ether'de bile Baptistler, Metodistler, İsa'nın Kilisesi, Lutherciler, Presbiteryenler, kilisesi olmasa da Katolik-ler, Quakerlar, bir tane dönme Yahudi, bir cadı, Hohovarlar ve şu çiftlikte guru mu ne halt diyorlarsa onlar var. Sadece galeyana geldiğinde dini hatırlayan bir grup insanı da hesaba katmıyorum.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Bu büyüklükteki bir kasaba için kayda değer bir çeşitlilik. Dahası birbirlerinin kiliselerini de deniyorlar, değiştokuş yapıyorlar. Belki de kasabanın doğası bizi de huzursuz yapıyor. Hem Ether'de insanlar uzun yaşar ama kimse Toby Walker kadar değil. Değişik şeyler deneyecek zamanımız oluyor. Kızım Corrie ergenlik döneminde Baptisti, Jim Fry'a âşık olunca Metodist oldu, sonra Luter-cileri bir denedi. Metodist kilisesinde evlendi ama bir kitap okuduktan sonra Quaker oldu. Bu da değişebilir çünkü son zamanlarda cadı Pearl W. Amethyst'le konuşuyor ve <i>Kristaller ve Sen</i> diye başka bir kitap okuyor.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Edna kitabın saçma sapan olduğunu söyledi. Ama onun kafası çoğundan iyi çalışır.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Benim dinim Edna herhalde. Seneler önce girdim bu dine.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Çiftlikteki gurucu tiplere gelince, on yıl önce yoksa yirmi yıl mı, geldiklerinde ortalık bir karıştı. Altmışlar mıydı acaba? Şimdi düşününce uzun zamandır oradaymışlar gibime geldi. Karım daha hayattaydı. Gerçi onlarınki siyasetle karışık bir din, hoş hepsi öyle değil mi?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_6_CLOSEPAR_">Ether'e geldiklerinde etrafa çok para saçtılar ama benden tarafa pek rasgelmedi. Eski çiftlikle yanındaki on beş dönümlük otlağı aldılar. Bütün etrafına tel çevirdiler, yere batasılar tele de elektrik verdiler. Öyle insanı hafifçe zangırdatacak kadar da değil bir fili öldürecek kadar. Eski çiftliği tadilattan geçirdiler, ahırlar, kulübeler eklediler, hatta jeneratör bile koydular. Çitin içindeki herkes birbiriyle her şeyini paylaşıyordu. Gerçi çitin dışından bakınca guru geri kalanlara nazaran biraz daha fazla paylaşıyor gibi görünüyordu. İşin siyasi tarafı buydu. Sosyalizm. Hıyarcıklı sosyalizm. Fareler taşıyor mikrobunu, aşısı da yok. Buradaki insanların epey canı sıkılmıştı bu işe. Demirperdenin gerisindeki bütün nüfus artı Kaliforniya'nın bütün hipileri hemen ertesi gün buraya taşınacak sanmışlardı. Vatandaşların haklarını korumak için Milli Muhafızları çağırmaktan filan bahsediliyordu. Ben şahsen hipileri Milli Muhafızlara tercih ederim. Hipilerin silahı yoktu en azından. Sadece kokularıyla öldürüyorlardı, insanların demesi. Ama o sırada burada bir kuşatma mantığı vardı. Elektrikli telleri ve sosyalizmleriyle çiftliğin içindeki kuşatma ve beyaz olma, yabancı olmama, hiçbir şeyi hiç kimseyle paylaşmama vatandaşlık haklarıyla çiftliğin dışındaki kuşatma.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_6_CLOSEPAR_">İlk başta gurucular turuncu tişörtleriyle kasabaya inip biraz alışveriş yapar, kibar kibar konuşurlardı. Gençler çiftliğe davet edilirdi. Aşı ram diyorlardı o zaman çiftliğe. Corrie bana kadife çiçekleriyle süslü mihraptan ve Guru Jaya Jaya Jaya'nın büyük fotoğrafından bahsetmişti. Ama gerçekte pek öyle dostcanlısı insanlar değildi, kimse de onlara dost gibi davranmadı. Çok geçmeden kasabadan ayaklarını çektiler, sadece turuncu Buick'leriyle gelip geçmeye başladılar. Guru Jaya Jaya Jaya'nın bir aralık Hindistan' dan gelip aşı ramı ziyaret etmesi bekleniyordu. Hiç gelmedi. Güney Amerika'ya gidip ihtiyar Naziler için bir aşı ram kurduğu söylendi. Muhtemelen ihtiyar Nazilerin, genç Oregonlulardan daha fazla parası vardı ona verecek. Yada belki aşı ramını ona verdikleri adreste ziyarete geldi de yerinde bulamadı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Tişörtlerinin renginin solduğunu, Buicklerin bozulduğunu görmek üzücüydü. Aşı ramda en fazla iki Buick ve on on beş kişi kalmıştır herhalde. Hâlâ bostanda sebze yetiştiriyorlar, patlıcan, türlü biberler, yeşillikler, kabak, domates, mısır, fasulye, türlü yemişler, çilek, kavun. Kaliteli ürün. İklimin bir gecede değiştiği böylesi bir yerde sebze yetiştirmek maharet ister. Güzel sulama yapıyorlar ve zehir kullanmıyorlar. Bitkilerin üzerindeki böcekleri elleriyle tek tek topladıklarını gördüm. Birkaç sene önce onlarla manav bölümü için anlaşma yaptım, hiç de pişman olmadım. Ether kendi kendine yetmek üzere yaratılmış gibi. Ne zaman Cottage Grove ya da Prineville'de bir üreticiyle anlaşsam yer değiştiriyoruz. Telefon edip, kusura bakmayın bu hafta dağların öteki tarafına geçtik, kantalup kavunlarını iptal edin lütfen, demek zorunda kalıyorum. Gurucularla iş yapmak daha kolay. Onlar da bizimle birlikte yer değiştiriyor. Organik bahçecilik dışında neye inanıyorlar hiç bilmiyorum. Guru Jaya Jaya Jaya'ya inanmak için insanın kendini biraz kasması lazım ama insanoğlunun inanmayacağı şey yok bence. Ben Edna'ya inandıktan sonra.</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__And__Page_Break">&#160;</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__5"><b><i>Archie Hiddenstone</i></b></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__5">Babam geçen hafta yine kasabada mahsur kaldı. Çiftlik yine doğuya gelir mi diye bir müddet bekledi ama sonunda eski Ford'uyla Eugene'e, oradan McKenzie Nehri otobanından çiftliğe döndü. Kalmak istediğini ama kalırsa Charlie Echeverria'nın mutlaka başına bir iş açacağını söyledi. Bir-iki geceden daha uzun süre ayrı kalmak istemiyor çiftlikten. Böyle kendimizi sahilde bulduğumuzda canı sıkılıyor.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Onunla gitmemi istediğini biliyorum. Gitmem gerekir herhalde. Onunla yaşamam gerekir. Ether yakınlaştığında annemi görebilirim. Ama mesele bu değil. Kafamda ne yapmak istediğime iyice karar vermeliyim. Üniversiteye gitmem lazım. Bu kasabadan çıkmam lazım. Uzaklaşmam lazım.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Gracie'nin beni gerçekten gördüğünü sanmıyorum hiç. Onun görebileceği hiçbir şey yapmıyorum. Tır sürmüyorum.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Öğrenmem lazım. Kamyon sürersem beni görür. I-5'ten ya da 84'ten Ether'e gelebilirim. Geçen yaz habire gelip duran, şu deli çıktığı hıyarağası gibi. Enerji içeceği almak için sürekli Seven-Eleven'a geliyordu. Bana da evlat diyordu. Evlat, bozukluğu çeyreklerden ver. Gracie onun on sekiz tekerleklisinde oturup viteslerle oynuyordu. Hiç içeri girmedi. Yüzüme bile bakmadı. Belki de kotunu çıkarmış vaziyette oturduğunu düşünüyordum direksiyonda. Çıplak kıçı tırın koltuğunda. Neden böyle düşündüğümü bilmiyorum. Belki de doğruydu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">İğrenç bir kamyon sürmek, allahın çölünde bir sürü öküzü beslemeye çalışmak, mor saçlı deli kadınlara kremalı bisküvi satmak istemiyorum. Üniversiteye gitmem lazım. Bir şeyler öğrenmem. Spor araba kullanmam. Miata mesela. Hayatım boyunca hıyarağa-larına enerji içeceği mi satacağım? Gerçekten bir yer olan bir yere gitmem lazım.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Ayın kâğıttan olduğunu onu kibritle yaktığımı gördüm rüyamda. Gazete gibi tutuştu ve çatıların üzerine yanan parçalar düşmeye başladı. Annem bakkaldan çıkıp "Bunu söndürmek için okyanus lazım," dedi. Sonra uyandım. Daha önce çöl bitkileriyle kaplı tepelerin olduğu yerden gelen okyanusun sesini duydum.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Keşke babam çiftlik dışında bir yerde benimle gurur duyabilse. Ama o sadece orada yaşayabiliyor. Benden yanma gitmemi istemiyor bile. Gidemeyeceğimi biliyor. Gitmem gerekirdi.</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__And__Page_Break">&#160;</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__5"><b><i>Edna</i></b></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__5">Çocuklarım nasıl da ruhumu emiyor, tıpkı memelerimi emdikleri gibi, yeter artık kurudum, diye bağırmak istiyorum. Seneler önce emip kuruttunuz beni! Zavallı sevimli aptal Archie. Onun için ne yapabilirim. Babası ihtiyaç duyduğu çölü buldu. Archie'nin tek bulduğu, terk etmeye korktuğu minicik bir vaha.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Rüyamda ayın kâğıttan olduğunu gördüm ve Archie evden bir kutu kibritle çıkıp ayı yakmaya çalıştı, ben de korkup denize koştum.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Denizden Ady çıktı. O sabah dalgalardan bana doğru gelirken kumsalda onun ayak izlerinden başka iz yoktu. Son zamanlarda adamları düşünüp duruyorum. Needless'ı düşünüyorum. Neden bilmem. Herhalde onunla hiç evlenmediğim için. Bazılarıyla nasıl oldu da evlendim hiç bilmiyorum. Hiç manası yok. Torn Sunn'la yatacağım kimin aklına gelirdi ki? Ama insan öylesi bir ihtiyaca sürekli hayır diyemiyor. Ne zaman sokaktan geçtiğimi görse fermuarı patlardı. Onunla yatmak bir mağarada yatmak gibiydi. Karanlık, rahatsız, yankılar, içerilerde ayılar. Kemikler. Bir yanda da yanan bir ateş. Tom'un gerçek ruhu o yanan ateş ama bunu asla bilemeyecek. Ateşi beslemiyor, ıslak küllerle boğuyor, kendini soğuk zemininde oturup kemikleri kemirdiği o mağaraya dönüştürüyor. Kadın kemiklerini.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Ama Mollie onun ateşinden çalınmış bir damga. Mollie'yi özlüyorum. Bir daha doğuya gittiğimizde Pendleton'a gidip onu ve torunlarımı göreceğim. O hiç gelmez. Ether'in dolaşıp durmasını sevemedi hiç. O durduğu yerde durmak ister. Dolaşıp durmanın çocuklara kendilerini güvensiz hissettireceğini söylüyor. Benim gördüğüm kadarıyla ona zararı olmadı bu güvensizlik hissinin. Eric'i izin vermez de ondan. Kendini beğenmiş. Hapishane katibi. İşe gel. Herkesin içeride kilitli olduğu bir yerden çıkıp gidiyor her akşam, insanın vicdanına yük olmaz mı? Yüzmeye kalksa adamı batırır bile.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Ady nerden yüzüp gelmişti merak ediyorum. Derin bir yerlerden. Bir keresinde Yunan olduğunu söyledi, bir keresinde Avustralya gemisinde çalıştığını, bir keresinde Filipinlerde başka kimsenin konuşmadığı bir dilin konuşulduğu bir adada yaşadığını, bir keresinde denizde kanoda doğduğunu. Hepsi de doğruydu belki. Belki yalan. Belki Archie'nin denize açılması lazım. Deniz Kuvvetlerine ya da Sahil Güvenlik'e filan girebilir. Yok ama boğulur o.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Tad asla boğulmayacağım bilir. Ady'nin oğlu o, suyu soluyabilir. Tad şimdi nerede acaba? Bu da emiyor insanın ruhunu, bilmemek, çocuğun nerede olduğunu bilmemek, verdiği sızının farkına varmıyorsun bir yerden sonra çünkü sızı hiç dinmiyor. Ama bazen insanı tutup döndürüyor, başka bir yöne dönmüş buluyorsun kendini, yürürken bir yerlerine böğürtlen dikeni takılmış gibi, anafora kapılmış gibi. Ayın okyanusları çekmesi gibi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Archie'yi düşünüyorum habire, Needless'ı düşünüyorum. Sook'a bakışını gördüğümden beri. Ne manaya geldiğini biliyorum, gördüğüm şu öteki rüya. Archie'yi gördüğüm rüyadan hemen sonra. Biraz muğlak bir rüyaydı, çok çok uzun bir kumsal vardı, karaya vurmuşum gibi, evet bu, karaya vurmuştum ve kımıldayamı-yordum. Kuruyordum ve suya geri dönemiyordum. Sonra birinin kumsalın ta aşağılarından bana doğru yürüdüğünü gördüm. Ayak izleri önünden gidiyordu. Ayağını öndeki ize bastığında kaldırdığı ayağının altındaki iz kayboluyordu. Dosdoğru bana geliyordu ve yanıma geldiğinde suya geri döneceğimi ve kurtulacağımı biliyordum. İyice yaklaştığında kim olduğunu gördüm. Needless'tı. Tuhaf bir rüyaydı.</p>

  <p class="P_Current__And__Times_New_Roman__And__12pt__And__Centre_Alignment__And__Spacing_After__And__Spacing_Before"><span>Archie denize gitse boğulur. Toprak adamı o, babası gibi.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Sookie, Sook Toby Walker'in kızı. Bundan haberi var. Bana kendi söyledi, ben ona demeden. Sook kendi kafasının dikine gider. Toby'nin haberi var mı bilmem. Zannetmem. Benim gözlerimi, benim saçlarımı almış. Hem başka olasılıklar da var. Hem bir erkek sormadıkça böyle bir şeyi ona söylemek doğru gelmez bana. Toby sormadı çünkü kendisiyle ilgili inandığı bir şey var. Ama o geceyi, Sook'a hamile kaldığım ânı hissetmiştim. Çocuğun denizde zıplayan bir balık gibi, kayaların, çağlayanların üzerinden pırıl pırıl atlayan bir somon gibi içimde zıpladığını hissettim. Toby çocuk sahibi olmadığını söylemişti - "dünyaya gelmiş hiçbir kadından" demişti hüzünlü bir ifadeyle. O gece bana nereden geldiğini söylemesine ramak kalmıştı. Ama sormadım. Belki de kendimle ilgili inandığım bir şey olduğundan, tek bir hayatım olduğuna, alanim olmadığına, gizli yerlerde yürüyecek özgürlüğüm olmadığına inandığım için.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Neyse, ona bunun hiç önemi olmadığını çünkü sırf düşünmekle bile hamile kalabileceğimi söyledim. Görünüşe bakılırsa olan da bu. Sookie'yi düşündüm ve geldi, somon gibi kırmızı, hızlı ve parlak. Dünyanın en güzel çocuğu, kızı, kadını. Ether'de neden kalmak istiyor ki? Emma gibi kız kurusu bir ilkokul öğretmeni olmak için mi? Benzin pompalamak, perma yapmak, bakkalda kasada durmak için mi? Burada kiminle tanışacak? Hoş, allah biliyor ya ben epey biriyle tanıştım. Bu hoşuma gidiyor, diyor, nerede uyanacağımı bilmemek hoşuma gidiyor. Benim gibi. Yine de o emilme duygusu var, o kuru özlem. Ah, biraz fazla çocuk yaptım herhalde. Bir oraya dönüyorum bir buraya, kırk tane kuzeyi olan pusula gibi. Yine de neticede hep aynı yolda gidiyorum. Arkamdan kaybolan ayakizlerine ayaklarımı oturtarak.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Dağlardan aşağı yol çok uzun. Ayaklarım ağrıyor.</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__And__Page_Break">&#160;</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__5"><b><i>Tobinye Walker</i></b></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__5">İnsan zamanı bağlayan hayvandır derler. Sanmam. Zaman bizi bağlar, bağlanırız. Bir yerden bir yere gidebiliriz ama bir zamandan başka bir zamana sadece anılarda, niyetlerde, hayallerde, kehanetlerde gideriz. Yine de zaman bize yolculuk ettirir. Bizi yolu gibi kullanır, hiç durmadan tek yöne ilerlerken. Bu parasız yoldan çıkış yok.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_"><i>Biz</i> diyorum çünkü artık buranın yerli vatandaşı oldum sayılır. Eskiden vatandaş matandaş değildim. Emma'nın kedisi için benim arka bahçem neyse, zaman da benim için oydu. Çitmiş, sınırmış tanımazdım. Ama durmak zorunda kaldım, yerleşmek, katılmak. Amerikalıyım. Kazazedeyim. Belamı buldum.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Ether'in habire yer değiştirmesi, durduğu yerde durmaması benim yüzümden mi merak ettim hep. Benim kazamın neticesi mi? İlerleme gücümü kaybettiğimde bu bölgede bir bükülme mi</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__5">meydana geldi acaba? Benim yolculuğum sona erdiği için burası mı gezmeye başladı? Öyleyse bile mekanizmasını çözemiyorum. Mantıklı, temiz, yine de hakikatin bu olduğunu düşünmüyorum. Belki sadece sorumluluktan kaçıyorum. Ama hatırladığım kadarıyla Ether kasaba oldu olalı gerçek bir Amerikan kasabası oldu, insanın bıraktığı yerde kalmayan bir yer. İçinde yaşadığında bile düşündüğün yerde olmayan bir yer. Kayıp. Huzursuz. Dağların üzerinde bir yerlerde, bir boyutta eksik olanı başka boyutta telafi etmeye çalışıyor. Haraket etmezse süpermarket zincirlerine yakalanır. Kimse ortadan kaybolmasına şaşmıyor. Beyaz adam kendi kendinin yükü. Yükü bırakacak bir yer de yok. Kasabadan gitmek kolay ama geri dönmek çetrefilli. Onu bıraktığın yere döndüğünde yeni marketin park yeriyle, devasa, sırıtan, sarı bir şişme palyaço buluyorsun. Hepsi bu muydu? İnanmamak daha iyi yoksa elinde tek bir şey kalır: asfalt, kül ve küçük bir oğlanın gülümseyen bulanık fotoğrafı. Çocuk da katledilmiş, daha pek çoklarıyla birlikte. Bundan daha fazlası olmalı, unutulmuş bir bahtiyarlık ama yerini bulmak zor, kazara bulmazsan. Sadece Roger Hiddenstone istediği zaman gelebiliyor, eski Fordu ya da ihtiyar atıyla çünkü Roger'ın çölden ve temiz bir kalpten başka bir şeyi yok. Tabii kalbi Edna için atıyor. Onun yaşadığı yerde.</p>

  <p class="P_css__And__Spacing_After__And__Spacing_Before">Kehanetimi söylüyorum. Starra'yla Roger, biri on altı öteki altmış yaşında birbirlerinin şefkatli kollarında yattıklarında, Gracie'yle Archie, Hohovarların oraya giden yolda, arka koltukta sevişirken kamyoneti parçaladıklarında, Ervin Muth ve Thomas Sunn aşramdaki çiftçilerle kafaları çekerek bütün gece dans edip şarkı söyleyip bağırdıklarında, Emma Bodely ve Pearl Amethyst kediler ve kristaller arasından birbirlerinin parlayan gözlerine uzun uzun baktığında - o gece bakkal Needless Edna'ya açılacak. Edna ona çocuk değil neşe verecek. Ve Ether sokaklarında portakal çiçekleri açacak.</p>
</body>
</html>
