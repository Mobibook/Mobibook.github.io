<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>BODRUMDAKİ KAŞIKLAR</title>
</head>

<body>
  <h2 class="P_Current__And__Times_New_Roman__And__18pt__And__Bold__And__Centre_Alignment__And__Spacing_After__And__Spacing_Before__OPENPAR_1_CLOSEPAR_"><span>BODRUMDAKİ KAŞIKLAR</span></h2>

  <div style="text-align:center; width:100%;">
    <div class="P_Current__And__Times_New_Roman__And__18pt__And__Bold__And__Centre_Alignment__And__Spacing_After__And__Spacing_Before__OPENPAR_1_CLOSEPAR_" style=" width: 50px; height: 20px; max-width: 100%; max-height: 100%; display:inline-block;">
      <span><img alt="" id="tz" src="../Images/tz.jpg" style="border-left-width: 0px; border-top-width: 0px; border-right-width: 0px; border-bottom-width: 0px; border-left-color: #FFFFFF; border-top-color: #FFFFFF; border-right-color: #FFFFFF; border-bottom-color: #FFFFFF; border-left-style: none; border-top-style: none; border-right-style: none; border-bottom-style: none; outline-left-width: 0px; outline-top-width: 0px; outline-right-width: 0px; outline-bottom-width: 0px; outline-left-color: #FFFFFF; outline-top-color: #FFFFFF; outline-right-color: #FFFFFF; outline-bottom-color: #FFFFFF; outline-left-style: none; outline-top-style: none; outline-right-style: none; outline-bottom-style: none; width: 100%; border-radius: 0px;" /></span>
    </div>
  </div>

  <p class="P_Current__And__Times_New_Roman__And__18pt__And__Bold__And__Centre_Alignment__And__Spacing_After__And__Spacing_Before__OPENPAR_1_CLOSEPAR_"><span>&#160;</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before_2"><span style=" font-weight: bold; font-size: 0.87em;"><br /></span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before_2"><span style=" font-weight: bold; font-size: 0.87em;"><br /></span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before_2"><span style=" font-weight: bold; font-size: 0.87em;">GEORGIA</span>, kızı Rose'un odasındaki dolabın üst raflarını temizlemek için tabureye çıkmış, el yordamıyla en üst rafın köşesine uzanırken, eline köşeli, yassı bir nesne geldi. Günışığına çıkarıldığında bu nesnenin süslü bir mandalı olan, küçük, deri kaplı bir kutu olduğu anlaşıldı; içinde mavi kadifenin üzerine dizilmiş, altın ve gümüş kaplı, bir havari kaşığı takımı vardı. Büyük takımlarda olduğu gibi hepsi başka başka havariler değildi, birbirinin aynı, küçük sakallı, sevimli ve kuşkusuz değerli altı havariden oluşuyordu. Georgia'nın evi, 1899'da inşa edildiğinden beri epey sahip değiştirmişti ve içlerinden biri, 1910 Haziranında tatile giderken ya da 1951 Eylülünde bir seneliğine seyahate çıkarken, temizlenme ve toparlanma telaşıyla, havari kaşıklarını, belki gümüş şamdanlarla birlikte, Jan Valjean'ın bile erişemeyeceği o yüksek, karanlık köşeye tıkıştırmış, bir ay ya da bir yıl sonra geri döndüğünde şamdanları çıkarmış ama kaşıkları unutmuş, misafir geleceği zaman küçük fincanların tozunu alırken, James, Edith Teyzenin hediye ettiği kaşıkları ne yaptım acaba, demişti. Hani şu küçük çay kaşıklarını? Sonra San Diego ya da Saskatchewan'a taşınmış, kaşıklardan geriye, ne zaman fincanları çıkarsa hissettiği, ah nerede o eski güzel günler hüznünden başka bir şey kalmamıştı. O kaşıklara ne oldu hakikaten merak ediyorum!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Georgia kaşıkları minnet, vicdan azabı ve batıl inançla, evden gelen bir hediye olarak kabul etti. Mimari bir özelliği olmasa da karakterli bir evdi: Batı tarzı, Victoria dönemine ait ahşap, iki katlı, bodrumu ve tavanarası, içine kaşık saklayacak sayısız dolabı olan bir ev. Georgia'yla kocası birkaç yıl önce eve bir bebekle taşınmış, o günden bu güne iki bebekleri daha olmuştu. Çocuklar için bu ev dünyanın merkeziydi, "yuva" kelimesinin ilk gönderge-si; onlar bu kelimede anababalarınm duydukları, başka merkezlerin, başka başlangıçların yankılarını duymuyorlardı. Ailenin evde açılmamış kutular arasında geçirdiği ilk gece, yukarıda belirsiz bir yerden büyük bir gürültü gelmişti, zaman zaman kapıları kendi kafalarına göre açılırdı ama bu durum hiç korkutucu hatta tuhaf bir hal almamıştı; şimdi çay kaşıklarının ortaya çıkmasıyla artık anlaşma mühürlenmiş gibi gelmişti Georgia'ya. Ev onu kabul etmişti. Georgia onu sevip ona bakmış, ev de Georgia'yı korumuş ve ona kaşıkları vermişti. Olayı bu şekilde algıladığı için, bu alışverişten çok memnundu. Kocasıyla birlikte, kaşıklarla kullanmak üzere altı tane küçük fincan almışlar, çocukların büyüdüğü ve evi birer birer terk ettiği zaman zarfında, kaşıkları kullanmaya ve ikamet etmeye devam etmişlerdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Havari kaşıklarını bulduktan on beş yıl kadar sonra Georgia evin neresinde olduğunu bilmediği bir odanın, hangi duvarında olduğunu bilmediği kapısından girmiş ve evin daha önce varlığından haberdar olmadığı geniş bir bodrumu olduğunu görmüştü. Buranın zemini de onun önceden bildiği bodrum gibi siyahımsı, kullanmaktan parlamış betonla kaplıydı ama daha ışıklı, daha temiz, daha genişti. Kendini içinde bulduğu koridorun sakin, temiz bir havası vardı ve çok geçmeden koridorda genç bir kadınla karşılaştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Evine böyle geniş bir alanın katılmasının verdiği keyif ve onu keşfetme heyecanı, yabancının varlığı yüzünden başta biraz bozulsada, sağduyusu ve inatçı adalet duygusu sayesinde Georgia bu geniş alana asla ihtiyaç duymadığını ve kullanmadığını düşünerek, burası benim malım duygusundan kurtulmuştu ama şimdi burayı bulduğuna göre kullanmak da isteyebilirdi. Dürüst, kalender ve rahat davranan genç kadına karşı düşmanlık hissetmemişti bu yüzden de. Konuşurlarken Georgia'nın ona duyduğu yakınlık, koridorun sağındaki odaları, şu anda işte olan iki genç kadınla paylaştığı ifşaatına rağmen bozulmamıştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Odalar pek büyük değildi -işgalcileri pek de kendi haklarını savunmaya teşebbüs etmeden, Georgia'yı istediği yere bakmaya davet etmişti- derli toplu da görünüyorlardı ama biraz soğuk ve sıkış tıkıştılar. Bu üç arkadaşın eğer istiyorlarsa burayı kullanmamaları için sebep yoktu. Georgia'yla kocası olsa olsa buraya ıvır zıvır yığarlardı. İçinde yaşanması daha iyiydi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Misafirle ev sahibi (iyi ama hangisi hangisiydi? Latince ve Fransızcada ikisi için de aynı kelime kullanılır: peki ya meleklerin misafirliği?) kazan dairesine şöyle bir göz attıklarında evin bu bölümündeki serinlik için başka açıklama aramaya gerek kalmadı. "Kazanımız var ama kullanmıyoruz," dedi genç kadın; kapıyı şöyle hafifçe aralayıp hızla gösterdi ama yetti. Georgia hemen geri çekildi ve böyle bir kazanı kurcalamanın akıllıca olmayacağını teslim etti. Çıkardığı muazzam uğultu, parlak alevleri, kazanı konfor kategorisinin dışına çıkarıyordu. Böyle bir makineye valfler ve filtreler, alengirli küçük termostatlar takmak yerine biraz serinde oturmak daha iyiydi. Ev için yapılmamıştı. Daha derin bağlantıları vardı. Havanın burada bu kadar sakin ve temiz olmasına şaşmamak lazımdı!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Genç kiracı ona koridorun sonundaki büyük, boş odayı gösterdiğinde Georgia hemen kafasında burayı tefriş etmeye başladı. Balo salonu gibiydi, uzun, tertemiz, bomboş. Burada dans edilebilir ya da çalışılabilirdi, büyük, temiz bir çalışma odası. Odaların en güzelini boş bıraktıkları için genç kadınlara duyduğu minnettarlık, Georgia'ya kiracının, daha önce de duyduğu ama kaçırdığı (hep kaçırırdı böyle) ismini tekrar sorma cesareti verdi. Ann'di ismi, Georgia hem bu ismi hem de sahibini sevdiği için, soracak cesareti kendinde bulduğuna memnun oldu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Ama bu keyfi bölerek, koridorun sonunda, büyük odanın solundaki kapı açıldı ve dışarıdan, herhalde bahçeden, ne tuhaf, içeriye orta yaşlı, orta boylu ve besbelli bayağı bir kadın girdi. Bir açıklama yapmadan, bir özür dilemeden, kazan dairesinin orada, kızların odasının karşısındaki odada kaldıklarını söyledi kocasıyla birlikte. Kocası uyuyordu ve kimsenin onu uyandırmasını istemiyordu. Orası onların odasıydı ve Georgia'yı ilgilendirmezdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Bodrum katında üç sessiz, sorumlu, genç kadın başka bir şeydi; birisi küstah, öteki yatakta orta yaşlı bir çift başka bir şey. Georgia'nm canı sıkılmıştı. Kadının savaşçı ama kaçak bedeninin arkasından görünen, kirli çarşaf kokulu, pekâlâ üst kattan çalınmış olabilecek ufak tef ekle dolu odayı görünce sıkıntısı öfkeye dönüştü. "Burada kalamazsınız," dedi kadına, kadın ona talepler ve tehditlerle karşılık verdi. "Avukatımızı arayıp size kira bakayası için dava açacağım," dedi Georgia hışımla.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Bu birzaferdi. Tartışılmaz bir zafer: yabancı bir bodrumda, öfkeyle "kira bakayası" gibi bir lafı bulup çıkartmak! Sevimsiz kadın yenilerek (ihtilaflı odaya) çekildi ve Georgia Anne, uzun, aydınlık, havadar, vaatkâr odaya döndü. Çalıntı eşya fikri ona bazı şeyler hatırlatmıştı ama öteki kadının aksine Ann'e güvenebileceğini hissediyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Geçen yaz, uzun bir tatile çıkmadan bir-iki gün önce, gümüş çay kaşıklarını kaldırdığını anlattı. Anneannesinin topladığı, Victoria döneminden kalma, tuhaf ama kıymetli yirmi kadar hatıra kaşığıydı bunlar, 1906 depremi ve Büyük Buhran zamanı gümüşleri alıp kaçan kiracı gibi badireleri atlatan yegâne aile yadigârlarıydı. Kaşıklar hem kullanışlıydı hem de şimdi gümüşün artan fiyatı düşünülürse, acayip değerliydi; yazın aklı onlarda kalmasın diye saklamıştı. Ağustos ayında geri döndüğünde, temizlik ve toplanma telaşıyla onları biraz fazla iyi sakladığını fark etmişti. Tavanarasın-daki sandıklar, bodrumdaki raflar, mutfak girintileri, bütün dolaplar haftalar boyu hallaç pamuğu gibi atılmıştı. Kaşıklar hırsızların da sahiplerinin de ulaşamayacağı bir yerdeydi. "Onları," dedi Georgia, imkânsız olduğunu bile bile, yine de insanın varlığından haberdar olmadığı bir bodrumda her şey mümkün olabilirdi, "burada bir yerlere koymamışımdır değil mi?"</p>

  <p class="P_css__And__Spacing_After__And__Spacing_Before">Genç Ann başını iki yana salladı. Kaşıkların burada olmadığına emindi. Nerede olduklarını biliyorsa bile, üzgün görünmekle birlikte söylemedi. Georgia'ya çok sonra dank etti, sessizliğinin, evin nihayet alışverişi tamamlamış olduğu manasına gelebileceği.</p>
</body>
</html>
