<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>BULUNANLAR</title>
</head>

<body>
  <h2 class="P_Current__And__Times_New_Roman__And__18pt__And__Bold__And__Centre_Alignment__And__Spacing_After__And__Spacing_Before__OPENPAR_1_CLOSEPAR_"><span>BULUNANLAR</span></h2>

  <div style="text-align:center; width:100%;">
    <div class="P_Current__And__Times_New_Roman__And__18pt__And__Bold__And__Centre_Alignment__And__Spacing_After__And__Spacing_Before__OPENPAR_1_CLOSEPAR_" style=" width: 50px; height: 20px; max-width: 100%; max-height: 100%; display:inline-block;">
      <span><img alt="" id="tz" src="../Images/tz.jpg" style="border-left-width: 0px; border-top-width: 0px; border-right-width: 0px; border-bottom-width: 0px; border-left-color: #FFFFFF; border-top-color: #FFFFFF; border-right-color: #FFFFFF; border-bottom-color: #FFFFFF; border-left-style: none; border-top-style: none; border-right-style: none; border-bottom-style: none; outline-left-width: 0px; outline-top-width: 0px; outline-right-width: 0px; outline-bottom-width: 0px; outline-left-color: #FFFFFF; outline-top-color: #FFFFFF; outline-right-color: #FFFFFF; outline-bottom-color: #FFFFFF; outline-left-style: none; outline-top-style: none; outline-right-style: none; outline-bottom-style: none; width: 100%; border-radius: 0px;" /></span>
    </div>
  </div>

  <p class="P_Current__And__Times_New_Roman__And__18pt__And__Bold__And__Centre_Alignment__And__Spacing_After__And__Spacing_Before__OPENPAR_1_CLOSEPAR_"><span>&#160;</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><span style=" font-weight: bold; font-size: 0.87em;"><br /></span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><span style=" font-weight: bold; font-size: 0.87em;"><br /></span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><span style=" font-weight: bold; font-size: 0.87em;">KADIN GEÇMİŞ ZAMANDA</span> bir hikâye yazdı. Erkeği çölleri aşar, denizleri geçer, büyük zaferler kazanırken nasıl bahçede beklediğini ve erkeğinin nihayet eve, büyük yeşil tepenin altında onu beklediği bahçeye döndüğünü anlatıyordu hikâye. "Sonra da evlendiler," diye bitiyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Adam geçmiş zamanda bir hikâye yazdı. Babasını nasıl aradığını anlatıyordu hikâyesi. Duyduğu özlem yüzünden sevdiği herkesi bırakmıştı genç adam, ormanlardan şehirlerden geçmiş, çöller aşmış, denizler geçmiş, sürekli aramış, sürekli özlemiş, nihayet kayıp babasını bulmuş ve öldürmüştü. "Sonra da eve geldim," diye bitiyordu hikâye.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Kadın hikâyeyi okudu. Ağır ağır okudu çünkü anadilinde yazılmamıştı. Onunla konuşmuyor, ona "sen" demiyordu. Ama okurken onu ağlatan hüzünlü, güzel bir hikâyeydi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Kadın şimdiki zamanda bir hikâye yazıyor. Kızım bir koltuğa yığılmış gördüğü ânı anlatıyor, kısacık bir an dinlenmek istiyor kızı, çok bitkin görünüyor, yapacak çok fazla işi var, yapabileceğinden çok daha fazla. Kızının bir sene önce olduğu kadar güzel olmadığını görüyor. O ânı anlatan bir hikâye yazıyor, "Seni bitkin ama istekli gördüm, iyi bir at gibi, hiç ısırmayan, hiç çifte atmayan, hiç kaçmayan iyi bir yük beygiri gibi. Bahçeye çıkamıyorsun hiç. Her günün sonunda iliklerine kadar yorulmuş oluyorsun." Yazarken merak ediyor: Kimse bana böyle bakıp beni böyle gördü mü? Evet, diye düşünüyor, bir keresinde annemin bana nasıl baktığını hatırlıyorum; sanırım beni, şimdi benim kızımı gördüğüm gibi görüyordu. Peki ben kızım kadar yorgun muydum? Bilmiyorum. O zaman daha güzeldi. Kızgın mıydı? Bu hikâyeyi nasıl anlatacağımı bilmiyorum. Evlilikle bitmiyor.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Adam şimdiki zamanda bir hikâye yazıyor. Oğlanın babasını aramak için nasıl evden ayrıldığını anlatıyor. Genç adamı dolandırıcılar kandırıyor şehirlerde, düşmanlarla savaşıyor, sadakatsiz kadınların ihanetine uğruyor, savaşa devam ediyor, uzayda başka dünyalara uçuyor, hep arıyor, hep özlüyor ve nihayet babasını buluyor. Sarılıyorlar ve babası ölüyor. "Sonunda evime döndüm," diye bitiyor hikâye.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Kadın adamın hikâyesini okuyor. Ağır ağır okuyor. Anlayıp anlamadığını merak ediyor. Anlamak isteyip istemediğini merak ediyor. Hüzünlü, güzel bir hikâye ama içinden ağlamak gelmiyor.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Bir şey var ki asla bilemeyeceğiz, diye yazıyor adam, bir kadının ne istediği.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">İstediğim şey, diye düşünüyor kadın, bir hikâye yazmak. Ama hikâyeyi yazmadan önce annemin bana neden öyle baktığını bilmek istiyorum. Bana acıyarak baktı. Bana takdirle mi baktı? Bana öfkeyle mi baktı? Şimdi kızıma bakıyorum, tekrar kalkıp yapılabilecekten fazlasını yapmadan önce bir anlığına koltuğa yığılan güçlü küçük bir kadın. Acıyarak, takdirle, öfkeyle bakıyorum ona. Ne kadar da güzel! Annem kadar güzel, kendi kızının gelecekte olacağı kadar güzel. Hikâyesini ikinci tekil şahısta, gelecek kipiyle yazmalıyım. Farklı bir varoluş şekliyle ilgili olmalı. Anlaşılmalı. Birinci tekil şahısın basit, dikey tekilliğinin aksine karmaşık olmalı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Birinci tekil şahıs bütün dünyayı dolaşıyor, dünyadan dünyaya dolaşıyor, uzayda ve zamanda. Birinci tekil şahıs seviyor, nefret ediyor, arıyor ve öldürüyor. Birinci tekil şahıs seviliyor, nefret ediliyor, özleniyor, aranıyor, öldürülüyor. Birinci tekil şahısa acınıyor. Ah, kendime acıyorum! Tıpkı bu adama acıdığım gibi, onun kendine acıdığı gibi, bu kadının bana acıdığı gibi! Birinci tekil şahis takdir bile edilebilir. Ah, kendimi nasıl takdir ediyorum! Tıpkı onun kendini takdir ettiği gibi! Ama birinci tekil şahısa öfkelenilemez. Ben kendime değil ona öfkeleniyorum, o da bana, danışıklı dövüşün kadim sessizliğiyle.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Öfkemiz söylüyor hikâyeyi nasıl anlatacağımı. Daha güzel olacaksın, yazıyorum. Yapılabilecekten fazlasını yapmayacaksın. İhanet etmeyecek, tuzak kurmayacaksın. Yüksek yeşil tepenin altındaki bahçede nasıl yürüyeceğinin hikâyesini yazıyorum. Bahçe kapısını açacaksın. Tepenin üzerinden aşacaksın, tarlalardan, ormanlardan, şehirlerden geçeceksin, yolunu bulacaksın, içinde konuşacağın sessizliklerimizi bulacaksın.</p>

  <p class="P_css__And__Spacing_After__And__Spacing_Before">Ben yazarken o da yazıyor, evde olacağım, senin hep olduğun yerde, diye yazıyor. Birbirimizi nerede bulacağımızı biliyoruz.</p>
</body>
</html>
