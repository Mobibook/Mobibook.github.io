<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-1</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x9" xml:lang="tr-TR">
  <div class="Basic-Text-Frame">
    <p class="arabaslik_orta" id="_idParaDest-2">I</p>

    <p class="orta_alt">TEMPO</p>

    <p class="paragraf ParaOverride-21"><span class="italik _idGenCharOverride-2">Hayatın Hızı</span></p>

    <p class="paragraf ParaOverride-14">Tempo meselesi sadece zevk ve yetenek faktörlerine değil, kullanılan enstrümanın kendisine ve performansın sergilendiği oda veya salona da bağlıdır.</p>

    <p class="paragraf ParaOverride-15"><span class="CharOverride-19">Willard Palmer,</span> <span class="CharOverride-14">Chopin: An Introduction to His Piano Works</span></p>

    <p class="paragraf ParaOverride-22"><span class="_idGenDropcap-1">Y</span>aşamın hızı, zamanın insanların deneyimlediği akışı ya da hareketidir. Bu hız, ritimler, (Çalışılan zamanının çalışılmayan zamana oranı nedir? Sosyal faaliyetlerde bir düzenlilik var mıdır?) sekanslar (Oyundan önce çalışma mı, tam tersi mi?) ve senkronlarla (İnsanlar ve faaliyetleri birbirine ne ölçüde uyum sağlamıştır?) tanımlanır. Ama yaşamın hızı her şeyden önce bir tempo meselesidir.</p>

    <p class="paragraf">“Tempo” bir parçanın icra edilme hızını ifade eden, müzik kuramından ödünç alınmış bir kavramdır. Müzikal tempo, tıpkı kişisel deneyimin zamanı gibi son derece özneldir.<span class="CharOverride-27">.</span>Hemen hemen her klasik partisyon üzerine besteci tarafından tempoyu değiştirmek için nicel-olmayan bir işaret koyulur: Yavaş bir tempoyu göstermek için <span class="CharOverride-14">largo</span> ya da <span class="CharOverride-14">adacio</span>, hızlı tempolar için <span class="CharOverride-14">allegro</span> ya da <span class="CharOverride-14">presto,</span> değişen tempolar içinse <span class="CharOverride-14">accelerando</span> veya <span class="CharOverride-14">ritardando</span>. Hatta <span class="CharOverride-14">tempo rubato</span> adı verilen -birebir tercümesi  “çalınmış zaman”- iki el arasındaki tempo alışverişini gerektiren bir direktif de mevcuttur. Ancak besteci bir metronom ölçüsü belirtmedikçe (metronom 1816 yılına kadar yaygın olmadığından klasik bestecilerin çoğu bunu yapmadı ya da yapamadı), notasyonun kesin metrik tercümesi farklı yorumlara açıktır. İcracının metronomu ayarladığı hıza bağlı olarak, Chopin’in <span class="CharOverride-14">Minute Waltz</span> parçasını çalmak iki dakika kadar sürebilir.</p>

    <p class="paragraf">Aynısı beşeri zaman için de geçerlidir. Notaları aynı sırayla çalıyor olabiliriz ancak tempo meselesi her zaman var olacaktır. Tempo kişiye, göreve ve ortama göre değişiklik gösterir. Bir öğrencinin, daha yetenekli arkadaşının bir akşamda özümsediği dersi anlaması için tüm gece boyunca uyanık kalması gerekebilir. Romancı, bir sonraki kahramanını oluşturmak üzere sabırla beklerken, gazetede yazar olarak çalışan arkadaşı yazıların teslim tarihleri arasında koşuşturuyor olabilir. Çocuklarına ayırdıkları zamanda ebeveynlerden biri bu süreyi çocuğa kitap okuyarak geçirirken, diğeri zorlu bir bilgisayar oyununda ona eşlik eder. Üniversite öğrencisi olan kuzenim Avrupa’yı iki ayda dolaşırken, işadamı olan babası aynı güzergahı iki hafta içinde aceleyle kateder.</p>

    <p class="paragraf">Hız, kişinin karşı yönden gelen trafiği ya da yaklaşan bir teslim tarihini algıladığında olduğu gibi kısa ve sık zaman periyotlarıyla veya 20. yüzyılda yaşamanın hızlanan temposundan bahsederken yaptığımız gibi daha uzun ve sürekli aralıklarla ölçülebilir. Alvin Toffler, <span class="CharOverride-14">Future Shock</span> adlı popüler kitabında, çok kısa süre içinde gerçekleşen çok fazla değişimin yol açtığı psişik bozulmadan bahsederken tempo konusuna değinir. Travmaya yalnızca değişimin şoku değil, değişimin hızı da neden olur. İster uzun ister kısa vadede düşünülsün ve nasıl ölçülürse ölçülsün, hayatın temposunda büyük kültürel, tarihsel ve kişisel farklılıklar bulunur.</p>

    <p class="alt">ZAMANIN DÜNYADAKİ İMZALARI</p>

    <p class="paragraf">Doğuya doğru yol aldıkça zaman algısı da gevşek bir hal alır. Bu durum beni Polonya’da rahatsız ediyor, SSCB’de ise tam anlamıyla çılgına çeviriyor.</p>

    <p class="paragraf ParaOverride-15">Bir İngiliz Gezgin</p>

    <p class="paragraf ParaOverride-23"><span class="_idGenDropcap-1">Y</span>abancı bir tempoya uyum göstermek, en az yabancı bir dil öğrenmek kadar zor olabilir. Kültür şokunun kökleri üzerine yapılmış etkileyici bir çalışmada sosyolog James Spradley ve Mark Phillips, ülkelerine dönen bir grup Barış Gönüllüsü’nden, bir listede bulunan otuz üç maddenin her birini, gerektirdiği kültürel intibak düzeyine göre değerlendirmelerini istedi. Listede seyahat paranoyaklarına tanıdık gelecek birçok başlık vardı: “Tüketilen gıdaların türü”, “insanların genelinin kişisel temizliği”, “sizin ırkınızdan olanların sayısı” ve “genel yaşam standartları” gibi. Ama yabancı dile hakim olmak bir yana bırakılırsa, gönüllüler için en büyük iki güçlük sosyal zamanla ilgiliydi: “Yaşamın genel hızı” ve onu takip eden en önemli bileşenlerinden biri, “insanların ne derece dakik olduğu.”<span class="dipp"><a class="_idFootnoteLink" href="#footnote-225-1" id="footnote-225-1-backlink">1</a></span></p>

    <p class="paragraf"><span class="CharOverride-19">Neil Altman bu zamansal şaşkınlığı yaşayan Barış Gönüllüleri’nden biriydi. Şimdilerde New York’ta klinik psikolog olan Altman, Güney Hindistan’ın köylerinden birinde bir dönem boyunca tarım danışmanı olarak görev yapmıştı. “Hindistan’a ilk gidişimizde” diye anlatıyor, “Tohum gibi şeyler almak üzere yerel bahçecilik ofisine uğrardım. İstediklerimi almak için başkanın ofisine gider, ancak bir masanın etrafında, her birinin de -hesapta- yapacak işi olan altı ya da sekiz kişi bulurdum. Sabırsızca orada bulunma sebebimi söylerdim: “Günaydın, Bay Khan, biraz domates tohumu alabilir miyim lütfen?” “Günaydın, Gönüllü</span> <span class="CharOverride-20">sahip</span><span class="CharOverride-19">, bir çayımızı içmez misiniz?” Oturup bir hizmetkârın bana çay getirmesini beklemekten başka çarem kalmazdı. Bay Khan, eşim ve benzeri konular hakkında sorular sormaya başlar ve sonrasında orada toplanmış insanların milyonlarca sorusu olurdu: Hayatım, Amerika, vesaire, vesaire, vesaire. Domates tohumu isteğimi kabalaşmadan nasıl yineleyebileceğimi bulmak zordu. Nihayet birkaç saat sonra, kabalaşma riskini göze almaya karar verirdim. Tohumlarımı alır, masanın etrafında oturan insanların hiçbirinin işleriyle ilgilenmediğini fark ederek kendi işimin başına dönerdim.”</span><span class="dipp"><a class="_idFootnoteLink" href="#footnote-225-2" id="footnote-225-2-backlink">2</a></span></p>

    <p class="paragraf"><span class="CharOverride-19">Üçüncü dünyaya yaptığım seyahatler, benim de tempo ile benzer yüzleşmeler yaşamama yol açmıştır. Bazen bu ülkelerdeki yaşam upuzun bir bekleyiş gibi görünür: Otobüs ve trenler için, ülkeye giriş ve çıkış işlemleri için, akşam yemeği için, tuvaletler için. Bir keresinde, Yeni Delhi tren istasyonuna ulaşmaya çabalarken bir otobüs için kırk beş dakika beklemiştim. Gelen otobüs öylesine kalabalıktı ki güç bela inmeye çalışırken fazladan iki durak daha gitmem gerekmişti. Oradan, tren biletimi almak için yaklaşık bir saat daha bekleyeceğim istasyona geri yürümüştüm. Bilet gişesine ulaştığımda görevli beni geleneksel “</span><span class="CharOverride-20">Namaste”</span> <span class="CharOverride-19">sözüyle selamlamış ve üzerinde “Öğle yemeği nedeniyle kapalı” yazan (yazının İngilizce olduğunu da ekleyeyim) tabelayı bana doğru çevirivermişti. Tansiyonum fırlamış vaziyette, kendi meselem için destek toplamak üzere etrafta dolandım. Ancak etraftakilerin hepsi çoktan yere oturmuş, örtülerini yayıp öğle yemeği için piknik yapmaya başlamıştı bile. Hemen yanımdaki bir çifte “Ne yapabilirim?” diye sordum. “Öğle yemeği için bize katılabilirsiniz” diye yanıtladılar. Birkaç nafile girişimden sonra nihayet dediklerini yaptım.</span></p>

    <p class="paragraf"><span class="CharOverride-19">Gişe yeniden açıldığında, kuyruktaki yerimin altı kişilik bir aile tarafından kapılmış olduğunu gördüm. Fıstık ikram edip benim için Hintçe dua ettiler. Yerimi geri vermelerini istediğimde aralarındaki en yaşlı erkek kibarca gülümsedi ve “Shiva, Miami Beach’e uçtuğunda” şeklinde duyduğuma yemin edebileceğim bir şeyler mırıldandı. Bilet gişesine ulaştığımda binmek istediğim trene hiç bilet kalmadığını öğrendim. Tüm emeklerim, hareket etmesine daha üç gün olan bir tren içindi. Sonunda bir bilet alabildim (ah, ufak bir</span> <span class="CharOverride-20">baksheesh</span><span class="CharOverride-19">’in [rüşvet] yarattığı mucizeler işte). Biletim olmasına karşın istasyona bir saat öncesinde gelmem söylenmişti; oraya vardığımda ise kalabalığı yararak önceden ayırttığım koltukta oturan kişiden kalkmasını istemem gerekecekti. Söylemeye gerek bile yok; tren geç kalktı, varması iyice gecikti. Yine de bunların hiçbiri sorun değildi çünkü buluşacağım beyefendi benden bile geç gelmişti.</span></p>

    <p class="paragraf"><span class="CharOverride-19">Dar hatlı Daijeeling Himalaya Ekpresi’ndeki bir tabela şöyle diyordu:  “Yavaş” beş harfli bir kelimedir, “hayat” da öyle. “Acil” dört harfle yazılır, “ecel” de öyle.” Ciddiyim.</span></p>

    <p class="paragraf"><span class="CharOverride-19">Tempo üzerine kültürlerarası mücadeleler tüm dünyada görülür. Örneğin, meslektaşım Alan Button, bir defasında Rusya’da seyahat ederken randevusuna geç kalışını anlatır. Rehberi taksi şoförüne bağırarak “Dün oraya git” ya da birebir karşılığıyla “Haydi gittik” anlamına gelen Rusça bir deyimi (</span><span class="CharOverride-20">Pah yeh kaly</span><span class="CharOverride-19">) haykırıyormuş. Rehber ona “acele et” ve “çabuk ol” gibi kelimelerin birebir tercümesinin Rusçada İngilizcede yaptığı aciliyet etkisini taşımadığını açıklamış. Eğer taksiciye “Oraya mümkün olduğunca çabuk ulaş” demiş olsaymış, diye anlatmış Button’a, oraya iyice geç kalırmış. Oraya yine geç varmıştı tabii, ama buna rağmen görüşeceği kişiden yirmi dakika daha erken gidebilmişti.</span></p>

    <p class="paragraf"><span class="CharOverride-19">Edebiy</span>at dünyası süratle ilgili anlatılarla, yarışları yavaş dünyaların sakinlerini şaşkına çeviren vakit-nakittir seyahatçileri ile doludur. Brezilya’da geçirdiğim bir yıl boyunca rahat ev sahiplerimden ricayla karışık “<span class="CharOverride-14">Calma,</span> <span class="CharOverride-20">Bobby, calma</span><span class="CharOverride-19">” tavsiyesinden daha sık duyduğum bir cümle yoktu. Ne kadar yavaşlamaya çalışırsam çalışayım, bunu her zaman o soluksuz söylenen “</span><span class="CharOverride-20">Calma, por favor”</span><span class="dipp"><a class="_idFootnoteLink" href="#footnote-225-3" id="footnote-225-3-backlink">3</a></span> <span class="CharOverride-19">takip ederdi; bazen bir çağrı olarak, bazense başını iki yana sallayan bir acımayla. Üstelik ben Fresno’dan -yani Amerika’nın acelecilik prototipi sayılmaktan hayli uzak bir yerden- gelen bir üniversite profesörünün temposuyla hareket ediyordum.</span></p>

    <p class="paragraf"><span class="CharOverride-19">Rhode Island Üniversitesi’nden dostum olan sosyal psikolog James Jones, birkaç yıl önce Trinidad’da bulunurken benzer bir deneyim yaşamış. Trinidad’a oradaki halkın mizahını incelemek üzere Guggenheim Araştırma Bursu ile gitmiş. Ama asıl öğrendiği, oraya kesinlikle ayak uyduramadığı olmuş. Anlattığına göre randevularına geç kalanlar onun sabırsızlığını şu sözlerle karşılıyormuş: “Arkadaşım, acelen ne yani? Denizin bir yere kaçmıyor ya! Rahat ol arkadaşım, geliyorum şimdi.” “Böylece bekliyorum” diyordu Jones. Belki de onun ve benim deneyimlerimiz arasındaki en çarpıcı benzerlik, bu deneyimlerin mesleki ilerleyişimizde yarattığı derin sonuçlar oldu. Her ne kadar projelerimizin başlangıç hedeflerine ulaşma konusunda -onun hedefi Trinidad’daki mizahı, benimse Brezilya’daki sosyal algıydı- sınırlı başarılar kazanmış olsak da bir süre sonra bu meraklar geri planda kaldı. İkimizin de içindeki gezgin ve sosyal psikolog için daha zorlayıcı olan bulmaca, karşılaştığımız sosyal zamanın zenginliği ve bundan dolayı yaşadığımız kafa karışıklığıydı. Sonuç olarak, zaman üzerine çalışma her ikimizin de araştırma programının odak noktası haline geldi. Jones zaman perspektifi psikolojisi üzerinde uluslararası bir otorite olmak üzere yoluna devam etti, bense yaşamın hızı üzerine incelemelerimi  saplantılı bir şekilde sürdürdüm.</span></p>

    <p class="alt">TEMPO UNSURLARI</p>

    <p class="paragraf">Bir yerin ya da kültürün hangi özellikleri onu diğerlerinden daha yavaş ya da hızlı yapar? Bu soruyu cevaplandırmak için, dünya genelinde otuz bir farklı ülkedeki yaşam hızını karşılaştıran bir dizi çalışmayı araştırma grubumla yakın zamanda tamamladık. Bu deneylerin sonuçları, diğer sosyal bilimcilerin araştırma bulgularıyla birlikte, tempo normlarının oluşmasında belirleyici etkiye sahip birkaç faktör bulunduğunu ortaya koydu.</p>

    <p class="paragraf"><span class="CharOverride-19">İzin verirseniz çalışmaların nasıl yürütüldüğünü kısaca (bir sonraki bölümde buna daha ayrıntılı olarak döneceğim) tarif edeyim. Yaşamın temposunun üç göstergesini ölçmek amacıyla her ülkede birden fazla büyük şehre gittik.</span><span class="dipp"><a class="_idFootnoteLink" href="#footnote-225-4" id="footnote-225-4-backlink">4</a></span> <span class="CharOverride-19">(Karışıklık çıkmaması için, Hong Kong bugünkü sömürge durumuna karşın burada bir ülke olarak adlandırılmıştır.)</span><span class="dipp"><a class="_idFootnoteLink" href="#footnote-225-5" id="footnote-225-5-backlink">5</a></span> <span class="CharOverride-19">Öncelikle, rastgele seçilen yayaların ortalama yürüyüş hızlarını, altmış metrelik bir mesafe boyunca ölçtük. Ölçümler şehrin ana caddelerinde en az iki noktada, genellikle sabah işe yetişme telaşı sırasında, havanın açık olduğu yaz günlerinde yapıldı. Seçilen düz, engelsiz bölgelerin geniş kaldırımları vardı ve fazla kalabalık olmayan, yayaların tercih edecekleri maksimum hızda yürüyüş için uygun yerlerdi. Sosyalleşme etkilerini kontrol edebilmek için sadece tek başına yürüyen yayalar kullanıldı. Belirgin fiziksel sakatlıkları olan ya da vitrinlere bakarak yürüyen denekler için süre tutulmadı. Her şehirde, her iki cinsiyetten en az otuz beş yaya için süre ölçümü yapıldı.</span></p>

    <p class="paragraf"><span class="CharOverride-19">İkinci deneyde işyerinde hız örneği üzerinde odaklandık ve posta memurlarının standart bir pul talebini yerine getirme sürelerine baktık. Her şehirde, memurlara standart bir pul -örneğin, şu an Amerika Birleşik Devletleri’nde otuz iki merkezde standart olanı- isteyen, kendi yerel dillerinde yazılmış  bir not verdik. Ayrıca beş dolarlık banknota eşdeğer bir para da uzatıldı. Notun verilmesi ile talebin gerçekleştirilmesi arasında geçen süreyi ölçtük.</span></p>

    <p class="paragraf"><span class="CharOverride-19">Şehrin saat zamanıyla ne kadar ilgilendiğini ölçmeyi amaçlayan üçüncü bir deneyde, her şehrin merkezi bölgelerinde rastgele seçilen on beş bankanın saatlerinin doğruluğunu gözlemledik. On beş saatin üzerindeki zamanlar, telefon idaresi tarafından bildirilen zaman ile karşılaştırıldı.</span></p>

    <p class="paragraf"><span class="CharOverride-19">Daha sonra bu üç puan, her ülke için istatistiksel bir yaşam-hızı puanı oluşturacak şekilde birleştirildi.</span></p>

    <p class="paragraf"><span class="CharOverride-19">Bu deneylerden ve başka araştırmalardan yola çıkılarak dünyadaki kültürlerin tempolarını belirleyen beş temel faktörün saptanması mümkündür. İnsanlar, canlı ekonomilere, yüksek sanayileşme oranlarına, geniş nüfusa ve daha serin iklimlere sahip olan, bireyciliğe doğru kültürel bir eğilim gösteren yerlerde daha hızlı hareket etmeye yatkındır.</span></p>

    <p class="alt_alt">Ekonomik Refah</p>

    <p class="paragraf ParaOverride-21"><span class="CharOverride-14">Bir yerin ekonomisi ne kadar sağlıklıysa,</span></p>

    <p class="paragraf ParaOverride-21"><span class="CharOverride-14">temposu da o kadar hızlıdır.</span></p>

    <p class="paragraf ParaOverride-24">Bir şehir büyüdükçe, o şehrin sakinlerinin zamanının değeri de yerin artan gelir oranı ve hayat pahalılığı ile birlikte artar; böylece zamanı idareli kullanmak daha mühim hale gelir ve hayat gittikçe daha aceleci ve sinir bozucu olur.</p>

    <p class="paragraf ParaOverride-15">Irving Hoch<span class="CharOverride-27">5</span></p>

    <p class="paragraf ParaOverride-25">Bir yerin temposunun bir numaralı belirleyici etkeni ekonomidir. Deneylerimizdeki en güçlü ve en tutarlı bulgu, kuşkusuz, canlı ekonomilere sahip yerlerin tempolarının da hızlı olmaya yatkın olmasıydı. Karşılaştığımız en hızlı insanlar varlıklı Kuzey Amerika, Kuzey Avrupa ve Asya ülkelerinden; en yavaşlar ise üçüncü dünya ülkelerinden, özellikle de Güney ve Orta Amerika ile Orta Doğu’dandı. (Daha detaylı bilgi için 6. Bölüm’e bakınız.)</p>

    <p class="paragraf">Genel anlamda daha hızlı olan tempolar, bir ülkenin her düzeydeki ekonomik refahı ile oldukça ilişkilidir: Bir bütün olarak ülkenin ekonomik refahıyla (kişi başına düşen gayri safi yurtiçi hasıla ile ölçülür) ortalama bir vatandaşın tecrübe ettiği ekonomik refahla (satın alma gücü paritesiyle ölçülür, bu da bir ülkede elde edilen ortalama gelirin sahip olduğu satın alma gücünün bir ölçüsüdür) ve insanların asgari gereksinimlerini ne oranda karşılayabildikleriyle (ortalama kalori alımıyla ölçülür) ilişkilidir.<span class="dipp"><a class="_idFootnoteLink" href="#footnote-225-6" id="footnote-225-6-backlink">6</a></span> Aslında zengin ve yoksul ülkelerdeki insanlar adımlarını farklı davulculara uydururlar.</p>

    <p class="paragraf">Hayatın temposu ve ekonomik koşullar arasındaki nedenselliğin yönü hakkında farklı yorumlar yapılabilir. Büyük ihtimalle, ok her iki yönü de gösterecektir. Ekonomisi hareketli olan yerler zamana çok daha fazla değer verir ve zamana değer veren yerlerin ekonomileri de büyük olasılıkla hareketli olacaktır. Ekonomik değişkenler ve tempo, birbirlerini karşılıklı olarak pekiştirir, bir paket halinde karşımıza çıkarlar.</p>

    <p class="paragraf">Ekonomi ve tempo arasındaki bağlantıyı görmek için başka ülkelere seyahat etmemiz gerekmez. Ekonomik açıklama için en çarpıcı kanıtlardan biri, ülkelerin kendi içlerindeki alt kültürlerde görülür. Örneğin, Amerika Birleşik Devletleri’nde, ekonomik anlamda yoksullaştırılmış pek çok azınlık grubu, kendi içlerinde paylaştıkları zamansal normları hakim Anglo-Amerikan çoğunluğun normlarından ayırırlar. Amerikan yerlileri “Yerli zamanıyla yaşamak”tan söz etmeyi severler. Meksikalı-Amerikalılar <span class="CharOverride-14">hora inglesa</span> <span class="CharOverride-14">-</span>saatin üzerindeki gerçek zamana işaret eder<span class="CharOverride-14">-</span> ile saatin gösterdiği zamana epey gelişigüzel yaklaşan <span class="CharOverride-14">hora mexicana</span> arasında ayrım yaparlar.</p>

    <p class="paragraf">Afro-Amerikalılar sıklıkla kendi kültürlerinin <span class="CharOverride-14">-</span>bazen artık çok da popüler olmayan bir biçimde “renkli insanların zamanı” (RİZ)<span class="dipp"><a class="_idFootnoteLink" href="#footnote-225-7" id="footnote-225-7-backlink">7</a></span> adını verdikleri<span class="CharOverride-14">-</span> zaman algısını, çoğunluğun standardı olan “beyaz insanların zamanı”ndan ayrı tutarlar. Antropolog Jules Henry, 1960’larda bir yıldan fazla zamanını St. Louis toplu konutlarında yaşayan çoğu yoksul Afro-Amerikalı ailelerle mülakatlar yaparak geçirmişti. Görüşülen kişilerin kendi hayatları ve onları çevreleyen Anglo toplumu arasında yaptığı en belirgin ayrım, kendi deyişleriyle RİZ idi. “Renkli insanların zamanına göre” diye açıklıyor Henry, “planlanmış bir olay, geniş saatlere yayılan zamanın herhangi bir anında meydana gelebilir ya da hiç meydana gelmeyebilirdi.” Henry’nin görüştüğü kişiler bunun, beyaz insanların bütünüyle organize ve planlanmış dünyası ile nasıl tezat oluşturduğunu açıkça belirtiyordu.<span class="CharOverride-27">7</span></p>

    <p class="paragraf">Sosyolog John Horton RİZ’i daha güncel bir bakış açısıyla, “rahat insanların zamanı”<span class="dipp"><a class="_idFootnoteLink" href="#footnote-225-8" id="footnote-225-8-backlink">8</a></span> biçiminde kullanır. Buradaki “rahat insanlar” terimi, “sokak köşelerinde takılan, yaygın olarak işsiz, genç siyahi nüfus” anlamına geliyordu. Horton iki yıl boyunca birçok sokak insanıyla mülakatlar yaptı. Şöyle anlatıyor:</p>

    <p class="paragraf ParaOverride-19">Sokak insanı karakteristik olarak geç kalkar, sokağa ya sabahın geç saatlerinde ya da öğleden sonra çıkar, ağır aksak dolanarak ortamına gider. Burası tasasız sosyal faaliyetler içindir. Çocuklarla ortamda takılmak, zaman geçirmenin ve birtakım gerekli veya arzu edilir olayların gerçekleşmesini beklemenin en temel yoludur. . . Ortamda dün bugünle karışır ve yarın, ekmek ve heyecan peşinde doldurulması gereken bir boşluk gibidir.<span class="dipp"><a class="_idFootnoteLink" href="#footnote-225-9" id="footnote-225-9-backlink">9</a></span></p>

    <p class="paragraf">Diğer bir deyişle, hayatın geneline hakim olan tempo çok yavaştır. Yine de, Horton’un da belirttiği gibi, sokak insanları, durum bunu gerektirdiğinde tempoyu artırmakta da beceriklidir. Horton’a göre sokak delikanlısı istediği an standart saat ile aynı zamana ulaşır, istemediğinde de o saatten kopar. Rahat kişi için işler kesatken -cebinde metelik yokken ya da hapisteyken- zaman “ölüdür.” Ancak ortada bir “hareket” varsa zaman “canlı”dır. Haftanın ilk zamanlarında, meteliği yokken tempo yavaştır ancak, cuma ve cumartesi geceleri zaman katlanarak hızlanır.<span class="dipp"><a class="_idFootnoteLink" href="#footnote-225-10" id="footnote-225-10-backlink">10</a></span></p>

    <p class="alt_alt"><a id="Anchor-35"></a>Sanayileşme Derecesi</p>

    <p class="paragraf ParaOverride-21"><span class="CharOverride-14">Bir ülke geliştikçe, günlük boş vakit azalır.</span></p>

    <p class="paragraf ParaOverride-26">Bu nasıl bir kuraldır ki? Zaman tasarrufu sağlayan makineleşme arttıkça, insanlar üzerindeki zaman baskısı da artmaktadır.</p>

    <p class="paragraf ParaOverride-15">Sebastian de Grazia, <span class="CharOverride-14">Of Time, Work, and Leisure</span></p>

    <p class="paragraf ParaOverride-14">Deneylerimizdeki daha refah içindeki yerlerin daha hızlı normlara sahip olmaları bizi şaşırtmamalı. Ekonomik canlılık, sanayileşme ile yakından ilişkilidir. Aslında, tarihsel bakımdan Batı dünyasının temposundaki hızlanmada dönüm noktası Sanayi Devrimi oldu.</p>

    <p class="paragraf">Zaman tasarrufu sağlayan tüm yaratımlara karşın insanların kendilerine ayıracak vakitlerinin öncekinden de az olması, modern dünyanın en büyük ironilerinden biridir. Ortaçağ’da hayat genellikle soğuk ve kasvetli olarak tasvir edilir, oysa insanların haleflerinden daha fazlasına sahip oldukları yegane şey boş zamandı. Aslında, Sanayi Devrimi’nden önce insanların pek azının çalışmaya yatkın olduğunu gösteren pek çok kanıt vardır. Avrupa’da Ortaçağ boyunca, bir yıl içerisindeki tatil günlerinin ortalama sayısı 115’ti. Yoksul ülkelerin günümüzde bile zengin ülkelerden ortalama olarak daha fazla tatil yapması ilginçtir.</p>

    <p class="paragraf">Genellikle iş yükünün artmasından en fazla sorumlu olanlar, zaman tasarrufunu amaçlayan yaratımlar olmuştur. Son araştırmalar, 1920’lerde çiftçi eşlerinin, elektrikleri olmamasına karşın ev işlerine, yüzyılın ikinci yarısında banliyölerde yaşayan, tüm modern makinelere sahip kadınlardan çok daha az zaman harcadığını göstermiştir. Bunun bir nedeni, hemen her teknik ilerlemenin beraberinde beklentileri de artırmasıdır. Örneğin, ucuz pencere camı 17. yüzyılın sonlarında Hollanda’ya girince, ev içinde biriken kirleri görmezden gelmek imkânsız hale gelmişti. Günümüzde elektrikli süpürge ve benzer ürünler insanların temizlik standartlarını çok daha yukarılara taşıdı, fakat bunu yaparken insanların ev tozu ve bakterilerle mücadeleye zaman harcamasını talep ettiler.<span class="dipp"><a class="_idFootnoteLink" href="#footnote-225-11" id="footnote-225-11-backlink">11</a></span> Westinghouse ile iyi bir yaşam anca bu kadar oluyor!</p>

    <p class="paragraf">Bu örnek, modern olanakların insanların zamanı kullanma şeklini nasıl etkilediğini gözlemlememizi sağlıyor. Antropolog Allen Johnson tarafından yapılan bir çalışma, örneğin Machiguenga yerlileri ile Fransa’da yaşayan işçilerin zaman kullanımını karşılaştırmıştır. Bulgularına göre, Fransız işçiler iş yerinde ve tüketim faaliyetinde (yeme, okuma, televizyon seyretme) daha fazla vakit harcarlar, ancak Machiguengalı işçilerden çok daha az boş zamanları vardır. Bu farklılıklar hem erkek hem de kadınlar için geçerlidir. Fransız erkekler emeklerinin meyvelerini harcamaya dört katı fazla zaman ayırır, ancak bu güzellikler için büyük bir bedel öderler: Machiguengalı işçilere göre günde dört saat daha az boş zamana sahiptirler. Belki de Johnson’un bulduğu en anlamlı durum, modern yaşamın kolaylıklarının, bu kolaylıkların sürdürülebilmesi için gereken zaman açısından son derece yüksek bir bedel ortaya çıkarmasıdır. Machiguengalılar evde imalata (örneğin, sepet ve kumaş), bakım işlerine (çamaşır, temizlik, onarım yapma) ayırdıkları zamanın üç-dört katını vermektedir. Fransızların alışkanlıkları ise neredeyse tam tersidir. Demek ki modern gereçler, antropolog Marvin Harris’in de gözlemlediği gibi, “işi azaltmayan emekten-tasarruf aletleri”dir.</p>

    <p class="paragraf">Johnson, güncel ekonomi kuramından da faydalanarak, sanayileşmenin “artık zaman”dan “zaman bolluğuna” oradan da “zaman kıtlığına” doğru evrimsel bir ilerleme ürettiğini savunur. Johnson’un iddiasına göre nihai sonuç insan hayatının temposu üzerindedir:</p>

    <p class="paragraf ParaOverride-19">Daha fazla üretim ve tüketimin bir sonucu olarak, artan bir zaman kıtlığı yaşıyoruz. Bu, şu şekilde işler: Üretimde verimliliğin artması, her bireyin saatbaşı üretiminin de artması anlamına gelir, artan üretkenlik ise… sistemin devamını sağlamak için daha fazla ürün tüketmemiz gerektiği anlamına gelir. Serbest zaman tüketim zamanına dönüşür, çünkü ne üretim ne de tüketim yapılarak harcanan zaman boşa harcanmış kabul edilmeye başlanır . . . Zamanın değerindeki artış (zaman kıtlığının artması) öznel olarak tempo veya hızdaki artış olarak hissedilir. Her zaman için üretim bandına yetişememe ya da işe geç kalma tehlikesi altındayızdır ve boş zamanımızda dahi zamanı harcamaktan endişe ederiz.<span class="dipp"><a class="_idFootnoteLink" href="#footnote-225-12" id="footnote-225-12-backlink">12</a></span></p>

    <p class="paragraf">Tempo sürekliliğinin yavaş ucunda, Taş Devri’nin “ilkel” tarım ve avcılık-toplayıcılık ekonomisi yer alır. Örneğin Papua’daki Kapaukular, iki gün üst üste çalışmaya inanmazlar. !Kung Bushmenleri haftada iki buçuk gün, bir günde de genellikle altı saat çalışırlar. Sandwich Adaları’nda, günde yalnızca dört saat çalışılır.<span class="dipp"><a class="_idFootnoteLink" href="#footnote-225-13" id="footnote-225-13-backlink">13</a></span></p>

    <p class="paragraf">Çalışmaların gösterdiği kadarıyla, az gelişmiş ekonomilerde kadınlar haftada ortalama olarak 15-20 saat kadar çalışırken, erkekler yaklaşık 15 saatlik katkıda bulunurlar. Toprağı sürerek işleyen hayvanların beslenme ve bakımını da gerektiren sabanlı tarıma geçiş erkeklerin haftalık çalışmasını 25-30 saate kadar çıkarmıştır. Avustralya’daki bir Dobe kadını, ailesine üç gün yetecek besini bir günde toplayabilir. Zamanın geri kalanı ona aittir; komşulara gidebilir, eğlenebilir, nakış işleyebilir ya da genellikle olduğu gibi hiçbir şey yapmadan oturabilir.</p>

    <p class="paragraf">Saatin hareketsiz durduğu görülen (o da herhangi bir saat varsa) bazı az gelişmiş kültürler de mevcuttur. Antropolog Edward Hall, Kabil’de, randevulaştığı kardeşini bulamayan Afgan bir adamın hikâyesini anlatır. Amerikan büyükelçiliğinin bir çalışanı tarafından yapılan soruşturma sonunda sorunun kökeni anlaşılır: İki kardeş Kabil’de buluşmak üzere anlaşmış fakat  hangi yıl buluşacaklarını belirtmemişlerdir.<span class="dipp"><a class="_idFootnoteLink" href="#footnote-225-14" id="footnote-225-14-backlink">14</a></span> Saat meraklısı Anglo-Amerikalıları en çok şaşırtan, dünyadaki pek çok kişinin bu hikâyede komik bir şey bulamadığını öğrenmektir; çoğu kişi iletişimsizlik karşısında oldukça anlayışlı davranmakta ve duygudaşlık kurabilmektedir.</p>

    <p class="paragraf">Ancak sanayileşme ve temponun tamamen aynı şey olduğu sonucuna varmak, büyük bir genelleme olur. Bazen üçüncü dünya kültürlerinin tempoları çarpıcı biçimde farklı olabilir, görünüşte benzer komşular arasında bile. Kabilelerin selamlaşma biçimlerini araştıran Paul Bohannan, örneğin, Nijerya’daki Tiv kabilesi ile komşusu Hausa kabilesini karşılaştırmıştır.<span class="dipp"><a class="_idFootnoteLink" href="#footnote-225-15" id="footnote-225-15-backlink">15</a></span> Bohannan’ın bulgularına göre, Tiv’ler hızlı insanlardır. Selamlaşma gibi üstünkörü yapılan ritüeller için fazla zaman harcamazlar. Selamlarını uzatmadan halledip işlerine dönmekten hoşlanırlar. Bu, üçüncü dünya A tipinin hemen yanında, bir selamlamayı hak ettiği süreden mahrum bırakmayı aklına bile getirmeyen Hausalar yaşar. Bohannan bir keresinde bir İngiliz antropologla bir Hausa’nın merhabalaşmalarının yirmi dakika kadar uzadığını anlatır. Her ikisi de, yıllardır sergiledikleri ve inceliklerini kusursuzlaştırmaya çalıştıkları bu ritüelden hoşlanmış görünmektedir.</p>

    <p class="paragraf">Bir selamlaşmanın ne kadar sürede başlaması gerektiğini yöneten kurallar da değişebilir. Halen Avustralya Darwin’deki Kuzey Bölge Üniversitesi’nde psikoloji eğitimi veren Sushila Niles, bir Afrika ülkesinde öğretmenlik yaparken bir hükümet yetkilisi ile yaşadığı tatsız bir karşılaşmayı aktarır. Adamın sekreteri tarafından içeri alındıktan sonra, Niles onun bir başka kişiyle konuştuğunu görür. “Kenarda kibarca bekledim” diye anlatır. “Aniden bana döndü ve dedi ki, “Ne o hanımefendi, selam vermiyorsunuz?” Ofisinden içeri adım atar atmaz ona selam vermeyerek, sosyal etkileşimin bütün kurallarını çiğnemiştim. Başkalarının sözünü kesmenin kabalık olduğu öğretilerek yetiştirildiğimi söyledim. Ama yatışmış görünmüyordu.”<span class="dipp"><a class="_idFootnoteLink" href="#footnote-225-16" id="footnote-225-16-backlink">16</a></span></p>

    <p class="paragraf">Güney Carolina Presbiteryen Koleji’nde psikoloji hocası olan Stephen Buggie, Zambiya’da üç, Malavi’de dokuz yıl öğretmenlik yaptı. “Zambiya’da” diye anlatıyor, “hayatın temposu genelde yavaştır, dakiklik ve zaman konusunda da rahat davranılır. Ancak Lusaka’nın (Zambiya’nın başkenti ve en büyük şehri) merkezindeki yürüme hızı, azılı yankesicilere karşı bir önlem olarak yüksektir. Komşu Malavi ise çok farklıdır. Buradaki toplantılar -Zambiya’dakilerle karşılaştırıldığında- vaktinde başlar. Malavi Başbakanı Kamuzu Banda, vatanına dönüp politikaya atılmadan önce İskoçya’da otuz yıl boyunca tıp doktorluğu yapmıştır. Ülkeyi her yönüyle yönetir ve dakiklik konusunda çok titizdir. 1970’lerde umumi saatlerin yanlış zamanı göstermesini yasaklamıştır. Bozuk saatler ya kaldırılmalı ya da üstleri bir örtüyle kapatılmalıdır.<span class="dipp"><a class="_idFootnoteLink" href="#footnote-225-17" id="footnote-225-17-backlink">17</a></span></p>

    <p class="alt_alt">Nüfus Yoğunluğu</p>

    <p class="paragraf ParaOverride-21"><span class="CharOverride-14">Büyük şehirlerin tempoları daha hızlıdır.</span></p>

    <p class="paragraf ParaOverride-26">Yerlerin tempolarındaki farklılıkların ekonomik refahtan sonraki en güçlü belirleyicisi nüfusun yoğunluğudur. Çalışmalar büyük şehirlerdeki insanların küçük şehirlerdeki akranlarına göre genel olarak daha hızlı hareket ettiğini tekrar tekrar göstermiştir.<span class="dipp"><a class="_idFootnoteLink" href="#footnote-225-18" id="footnote-225-18-backlink">18</a></span></p>

    <p class="paragraf">Bu türden çalışmaların ilk örneklerinden birinde, Herbert Wright klasikleşmiş “Şehir-Kasaba” projesinin bir parçası olarak, çocukların tipik şehir süpermarketleri ve küçük kasaba bakkallarındaki davranışlarını gözlemledi. İki ortam arasındaki en güçlü farklardan birinin yürüme hızı olduğu ortaya çıktı. Ortalama bir şehirli çocuk süpermarkete giderken, kasabalı çocuğun bakkala yürüme hızından yaklaşık iki kat daha hızlı yürümekteydi. Kasabalı çocuklar tezgahtarlar ve diğer dükkan sahipleri ile etkileşim için üç kat fazla zaman harcamaktaydı. Aynı zamanda bakkaldaki nesnelere fiziksel olarak dokunmaya da belirgin biçimde fazla vakit ayırıyorlardı.<span class="dipp"><a class="_idFootnoteLink" href="#footnote-225-19" id="footnote-225-19-backlink">19</a></span></p>

    <p class="paragraf">Avustralyalı psikolog Paul Amato dünyanın öbür ucunda, Yeni Gine’de, karşılaştırılabilir farklılıklar bulmuştur. Amato bir dizi ilginç deneyle, yayaların yürüme hızını, Avrupa’daki dükkanlarda para üstünün verilme hızını ve büyük bir şehirle (Port Moresby) iki kırsal kasabadaki (Wewak ve Mount Hagen) pazar yerlerinde hurma alım-satım işlemleri için geçen vakti inceledi. Şehirde yürümekte ve hurma alım-satımında daha hızlı davranıldığı kaydedilmiştir. Para üstü alımında ise şehirle kırsal arasında herhangi bir farklılık yoktur. Diğer bir deyişle, Yeni Gine’nin herhangi bir yerindeki hiç kimse bu türden bir faaliyete ilgi göstermemiştir.<span class="dipp"><a class="_idFootnoteLink" href="#footnote-225-20" id="footnote-225-20-backlink">20</a></span></p>

    <p class="paragraf">Yürüme hızı ve nüfus büyüklüğü arasındaki ilişki üzerine kesin tezler, psikolog Marc Bornstein ve arkadaşları tarafından yapılan bir dizi uluslararası çalışmadan kaynaklanmaktadır. Bornstein’ın ekibi, ilk deney gruplarında, Çekoslovakya, Fransa, Almanya, Yunanistan, İsrail ve Amerika Birleşik Devletleri’nde bulunan yirmi beş şehrin merkezlerindeki ana lokasyonlarda yürüme hızlarını gözlemlemiştir. Bu heterojen şehir topluluğu içinde, nüfus yoğunluğu ve yürüme hızı arasında şaşırtıcı derecede yüksek bir ilişki bulmuşlardır. (İstatistiksel terimlerle, 1.00’in en yüksek muhtemel korelasyon olması kaydıyla, nüfus yoğunluğu ile yürüme hızı arasında r = .91 oranında bir korelasyon bulmuşlardır. Başka bir deyişle, neredeyse kusursuz bir ilişki.)<span class="dipp"><a class="_idFootnoteLink" href="#footnote-225-21" id="footnote-225-21-backlink">21</a></span></p>

    <p class="paragraf">Güçlü matematiksel ilişkiler bu tür kültürlerarası çalışmalarda ortaya çıktığında, tekrarlanmak için adeta yalvarırlar. Bu meydan okumayı cevaplamak üzere, Bornstein bir dizi araştırma daha yürütmüştür. İrlanda, İskoçya ve Amerika Birleşik Devletleri’nin şehir ve kasabalarından oluşan yeni bir örneklemeye önceki araştırmasının koşullarını uygulamıştır. Bir kez daha, nüfus büyüklüğü ve yürüme hızı arasında son derece güçlü bir korelasyon (r = .88) bulmuştur. Bornstein’in iddiasına göre “bir yere özgü yaşam hızıyla aynı yerin nüfus yoğunluğu arasında epey öngörülebilir bir ilişkinin olduğu anlaşılmaktadır.”<span class="dipp"><a class="_idFootnoteLink" href="#footnote-225-22" id="footnote-225-22-backlink">22</a></span> Bornstein’ın bulguları göz önünde bulundurulursa -doğası gereği karmaşık sosyal psikoloji disiplininde bu büyüklükte korelasyonlar yakalamak herkesin harcı değildir- vardığı bu sonuca karşı çıkmak güçtür.</p>

    <p class="alt_alt">İklim</p>

    <p class="paragraf ParaOverride-21"><span class="CharOverride-14">Daha sıcak yerler daha yavaştır.</span></p>

    <p class="paragraf ParaOverride-26">Hayatın ılık yerlerde daha yavaş olduğuna dair eski stereotipte azımsanamayacak bir gerçeklik payı vardır.<span class="dipp"><a class="_idFootnoteLink" href="#footnote-225-23" id="footnote-225-23-backlink">23</a></span> Yaptığımız otuz bir ülkelik çalışmadaki en yavaş ülkelerin hepsi de -Meksika, Brezilya ve Endonezya- tropik iklime sahipti. Bunlar en hızlı ülkelerdeki -İsviçre, İrlanda, Almanya- insanların kış tatillerinde gitmek üzere araştırdığı memleketlerdi. otuz bir ülkeye bir bütün olarak baktığımızda, şehirlerin iklimi (en yüksek sıcaklıkların ortalamasıyla ölçülür)<span class="dipp"><a class="_idFootnoteLink" href="#footnote-225-24" id="footnote-225-24-backlink">24</a></span> ve onların bizim ölçütlerimize göre ne kadar yavaş olduğu arasında güçlü bir ilişki görülür.</p>

    <p class="paragraf">Bazı insanlar sıcak yerlerin yavaş temposunun ergonomik bir açıklaması olduğuna, bunun genel bir enerji eksikliğinden kaynaklandığına inanır. Elbette ki bir sıcaklık dalgasını yaşamış olan herkes, yüksek sıcaklıkların insanı yıprattığını bilir. Başka bir açıklama, yavaşlığın evrimsel/ekonomik bir duyarlılığı olduğu iddiasındadır. Buna göre sıcak yerlerdeki insanların çok fazla çalışması gerekmemektedir. İhtiyaç duydukları eşyalar daha masrafsız ve sayıca azdır -daha az kıyafet, daha basit evler- öyleyse neden acele etsinler ki? Sıcak iklimlerin insanları hayatın tadını çıkarmak için daha fazla zaman ayırmaya teşvik ettiğine inananlar da vardır. Açıklaması ne olursa olsun, sıcak yerlerde hayatın temposunun daha yavaş olmasının yüksek bir ihtimal olduğu ortadadır.</p>

    <p class="alt_alt">Kültürel Değerler</p>

    <p class="paragraf ParaOverride-21"><span class="CharOverride-14">Bireyci kültürler kolektivizmin ön planda olduğu<br />
    kültürlerden daha hızlı hareket eder.</span></p>

    <p class="paragraf ParaOverride-26">Bir kültürün temel değerler sistemi, tempoya dair normlara da yansır. En güçlü kültürel farklılıklar, muhtemelen, bireyciliğe karşı kolektivizm olarak bilinen karşıtlıkla ilgilidir: Temel kültürel yönelimin bireye ve çekirdek aileye mi, yoksa daha geniş topluluğa mı doğru olduğuna dayanan bir karşıtlık. Amerika Birleşik Devletleri klasik bir bireyci kültürdür. Diğer tarafta Geleneksel Asya, kolektif olana yoğunlaşma eğilimi gösterir. Örneğin, Pakistan ve Hindistan’da, birçok insan büyük evlerini -mutfağı ortak kullanılan bir dizi daire şeklinde- geniş aileleriyle paylaşır. Tibet ve Nepal’de aileler bir arada yaşar ve erkek kardeşlerin aynı eşi paylaşması -hayatlarının çoğunu evden uzakta geçiren <span class="CharOverride-14">Sherpa</span>lar (hamallar) için ekonomik açıdan uygun bir düzenleme- yaygındır. Bazı kolektivist kültürlerde aile duygusu tüm köye ve hatta ulusal “kabile”ye doğru uzanır. Birçok kültürlerarası psikolog, bireycilik-kolektivizm sürekliliğinin aslında kültürün sosyal kalıplarının en belirgin özelliği olduğunu savunurlar.</p>

    <p class="paragraf">Bireysellik-kolektivizm konusundaki en önemli uzman olarak kabul edilen Illinois Üniversitesi’nden sosyal psikolog Harry Triandis, bireyci kültürlerin kolektivistlere oranla başarıya, ilişkilerden daha çok vurgu yaptığını bulmuştur.<span class="dipp"><a class="_idFootnoteLink" href="#footnote-225-25" id="footnote-225-25-backlink">25</a></span> Başarı üzerindeki bu odaklanma genellikle “Vakit nakittir” düsturunu benimseyen, her saniyeyi değerlendirme telaşında bir zihniyete yol açar. Buna karşın sosyal ilişkilere öncelik verilen kültürlerde, zamana yönelik daha rahat bir yaklaşım görülür. O halde, kolektivist kültürler daha yavaş tempolarla tanımlanmalıdır. Bu öngörüyü, otuz bir ülkelik çalışmamızda her ülkenin bireycilik-kolektivizm puanlarını<span class="dipp"><a class="_idFootnoteLink" href="#footnote-225-26" id="footnote-225-26-backlink">26</a></span> üç deneydeki zamanları ile karşılaştırarak test ettik. Sonuçlarımız hipotezi doğruluyordu: Daha fazla bireysellik, daha hızlı tempolarla bağlantılıydı.</p>

    <p class="paragraf">İnsanlar üzerinde odaklanmak, sonraki bölümlerde göreceğimiz gibi plan-programın ve saat üzerindeki zamanın dayattığı tempo ile uyuşamaz. Aslında bazı kolektivist kültürlerde, zamansal aciliyet yalnızca önemsizleştirilmiş değildir, aynı zamanda ona düpedüz diş bilenir. Antropolog Pierre Bourdieu, Cezayir’deki kolektivist bir topluluk olan Kabil halkını incelemiş, bu halkın hızla hiçbir ilgilerinin olmasını istemediğini görmüştür. Sosyal konulardaki herhangi bir telaş belirtisini “şeytani hırsla birleşmiş görgüsüzlük” kabul ederek hor görürler. Saat ise “şeytanın değirmeni” olarak adlandırılır!<span class="dipp"><a class="_idFootnoteLink" href="#footnote-225-27" id="footnote-225-27-backlink">27</a></span></p>

    <p class="alt_alt">Kendi Tutturduğunuz Ritm</p>

    <p class="paragraf ParaOverride-21">Zaman türlü türlü insanla, türlü türlü hızlarda dolaşır.</p>

    <p class="paragraf ParaOverride-15">William Shakespeare, <span class="CharOverride-14">As You Like It</span></p>

    <p class="paragraf ParaOverride-26">Bu kitap kültürler ve yerler arasında farklılaşan yaşam hızı üzerine odaklanır. Ancak, aynı kültür içindeki bireyler arasında olduğu kadar aynı şehir ya da kasabada yaşayan kişiler arasında da tempo farklılıklarının bulunduğu aşikârdır. Komşular hem kişisel tercihleri, hem de deneyimledikleri hayat tempoları konusunda farklılaşabilir.</p>

    <p class="paragraf">Bireysel farklılıklara olan ilginin çoğu zamansal aciliyet -en kısa zaman aralığında mümkün olanın en fazlasına ulaşma çabası- kavramı üzerine odaklanmıştır. Zamansal aciliyet A tipi davranış kalıbının belirleyici unsurlarından biridir. Meyer Friedman ve Ray Rosenman, koronere-yatkın kişiliği sabırsız, hızlı yürüme/hızlı yemek yeme/aynı anda iki işi yapma eğiliminde olan ve her zaman dakik olmalarıyla övünen kişiler olarak tarif etmiştir.<span class="dipp"><a class="_idFootnoteLink" href="#footnote-225-28" id="footnote-225-28-backlink">28</a></span> A tipi davranışının en yaygın biçimde kullanılan testi olan Jenkins Aktivite Anketi, bu özelliklere “Hız ve Sabırsızlık”<span class="dipp"><a class="_idFootnoteLink" href="#footnote-225-29" id="footnote-225-29-backlink">29</a></span> ölçeği ile bakar. “Zamansal Aciliyet”, “Aralıksız Eylemlilik”<span class="dipp"><a class="_idFootnoteLink" href="#footnote-225-30" id="footnote-225-30-backlink">30</a></span> ve “Zaman Kilidi”<span class="dipp"><a class="_idFootnoteLink" href="#footnote-225-31" id="footnote-225-31-backlink">31</a></span> gibi etiketlerle daha yeni A tipi ölçekleri geliştirilmiştir. Bu testler, insanların her anı değerlendirmekle ne derece ilgili olduğu konusunda büyük bireysel farklılıklar tespit edebilir.</p>

    <p class="paragraf">Ama “hızlı” ve “yavaş” insanlar hakkında aşırı genelleme yapmaktan kaçınmamız gerekir. Kültürlerin hızı gibi her bir bireyin hızı da zamana, mekâna ve yaptığı şeye göre keskin değişimler gösterebilir. Eğer zamansal aciliyete olan eğiliminiz hakkında doğru bir ölçüm istiyorsanız, çok farklı türden davranışlara bakmak gerekir. Kendiniz hakkında şu on alanda düşünerek işe başlayabilirsiniz:</p>

    <p class="paragraf ParaOverride-19"><span class="CharOverride-14"><span><img alt="808.jpg" class="_idGenPageitem-5" src="../Images/808.jpg" /></span> Saat zamanı kaygısı</span><span class="CharOverride-13">:</span> Çoğu insana kıyasla, saatin kaç olduğunun özellikle farkında mısınızdır? Örneğin saatinize sık sık bakar mısınız? Ya da bunun aksine, bazen zamanı hatta haftanın hangi günü olduğunu unutan türde biri misiniz?</p>

    <p class="paragraf ParaOverride-19"><span class="CharOverride-14"><span><img alt="806.jpg" class="_idGenPageitem-5" src="../Images/806.jpg" /></span> Konuşma alışkanlıkları:</span> Konuşmanız ne kadar hızlı? Diğer insanlardan daha hızlı konuşma eğiliminde misiniz? Biri konuşurken konuya gelmesi çok uzun sürüyorsa, onu hızlandırmak isteğine kapılıyor musunuz? Lafınızın kesilmesine katlanabilecek türde biri misiniz?</p>

    <p class="paragraf ParaOverride-19"><span class="CharOverride-14"><span><img alt="804.jpg" class="_idGenPageitem-5" src="../Images/804.jpg" /></span> Yeme alışkanlıkları:</span> Yeme davranışınız ne kadar aceleci? Yemeğini bitirip masadan kalkan ilk kişi genellikle siz misiniz?  Günde üç öğün yavaş ve rahat bir şekilde yemek yemek için zaman ayırıyor musunuz?</p>

    <p class="paragraf ParaOverride-19"><span class="CharOverride-14"><span><img alt="802.jpg" class="_idGenPageitem-5" src="../Images/802.jpg" /></span> Yürüyüş Hızı:</span> Çoğu insandan daha hızlı mı yürürsünüz? Arkadaşlarınızla birlikte yürüdüğünüzde ara sıra yavaşlamanızı istedikleri olur mu?</p>

    <p class="paragraf ParaOverride-19"><span class="CharOverride-14"><span><img alt="800.jpg" class="_idGenPageitem-5" src="../Images/800.jpg" /></span> Araba Kullanma:</span> Yavaş akan trafikte aşırı sinirlendiğiniz oluyor mu? Yavaş bir sürücünün arkasına takıldığınızda onu hızlandırmayı denemek için kornaya basar veya kaba hareketler yapar mısınız?</p>

    <p class="paragraf ParaOverride-19"><span class="CharOverride-14"><span><img alt="798.jpg" class="_idGenPageitem-5" src="../Images/798.jpg" /></span> Plan-program:</span> İşlerinizi programlamaya ve/veya yapılan programa sadık kalmaya bağımlı mısınız? Her etkinliğe belli bir miktar zaman biçiyor musunuz? Dakiklik konusunda bir fetişiniz var mı?</p>

    <p class="paragraf ParaOverride-19"><span class="CharOverride-14"><span><img alt="796.jpg" class="_idGenPageitem-5" src="../Images/796.jpg" /></span> Liste yapma:</span> Takıntılı bir liste-yapıcı mısınız? Örneğin, bir geziye hazırlanırken, yapılacakların veya yanınızda götüreceklerinizin listesini yapar mısınız?</p>

    <p class="paragraf ParaOverride-19"><span class="CharOverride-14"><span><img alt="794.jpg" class="_idGenPageitem-5" src="../Images/794.jpg" /></span> Huzursuz enerji:</span> Fazla miktarda huzursuz enerjiniz var mı? Bir saat boyunca hiçbir şey yapmadan oturunca rahatsız olan türden biri misiniz?</p>

    <p class="paragraf ParaOverride-19"><span class="CharOverride-14"><span><img alt="792.jpg" class="_idGenPageitem-5" src="../Images/792.jpg" /></span> Bekleme:</span> Bir bankada ya da bir mağazada kuyruktayken veya bir restoranda oturacak bir masa boşalmasını beklerken birkaç dakikadan fazla geçerse sinirlenme ihtimaliniz çoğu kişiden daha mı fazladır? Kısa bir bekleme süresiyle bile karşılaşsanız bu tür yerlerden çıkıp gittiğiniz olur mu?</p>

    <p class="paragraf ParaOverride-19"><span class="CharOverride-14"><span><img alt="790.jpg" class="_idGenPageitem-5" src="../Images/790.jpg" /></span> Uyarılar:</span> Başkaları sizi yavaşlamanız konusunda uyarır mı? Arkadaşlarınız veya eşinizden acele etmemeniz ya da daha sakinleşmeniz yönünde uyarıları ne sıklıkta duyarsınız?</p>

    <p class="paragraf">Neredeyse herkes bu soruların en azından bazılarında acelecilik göstermektedir. Ama cevaplarınızın bu kategorilerin çoğunda zaman ve hızla ilgili aşırı kaygılı olduğunuzu gösteriyorsa ya da birkaç alanda özellikle aşırı uçlardaysanız, o zaman muhtemelen bir ivedi-kişilik olarak sınıflandırılacaksınız.<span class="dipp"><a class="_idFootnoteLink" href="#footnote-225-32" id="footnote-225-32-backlink">32</a></span></p>

    <p class="paragraf">Zamansal aciliyet duygusu aşırı hale gelir ve alışkanlığa dönüşürse, -kişi zamanla ilgili dış baskıların yokluğunda bile acele etmek zorunda hissediyorsa- kardiyak psikolog Diane Ulmer ve Leonard Schwartzburd’ın “acele hastalığı”<span class="dipp"><a class="_idFootnoteLink" href="#footnote-225-33" id="footnote-225-33-backlink">33</a></span> adını verdiği duruma yol açabilir. Durumunuzun bu ilerlemiş aşamaya gelip gelmediğini merak ediyorsanız, şu üç belirtiyi arayın:</p>

    <p class="paragraf ParaOverride-19"><span class="CharOverride-14"><span><img alt="787.jpg" class="_idGenPageitem-5" src="../Images/787.jpg" /></span> .</span>.. hayatın hedeflere ulaşılması ve rakamlarla meşgul olma dışındaki veçhelerine ilgisizlik, hayatı niteliğinden ziyade niceliği ile değerlendirme yönünde artan bir eğilimle belirginleşen bir kişilik bozulması;</p>

    <p class="paragraf ParaOverride-19"><span class="CharOverride-14"><span><img alt="785.jpg" class="_idGenPageitem-5" src="../Images/785.jpg" /></span></span> ... odaklanma ve konsantrasyon kabiliyetini gittikçe aşındıran, uyku bozukluğuna yol açan hızlı ve değişken düşüncelerle nitelendirilen yarışçı-akıl sendromu;</p>

    <p class="paragraf ParaOverride-19"><span class="CharOverride-14"><span><img alt="783.jpg" class="_idGenPageitem-5" src="../Images/783.jpg" /></span></span> ... hem gelecekteki olaylarla meşgul olmaya hem de geçmişi uzun uzadıya düşünmeye ve şimdiki zamana çok az ilgi göstermeye bağlı olarak, güzel anılar biriktirme kabiliyetinin kaybı (Bu durumda şimdiki zamana ancak krizler ve sorunlarla ilgili olarak odaklanılır, dolayısıyla biriken anılar da çoğunlukla tatsız durumların anıları olma eğilimindedir).</p>

    <p class="paragraf">Ulmer ve Schwartzburd bu sorulara verilen “evet” cevaplarının acele hastalığının garantili teşhisi olduğunu bulmuştur. Bu “hastalığa” sahip kişiler özellikle kardiyovasküler sistem ile bağlantılı sağlık sorunlarından, sosyal ilişkilerin parçalanması ve özsaygı kaybına uzanan geniş bir yelpazede zorluklar yaşarlar.</p>

    <p class="paragraf">Ancak “acele hastalığı” kavramı, hayatı çok hızlı bir tempoda yaşamanın sonuçlarını fazla genelleştirir. “Çekice her şey çivi gibi görünür” diye bir söz vardır. Eğer bir kardiyak psikoloğuysanız, davranışı hastalık şablonu üzerinden değerlendirirsiniz. Ancak kendi içinde hızlı bir temponun ille de hastalık olması gerekmez. Zaman baskısı, zamansal aciliyet ve acele hastalığı arasındaki ilişki, kültürler için tek yönlü olmadığı gibi bireyler için de böyle değildir: Dışsal zaman baskısı her zaman için bir aciliyet duygusuna da yol açmadığı gibi bu ikisinin değişmez biçimde acele hastalığı belirtileri üreteceğini düşünmek de yanlış olur..</p>

    <p class="paragraf">Tempo bir sorunun varlığına ya da yokluğuna indirgenemez. Öğrencilerim ve ben, tempodaki bireysel farklılıkları daha geniş anlamda ölçen bir test geliştirdik.<span class="dipp"><a class="_idFootnoteLink" href="#footnote-225-34" id="footnote-225-34-backlink">34</a></span> Bireysel deneyimin temposunun beş farklı kategoriye ayrıldığını, bunlardan yalnızca bir tanesinin zamansal aciliyet olduğunu bulduk. Hayatlarının temposunu sorduğumuzda, insanlar zamansal aciliyeti göz önüne aldı; fakat işyerinde algıladıkları hıza, işyeri dışında algıladıkları hıza, hayatlarında tercih ettikleri faaliyet düzeyine ve çevrelerinde tercih ettikleri tempoya da odaklandılar.</p>

    <p class="paragraf">İnsanların bu zamansal meselelerden herhangi birine ilişkin cevabı, diğerlerine verdikleri cevapları öngörmemizi sağlamaz. Bu önemli nokta, bu beş kategoriden her birinin kişinin deneyimlediği genel hayat temposunun farklı yüzleri olduğunu düşündürtmektedir. En önemlisi de, tek başına hızlı veya yavaş tempoların mutlaka acele hastalığıyla ilgili olmadığını kişinin mizaç kategorileri ve fiziksel gerçeklik kategorileri arasındaki uyumun da etkili olduğunu gördük. Örneğin, yüksek faaliyet düzeyini tercih eden insanlar, hızlı ortamlar ve yaşam tarzlarıyla daha uyumlu olma eğilimindedir. Ayrıca kişinin çalışma hayatında deneyimlediği tempoyla, kişisel hayatında deneyimlediği tempo arasındaki denge, psikolojik ve fiziksel sağlığı açısından, kişinin zaman-baskısı olan bir işte ya da daha rahat bir işte çalışmasından daha önemli olabilir.</p>

    <p class="paragraf">Kendi hayatınızın temposunu bu büyük resim içinde değerlendirmek için aşağıdaki sorulardan faydalanabilirsiniz.</p>

    <p class="paragraf">Aşağıdakilerden biri söz konusu olduğunda hayatınızın temposunun çok hızlı, çok yavaş ya da tam kararında olduğunu hissediyor musunuz?</p>

    <p class="paragraf ParaOverride-19"><span class="CharOverride-14"><span><img alt="781.jpg" class="_idGenPageitem-5" src="../Images/781.jpg" /></span></span> okul ya da iş hayatınız</p>

    <p class="paragraf ParaOverride-19"><span class="CharOverride-14"><span><img alt="779.jpg" class="_idGenPageitem-5" src="../Images/779.jpg" /></span></span> yaşadığınız şehir ya da kasaba</p>

    <p class="paragraf ParaOverride-19"><span class="CharOverride-14"><span><img alt="777.jpg" class="_idGenPageitem-5" src="../Images/777.jpg" /></span></span> ev hayatınız</p>

    <p class="paragraf ParaOverride-19"><span class="CharOverride-14"><span><img alt="775.jpg" class="_idGenPageitem-5" src="../Images/775.jpg" /></span></span> sosyal hayatınız</p>

    <p class="paragraf ParaOverride-19"><span class="CharOverride-14"><span><img alt="773.jpg" class="_idGenPageitem-5" src="../Images/773.jpg" /></span></span> bir bütün olarak hayatınız</p>

    <p class="paragraf">Bu sorulara verdiğiniz yanıtları yorumlamak için bir psikoloğa ihtiyacınız yok. Gerçek şu ki, kimine fazla hızlı gelen, kimi için sıkıcı olabiliyor. Ayrıca aynı durum bazen baskı, bazen uyarıcı olarak hissedilebiliyor. Her Charles Darwin’e (“Zamanın bir saatini bile harcayan kişi hayatın anlamını keşfetmemiş demektir”) karşı bir Oscar Levant (“Çok az zaman, yapacak çok az şey var”) da duyarız. Yalnız kalsanız, hayatınızı boş vakitlerinizdeki rahat tempoyla mı geçirirdiniz? Günümüzün hızlı temposunu uyarıcı buluyor musunuz? İnsanların sizi sürekli acele ettirdiğini ve işleri sizin yapmayı tercih edeceğinizden daha hızlı yaptırdıklarını mı hissediyorsunuz? İşiniz ya da okulunuz, tercih ettiğinizden daha fazla vakti orada geçirmenizi sık sık gerektiriyor mu? Büyük şehirlerin enerjisini ve heyecanını seviyor musunuz, yoksa tercih şansınız olsa yavaş tempolu bir çevrede mi yaşamayı tercih ederdiniz?</p>

    <p class="paragraf">Kişinin tempolarının hiçbiri, doğası gereği iyi ya da kötü değildir. Zamanla ne yaptığımız son derece kişisel bir meseledir.</p>

    <p class="alt">TEMPONUN ÖTESİNDE</p>

    <p class="paragraf">Öyleyse zaman nedir? Eğer bana kimse sormayacaksa, biliyorum. Eğer sorarlarsa, bilmiyorum.</p>

    <p class="paragraf ParaOverride-15">St. Augustine, <span class="CharOverride-14">İtiraflar</span>, Kitap II, Bölüm 14.</p>

    <p class="paragraf ParaOverride-26">“Tempo” ve “yaşamın hızı” terimleri bazen değişmeli olarak kullanılır. Aslında, hayatlarımızın hızı çoğunlukla zamansal tecrübemizin tamamına rengini verir. Psikolog Marilyn Dapkus tarafından yapılan bir çalışma, kişinin temposunun önemini vurgular.<span class="dipp"><a class="_idFootnoteLink" href="#footnote-225-35" id="footnote-225-35-backlink">35</a></span> İnsanların zaman deneyimlerini ne tür kavramlarla tanımladığını öğrenmeye ilgi duyan Dapkus, bir grup yetişkinle zamansal farkındalıklarının kapsamı hakkında konuşmuştur. İnsanların zamansal deneyimin hangi alanına değinirlerse değinsinler yanıtlarını tempo açısından ifade etme eğiliminde olduğunu görmüştür. Örneğin, hayattaki “değişim ve süreklilik” hakkında sorular sorulduğunda, tipik yanıtlardan biri şöyledir:</p>

    <p class="paragraf ParaOverride-19">Yaşlandıkça, insanlar zamanın daha çabuk geçermiş gibi geldiğini söyler. Oğlum bir yaş daha büyüdüğünde, bu onun hayatının yüzde onudur; ama ben bir yıl yaşlandığımda bu hayatımın yalnızca yüzde ikisidir.</p>

    <p class="paragraf">Vaktin sınırlılığı konusundaki zamansal kavrama değinirken bir denek şöyle demiştir:</p>

    <p class="paragraf ParaOverride-19">Kocam benim kadar sıkışmış hissetmez; o çok daha rahattır, zaman hızla tükense bile o bunu sakin karşılar. “Geçerse geçsin” der, ama ben fazladan bir şey yapmak için kendimi paralarım.</p>

    <p class="paragraf">Müzikte tempo ve ritim farklı niteliklerdir. Birbirlerinden bağımsız olarak analiz edilebilirler. Sosyal zaman dünyasında ise sınırlar belirgin değildir.</p>

    <p class="paragraf">Ancak insanların deneyimledikleri yaşam hızı, temponun da ötesine geçer. Yaşamın hızı farklı uyumların, durmaksızın değişen ritim ve sekansların, gerilim ve gevşemelerin, döngülerin ve rutini delişlerin iç içe geçmiş bir bütünüdür. Düzenli ya da düzensiz, çevresiyle uyumlu ya da uyumsuz olabilir. Yaşamın hızı çabuk ya da yavaş gibi basit ölçülerin ötesine geçer. Temponun sosyal zamanın tüm suretleriyle bağlantılı olmasının ve onları sarıp sarmalamasının insanların deneyimlediği yaşan hızını oluşturduğunu düşünüyorum. İlerleyen bölümler yaşamın hızının farklı yönlerini temponun belki de en yakın akrabasıyla, sürecin psikolojik deneyimiyle başlayarak incelemektedir.</p>

    <div class="_idFootnotes">
      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-1-backlink" id="footnote-225-1">1</a> <span class="CharOverride-19">Spradley, J. P., and Phillips, M. (1972). Culture and stress: A quantitative analysis.</span> <span class="CharOverride-20">American Anthropologist</span> <span class="CharOverride-19">74, 518–29.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-2-backlink" id="footnote-225-2">2</a> <span class="CharOverride-19">Kişisel görüşme, 16 Ocak 1996</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-3-backlink" id="footnote-225-3">3</a> Portekizce’de “Lütfen sakin ol!” anlamında. (ç.n.)</p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-4-backlink" id="footnote-225-4">4</a> <span class="CharOverride-19">Çoğu ülkede veriler ya en büyük şehirde ya da onun rakibi olan bir başka büyük şehirden toplandı: Amsterdam (Hollanda), Atina (Yunanistan), Budapeşte (Macaristan), Dublin (İrlanda), Frankfurt (Almanya), Guanzhou (Çin), Hong Kong (Hong Kong).</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-5-backlink" id="footnote-225-5">5</a> <span class="CharOverride-19">Jakarta (Endonezya), Londra (İngiltere), Mexico City (Meksika), Nairobi (Kenya), New York City (A.B.D), Paris (Fransa), Rio de Janeiro (Brezilya), Roma (İtalya), San Jose (Kosta Rika), San Salvador (El Salvador), Seul (Güney Kore), Singapur (Singapur), Stockholm (İsveç), Taipei (Tayvan), Tokyo (Japonya), Toronto (Kanada) ve Viyana (Avusturya). Dört ülkede birçok sebeple gözlemler birden fazla şehirde yapıldı. Polonya’da data Wroclaw, Lodz, Poznan, Lublin ve Varşova’da toplandı. İsviçre’de hem Bern hem de Zürih’te ölçümler yapıldı. Suriye ve Ürdün’de çoğu gözlem başkentler Şam ve Amman’da, fakat bazı gözlemler de nüfusun daha az olduğu bölgelerde yapıldı. Bu durumların her birinde, farklı şehirlerin verileri o ülke için birleştirildi. Tüm ülkelerin verileri yazın ya da yılın diğer sıcak aylarında, 1992-95 arasında toplandı.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-6-backlink" id="footnote-225-6">6</a> <span class="CharOverride-19">Hoch, I. (1976). City size effects, trends and policies.</span> <span class="CharOverride-20">Science</span> <span class="CharOverride-19">193, 856–63, 857. Ekonomik hipoteze dair daha fazla tartışma için bkz.: Bornstein, M. H. (1979). The pace of life: Revisited.</span> <span class="CharOverride-20">International Journal of Psychology</span> <span class="CharOverride-19">14, 83–90.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-7-backlink" id="footnote-225-7">7</a> <span class="CharOverride-19">İstatistikler Dünya Bankası’ndan alınan en yakın tarihli verilere dayanıyordu. World Bank (1994).</span> <span class="CharOverride-20">The World Bank Atlas</span><span class="CharOverride-19">: 1995. Washington, D.C.: World Bank.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-8-backlink" id="footnote-225-8">8</a> Burada “Colored People’s Time” ile ortak bir kısaltmaya sahip olan “Cool People’s Time” ifadesi kullanılıyor. (ç.n.)</p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-9-backlink" id="footnote-225-9">9</a> <span class="CharOverride-19">Henry, J. (1965, Mart/Nisan). White people’s time—colored people’s time.</span> <span class="CharOverride-20">Trans-Action</span> <span class="CharOverride-19">2, 31–34.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-10-backlink" id="footnote-225-10">10</a> <span class="CharOverride-19">a.g.e., s. 24.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-11-backlink" id="footnote-225-11">11</a> <span class="CharOverride-19">Horton, J. (1972). Time and cool people. In Kochman, T. (ed.),</span> <span class="CharOverride-20">Rappin and Stylin’ Out</span><span class="CharOverride-19">, 19–31. Urbana, Ill.: University of Illinois Press.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-12-backlink" id="footnote-225-12">12</a> <span class="CharOverride-29" xml:lang="tr-TR">Hunt, S. (25 Mayıs 1984). Why tribal peoples and peasants of the Middle Ages had more free time than we do.</span> <span class="CharOverride-30" xml:lang="tr-TR">Maine Times</span><span class="CharOverride-29" xml:lang="tr-TR">, s. 40.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-13-backlink" id="footnote-225-13">13</a> <span class="CharOverride-19">Johnson, A. (1978, Eylül). In search of the affluent society.</span> <span class="CharOverride-20">Human Nature</span><span class="CharOverride-19">, 50–59.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-14-backlink" id="footnote-225-14">14</a> <span class="CharOverride-19">Schor, J. B. (1991).</span> <span class="CharOverride-20">The Overworked American</span><span class="CharOverride-19">. New York: Basic Books, 10.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-15-backlink" id="footnote-225-15">15</a> <span class="CharOverride-19">Hall, E. T. (1959).</span> <span class="CharOverride-20">The Silent Language</span><span class="CharOverride-19">. New York: Doubleday.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-16-backlink" id="footnote-225-16">16</a> <span class="CharOverride-19">Bohannan, P. (1980). Time, rhythm, and pace.</span> <span class="CharOverride-20">Science</span> <span class="CharOverride-19">80, 1, 18–20.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-17-backlink" id="footnote-225-17">17</a> <span class="CharOverride-19">Kişisel Görüşme, 21 Kasım 1993.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-18-backlink" id="footnote-225-18">18</a> <span class="CharOverride-19">Otuz bir ülkede yaptığımız araştırma ağırlıklı olarak her ülkenin en büyük şehrine dayandığından, nüfus yoğunluğu hipotezini güçlü biçimde test etmiyordu.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-19-backlink" id="footnote-225-19">19</a> <span class="CharOverride-19">Wright, H. F. (1961). The city-town project: A study of children in communities differing in size. Yayımlanmamış rapor.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-20-backlink" id="footnote-225-20">20</a> <span class="CharOverride-19">Amato, P. R. (1983). The effects of urbanization on interpersonal behavior.</span> <span class="CharOverride-20">Journal of Cross-Cultural Psychology</span> <span class="CharOverride-19">14, 353–67.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-21-backlink" id="footnote-225-21">21</a> <span class="CharOverride-19">Bornstein, M. H. (1979). The pace of life: Revisited.</span> <span class="CharOverride-20">International Journal of Psychology</span> <span class="CharOverride-19">14, 83–90.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-22-backlink" id="footnote-225-22">22</a> <span class="CharOverride-19">Bornstein, M., and Bornstein, H. (1976). The pace of life.</span> <span class="CharOverride-20">Nature</span> <span class="CharOverride-19">259, s. 557–59.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-23-backlink" id="footnote-225-23">23</a> <span class="CharOverride-19">Bu hipoteze dair bazı kanıtlar şu çalışmada da bulunabilir: Hoel, L. A. (1968). Pedestrian travel rates in central business districts.</span> <span class="CharOverride-20">Traffic Engineer</span> <span class="CharOverride-19">38, 10–13.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-24-backlink" id="footnote-225-24">24</a> <span class="CharOverride-19">Daha gelişmiş sıcaklık-nem indeksleri birçok uluslararası şehir için mevcut değildir.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-25-backlink" id="footnote-225-25">25</a> <span class="CharOverride-19">Triandis, H. (1994).</span> <span class="CharOverride-20">Culture and Social Behavior</span><span class="CharOverride-19">. New York: McGraw-Hill.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-26-backlink" id="footnote-225-26">26</a> <span class="CharOverride-19">Bireycilik-Kolektivizm puanları Harry Triandis tarafından sağlanmıştır.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-27-backlink" id="footnote-225-27">27</a> <span class="CharOverride-19">Bourdieu, Pierre (1963). The attitude of the Algerian peasant toward time. In: Pitt-Rivers, J. (ed.)</span> <span class="CharOverride-20">Mediterranean Countrymen</span><span class="CharOverride-19">, 55–72. Paris: Mouton</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-28-backlink" id="footnote-225-28">28</a> <span class="CharOverride-19">Friedman, M., and Rosenman, R. H. (1959). Association of specific overt behavior patterns with blood and cardiovascular findings.</span> <span class="CharOverride-20">Journal of the American Medical Association</span> <span class="CharOverride-19">240, 761–63.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-29-backlink" id="footnote-225-29">29</a> <span class="CharOverride-19">Jenkins, C. D., Zyzanski, S. J., and Rosenman, R. H. (1979).</span> <span class="CharOverride-20">Jenkins Activity Survey: Form C</span><span class="CharOverride-19">. New York: Psychological Corporation.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-30-backlink" id="footnote-225-30">30</a> <span class="CharOverride-19">Wright, L., McCurdy, S., and Rogoll, G. (1992). The TUPA Scale: A self-report measure for the Type A subcomponent of time urgency and perpetual activation.</span> <span class="CharOverride-20">Psychological Assessment</span> <span class="CharOverride-19">4, 352–56.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-31-backlink" id="footnote-225-31">31</a> <span class="CharOverride-19">Keyes, R. (1991).</span> <span class="CharOverride-20">Timelock</span><span class="CharOverride-19">. New York: Harper Collins.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-32-backlink" id="footnote-225-32">32</a> <span class="CharOverride-19">Zaman aciliyeti konusunda kendini değerlendirme amaçlı daha detaylı ölçümler için iki iyi kaynak şunlardır:</span></p>

        <p class="paragraf"><span class="CharOverride-19">Landy, F. J., Restegary, H., Thayer, J., and Colvin, C. (1991). Time urgency: The construct and its meaning.</span> <span class="CharOverride-20">Journal of Applied Psychology</span> <span class="CharOverride-19">76, 644–57;</span></p>

        <p class="paragraf"><span class="CharOverride-19">ya da:</span></p>

        <p class="paragraf"><span class="CharOverride-19">Friedman, M., Fleischmann, N., and Price, V. (1996). Diagnosis of Type A behavior pattern. In Robert Allan and Stephen Scheidt (eds.),</span> <span class="CharOverride-20">Heart and Mind: The Practice of Cardiac Psychology</span><span class="CharOverride-19">, 179–96. Washington, D.C.: American Psychological Association.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-33-backlink" id="footnote-225-33">33</a> <span class="CharOverride-19">Ulmer, D. K., and Schwartzburd, L. (1996). Treatment of time pathologies. In Robert Allan and Stephen Scheidt (eds.),</span> <span class="CharOverride-20">Heart and Mind: The Practice of Cardiac Psychology</span><span class="CharOverride-19">, 329–62. Washington, D.C.: American Psychological Association.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-34-backlink" id="footnote-225-34">34</a> <span class="CharOverride-19">Ölçek hakkında daha fazla bilgi için bkz.: Levine, R., and Conover, L. (1992, Temmuz). The pace of life scale: Development of a measure of individual differences in the pace of life. The International Society for the Study of Time için hazırlanmış tebliğ; ve: Soles, J. R., Eyssell, K., Norenzayan, A., ve Levine, R. (1994, Nisan). Personality correlates of the pace of life. Western Psychological Association’ın Kona, Hawaii’deki toplantılarında sunulmuş tebliğ.</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-35-backlink" id="footnote-225-35">35</a> <span class="CharOverride-19">Dapkus, M. (1985). A thematic analysis of the experience of time.</span> <span class="CharOverride-20">Journal of Personality and Social Psychology</span> <span class="CharOverride-19">49, 408–19.</span></p>
      </div>
    </div>
  </div>
</body>
</html>
