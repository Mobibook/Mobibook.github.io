<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dünyalı İstilacılar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block22" id="calibre_pb_5">&nbsp;</p>

  <p class="block17">&nbsp;</p>

  <h3 class="block23">İkinci Bölüm</h3>

  <p class="block24">&nbsp;</p>

  <p class="block18">DİNOLİ, olağanüstü bir şekilde kendisiyle övünüyordu. İlgili ayrıntıları açıklamaya hazırlanırken boncuk gibi gözleri odanın içinde fıldır fıldır dönüyor, masanın etrafında oturan her kişinin üzerinde en az bir kez sabit kalıyordu.</p>

  <p class="block18">Kennedy, bu ihtiyar savaşçıya karşı üzüntü dolu bir hayranlık duyuyordu. Dinoli, sadece kendi etkin çabaları ve buna paralel olarak akıllıca tasarlanmış ayak oyunlarıyla halkla ilişkiler konusunda en üst düzeye tırmanmıştı. İster Üçüncü, ister Altıncı dereceden olsun, onunla ilişkilerindeki yakınlık derecesi kişilere kendi alanlarında tanınacak ayrılığın ölçüsünü vermekteydi.</p>

  <p class="block18">— Halkla irtibat, İkinci dereceden yönetici Hubbel... Halkla irtibat İkinci dereceden yönetici Patridge... Şirketin Uzay Araştırma Komutanlığı’ndan ikinci dereceden yönetici Brewester...</p>

  <p class="block18">Dinoli, adamları tanıtırken, bir kuşun kanat çırpmasını andıran hızla el işaretleri yapıyordu.</p>

  <p class="block18">Kennedy onları tepeden tırnağa süzdü. Hubbel ile Patridge, elli yaşlarında gösteren, vücut yapıları itibariyle güçlü, oldukça fazla ancak yapay olarak yanık tenli masa başı adamlarıydı bunlar. İkisi de korkunç derecede yetkili ve işinin ehli kimseler olarak görülüyordu. Brewster ise daha başkaydı; kısa boylu ve zayıf, tüfek harbisi gibi dik duran bir adamdı. Köşeli ve kemikli yüzünün ortasında yer alan soğuk gözleriyle odada bulunanları süzmekteydi. Çetin biri olduğu besbelliydi ve yüzündeki güneş yanıkları inandırıcıydı. Kennedy «Elbette, ne de olsa bir uzay araştırmacısı» diye düşünmekten kendini alamadı.</p>

  <p class="block18">Dinoli’nin tok sesi birden odayı doldurmuştu tekrar:</p>

  <p class="block18">— Benim personelim olarak hepiniz çok iyi bilirsiniz ki, bu odanın içinde konuşulan her şey yine bu odanın içinde kalır... Bunu takdir ettiğinize inanıyorum. Aksini düşünen varsa lütfen dışarı çıksın...</p>

  <p class="block18">Onüç baş aynı anda aşağı yukarı sallanarak bu sözleri tasdiklemişti.</p>

  <p class="block18">— Güzeeel... dedi Dinoli. Öncelikle şunu söyleyeyim ki, bu Steward ve Dinoli şirketinin aldığı en büyük ve en önemli iş, belki de alabileceği en büyük iştir. Ülkedeki tüm PR firmaları, biz kontratı imzalayıncaya kadar bu işin peşinde koştular. Bu işi başarıyla yürüteceklerin kişisel statülerinde önemli bir yükselişin olacağını eklememe gerek yoktur sanırım...</p>

  <p class="block18">Dinoli uzun bir süre sustu. Yaşlı patron dramatik yaklaşmada büyük bir ustaydı. Sonra tekrar konuştu:</p>

  <p class="block18">— Temel bilgileri verecek olursak; ilk önce Yönetici Brewster kendi firması tarafından finanse edilen bir uzay gezisinden henüz dönmüş bulunmaktadır. Binbaşı bundan önceki Mars ve başarısızlıkla sonuçlanan Venüs araştırma gezilerinde de görev almıştı. Şunu da hemen eklemeliyim ki; başarısız Venüs girişimindeki kayıpların minimuma indirilmesindeki en büyük faktör kendisinin kahramanlığıdır. Yönetici Brewster’in firmasının düzenlediği üçüncü ve son araştırma gezisi, güneş sistemimizdeki büyük komşumuz Jüpiter’in en büyük uydularından biri olan Ganymede’a idi...</p>

  <p class="block18">Kennedy’nin kaşları şaşkınlıkla gerilmişti. Dinoli onun bu halini fark etmiş olmalıydı ki, kendisine doğru ürkütücü bir bakış fırlattı. İhtiyar kesin bir dille konuşmasını sürdürdü:</p>

  <p class="block18">— Bu üçüncü gezegenler arası araştırma gezisi halen bir sır olarak saklanıyor. Şirketin bu geziyle ilgili bilgileri gezi başarıyla sonuçlanana dek saklamasındaki tek neden, Venüs girişimindeki sansasyondur...</p>

  <p class="block18">Dinoli’nin belli belirsiz bir hareketiyle geniş odanın arkasında bir ekran belirmişti. İhtiyar patron:</p>

  <p class="block18">— Yönetici Brewster, Ganymede’daki çalışmalarıyla ilgili olarak bize bir film getirmiş bulunuyor. Önce hepinizin bu filmi seyretmenizi istiyorum...</p>

  <p class="block18">Genç sekreter yardımcılarından ikisi yürüyen bir masanın üzerine monte edilmiş bir film gösterme makinesiyle içeri girdiler. Biri makineyi hazarlarken diğeri resim-pencerenin donuklaşmasını sağlayan mekanizmayı çalıştırdı. Oda karardı; Dinoli’nin işaretiyle diğer ışıklar da söndü. Kennedy, ekranı görebilmek için koltuğunu çevirdi. Bu sırada projeksiyon makinesi uğuldamaya başladı.</p>

  <p class="block18">Kırmızı, beyaz ve mavi renklerden oluşmuş titrek bir yüzey üzerinde «DÜNYADIŞI GELİŞİM VE ARAŞTIRMA A.Ş, GANYMEDE BÖLÜMÜ’NÜN BİR ÜRÜNÜDÜR» yazısı belirmişti. Bunu diğer jenerik izledi. Kennedy ansızın kendini olağanüstü sessiz ve olağanüstü nitelikte tedirgin edici yabancı bir manzara karşısında bulmuştu.</p>

  <p class="block18">Çıplak ve solgun bir beyazlık hâkimdi ekranda. Soluk mavi bir gökyüzü altında neredeyse sonsuza kadar uzanan bir kar örtüsünün beyazlığı... Uzaklarda tepeleri karlı, çıplak kayalar üzerinde yükselen sivri uçlu dağ sıraları görülüyordu hayal meyal. Dönerek yükselen gri-yeşil gaz bulutları bir an kameranın önünü kaplamıştı. Bu sırada Brewster’in etkileyici sesi yükseldi:</p>

  <p class="block18">— Burası Ganymede’ın yüzeyi. Gördüğünüz gibi çoğu yerde, amonyak metan gazının donmuş karıyla kaplı. Ganymede normal bir gezegen ölçüsünde olup çapı 3200 mili bulmaktadır. Bu Merkür’ünkinden biraz daha büyüktür. Buradaki yerçekimi, dünyanınkiyle eşdeğerdedir. Ganymede yoğun çekirdekli bir gezegen ve tahminen sistem oluşurken, Jüpiter’den kopmuş bir parça...</p>

  <p class="block18">O konuştukça kamera ve kamerayla birlikte Kennedy’nin gözleri hareket ediyordu. Yüzeye doğru yükselen kaya parçacıklarının üzerindeki düzenli paralel çizgiler, yine böyle bir bazalt uzantısının üzerine yapışmıştı. Kamera birden gökyüzüne çevrilmişti. Kennedy o anda olduğu yerde sıçrayıverdi gayriihtiyarî. Jüpiter, gökyüzünün büyük bir bölümünü kaplamaktaydı. Ve gökyüzüne asılmış dev bir top gibi duruyordu. Brewster soğuk bir sesle:</p>

  <p class="block18">— Bu film çekilirken, Ganymede Jüpiter’den 650.000 mil uzaklıktaydı, dedi. Bu mesafeden Jüpiter, Ganymede’dan oldukça büyük parçalar koparabilir...</p>

  <p class="block18">Kennedy tarifsiz bir sıkıntı içinde bu bulutlarla kaplı canavar gezegene bakakaldı. Kadifeyi andıran inci grisi renkteki yüzeyi, dış atmosfer tabakasının çok altında tasavvur edilemez kargaşalıklar olduğu izlenimini veriyordu. Kameranın bu kocaman dünyayı bırakıp tekrar Ganymede’ın yüzüne dönmesi onu rahatlatmıştı biraz. Kamera aşağı yukarı beş dakika daha gezegenin yalnız ve çıplak yüzeyini görüntüledi. Derken uzay giysileri içinde, yüzleri hava maskeleriyle, vücutları ise metal giysilerle kaplı sekiz kişi belirdi. Brewster: «Araştırmaya katılan arkadaşlar» diye açıklamada bulundu. Daha sonra görüntüde, çıplak bir kaya parçası üzerine konmuş olan ince uzun bir uzay gemisi yer aldı. Parlak gümüşten yapılma gövdesinin üzerinde koyu yeşil renkli numaralar bulunuyordu. «Araştırma gemimiz» dedi Brewster. Geminin gövdesini çeşitli açılardan görüntüleyen kamera uzay giysileri içindeki personele de biraz süre ayırdıktan sonra garip ve soğuk görünüşlü bir havuza çevrildi. Brewster: «Ganymede’daki nadir parafin göllerinden biri» açıklamasında bulundu.</p>

  <p class="block18">Kamera havuzun kenarından geçip tekrar kar örtüsünü görüntüledikten sonra dört doğaüstü yaratık üzerinde sabitleşti. Belli belirsiz insan şeklinde olan, burunsuz yüzlü, gözleri et tabakalarıyla kaplı dört yaratık... Bu saçsız yaratıkların soluk beyaz tenleri vardı ve vücutlarının orta kısmını bir kuşak gibi çevreleyen yün örtü haricinde çırılçıplaktılar. Yüzlerinde, anlaşılabilecek bir ifade olmaksızın üzgün bakışlarla kamerayı gözlüyorlardı. Brewster yumuşak bir sesle: «Bunlar, Ganymede’ın yerli halkı» diye konuştu. Brewster rolünü gerçekten incelikle oynuyordu. Bu yumuşak sözlerin etkisinin anlaşılması 3-4 saniye aldı. Kennedy sanki midesinin duvarı mahmuzlanıyormuş gibi oldu. Bu gezegendeki yaratıklar onu gezegenden çok daha fazla etkilemişti.</p>

  <p class="block18">Venüs’ün keşfi bir başarısızlık olmuştu. Teknolojik güçlükler araştırmacıların Venüs’ün atmosferini oluşturan formaldehit ile başa çıkmalarını imkânsız kılmıştı. Ancak oradaki kısa inceleme gezegende hayvansal yaşama ait hiçbir iz olmadığını kanıtlamıştı.</p>

  <p class="block18">Mars da büyük umutların aksine «boş» çıkmıştı. İnsanlık ve Ted Kennedy, Güneş Sistemi’nde ve belki de tüm evrende insanın yalnız olduğu kanısına varmaya başlamıştı. Fakat şimdi ansızın...</p>

  <p class="block18">Brewster alışılagelmiş bir seyahatnamede olduğu gibi; adeta önemsemez bir ses tonuyla konuşuyordu:</p>

  <p class="block18">— Ganymede’lılar, her birinin nüfusu birkaç bin kadar olan dağınık köylerde yaşayan, ilkel yaşama düzeyleri olan yaratıklar... Üç kıtaya dağılmış olan Ganymede topraklarının hepsine yayılmış bulunuyorlar. Sayılarının 25 milyon olduğunu tahmin ediyoruz...</p>

  <p class="block18">Kennedy, dudaklarım ısırarak geri plandaki metan karı üzerinde duran dört garip yaratığa baktı. Dinoli’nin tüm bu olup bitenlerle ne ilgisinin olabileceğine bir anlam veremiyordu.</p>

  <p class="block18">Brewster konuşmasına sakin bir sesle devam etti:</p>

  <p class="block18">— Orada kaldığımız süre içinde dillerinin temel yapısını öğrenebilmek imkânına sahip olduk. Tamamıyla basit, bitişken bir dilleri var bu yaratıkların. Dilbilimcilerimiz şu an bunun üzerinde çalışmalarını sürdürüyorlar. Ganymede’lıların birbirine rakip klan tipi çalışma sistemleri olduğunu ve bizlere karşı herhangi bir sevgi veya korku duymadıklarını anladık. Araştırmacı jeologların, raporlarına göre Ganymede, radyoaktif mineraller açısından oldukça zengin bir gezegen. Teşekkür ederim...</p>

  <p class="block18">Brewster’in konuşmasıyla birlikte film de sona ermişti.</p>

  <p class="block18">Işıklar tekrar yandı, nereden geldikleri belli olmayan sekreterler pencereyi eski durumuna getirip projeksiyon aletini dışarı çıkardılar. Ekran, tavandaki eski yerinde kayboldu...</p>

  <p class="block18">Bir dakikadan kısa bir süre içinde oda eski haline dönmüştü, ancak odadakilerin hiçbiri eski hallerinde değildiler. Dinoli ışıldayan gözlerle adamlarına baktı:</p>

  <p class="block18">— Beyler, sanırım önümüzde yatan konunun büyüklüğünün farkına varmışsnızdır, diye konuştu.</p>

  <p class="block18">Kennedy, koltuğunda sıkıntı içinde kıvrandı. Anlatılmak istenenlerin bir bölümünü anlamıştı, özellikle Brewster’in gezi izlenimlerinin son cümlesi onun zihninde uğulduyordu: «... Araştırmacı jeologların raporlarına göre, Ganymede radyoaktif mineraller açısından oldukça zengin bir gezegen...»</p>

  <p class="block18">Gerçi Brewster bunu önemsiz bir şey gibi söylemişti ama olayın en kritik önem taşıyan noktası bu olmalıydı. Dinoli, misafirlerden daha şişman ve uzun olanına bakarak:</p>

  <p class="block18">— Şimdi Yönetici Hubbel, Ganymede’daki bu durumla ilgili çıkarılabilecek yargılar hakkında adamlarımı biraz aydınlatabilir misiniz lütfen... dedi.</p>

  <p class="block18">Hubbel, kesik kesik öksürdü:</p>

  <p class="block18">— Hepiniz de bu gezegen büyüklüğündeki ayda yabancı yaşamın varlığını gördünüz. Ve yine şirketimizin U.N. patent ve imtiyaz anlaşmalarına göre ve kamu yararına işletmeyi önerdiği Ganymede’ın ender mineral zenginliğini izlediniz. Şirket olarak uzayı keşfetmeye uygun gemiler yapma ve geliştirmede oldukça masrafa girdik. Ve doğal olarak Ganymede sayesinde bu masrafları çıkarmayı düşünüyoruz. Patridge...</p>

  <p class="block18">Diğeri uykulu bir puma gibi gözlerini kırpıştırdı ve düzgün bir şekilde konuştu:</p>

  <p class="block18">— Ganymede’lılardan madeni işletme hakkını elde ederken bir. takım zorluklarla karşılaşabileceğimiz düşüncesindeyiz...</p>

  <p class="block18">Kennedy artık olup bitenleri anlamaya başlıyordu. Sağ baldırında bir kasın seğirmeye başladığını hissetti. Dinoli muzaffer bir eda ile sırıttı:</p>

  <p class="block18">— İşte böyle çocuklar... Bir anlaşmazlık olabilir; inatçı Ganymede’lılarla anlaşmazlığa düşebiliriz... Bu hareketimizi bazıları bir saldırganlık veya tecavüz olarak nitelendirebilirler. Aslında bu bizim için bir zarurettir. Ganymede’lıların sahip oldukları şeylere ihtiyacımız vardır. Şirket, uzayı insanlara açmak için milyonlarca dolar masraf etmiştir. Bunu anlıyorsunuz, hepiniz zeki insanlarsınız. İşte bu yüzden ikinci sınıf bir işyerinde çalışmıyorsunuz...</p>

  <p class="block18">Patridge, soğuk bir edayla söze girdi:</p>

  <p class="block18">— Doğal olarak bazı kimseler bizim bu zarurî ihtiyacımızı hoş karşılamayabilirler, bizim emperyalist olduğumuzu düşünebilirler...</p>

  <p class="block18">Hubbel, düşünceli bir sesle:</p>

  <p class="block18">— Bu izlenim tabii ki ancak dikkatli bir halkla ilişkiler idaresiyle saf dışı edilebilir, diye konuştu. Böylece tüm meseleyi en kestirme tarafından özetlemiş oluyordu.</p>

  <p class="block18">Dinoli: «Bu iş için de biz seçildik!!» diye konuyu tamamladı.</p>

  <p class="block18">Hepsi buydu, bütün her şey bundan ibaretti...</p>

  <p class="block18">Kennedy, duygusal bir ifade takınmamaya çalıştı. Marge’ın deyimiyle «şirket maskesi»ni yüzüne takmıştı. Ancak karısının bilmediği husus, bu maskenin sık sık içteki duygusal boşluğu örtmek için de kullanıldığı idi. Kennedy bir yorumda bulunmak istemedi ve olayları kendi seyrine bırakmayı uygun gördü.</p>

  <p class="block18">Dinoli sakin bir sesle konuştu:</p>

  <p class="block18">— Bu olayı bütün dünyadan gizlemeyi planlıyoruz. Her zaman bu beylerle yakın bir çalışma ve işbirliği içinde olacağız. Kesin tarihler şimdiden belirlenmiş durumdadır. Ganymede’daki yaşamın varlığıyla ilgili ilk bilginin basına duyurulacağı tarih, derhal söyleyebilirim ki, işgal kuvvetlerinin şirkete yardımcı olarak göndereceği son bir tarih var. Bu tarihler arasında kampanyayı yürütmek ise bize düşüyor...</p>

  <p class="block18">Sonra sırıtkan bir yüzle personeline baktı ve keyifli bir şekilde arkasına yaslanırken sözüne devam etti:</p>

  <p class="block18">— Tüzüğümüz, kuruluşumuzda hiçbir zaman dört taneden fazla ikinci dereceden görevli olamayacağını belirtir. Ancak yine de esnek bir kuruluşuzdur. Üçüncü dereceden olanlar resmî bir atama olmaksızın ikinci derece maaşı alabilirler, ikinci dereceden olan sizler de gerekli zamma tabi olacaksınız... Dave Spalding, senin için durum daha başka olacak; resmen Dördüncü derecede kalmana rağmen Üçüncü dereceden maaş alacaksın. Bu maaş artışlarının sürekli olup olmaması tamamıyla kampanyanın başarısına bağlı olacaktır...</p>

  <p class="block18">Yaşlı patronun bakışları tek tek adamlarını dolaştı:</p>

  <p class="block18">Her şey tamamıyla açık değil mi?..</p>

  <p class="block18">Onüç baş aynı anda kendisini tasdikledi.</p>

  <p class="block18">— Tamam öyleyse, diye konuştu. Dinoli ve İkinci derecedeki görevlileri işaretle, siz dördünüz projenin genel koordinatörü olarak görev alacaksınız. Asıl aktif işi Üçüncü derecedekiler ve siz yürüteceksiniz Spalding...</p>

  <p class="block18">Kennedy’nin ürkekçe başını kaldırdığını fark eden patron:</p>

  <p class="block18">— Evet Theodore, bir şey mi söyleyeceksin?., diye konuştu.</p>

  <p class="block18">Kennedy oldukça titrek bir sesle konuştu:</p>

  <p class="block18">— Şu anda üzerinde çalıştığımız projeler ne olacak efendim?.. Onlar da aynen sürdürülecek mi acaba?..</p>

  <p class="block18">Dinoli’nin dudaklarında buz gibi bir tebessüm belirmişti:</p>

  <p class="block18">— Bu kontrat, imzaladığımız diğerleri arasında önceliğe sahiptir, ikinci derecedeki denetleyicin, seninle projeni Dördüncü dereceden birine devretmen hakkında konuşacaktır Theodore...</p>

  <p class="block18">Kennedy: «Anlıyorum efendim» diyerek başını salladı.</p>

  <p class="block18">Bunun artık Birleşmiş Alüminyum Madenleri konusunun sonu olduğunu gayet iyi anlamıştı.</p>

  <p class="block18">Dinoli bakışlarını tekrar adamları üzerinde gezdirdi:</p>

  <p class="block18">— Eğer her şey tamamıyla anlaşıldıysa toplantımız bitmiş demektir, diye konuştu ve ayağa kalkarak devam etti: Bu işte yekvücut olarak çalışacağız. Ve şirkete Steward ve Dinoli’yi seçerlerken yanılmadıklarını göstereceğiz değil mi beyler?..</p>

  <p class="block18">Onüç baş bu sözleri tasdik etmişti.</p>

  <p class="block18">— Tamam, o halde beyler... Bu sözler, personelin toplantı salonundan çıkmalarını emreden kesin bir ifadeydi. Tek sıra halinde dışarı çıktılar. Kennedy de sessizce odayı terk etmişti. Aslında içinden taşmak geliyordu. Ciddî bir ahlakî sorunu düşünmekten uzak durmasına yarayan akılsızca bir konsantrasyon içindeydi. Bunun için daha sonra geniş zamanı olacağını düşünüyordu. Bir yandan da «Marge bu işe ne diyecek?» diye merak ediyordu. Filmdeki o ifadesiz yüzlü yaratıkları ve karısının dünyada ayaklar altında ezilen kadersiz kişiler için duyduğu sempatiyi düşünmekten kendini alamadı.</p>

  <p class="block18">Marge acaba ne diyecekti bu işe?.. Bu Kennedy’nin zihnini kemiriyordu...</p>

  <p class="calibre4" id="calibre_pb_6">&nbsp;</p>
</body>
</html>
