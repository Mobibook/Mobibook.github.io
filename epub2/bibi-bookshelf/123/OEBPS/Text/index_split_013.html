<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dünyalı İstilacılar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block26" id="calibre_pb_15">&nbsp;</p>

  <h3 class="block23">Onbirinci Bölüm</h3>

  <p class="block17">&nbsp;</p>

  <p class="block18">DİLBİLİMCİ onu gördüğüne hiç de memnun olmamıştı. Somurtkan bir yüzle kendisini selamlamış ve buz gibi bir sesle sormuştu:</p>

  <p class="block18">Ne istiyorsun Kennedy?..</p>

  <p class="block18">Kennedy kapıyı sıkıca kapattıktan sonra Engelin hemen karşısına oturmuş ve alçak bir sesle:</p>

  <p class="block18">— İstediğim şey sessizce beni dinlemen, diye konuşmuştu. Sana söyleyeceklerimin tek kelimesi dahi Gunther’in kulağına, ya da başka birinin kulağına giderse seni öldürürüm...</p>

  <p class="block18">Son derece inandırıcı bir hali vardı. Engel:</p>

  <p class="block18">— Devam et, dedi.</p>

  <p class="block18">Bana bir iyilik yapmanı istiyorum Engel. Bana bir jip bulmanı ve durumu ayarlamanı istiyorum. Öyle ayarla ki, herkes uykudayken bu gece tek başıma dışarı çıkabileyim. ..</p>

  <p class="block18">Engelin gözleri iri iri açıldı:</p>

  <p class="block18">— Bu olacak şey değil!., diye söylendi.</p>

  <p class="block18">— Ya bana bir jip bulursun, yahut Gunther’a senin kasdî olarak bana Gany sözlüğünü verdiğini ve bana şirketin ele aldığı az bilinen gambitlerden birkaçını tavsiye ettiğini söylerim. Gunther’i buna ikna etmeyi başarırım. Biliyorsun ki bu benim mesleğimdir...</p>

  <p class="block18">Engel hiç bir şey söyleyemedi. Sadece parmaklarını ısırmakla yetindi. Kennedy, bu talihsiz dilbilimci için üzülüyordu ama, ona acımaya vakti yoktu. Şirket acıma göstermediğine göre, o da göstermemeliydi.</p>

  <p class="block18">— Jipi alacak mıyım?., diye sordu.</p>

  <p class="block18">Engel bir an düşündü, sonra içini çekerek adeta hıçkırdı:</p>

  <p class="block18">— Evet, Allah seni kahretsin Kennedy...</p>

  <p class="block18">— Hiç şartsız değil mi?..</p>

  <p class="block18">Engel başıyla tasdik etti. Kennedy ayağa kalktı:</p>

  <p class="block18">— Teşekkürler Engel, dedi, sonra yumuşak bir sesle devam etti: İnan ki senin bu işte incinmeni asla istemiyorum. Ben sadece yapmam gerekeni yapıyorum. Böyle davranmaya da mecburum. Senin üstüne fazla varıyorum belki. Fakat üstüne gidebileceğim başka kimse yok burada. İnan ki bütün bu iğrenç işlere çok üzülüyorum...</p>

  <p class="block18">— Özürlerini kendine sakla, diye homurdandı Engel. Jipi ne zaman istiyorsun, onu söyle!.. .</p>

  <p class="block18">Ve o gece hava karardıktan sonra Engel kendisini hava deliğinden dışarı gizlice yolcu etti. Kennedy, uzay elbisesinin düzgün çalışıp çalışmadığını kontrol etmiş, sonra ödünç aldığı tabancayla cephaneyi gözden geçirmişti. Dışarı çıkarken de:</p>

  <p class="block18">— Unutma, saat tam 6’da burada olacağım. Beni içeri alabilmen için senin de o saatte burada olman lazım. Tabii yalnız olarak...</p>

  <p class="block18">— Engel sıkıntılı bir heyecan içinde başını salladı:</p>

  <p class="block18">— Olacağım, dedi, sonra boğuk bir sesle ilave etti: Umarım yalnız olarak...</p>

  <p class="block18">En yakın Gany köyü karakolun 18 kilometre kadar doğusundaydı. Kennedy, bu gezegende yaşayan yaratıkların otuziki saatlik bir uyku süreleri olduğunu biliyordu. Ve onlar uykuya yatmadan oraya varmak istiyordu. Aksi takdirde bir daha onları görüp konuşmak için imkân ve fırsat bulamazdı.</p>

  <p class="block18">Terran karakolundan ayrıldıktan yirmi dakika sonra, iki kaya çıkıntısının arasında yer alan ve yabancıların köyü olması muhtemel bir manzarayla karşılaştı. Mavimsi buz kitlelerinin bir araya getirilmesiyle küçük kubbeler şeklindeki iglo kümeleri, hızla akan geniş bir hidrokarbon nehrinin kıyısı boyunca sıralanmıştı. Jip köye doğru yaklaşırken buranın sakinleri de görülmeye başlamıştı. Nehire 100 metre kala jipi durduran Kennedy uzay elbisesini çalışır duruma getirdi, silahını kuşandı ve sözlüğü eline alıp dışarı çıktı. Nehrin kenarında 5-6 Gany’linin ağ fırlatıp olta sarkıttıklarını fark etti. Onlara doğru yürürken, içlerinden birinin oltasını hızla çektiğini gördü. Yakaladığı şey, iri vücutlu, korkunç iri gözlü ve etli kısa yüzgeçleri olan balığı andıran bir yaratıktı. Onu çeken Gany’linin yüzünde bu başarısından duyduğu memnunluğu belirtecek en ufak bir iz bile yoktu, onu daha evvel yakaladıklarının yanma attı. Bunun bir yiyecek avı olduğu besbelliydi.</p>

  <p class="block18">Kennedy onlara doğru yaklaştıkça, hepsinin birbirine benzediğini fark etti. Bu durumda bir hafta önce karakolu ziyaret eden üç kişiyi bulmasına imkan olmayacağı besbelliydi.</p>

  <p class="block18">— Ben bir dostum, diye seslendi Gany dilinde onlara.</p>

  <p class="block18">Bu sözü üzerine Gany’ler etrafına toplanmaya başladılar.</p>

  <p class="block18">Kennedy bakışlarım bu yaratıkların burunsuz yüzlerinde gezdiriyordu bir bir. İçlerinden biri:</p>

  <p class="block18">— Sen yeni birisin, diye konuştu.</p>

  <p class="block18">— Öyleyim ve sizinle konuşmak için geldim...</p>

  <p class="block18">— Şimdi yiyecek toplama vaktidir, diye konuştu başka biri. Bunun için çalışmamız gerek. Bizden biri, sizinle konuşmak için gelecek...</p>

  <p class="block18">Kennedy, etrafına toplanmış yabancıları bir kez daha dikkatle süzdü. Fazla uzun olmayan, toparlak vücutlu, kalın altı parmaklı elleri olan ve boyunları bulunmayan yaratıklardı. Onların insan olmadıkları muhakkaktı. Burada, sıfır derecenin kimbilir ne kadar altında ve bu zehir dolu havayı soluyarak yaşayan bu canlıların insan olmaları imkânsızdı.</p>

  <p class="block18">Bu sırada köyden birisinin kendisine doğru geldiğini fark etti. İlk bakışta o da diğerlerinden farksız bir fiziğe sahipti, ama biraz dikkat edince onun diğerlerinden farklı otoriter bir havaya sahip olduğu dikkatini çekti.</p>

  <p class="block18">— Balıkçıları işlerinden alıkoymamalısın, diye konuştu yeni gelen. Onların işi kutsaldır... Sen kimsin?..</p>

  <p class="block18">Eliyle karakolun bulunduğu yönü işaretleyen Kennedy:</p>

  <p class="block18">— Ben oradan geldim, diye konuştu.</p>

  <p class="block18">— Biliyorum, fakat diğerlerine benzemiyorsun...</p>

  <p class="block18">— Ben size gelen diğerlerinin dostu değilim, dedi Kennedy.</p>

  <p class="block18">Gany’li birden heyecanlanmıştı, bunu ancak sesinden anlamak mümkündü:</p>

  <p class="block18">— O zaman seni öldürürler, diye konuştu. Onlar, kendilerine dost olmayanları öldürürler...</p>

  <p class="block18">— Sizlerden birini öldürdüler mi?..</p>

  <p class="block18">— Hayır. Fakat eğer onların davranışlarını hoş karşılamazsak öldüreceklerdir. Onlardan burayı terk etmeleri için ricacı olduk. Geldikleri yere dönmelerini istedik. Ancak onlar buraya kendi türlerinden daha başkalarını da getireceklerini söylüyorlar. Buna karşı koyamamamız bizi acıya boğuyor...</p>

  <p class="block18">Gany’linin sözlerini büyük bir dikkatle sarf ettiği Kennedy’nin dikkatinden kaçmamıştı.</p>

  <p class="block18">— Sizler, bizleri anlayamazsınız. Burası bizim topraklarımız. Kabilemiz burayı yüzlerce ve yüzlerce gün önce, onların ölüm toprakları olarak seçtiler. Biz gitmeyeceğiz. Onlar da burada kalacaklarını, gökyüzünden şimdiki sayılarının yüzlerce katı insanlar getireceklerini söylüyorlar. Ve onlara bir şey öğretmemize izin vermeyeceklerdir...</p>

  <p class="block18">Kennedy şaşkınlık içinde sordu:</p>

  <p class="block18">— Ne öğretmek istiyorsunuz onlara?..</p>

  <p class="block18">— Yaşamın yolunu, varlığa saygıyı, varoluşun geçerliliğini anlamayı...</p>

  <p class="block18">— Karmaşık cümle kalıpları Kennedy’yi biraz şaşırtmıştı. Karşısındaki Gany’li konuşmasına devam etti:</p>

  <p class="block18">— Onlar bizim basit balıkçılar olduğumuzu düşünüyorlar. Bu doğru. Ancak biz, balıkçıdan da başka şeyleriz. Bir uygarlığımız var bizim. Gerçi hiç silahımız, savaş filomuz yok ama bizim de başka şeylerimiz var...</p>

  <p class="block18">Kennedy iyice meraklanmıştı. Fıçı biçimindeki bir buz çıkıntısına otururken:</p>

  <p class="block18">— Devam et, anlat, dedi.</p>

  <p class="block18">— Bizim hiç kitabımız yok, diye konuştu Gany’li. Siz dünyalıların sahip olduğu güzel şeylerin hiçbirine de sahip değiliz. Fakat bizim başka şeylerimiz var. Çok basit olduğunu sandığımız bir dilimiz var...</p>

  <p class="block18">Kennedy başıyla tasdik etti. Gany’li devamla:</p>

  <p class="block18">— Dilimiz, birçok zekânın bir arada yıllar boyu çalışmalarıyla ortaya çıktı. Onun basitliği, başarıya ulaşmak için bize çok acı verdi, dedi. Sonra sordu: Bizimle harcayabileceğin çok vaktin var mı?</p>

  <p class="block18">Uzay elbisesinin bileğindeki saate baktı Kennedy. 2.30’du. Karakola dönmek için daha üç saati vardı. Bunu yabancıya söyledi:</p>

  <p class="block18">— Var!</p>

  <p class="block18">— İyi öyleyse, diye konuştu yabancı. Bizim gelecek uyku vaktimiz gümüşî ay ortaya çıkana kadar olacak. Senin ayrılma vaktine kadar konuşabiliriz. Sanırım beni dinleyeceksin...</p>

  <p class="block18">Yabancı konuşurken, Kennedy, Gunther’in yabancıları daha yakından tanımasını niçin istemediğini daha iyi anlıyordu. Onlar «ilkel vahşîler» olmaktan çok uzaktılar. Belki de dünyanınkinden daha eski bir kültürleri vardı. Dünyalarının açık genişliği onların teknoloji geliştirmelerini imkânsız kılmıştı. Fakat onlar da bir sözlü şiir sanatı ve felsefe yaratmak suretiyle bu eksikliklerini telafi etmişlerdi. Felsefe, evrenin mutlak kanunlarının sakin bir anlayışı içinde boyun eğmekti. Bu şartlar altında yaşayan varlıkların, başlarına ne gelirse, gelsin, şükran içinde kabullenmelerini öğütleyen bir felsefe yaratmaları kaçınılmazdı. Onlar nasıl bekleneceğini, yenilgiyi nasıl kabulleneceklerini bilen insanlardı. Onlar gökyüzünün çok dışından gelip kendilerini tehdit eden istilacılar karşısında bile ümit etmesini bilen bir yaradılışa sahiptiler.</p>

  <p class="block18">Şiirleri de vardı. Kennedy bunları dinlerken derin derin düşündü. Dilin, yüzyıllar boyu ürkeklikten doğan bir hisle terbiye edilmiş basitliği vardı. Şiirlerinin içinde insanın içinde tatlı kıpırdanmalar uyandıran bir özellik gizliydi.</p>

  <p class="block18">Kennedy onu dinlerken iyice etkilenmişti. Yazılı bir kültürleri olmayan bir ırkın böylesine bir kültüre sahip olabileceğine inanamıyordu. Ayrılma vakti geldiğinde içinde garip bir üzüntü duydu. Ancak daha fazla kalabilmesine imkân yoktu. Gany’li konuşmacıdan özür diledi ve veda etti.</p>

  <p class="block18">Jipe girdiğinde yabancı hala olduğu yerde hareketsiz, kendisini gözlüyordu. Gökteki yarım düzine ayın donuk ışığı altında bu karla kaplı arazideki o kapkara gölge insana hüzün veriyordu.</p>

  <p class="block18">Kennedy son iki aylık işin pis kokusunu nasıl temizleyebileceğini düşündü gayriihtiyarî. Ganymede anlaşmasıyla daha çok ilgilendikçe karısı Marge’ın kendisinden nasıl gittikçe artan bir hızla soğumaya başladığını ve yardımcısı Spalding’in bu konudaki işi sürdürürken projeyi nasıl alaylı biçimde hor gördüğünü düşünmekten kendini alamadı. Şirketin Birleşmiş Milletleri bir oyuncak gibi kullandığı apaçık ortadaydı artık.</p>

  <p class="block18">Ganymede bir sömürge sahası gibiydi. Dünyada, artık yoğun gelişmenin doğal sonucu olarak, hiçbir basit ırk, teknolojik yönden geri kalmış hiçbir millet kalmamıştı. Fakat bu alanda tarifsiz bir hızla çalışan müteşebbislerin fethedebilecekleri başka dünyalar vardı. Mesela Ganymede gibi...</p>

  <p class="block18">Gany’lerin zengin ve harika bir kültürleri vardı. Onlarla birkaç saatlik ilişkisinden bunu anlamıştı. Bu yüzden şirketin bu gerçeği gizli tutmaya çalışması normaldi. Aksi takdirde tasarladığı planlara müdahaleler olacaktı. Kennedy’nin hazırladığı planlar sonucunda Gany’ler felsefelerinin temeli olduğu için, itiraz etmeksizin, Terran sömürgeciliğine teslim olacaklardı ve bu onların yok edilmesine yol açacaktı. Bunu düşünmek dahi ürpertmişti Kennedy’yi.</p>

  <p class="block18">Fakat henüz her şey bitmiş değildi. Kennedy gelecek haftalarda neler yapması gerektiğine dair kararlıydı. Dünyaya dönecek ve Ganymede kültürünün gerçek yüzünü dünyaya anlatacaktı. Daha önceden yaptıklarını yıkacak ve bu acımasız kıyımı başlamadan önlemeye çalışacaktı. Marge onu anlayacak ve önceden yaptıklarından ötürü affedecekti, bundan da emindi.</p>

  <p class="block18">Böyle bir kültür yok edilemezdi, bilakis korunması lazımdı. Gany’lerin, büyük bir kargaşa içinde bocalayan dünyalılara öğretecekleri çok şeyler vardı. Dünyaya döner dönmez bu gerçeği anlatmaya çalışacaktı işte...</p>

  <p class="block18">Kennedy saat tam 05.59’da hava deliğinin önüne geldiğinde Engel’in kendisini beklemekte olduğunu gördü. Dilbilimci solgun ve sinirli görünüyordu. Kennedy ortada kendisini bekleyen bir tuzağın bulunup bulunmadığını düşündü bir an. Belki de Gunther ve silahlı adamları onu beklemekteydiler. Tabancasını çıkardı. Jipi, açılan hava deliğinden içeri sessizce kaydırdı ve elinde silahıyla jipten çıktı.</p>

  <p class="block18">— O eski moda silahı elinden bırakabilirsin, diye fısıldadı Engel.</p>

  <p class="block18">— Herşey yolunda mı?..</p>

  <p class="block18">— Herkes çocuklar gibi mışıl mışıl uyuyor, diye konuştu dilbilimci. Ben ise bütün gece odamda, merak ve korku içinde oturdum... Hangi cehenneme gittin Kennedy ve niçin gittin?..</p>

  <p class="block18">— Bu sadece toplumsal bir meseleydi, diye mırıldandı Kennedy. Haydi, elbiselerimi çıkarmama yardım et.</p>

  <p class="block18">Engel’in yardımıyla uzay elbiselerini çıkardı. Sonra bir an dilbilimciyi süzdü.</p>

  <p class="block18">— Bu gece Gany’leri ziyarete gittim, diye konuştu. Gany felsefesi üzerinde ayrıntılı bir konuşma dinledim, Gany şiirlerini dinleyerek üç saat geçirdim onların arasında. Bu insanlar, Gunther’in düşündüğü gibi ilkel yaratıklar değil Engel!</p>

  <p class="block18">— Ne hakkında konuştuğunu bilmiyorum, diye söylendi dilbilimci.</p>

  <p class="block18">Kennedy gözlerini iri iri açarak baktı dilbilimciye:</p>

  <p class="block18">— Yalan söylüyorsun, diye homurdandı. Sen de Gany’lerle konuştun. Dillerinin bir haberleşme şaheseri olduğunu sen de biliyorsun. Felsefelerini, şiirlerini ve hayata bakış açılarını biliyorsun. Ve sen bütün bu şeylerin, senin hiçbir girişimin olmaksızın evrenden silinmesine lakayt kalıyorsun...</p>

  <p class="block18">Engel’in çenesi kilitlenmişti sanki bir şey söylemiyordu. Kennedy öfkeyle konuştu:</p>

  <p class="block18">— Pekala Engel. Fakat şunu bil ki ben buna lakayt kalamam. Dünyaya döndüğümde bir şeyler yapacağım, ya da en azından bir şeyler yapmaya çalışacağını. Ve burada bulunduğum sürece de Gany felsefesini mümkün olduğu kadar içime sindirmeye çalışacağım. Bu bana huzur verecek Engel. Sen de bana yardım edeceksin...</p>

  <p class="block18">Delice tasarılarının bir parçası olmak istemiyorum, Kennedy! diye homurdandı dilbilimci.</p>

  <p class="block18">— Bana yardım etmeni istiyorum Engel. Hayatında bir kerecik olsun yararlı bir şey yapabilirsin. Geçişken olmayan fiillerin listesi yapmaktan daha faydalı bir şey...</p>
</body>
</html>
