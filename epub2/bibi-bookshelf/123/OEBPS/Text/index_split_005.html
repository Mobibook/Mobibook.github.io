<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dünyalı İstilacılar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block22" id="calibre_pb_7">&nbsp;</p>

  <p class="block17">&nbsp;</p>

  <h3 class="block23">Üçüncü Bölüm</h3>

  <p class="block24">&nbsp;</p>

  <p class="block18">KENNEDY’nin evinden gerçek yiyeceğin pahalı, sıcak, iştah açıcı kokusu yükseliyordu. Otomatik aşçı yemeği hazırlarken Marge mutfağın içinde masayı hazırlamak için sağa sola koşturmaktaydı. Yemekte kızartma but, patates püresi ve bahçede yetiştirilmiş bezelye vardı. Listedekiler in hiçbiri suni değildi. Kennedy, «Steward ve Dinoli» şirketinde çalışanların, böylesine büyük Connecticut kasabasında suni yiyecek yerken görülmeleri riskini göze alamazdı. Tatlarında çok az bir fark bulunmasına rağmen tabii yiyeceklerle suni yiyecekler arasında korkunç bir fiyat farkı vardı. Ancak prestiji daha önemliydi ve bunu gözden uzak tutmaması gerektiğini çok iyi biliyordu. Üçüncü dereceden görevliler asla suni yiyecek yemezdi...</p>

  <p class="block18">— Yemek hazır!., diye seslendi Marge. Becerikli ve eli çabuk bir kadındı. Aperatifinin kadehinde kalanını yudumlayan Ted kedisinin kulaklarıyla oynadı ve ses ana kontrol panelindeki bir düğmeye basarak oturma odasındaki üç hoparlörü susturdu. Yayın yemek odasındaki hoparlöre aktarılmıştı. Bach’ın İkinci Branderburg’unun neşeli notaları Marge’ın mırıltıyı andıran şarkısıyla karışarak etrafa yayılıyordu.</p>

  <p class="block18">Banyoya giren Kennedy, ellerini el yıkama makinesinin oyuklarına yerleştirdi ve tüm günün kirlerinden bir anda arınıverdi. Sonra aynada kendisini seyretti. Yüzü solgun ve çok zayıftı; henüz otuziki yaşında olmasına rağmen gözlerinin etrafında kırışıklıklar oluşmuştu. Halini pek beğenmedi; «acaba hep böyle mi görünüyorum?» diye düşündü, sonra bunun böyle olmadığım kabullendi.</p>

  <p class="block18">El yıkama makinesinin kedi mırıltısını andıran sesi durmuştu. Ellerini kuruladı, yemek odasına geçti. Sofra hazırdı. Kennedy, bir saat önceki tartışmayı yeniden açtı sofraya otururken:</p>

  <p class="block18">— Spalding’i anlamıyorum... Dördüncü dereceden bir görevli nasıl olur da birdenbire bu projede çalışmak üzere Üçüncü dereceye sıçrar? Bir mana veremiyorum buna. O bu işten hiç anlamaz ki...</p>

  <p class="block18">Marge sakince konuştu:</p>

  <p class="block18">— Belki Dave projeyle ilgilenmiyordur...</p>

  <p class="block18">— Belki ha?., diye gürledi Kennedy. Bunun ne ilgisi var? Maaşını hak eden bir PR görevlisi pekâlâ herhangi Allahın cezası bir projeyle ilgilenebilir. Birleşmiş Alüminyum Madenleri’nin işini aldığımda Nebraska’daki insanları düşündüğümü mü sanıyorsun?..</p>

  <p class="block18">— Hayır.</p>

  <p class="block18">— Elbette hayır. Ve iki hafta içinde projeyle tam anlamıyla haşır neşir olmuş bu konuyla özdeşleşmişken bu işten alınıp bir başka işe verilmek beni gerçekten kırdı. Bunu anlayabiliyor musun?..</p>

  <p class="block18">Marge tatlı tatlı gülümsedi:</p>

  <p class="block18">— Genel olarak anladım sanırım. Ama sen Dave’ın yeni kontratta çalışmaya hevesli olmadığını söylemiyor muydun? Bunun için makul bir sebep olmalı...</p>

  <p class="block18">— Bu aynı zamanda onun Üçüncü derecede olması gerekirken Dördüncü derecede kalmasının da sebebi... diye homurdanan Kennedy hırsla tabağındaki ete saldırdı ve kısa bir süre sonra konuşmasına devam etti: Onda gerekli ruh yok. Yetenek evet, ama manevî değer hayır... Dinoli bunu bilmiyor sanma. Eğer Dave bu projeye bir deneme amacıyla alındıysa şaşmam... Ya yapar, ya da kovulur...</p>

  <p class="block18">— Dave’ın PR işi için çok duygusal olduğunu düşünürdün... diye konuştu Marge sakince.</p>

  <p class="block18">Kennedy karısına şaşkın ve yarı öfkeli baktı:</p>

  <p class="block18">— Benim duygudan yoksun bir insan olduğumu mu kastediyorsun?.. diye söylendi.</p>

  <p class="block18">Marge gülen gözlerle kendisine baktı:</p>

  <p class="block18">— Yemeğin soğuyor hayatım... Sen de duygulusun tabii, ama başka açıdan. Biliyorsun ya...</p>

  <p class="block18">— Hayır... diye homurdandı Ted sonra öfkeli bir sesle devam etti: Neyse kapatalım bu konuyu...</p>

  <p class="block18">Karısının Spalding’ten hoşlanmasından hiç mi hiç hazzetmiyordu, bu yüzden bu adamı eve davet etmekten mümkün mertebe kaçınırdı hep. Yine içini tarifsiz öfkeler basmıştı ki karısının sesiyle kendine geldi.</p>

  <p class="block18">— Herhalde Alf Haugen bu yeni kontrat üzerinde vahşî bir hevesle çalışıyordur değil mi?..</p>

  <p class="block18">— Alf bu konuda birinci sınıf bir elemandır... diye konuştu Ted sonra biraz da haset dolu bir sesle ilave etli: Maaşını arttıracaklarını söyleseler, insanları yamyamlara satma işini bile seve seve kabullenir. Hevesli olması çok doğal. Ancak terfii için yapamayacağı şey yoktur onun...</p>

  <p class="block18">Bach’ın melodileri sona ermişti. Setin robot kolları plağı pikaptan nazikçe kaldırıp yerine Beethoven’den bir kuartet koydu. Kennedy bu konuda hala geri kafalıydı. Kaset yerine plakları tercih ederdi.</p>

  <p class="block18">— Bana bu yeni kontratın içeriğini hala söylemedin, diye konuştu Marge.</p>

  <p class="block18">Kennedy çatalı elinde suskun kalakaldı, sonra alçak bir sesle kekeledi:</p>

  <p class="block18">— Bu çok gizli bir iş...</p>

  <p class="block18">Marge’ın suratı asılmıştı birden:</p>

  <p class="block18">— Daha önce de birçok gizli işler yaptın. Hiç başkasına söyledim mi?., diye söylendi.</p>

  <p class="block18">— Bu başka, diye konuştu Kennedy. Bu kesinlikle dışarı sızmamalı. Yapamam Marge. Beni anla lütfen...</p>

  <p class="block18">İkisi de sustular uzunca bir süre. Kennedy, karısına bu konuyu açmamaktaki nedenin gizlilik olmadığını çok iyi biliyordu. Daha önce ondan hiçbir şey saklamamıştı. Ancak onu asıl korkutan şey, Marge’ın bu planı çok vahşî ve çirkin bulmasıydı. Karısının birçok yönden kendisinden daha esnek ve daha güçlü olduğunu bilmesine rağmen alabildiğine hassas bir insan olduğu da muhakkaktı.</p>

  <p class="block18">— Pekala... diye söylendi Marge. Sonra sitem dolu bir sesle ilave etti: Sen istediğin kadar söyleme. Nasılsa Mary Haugen söyler... O boşboğaz uzun süre sır saklayamaz...</p>

  <p class="block18">— Mary de bilmeyecek... diye konuştu Kennedy. Alf ona bundan bahsetmeyecek Marge...</p>

  <p class="block18">Söylediklerinin ne kadar aptalca şeyler olduğunun gayet iyi farkındaydı Kennedy. Karısının bakışlarından onun ne kadar kızmış olduğu açıkça anlaşılıyordu. Gözlerini yumdu bir süre. Karısına olup bitenleri anlatmak için kendisinde güç toplamaya çalışıyordu sanki. Marge ile sekiz yıllık evliydiler. 2036 yılında kolejden mezun olduğu gece evlenmişlerdi. Nortwestern’den «Halkla ilişkiler» diploması almış ve «Steward ve Dinoli»de Beşinci derecede memur olarak çalışması için gelen teklifi hemen kabul etmişti.</p>

  <p class="block18">Aradan geçen sekiz yıl içinde Üçüncü dereceye yükselmişti Kennedy ve birkaç yıl sonra da ikinci dereceye yükselecekti. Marge’a karşı o güne dek her konuda tamamen açık olmuştu. Karısı onu bu yüzden sever ve sayardı. Ama şimdi...</p>

  <p class="block18">Kennedy kendini bir çıkmazın ta içinde hissediyordu. Söylemese aralarında bir kırgınlık olacaktı. Söylediği takdirde bundan çok daha geniş ve derin bir uçurum meydana gelebilirdi. Bu sıkıntı içinde terlemeye başladı. Sonra ani bir kararla konuştu:</p>

  <p class="block18">— Gel buraya Marge... dedi. Otur karşıma. Bu yeni işin ne olduğunu sana anlatacağım...</p>

  <p class="block18">Marge, tam karşısına oturdu. Güzel mavi gözlerini kocasının gözleri içine dikti ve merakla onun anlatacaklarına kulak verdi. Genç kadın bu haliyle bir mezar taşı gibi sessiz ve katıydı. Kennedy birden onu karşısında dokuz yaşında ciddî bir çocuk gibi gördü:</p>

  <p class="block18">— Eeee... dedi. Anlat bakalım, seni dinliyorum...</p>

  <p class="block18">Kennedy yutkundu, sonra kısık bir sesle konuşmaya başladı:</p>

  <p class="block18">— Ganymede ile ilgili bir uzay araştırması yapılmış... Ganymede, senin de bildiğin gibi; Jüpiter’in en büyük aylarından biri, bir gezegen olabilecek niteliklere sahip... Ve orada insanlara da rastlamışlar. Akıllı insanlara...</p>

  <p class="block18">— Müthiş bir şey... diye irkildi Marge, sonra tarifsiz bir heyecan ve merak içinde sordu: Görünüşleri nasıl? Resimlerini gördün mü onların?..</p>

  <p class="block18">Kennedy karısının sözünü kesti:</p>

  <p class="block18">— Dur bir dakika, dedi. Sesi zayıf çıkıyordu: Aynı zamanda radyoaktif mineraller de buldular. Dünyanın gereksinimi olan madenler açısından çok zengin bir gezegen burası. Ancak yerlileri, madenleri işletmemize kesinlikle izin vermeyeceklerine benziyor. Yanılmıyorsam, kabilelerin bir saçmalığı bu. Demek istediğim, şirket bir takım zorluklarla karşılaşacağa benziyor. Eğer silahlı direnişle karşılaşırlarsa U.N. ordusundan yardım istemek zorunda kalabilirler. Bu toplumun yararına bir hareket. Onlar madenlerini kullanmıyorlar, bizimse ekonomimiz buna dayalı. Böylece Steward ve Dinoli’ye tanıtım kampanyası işi verilmiş bulunuyor. Biz işin içine burada giriyoruz. Görevimiz bunun basit bir zaruretten ibaret olduğunu onlara anlatmak...</p>

  <p class="block18">Birden sustu Kennedy. Karısının yüzündeki ifadeyi yakalamıştı. Bu o güzel mavi gözlerin pınarlarında beliren birkaç damla yaşın belirtisi miydi yoksa?.. Marge yumuşak bir sesle:</p>

  <p class="block18">— Dün gece bunun rüyasını görmüş olmalısın, diye konuştu. Savaş hakkında... Bizim başlattığımızı bile görmüştün... Oysa bunun gibi doğaüstü şeylere pek inanmazdım ben bugüne kadar...</p>

  <p class="block18">— Marge... diye inledi Kennedy.</p>

  <p class="block18">Karısı alabildiğine şaşkın, üzgün ve heyecanlıydı:</p>

  <p class="block18">— Korkunç bir savaş olacağını, masum insanların katledileceğini sen söylemiştin, diye inledi karısı, hatırlamıyor musun?..</p>

  <p class="block18">— Bu bir savaşa dönüşmeyecek, diye konuştu Kennedy. Yalnızca o bölge işgal edilecek, kan dökülmeyecek... Bu değerli madenlerin orada çürümesine nasıl göz yumabiliriz?..</p>

  <p class="block18">Marge heyecan ve endişe dolu gözlerle kocasına baktı:</p>

  <p class="block18">— Bu işgale karşı çıktıklarını düşün Ted. O zaman ne olacak?..</p>

  <p class="block18">Kennedy, kendi inanmadığı bir konuda karısını inandırmaya çalıştı:</p>

  <p class="block18">— Ama niçin, neden karşı koyabilirler Marge?.. Onlar ilkel yaratıklar... Atom silahlarını bırak, normal patlayıcıları bile yoktur...</p>

  <p class="block18">Marge ağlamaklı gözlerle baktı:</p>

  <p class="block18">— Hepiniz vicdansızsınız... diye söylendi. Sonra ilave etti: Dave Spalding’in dışında... Bu durum bir tek onu alt-üst etmiş görünüyor. Geri kalanların hiçbirinin umurunda bile değil bu durum, ikramiye ve terfiden başka bir şey düşüneniniz yok aranızda... Alf Haugen arabasıyla onların ticaretini yapmayı planlıyordur. Zaten onun tek düşüncesi kendi çıkarıdır. Ya sen, Ted, hiç düşünmüyor musun?..</p>

  <p class="block18">Marge, kocasının cevabını beklemeden masadan fırlayıp oturma odasına koşmuştu, Kennedy, kedinin ciyak ciyak bağırdığını duydu, biraz sonra da onun hızla odadan dışarı fırladığını gördü. Bu yaşlı kedi, gürültüden ve sert hareketlerden hiç mi hiç hoşlanmazdı zaten...</p>

  <p class="block18">Kennedy, işin çığırından çıkmak üzere olduğunu anlamıştı. Yavaş adımlarla oturma odasına girdi. Geceleri yatak görevini gören divana uzanmış olan Marge sessizce hıçkırıyordu. İçinin ezildiğini, bir tuhaf olduğunu hissetti o anda. Usulca divanın kenarına ilişip karısının sert sırt kaslarını okşamaya başladı:</p>

  <p class="block18">— Marge, böyle yapma... dedi. Bu yalnızca bir iş. Hepsi bu. Ganymede’lıları öldürecek değiliz. Elimizde silah da olmayacak zaten. Ne söylesem, ne düşünürsem, ne yaparsam yapayım, fark etmez. Eninde sonunda olacağı bu. Niçin beni suçluyorsun, neden beni kırıyorsun, anlamıyorum...</p>

  <p class="block18">Hıçkırıklar birden kesilmişti. Kennedy, karısının boş gözlerle karanlığa bakarken içinde kendi kendisiyle bir savaş vermekte olduğunu biliyordu. Bir süre karanlıkta öylece kalakaldılar. Sonra sedirde doğrulup oturan Marge:</p>

  <p class="block18">— Sanırım bu işi gerektiğinden fazla ciddiye aldım sevgilim, diye mırıldandı ve gülümsemeye çalıştı.</p>

  <p class="block18">Kennedy eğilip karısını öptü. Ama bu sinirli ve belirsiz bir öpücüktü. Bu tartışmanın sonuçlandığım bildirmesine rağmen buruk bir öpücük...</p>

  <p class="block18">Bulaşıkları birlikte yıkadılar. Bu sırada iki kez göz göze geldiler. Kennedy ikisinde de bakışlarını karısının lacivert gözlerinden kaçırdı. Kendisini çok yorgun hissediyordu. Ganymede kontratı en az bir yıl sürerdi ve gelecek 13 ay içinde bu işi almasıyla ilgili ahlakî konular üzerinde böyle çok tartışmaların olacağı belliydi, bu da evlilikleri için pek de sağlıklı bir hal olmayacaktı.</p>

  <p class="block18">Karısının, kendine özgü bir düşünce yapısına sahip olmasıyla öteden beri gururlanırdı. Onu sevmesindeki etkenlerden biri de bu bağımsız düşünme tarzıydı. Ancak şimdi bu hal can sıkıcı bir durum arz etme tehlikesi gösteriyordu. Kennedy; «Belki çocuğumuz olsaydı...» diye düşündü. Belki o zaman nedenler ve davranışlar konusunda bu denli duyarlı olmazdı. Ama çocukları olmamıştı ve büyük bir olasılıkla olmayacaktı da...</p>

  <p class="block18">Bir süre müzik dinlediler. Kennedy, karısının çok sevdiği oda müziğini yarım kulakla dinleyebildi. Genellikle o da oda müziğinden hoşlanırdı ama bu gece nedense bu müzik yapmacık ve pek aptalca geliyordu...</p>

  <p class="block18">Saat 8’e 5 kala, «Video seyredelim mi Marge?» diye bir öneride bulundu. Sonra ilave etti: «Yıllardır yapmıyoruz bunu. Eskiden olduğu gibi yine bir komedi seyredelim...».</p>

  <p class="block25">Genç kadının cevabı pek kestirme olmuştu: «Nasıl istersen öyle olsun canım...»</p>

  <p class="block18">Kennedy, ışıkları karartıp videoyu açmıştı. En fazla bir yıllık geçmişi bulunan 48 inçlik bir setti. Onu, divanın tam karşısındaki duvara yerleştirmişlerdi. Bu sosyal zorunluluklardan biriydi, genelde ise pek az kullanmaktaydılar. Kısa süren bir renk girdabından sonra ekran netleşmişti. Biten programın arkasındaki neşeli bir yayını yakalamışlardı. Kennedy, ekranda dans eden sopa şekillerini fazla saldırgan bulmuş, kısacası bunlardan hiç hoşlanmamıştı. Karışım kendisine doğru çekti. Marge sert ve karşılıksız kalmayı tercih etmişti.</p>

  <p class="block18">Programın sona ermesiyle zamanı bildiren mekanik sesten sonra derinden gelen bir konuşma yükseldi: «Saat 20. Doğu standart zamanı. Bir kıyıdan diğerine Levree Radionic saatleri size zamanı bildirir. Çarksız ve zembereksiz».</p>

  <p class="block18">Ekranda yine bir renk girdabı olmuştu. Bir başka ses yükseldi bu sırada:</p>

  <p class="block18">Bu saatte yayınlanması gereken program, hükümetin bir haberini sizlere ulaştırmak için yayından kaldırılmıştır.</p>

  <p class="block18">Kennedy sıkkın bir biçimde yerinden kalkmak istedi:</p>

  <p class="block18">— İstasyonu değiştireyim, diye homurdandı. Kimbilir yine ne saçmalıklara yer verecekler. Oysa bu akşam komik bir şeylere ihtiyacımız var...</p>

  <p class="block18">Marge kocasının kolunu sımsıkı kavramıştı:</p>

  <p class="block18">— Bırak, ilk önce ne olduğuna bir bakalım... diye konuştu. Önemli bir şey de olabilir Ted...</p>

  <p class="block18">Bu sırada ekranda beyaz dişli, yanık tenli, itinayla düzeltilmiş kızıla boyalı bıyıklı bir spiker belirmişti: «İyi akşamlar. Ben Haberler Dairesinden Don Howell. Sizlere günün, yılın, belki de yüzyılın en büyük haberini getiriyorum... Bulunduğumuz sistemin diğer dünyalarında yaşayan akıllı yaratıkların keşfedildiği açıklanmıştır...»</p>

  <p class="block18">Kennedy oturduğu yerde kaskatı kesilmişti. «Şimdiden mi?» diye düşündü kendi kendine: «Bu kadar erken mi açıklıyorlar bunu?..»</p>

  <p class="block18">Marge: «Haber programım kaçırmış olmalıyız!» diye mırıldandı bu sırada. Ekrandaki spiker konuşmasını sürdürüyordu:</p>

  <p class="block18">«... Bugün öğleden sonra saat 16.45’te düzenlenen basın toplantısı sırasında Başkan bu önemli olayı açıklamıştır. Haber, uzun süreden beri beklenen; uzayda dünyamız dışında olması muhtemel yaşam düzeyleri hakkında yeni ümitler getirmiş bulunmaktadır. Araştırma ile ilgili haberler gelmeye devam etmektedir. Bu arada Ganymede Araştırma Grubu tarafından çekilen özel filmi sunma ayrıcalığı da bize tanınmıştır...»</p>

  <p class="block18">Ekranda beliren film, Kennedy’nin sabah Dinoli’nin ofiste izlediği filmdi. Yalnız bu kez profesyonelce hazırlanmış kaypak bir de yorum eklenmişti. Kennedy haberi açıklayanın Dinoli’nin bu iş üzerinde günlerdir çalışmakta olan ikinci dereceden bir adamı olduğunu düşündü. Yorumda Ernie Watkinski’nin parmağı olduğu hissediliyordu zira.</p>

  <p class="block18">Filmde Ganymede’lıların göründüğü yere gelince Marge’ın hayretle</p>

  <p class="block18">— Hey çocuğa benziyor bunlar!., diye bağırdığım işitmişti Kennedy. Karısı heyecanla devam etti: Savunmasız ve çıplak yaratıklar. Bunlarla mı savaş yapacağız yani?..</p>

  <p class="block18">Kennedy dik dik konuştu:</p>

  <p class="block18">— Yalnızca topraklarını işgal edeceğiz... Ve muhtemelen onların yerine yöneteceğiz. Uzun vadede çok ileri bir düzeye getireceğiz onları...</p>

  <p class="block18">— İleri bir düzeye gelmek istemiyorlarsa?., diye mırıldandı Marge sonra ilave etti: Veya yönetilmek istemiyorlarsa?..</p>

  <p class="block18">Kennedy başım iki yana salladı. Artık herkes biliyordu; sabah Steward ve Dinoli şirketinin ofislerinde perde arkasındaki kampanya başlayacaktı. Sonra birden içini garip bir ürperti kaplayıverdi; «eğer bir adam ikinci dereceye yükselirken karısını yitirirse bunun insana ne yararı dokunur?» diye düşündü soğuk soğuk.</p>

  <p class="block18">Marge’ı kendine doğru çekti Kennedy. Kısa bir duraklamadan sonra o da ekranı bırakıp kocasının beklediği yapmacılıktan uzak bir sıcaklıkla ona sokuldu...</p>
</body>
</html>
