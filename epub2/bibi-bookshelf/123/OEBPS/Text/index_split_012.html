<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dünyalı İstilacılar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block26" id="calibre_pb_14">&nbsp;</p>

  <h3 class="block23">Onuncu Bölüm</h3>

  <p class="block18">BİRAN için Kennedy ne söyleyeceğini bilemedi, olduğu yerde mıhlanıp kaldı. Gany dilini bildiğini göstererek büyük bir pot kırmıştı aslında. Gunther hiddetten boğulurcasına ısrar ediyordu:</p>

  <p class="block18">— Konuş, diye gürledi. Gany dilini nasıl öğrendin?..</p>

  <p class="block18">— Ben...</p>

  <p class="block18">Engel onun daha fazla konuşmasına fırsat vermedi:</p>

  <p class="block18">— O bildiği tek söz, diye konuştu uzun boylu dil bilgini, sonra bir çırpıda izah etti: Birkaç gün önce beni ziyaret etmişti Kennedy, ayrılırken ona Gany dilinde güle güle dedim. Söylediğimin ne demek olduğunu sordu, ben de söyledim. Bunun ne zararı var Gunther?..</p>

  <p class="block18">Karakol şefi birden durakladı, Kennedy’nin kolunu sıkı sıkı saran eli gevşedi. Kennedy, Engel’in uydurduğu bu ani yalanla hem kendi hem de onun hayatını kurtardığını fark etti. Demek yerli dilini bilmek hayatî bir tehlike taşıyordu. Fakat Kennedy kendini çabuk toparlayıp derhal karşı hücuma geçti:</p>

  <p class="block18">— Bana bak Gunther, diye homurdandı. Ben şirketin bir adamı değilim. Sadece resmî yönden senin idaren altındayım. Kendi dillerinde Ganymede’lılara güle güle dediğim için beni öldürme tehdidinde nasıl bulunabilirsin? Bunu Bullard’a bildirebilirim, o da seni bir beceri gösterisi yapman için onuncu seviyeye indiriverir anlıyor musun?..</p>

  <p class="block18">Gunther kısa ve keskin bir cümleyle şirket yöneticisi Bullard hakkındaki fikrini açığa vurdu, sonra elinden geldiğince sakin bir sesle:</p>

  <p class="block18">— Haydi kubbeye dönelim, burası durup gevezelik edilecek yer değil, diye konuştu.</p>

  <p class="block18">Ve tartışmayı fazla uzatmamak için hava deliğinin açılmasını işaret etti. İçeri girdiler, uzay elbiselerini sessizce çıkardılar ve askıya astılar. Gunther gülümsemeye çalıştı:</p>

  <p class="block18">— Benim karargâhıma gidelim Kennedy, bazı şeyleri orada daha rahat konuşabiliriz, dedi.</p>

  <p class="block18">— Ben de geleyim mi?., diye sordu Engel.</p>

  <p class="block18">— Hayır Engel, sen işinle uğraş. Başka bir zaman ziyaretçilere ne kadar şey öğreteceğini sapta. Tamam mı?..</p>

  <p class="block18">— Tamam, diye mırıldanan Engel oradan uzaklaştı.</p>

  <p class="block18">Gunther’in karargâhı, kubbenin altındaki barakaların en genişiydi. Büyük bir pencereden, dışarısı olanca genişliğiyle görülüyordu. Ayrıca burası daha da kuvvetli bir ışıklandırmayla aydınlanmaktaydı. Gunther bir dolabı açarak yarı dolu bir likör şişesi çıkardı. Etiketinin üzerinde «Gunther’in Özel Malı» yazılı bir kağıt yapıştırılmıştı.</p>

  <p class="block18">— İçki ister misiniz? diye sordu.</p>

  <p class="block18">Kennedy’nin canı içki içmek istemiyordu ama yine de başını sallayarak «Evet» dedi, sonra ilave etti:</p>

  <p class="block18">— Şayet içersem kızmazsınız tabii...</p>

  <p class="block18">— Buz da var, diye konuştu Gunther, sonra içkiyi kadehlere koydu ve bardaklardan birini Kennedy’ye uzatırken sakin bir sesle devam etti: «Dışarı da böylesine ufak bir şeye bağırdığım için üzgünüm. Buradaki hayat hakkında bir fikre sahip olmuşsunuzdur Kennedy. Ne kadar asap bozucu olduğunu söylemeye bilmem gerek var mı? Başkaları üzerinde olduğu kadar kendi üzerimde de disiplini sürdürmeye gayret ediyorum. Fakat yine de sinirlerimin patlama noktasına ulaştığı çok oluyor. Bu sana rastladığı için üzgünüm Kennedy...</p>

  <p class="block18">Kennedy gülümsemeye çalıştı:</p>

  <p class="block18">— Siz gerçekten beni, Gany dilinde bir kelime bildiğim için beni vuracaktınız. Bu dilin böylesine gizli kalmasına neden gerek görüyorsunuz?..</p>

  <p class="block18">Bu, cevabı içinde olan bir soruydu aslında. Gunther rahatsız olmuştu bu sorudan ve yüzünün hatları birden değişmişti:</p>

  <p class="block18">— Yok canım o kadar değil, diye homurdandı. Sadece Dünya-Ganymede anlaşmalarının şirket aracılığıyla olmasını sağlamayı istediğimiz içindi. Biz buraya bir satış mağazası kurmak ve onu kapatmaya uğraşması için başka bir donatım istemiyoruz sadece...</p>

  <p class="block18">— Yani sizin, dili öğreneceğimi ve Dünya’ya döndüğümde bir Gany sözcüğü derleyip onu Dünya dışındaki gelişmenin, keşif şirketi olan Ganymede bölümünün henüz var olmayan rakiplerine, abartılmış bir toplam için onu satacağımı mı kastediyorsunuz? Sizi temin ederim ki böyle bir kötü niyetim yok. Ben sadece buradaki yaşamı hissetmemi istedikleri için patronunuz tarafından gönderilmiş şanssız bir halkla ilişkiler uzmanıyım, hepsi o kadar...</p>

  <p class="block18">Gunther gülümsemeye çalıştı:</p>

  <p class="block18">— Seni hiçbir şeklide suçlamaya çalışmadım Kennedy, diye konuştu. Fakat biz kesin güvenlik önlemleri almaya mecburuz tabii...</p>

  <p class="block18">— Anlıyorum, diye mırıldandı Kennedy.</p>

  <p class="block18">— İyi, dedi Gunther derin bir nefes alırken, sonra devam etti: Eğer bir rapor yazacaksan bu olaydan hiç bahsetmemen beni sevindirir. Bu yardımı benden esirgemezsin herhalde...</p>

  <p class="block18">Kennedy gülümseyerek omuz silkti:</p>

  <p class="block18">— Zannedersem bu küçük şeyi yapabilirim...</p>

  <p class="block18">Kennedy, Gunther’in yanından ayrıldığında zihni hayli karışıktı. Karakol şefinin gerçek motivasyonu apaçık ortadaydı. Gunther’in ortaya rakip bir şirketin çıkmasından korktuğu filan yoktu. «Ed ve E» çapında bir kuruluşun ortaya çıkabilmesi milyarlarca doları ve yıllarca çalışmayı gerektirirdi. Rizikolu hiçbir hüküm Ganymede’daki maden haklarını Gunther’in burnunun dibinden, Kennedy’nin onlar için hazırlayacağı Gany sözlüğünü kullanarak alması için buraya bir gemi gönderemeyecekti. Hayır, Gunther başka bir şeyden korkuyordu. Kennedy’nin Gany dilini anladığını anladığı anda gösterdiği şiddetli tepkinin bir nedeni olabilirdi sadece: Kennedy’nin şirket tarafından gizli tutulmasına çalışılan bir şeyi öğrenmesi...</p>

  <p class="block18">Ve Kennedy’nin şüphelendiği o şey ise, Ganymede halkının, Dünyalı insanların onların dünyalarında yerleşme fikrine karşı oluşları ve maden çıkarma haklarının anlaşmaya varılmasını istemekten çok uzak olarak, Gunther ve arkadaşlarının orayı terk etmelerini istedikleri gerçeğiydi...</p>

  <p class="block18">Kennedy’nin tanık olduğu konuşmadan çıkardığı anlam buydu...</p>

  <p class="block18">«Eğer durum böyleyse, Şirketin Ganymede’daki istediği şeyi elde etmesinin tek yolu, Gany’lerin kuvvet yoluyla imhası olabilir» diye düşündü Kennedy. Bu sadece Kennedy’nin ve diğer şirkette çalışanların inandırıldığı bir Birleşmiş Milletleri tam bir baskı altına alma savaşıydı. Tabii ki onlar buna bir bahane bulacaklardı. Gany’lerin teknolojileri gelişmemiş geniş değerli radyoaktif madenlerine sahip ve onları kullanmak gibi bir niyetleri olmayan varlıklar olduğu muhakkaktı. Bütün güneş sistemi halkının iyiliği için bu madenlerin oradan alınması iyi olurdu. Birden zihnini buz gibi bir düşünce kaplayıverdi. Hangi bahaneyle olursa olsun, bu şirket aracılığıyla olacaktı. Gany’lerin kuvvet yoluyla bir kenara fırlatılıp atılacağı ve kendi görevinin de bu teşebbüsün gerekliliğini Dünya insanlarına satmak olduğu apaçık ortadaydı. Bu, tiksindirici bir işti ve umduğundan çok daha fazla bu pis işin içine gömülmüştü. Aslında bunun temiz bir iş olduğunu hiç düşünmemişti ama Marge’m tüm karşı koymasına ve Spalding’in olanca sert uyarılarına rağmen şirketin teklifine tereddütsüz rıza göstermişti. Şirketin maskesi, onun savunması olmuştu. Bu işe teğet, değer problemlerine az olan bir ilgiyle onu bu anlaşmaya iten düşüncesizce bir yargıydı.</p>

  <p class="block18">Şimdi ise bu pis iş daha açıkça gözlerinin önüne seriliyordu. Gany sözlüğünü daha iyi öğrenmek için içinde büyük bir arzu duydu o anda. Gelecek hafta yabancılar geri geldiğinde, onların söylediklerinin daha fazlasını anlaması gerekiyordu. Bu istekle odasına gitti. Ancak kapısının açık, içerideki ışığın da yanık olduğunu gördüğünde birden irkiliverdi. Gerçi kapılarda kilit yoktu ama, içeride birinin bulunması da olacak şey değildi. Kapıyı hızla itip top gibi içeri daldı Kennedy.</p>

  <p class="block18">Engel, yatağın kenarına oturmuş, onu beklemekteydi. Kennedy onu görünce şaşırdı birden sonra gülerek el salladı:</p>

  <p class="block18">— Selam Engel... diye konuştu, sonra sesini biraz alçaltarak devam etti: Sanırım size karşı teşekkür borçluyum. Eğer tam anında müdahalede bulunmasaydınız, Gunther’le aramızda pek kötü şeyler olabilirdi...</p>

  <p class="block18">— Evet Kennedy, diye mırıldandı uzun boylu dilbilimci, sonra o da sesini biraz alçaltarak devam etti: Size verdiğim kitabı hemen geri almam lazım. Hem de şimdi, derhal. ..</p>

  <p class="block18">— Geri almak mı, diye inledi Kennedy. Ama neden?</p>

  <p class="block18">— Eğer bu kitabı sana verdiğimi bilseydi, Gunther benim derimi yüzerdi. Bu benim için gerçekten affedilmeyecek bir hata idi. Fakat sen o kadar ilgilenmiştin ki, yaptığım işi görmeni ve öğrenmeni istedim. Anlıyorsun beni değil mi Kennedy. Lütfen kitabı bana iade et...</p>

  <p class="block18">Kennedy, yastığın altından kitabı çıkardı, tam Engel’e uzatırken birden geri çekiverdi. Engel heyecanlı bir sesle:</p>

  <p class="block18">— Yapma Kennedy, onu ver bana, diye söylendi. Gunther bu kitabın sende olduğunu öğrendiği an, beni öldürür.</p>

  <p class="block18">— Ama neden?..</p>

  <p class="block18">— Neden olduğu önemli değil Kennedy. Önemli olan sonucu. Haydi ver onu bana!</p>

  <p class="block18">Kennedy kitabı koltuğunun altına sıkı sıkıya yerleştirdi:</p>

  <p class="block18">— Veremem Engel, diye konuştu. Biraz daha çalışmak istiyorum. İnan ki eserin beni çok etkiledi...</p>

  <p class="block18">Engel titrek bir sesle konuştu:</p>

  <p class="block18">— Eğer kitabı hemen bana vermezsen, Gunther’e, ben yokken odama gizlice girip bu kitabı çaldığını söylerim. Beni buna mecbur etme ne olursun...</p>

  <p class="block18">Uzun boylu dilbilimcinin yalnız sesi değil, elleri de titriyordu ve alnında ter tanecikleri birikmişti.</p>

  <p class="block18">— Bunu yapamazsın Engel, diye konuştu Kennedy. Gel seninle ufak bir anlaşma yapalım. Sözlük bende kalsın, ben Gunther’in bu kitabı senin bana verdiğinden asla haberi olmamasını sağlarım. Ve bunu Ganymede’dan ayrılırken sana veririm. Aksi takdirde, sen Gunther’e kitabı benim çaldığımı söylersen, ben de ona sözlüğü senin bana verdiğini ve kubbenin dışında kendi durumunu kurtarmak için yalan söylediğini açıklarım. Benim de sana teklifim bu... Unutma ki kubbe dışındaki görüşme sırasında neden benim tarafımı tuttuğunu açıklaman da zor olacak!</p>

  <p class="block18">Engel titrek bir sesle:</p>

  <p class="block18">— Gunther sana değil, bana inanır... diye söylendi.</p>

  <p class="block18">Kennedy gülümsedi:</p>

  <p class="block18">— Gunther kendisine bile güvenmez Engel, dedi. Bunu sen de biliyorsun. Bırak sözlük bende kalsın, yoksa hemen Gunther’e gidip her şeyi anlatırım.</p>

  <p class="block18">Engel yenilgiyi kabullenmekten başka çaresinin olmadığını anlamıştı. Üzgün ve sinirli bir şekilde başını salladı:</p>

  <p class="block18">— Tamam Kennedy, diye mırıldandı. Tamam. Sözlük sende kalsın. Fakat Gany’ler gelecek sefer geldiklerinde ağzını sıkı tut. Yoksa Gunther bizi rosto yapar...</p>

  <p class="block18">— Tamam Engel, diye gülümsedi Kennedy. Bir dahaki sefere sessiz kalacağıma söz veriyorum...</p>

  <p class="block18">Kennedy’nin Ganymede’daki ikinci haftasında üç gün çok çabuk geçti. Bu günlerin büyük bir kısmında Kennedy, dilbilimci Engel’in Gany dili hakkındaki kitabını okudu, üzerinde ısrarla çalıştı. Her gece söz kalıplarını ve bunlardan yaptığı basit cümleleri mırıltı halinde tekrarlayıp durdu. Bu işe kendisini öylesine vermişti ki, bir gece komşu odadaki biri, bölmesini yumruklamış ve çenesini kapatıp uyumasını söylemişti. Kennedy ancak o zaman işin dozunu biraz kaçırdığını fark edip telaşlanmıştı.</p>

  <p class="block18">Bu süre içinde Ganymede topraklarında jeeple gezintiler de yapmıştı. Bir defasında Kennedy, kendisine refakat eden görevliye, buzlar üzerinde tur atmaktansa, değişiklik olsun diye, bir Gany köyüne gitmeyi teklif etmişti. Görevli kesin bir dille karşılık vermişti ona:</p>

  <p class="block18">— Bu konuda Gunther’in izni gerekli. Seni oraya götürmeye yetkim yok!</p>

  <p class="block18">Kennedy bu iş için izin istediğinde Gunther’in kaşları birden çatılmıştı:</p>

  <p class="block18">— Korkarım ki bunu kabul edemem, diye söylenmişti, Gany köyleri karakolu ziyarete gelen misafirler için yasak bölgelerdir.</p>

  <p class="block18">— Neden?..</p>

  <p class="block18">— Burada neden sorulmaz dostum, demişti Gunther. Bugüne kadar uyandırdığın iyi intibaı berbat etme lütfen...</p>

  <p class="block18">Kısacası Gunther onu nezaketle başından defetmişti...</p>

  <p class="block18">Kennedy, yabancıların kampı ziyaret günlerini heyecanla bekliyordu. Bu arada boş durmuyor, sürekli olarak Gany diline çalışıyordu. Buradaki dünyalılarla Gany’ler arasında gerçekte nelerin döndüğünü tam olarak anlamak ihtiyacı tüm benliğini kemiriyordu.</p>

  <p class="block18">Bu arada karakoldaki görevlilerden bazılarının da ağızlarını aramıştı. Bu konuda pek titiz davranmış ve onlara dikkatlice seçilmiş sorular sormuştu. Bir maden mühendisine, kendisini ana radyoaktif tabakasına götürmesini rica etmişti mesela:</p>

  <p class="block18">— Şirketin burada, Ganymede’da uranyumdan daha ağır olan elementleri doğal halinde bulduğunu anlıyorum, dediğinde maden mühendisi sakallarını kaşırken kaba kaba gülmüştü:</p>

  <p class="block18">— Bunu da nereden çıkarıyorsun?.. Ganymede’da uranyumdan daha ağır elementler ha?.. Jüpiter’de belki, fakat burada asla...</p>

  <p class="block18">— Fakat verileri demek istedim, diye konuşmuştu Kennedy. Sonra ilave etmişti: «Ganymede’daki radyoaktif madenlerin genel bolluğunun parçası doğal uranyum üstü elementlerin varlığından olamaz mı?..</p>

  <p class="block18">— O verilerin yazılı olduğu kağıtları bir daha kontrol etmenizi tavsiye edeceğim, diye gülümsemişti mühendis. Gany’de sıcak maddenin hiçbir genel bolluğuna rastlamak söz konusu olamaz. Bu karla kaplı gezegeni günlerce gama detektörüyle tarasanız bile hiçbir sinyal alamazsınız dostum...</p>

  <p class="block18">Kennedy: «Bu ilginç» diye düşünmüştü. «Eğer Ganymede, şirketin reklam üfürüklerinin ima ettiği kadar radyoaktif maddeler bakımından zengin değilse ve eğer yerliler Ganymede’daki Terran işlemlerine açıkça karşıysa acentenin ortaya çıkarıp geliştirdiği manevra çıplak bir güç kapmaktan başka bir şey olamazdı. Bu, Birleşmiş Milletleri bu gezegeni Şirketin hiç masrafı olmadan fethetmeye, sonra da bu küçük dünyayı kromla kaplanmış bir kabın üstünde şirkete ve Bullard’a teslim etmeye sürüklemek için hazırlanmış bir manevraydı. Fakat Kennedy’nin daha çok kanıta ihtiyacı vardı. Bunun için de doğrudan doğruya yerlilerle konuşması lazımdı. Tabii etrafta Gunther’in adamlarından hiçbiri yokken...</p>

  <p class="block18">Gany’lerin beklenen ziyaretinden bir gün önce Kennedy, Gunther’e yabancıları tekrar görmeyi arzuladığını söyledi. Gunther:</p>

  <p class="block18">— Oh Kennedy, ziyaretin iptal edildiğini duymadın mı?., diye konuştu. Köyde kutsal bir bayram varmış. Bu yüzden bu bayram bitene kadar onlar hiçbir Dünyalıyı görmemeye karar vermişler...</p>

  <p class="block18">Kennedy şaşırmıştı:</p>

  <p class="block18">— Görüşme ne zamana kaldı? diye sordu.</p>

  <p class="block18">— Beş Gany günü sonra, yani dünya ölçülerine göre bir aydan fazla bir süre sonra...</p>

  <p class="block18">«Çok ilginç» diye düşündü Kennedy. Çünkü bu onun bir daha Gany’leri ne görmeye, ne de dinlemeye fırsat bulamayacağı demekti. Bu «bir çeşit kutsal bayram» konusu da inandırıcı olmaktan çok uzak, hile dolu bir uydurmadan ibaretti muhakkak ki. Şunu kesinlikle anlıyordu ki, Gunther onun Ganymede’daki şirket işlerine daha fazla burnunu sokmasını istemiyordu. Anlaşılan Dinoli ve Bullard kendisini olduğundan daha az gözlemci düşünerek yanlış değerlendirmişlerdi. Bunu düşünselerdi, onun Ganymede’a gitmesini asla istemezlerdi.</p>

  <p class="block18">Kennedy’nin Ganymede’da sadece bir haftası kalmıştı. Eğer Ganymede operasyonu altında yatan gerçekleri bulmak istiyorsa, bu süre içinde çabuk ve verimli hareket etmesi gerekecekti. Ama bu durumda yapacak bir şey yoktu.</p>

  <p class="block18">Tek bir ihtimal ve tek bir çare olarak Engel’i görmeye gitti...</p>
</body>
</html>
