<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dünyalı İstilacılar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block26" id="calibre_pb_8">&nbsp;</p>

  <h3 class="block23">Dördüncü Bölüm</h3>

  <p class="block24">&nbsp;</p>

  <p class="block18">4 MAYIS 2044... Steward ve Dinoli’de Ganymede Kontratı olarak anılmaya başlayan iş üzerinde yoğun çalışmanın ilk günü idi...</p>

  <p class="block18">Bir gece önceki haberin dramatik açıklanması tüm dünyada günün konusu olmuştu. Her telefax haberinin, her haber yorumcusunun, her taksi şoförünün bu açıklamayla ilgili ayrı bir düşüncesi vardı. Kennedy bu zamanı, Steward ve Dinoli'deki keskin zekâların şu andaki kaostan belirli ve standart bir kamuoyu oluşturmaya başlamasından önceki şekilsiz başlangıç süresi olarak yorumluyordu.</p>

  <p class="block18">İkinci dereceden halkla ilişkiler uzmanı ve aynı zamanda Dinoli’nin damadı olan. Watkinski’nin ofisinde toplanmışlardı. Watkinski, uzun boylu, yuvarlak omuzlu, soluk yüzlü, kum rengi seyrek saçlarla örtülü kubbemsi kafalı, 38 yaşlarında bir adamdı. Fiziksel açıdan göze batmayan bir tipti. Ancak keskin bir zekâsı vardı ve acil karar verebilme yeteneğine de sahipti, ikinci dereceye 31 yaşında terfi etmiş ve bir yıl sonra da Dinoli’nin kızıyla evlenmişti.</p>

  <p class="block18">Oda dizaynı olarak 20. yüzyıl dekorasyonunu benimsemişti. Limon sarısı koltuğun kenarına oturup odasında bulunan Üçüncü derecedeki sekiz görevli ile Dave Spalding’i teker teker süzdükten sonra:</p>

  <p class="block18">— Dün geceki büyük haberi kimler izledi?., diye sordu. İnce ve tiz bir sesi olmasına rağmen etkileyici bir konuşması vardı. Teker teker süzdü karşısındakileri sonra yüzünün hatlarında bir gevşeme görüldü: Güzeeel... Demek hepiniz izlediniz. Görmek ve öğrenmek istediğim de buydu. Biliyorsunuz o programı ben düzenleyip hazırladım. Bu işte bana Hubbel ile Partridge de yardımcı oldular...</p>

  <p class="block18">Watkinski koltuğa yaslanırken örümceğinkini andıran bacaklarını üst üste attı, sonra keyifli bir biçimde konuşmasına devam etti:</p>

  <p class="block18">— Altıncı ve Yedinci derecedeki arkadaşlarımız sabahtan beri koşuşup duruyorlar. Bir takım sonuçlar elde ettik. Görünüşe bakılırsa, dün akşamki spotu herkes izlemiş. Bu koşuşmalar da Ganymede üzerinde yoğunlaşan büyük ilgiyi gösteriyor. Evet, büyük ilgi var. Bunu yöneltmek de bizim görevimiz. Anlaşılmayan bir şey yok değil mi arkadaşlar?..</p>

  <p class="block18">Bu sorusuna herhangi bir cevap beklemeden konuşmasına devam etti:</p>

  <p class="block18">— Hepiniz eski görevlerinizden alınmış bulunuyorsunuz. İkinci derecedeki diğer üç kişi yüzeysel olarak aynı genel alanda çalışacaklar, fakat bu anlaşmanın anahtar işi bu bürodan çıkacak. Bu emri doğrudan doğruya Dinoli’den almış bulunuyorum. Sorusu olan var mı?.. İyi... Şimdi yarım saatliğine bu konuyu bir kenara bırakalım. İstediğim ilk şey belli başlı bir yaklaşım önerisi. Kennedy?..</p>

  <p class="block18">Kennedy, havada dalgalanan elinin görüntüsüyle şaşırmıştı. Kendisinin bile hayret ettiği bir hızla düşündü ve o anda kelimeler ağır ağır dudaklarından dökülmeye başladı:</p>

  <p class="block18">— Eğer daha önceden saptanmış herhangi bir şey yoksa, genel bakış açımız üzerine bir-iki fikrim var...</p>

  <p class="block18">Watkinski ilgi dolu bakışlarını Kennedy’nin yüzüne çevirmişti:</p>

  <p class="block18">— Önceden saptanmış herhangi bir şey yok. Devam et...</p>

  <p class="block18">Kennedy ağır ağır ve ağzından çıkan kelimeleri tarta tarta konuştu:</p>

  <p class="block18">— Karımla birlikte dün akşamki programı izledik. Eşimin Ganymede’lıların görüntüsüne ilk tepkisi acıma oldu. Bu yaratıklar eşimin üzerinde annelik koruma güdülerini uyandırdılar. Bunun üzerine oynamayı teklif ediyorum...</p>

  <p class="block18">— Kurnaz bir düşünce Kennedy... diye konuştu Watkinski, sonra sordu: Bunun üzerinde biraz duralım mı Haugen?..</p>

  <p class="block18">Haugen kabaca girdi söze:</p>

  <p class="block18">— Ben karşı çıkıyorum... Karım da Kennedy’nin eşininki gibi tepki gösterdi Hatta onların sevimli olduklarını da düşündü. Kıpırdanmalar da onun evrensel bir tepki olduğunu bildireceklerdir. Evet, Kennedy’nin planını uygulayalım ve Ganymede’lıları çaldıktaki bebekler gibi geliştirelim. Döğüşmeye yeltenirlerse ne olacak? Ganymede’ı işgale kalkıştığımız zaman bir katliamcı olabileceğimizi düşünün...</p>

  <p class="block18">Watkinski soğuk bir sesle «Abartma!» diye söylendi.</p>

  <p class="block18">— Demek istediğim husus şu: Bu yaratıkları sürüler halinde öldürmek gerekebilir. Bunu halktan saklayamayız. Haykırış garip olacaktır. Hükümetin başı mutlaka derde girer...</p>

  <p class="block18">Watkinski gözlerini kısarak baktı:</p>

  <p class="block18">— Önerindeki hatayı görüyor musun?., diye söylendi.</p>

  <p class="block18">Kennedy mahcubiyet içinde başını salladı. Haugen onun fikrini pek çabuk ve pek duygusal bir biçimde kırmıştı. Halkı en kötüsü için hazırlamak zorunda kalacaklardı...</p>

  <p class="block18">Watkinski etrafa bakındı:</p>

  <p class="block18">— Devam etmeden önce, Kennedy’nin görüşünü tartışmak isteyen var mı?.. Bundan emin olmak istiyorum, dedi.</p>

  <p class="block18">Dave Spalding yavaşça elini kaldırdı. Tüm bakışlar onun üzerine toplanmıştı. Genç adam titrek bir sesle konuştu:</p>

  <p class="block18">— Kanlı bir katliam ummak yanlıştır sanıyorum. İşgal mümkün olduğunca sükûnetle gerçekleşmelidir. Eğer Ganymede sevgisi için bir reklam yapacak olursak, bu lanet olası şey iyileşecek ve sakin olacaktır...</p>

  <p class="block18">Etrafı bir an derin bir sessizlik kaplamıştı. Kennedy, Watkinski’nin sanki çok hastaymış gibi sık sık solumasını duyuyordu. Watkinski, ince sesine sert bir ton vererek konuştu birden:</p>

  <p class="block18">— Spalding sen sadece Dördüncü dereceden bir adamsın. Biz hoşgörülü olabiliriz. Fakat biz burada halkın fikrini biçimlendirmeye çalışıyoruz. Şirketin yaptıklarını, yarattığımız atmosfere uydurmaya çalışmıyoruz. Onlar bizi kullanıyorlar. Bu çeşit bir şey sana daha önce zarar verdi Spalding. Düşünceni açıklığa kavuşturmazsan, korkarım yine aynı şey tekrar başına gelebilir...</p>

  <p class="block18">Kennedy, Spalding’e bir göz attı. Genç adam bu azarla birden solgunlaşmıştı. Burun delikleri titremekteydi. Hiç bir şey söylemeden başını önüne eğdi.</p>

  <p class="block18">Watkinski tekrar konuştu:</p>

  <p class="block18">— Biraz daha inceleyiniz beyler... Sizi dinliyorum...</p>

  <p class="block18">Lloyd Presslie söz aldı:</p>

  <p class="block18">— Yanlış yolu da izleyebilirdik. Ganymede’lıları canavar gibi tanımlayarak etrafı buzla kaplı bir gezegenden ve yabancı kötü ruhlardan bahsedelim. Bu lanet olası ana sevgisi fikrini çıkarın aklınızdan...</p>

  <p class="block18">Watkinski sarımtırak ve pürüzlü dişlerini göstererek gülümsüyordu:</p>

  <p class="block18">— Beğendim, dedi. Biraz daha tartışalım...</p>

  <p class="block18">Watkinski’nin yüzündeki gülümseyiş, güdülecek siyasetin ne olacağı kararma varıldığı anlamına geliyordu. Presslie, Dinoli ve personelinin çoktan düzenledikleri planı tesadüfen ele geçirmişti. Watkinski de bu plana göre, gerektiğinde Üçüncü derecedekilerin gırtlaklarına çökmek üzere hazırlamıştı...</p>

  <p class="block17">&nbsp;</p>

  <p class="block27">* * *</p>

  <p class="block17">&nbsp;</p>

  <p class="block18">Kennedy o gün Steward ve Dinoli’deki sekiz yıllık çalışma hayatının her gününde olduğu gibi öğle yemeğini 10. kattaki kafeteryada yedi. Cüzdanındaki mahfazanın içinden kartını çıkardı, duvardaki yarı saydam plastik levhaya doğru bastırdı ve gözden geçirilmesi için bekledi. Bir dakika sonra alttaki delikten Üçüncü derecedekilere ait perşembe fiks menüsü çıktı. Kartını cebine koyan Kennedy tepsiyi aldı. Deniz yosunu bifteği, sentetik sebze türlüsü, hafif fakat gerçek kahve... Dinoli yemek konusunda hiç de özgür düşünceli olmamıştı. İkinci derecedeki yöneticiler yemeklerini ofislerinde yerlerdi. Bu durumda Kennedy onlara nasıl hizmet edildiğini bilmiyordu ama yemeklerin yüzde yüz doğal olmadığına bahse girebilirdi...</p>

  <p class="block18">Kafeteryanın ön tarafındaki Üçüncü derecelerin masasına doğru giderken, biri, tepsisini düşürecekmiş gibi dirseğini dürttü. Elindeki tepsiye zorlukla hakim olan Kennedy öfke içinde arkasına döndüğünde Dave Spalding’in özür dilercesine sırıtan yüzüyle karşılaştı.</p>

  <p class="block18">— Üzgünüm Ted, tepsini düşürmek istememiştim, dedi Dave sonra hemen ilave etti: Sana seslendim ama duymadın...</p>

  <p class="block18">Kennedy, karşısındaki gencin elindeki tepsiye baktı gayriihtiyarî. Dördüncü derece yemeği, onun çoktan unuttuğu bir şeydi çok şükür. Ve bu menüyü tekrar görmek onu hiç de memnun etmemişti. Hafif çorba, kalorik köfteler, protein sosu ve sentetik kafein... Yarı utanç, yarı tiksintiyle bakışlarını çevirdi.</p>

  <p class="block18">— Ne var Dave?., diye konuştu. Bir şey mi diyecektin bana?..</p>

  <p class="block18">Dave Spalding başını salladı:</p>

  <p class="block18">— Evet Ted, dedi. Şayet öğle yemeği için bir planın yoksa yandaki masalardan birine oturabilir miyiz?..</p>

  <p class="block18">Kennedy omuzlarını silkerek kabul etti. Spalding’in kendisinden öğrenmek istediği bir takım şeyler olabilirdi. Üçüncü dereceden biri olarak bir astının müşkülüne cevap vermek onun sorumluluk ve görevleri arasındaydı.</p>

  <p class="block18">Kafeteryanın yan tarafında bu gibi durumlar için hazırlanmış birkaç masa vardı. Genelde herkes kendi derecesindekilerle birlikte yerdi ama karışık dereceler için hazırlanmış masalar da bu gibi ihtimaller göz önünde tutularak hazırlanırdı. Bu masalardan birine oturdular. Kennedy, İkinci derecedekilerin kendi ofislerinde yemelerine sevinmişti. Adının Watkinski’nin kulağına Spalding’inkiyle birlikte gitmesini istememişti...</p>

  <p class="block18">Spalding bakışlarını onun gözlerinin içine dikerek:</p>

  <p class="block18">— Açıkça konuşabilir miyim Ted?.. diye sordu.</p>

  <p class="block18">— Elbette Dave... dedi. Kennedy’nin içi rahatlamıştı birden. Spalding 28’indeydi, yani Marge ile akrandı. Harris bir yıl önce bağımsız bir basın acentesinde çalışmak üzere ayrıldığında Spalding Üçüncü dereceye girebilirdi. Ancak yerine Lloyd Presslie atanmıştı. Kennedy: «Kafanda ne var?..» diye sordu.</p>

  <p class="block18">Spalding birden duraksadı. Bir kaşık dolusu kalorik köfte, tabakla ağzı arasında havada asılı kalmıştı:</p>

  <p class="block18">— Ganymede anlaşması hakkında ne düşündüğünü bilmek istiyorum...</p>

  <p class="block18">Kennedy kestirme cevabı tercih etmişti:</p>

  <p class="block18">— Meydan okuyan bir iş... demekle yetindi.</p>

  <p class="block18">Spalding bir kuyu gibi kopkoyu, kapkaranlık gözlerini, onun gözlerine dikti:</p>

  <p class="block18">— Yalnızca bir iş, bir meydan okuma mı?..</p>

  <p class="block18">— Başka ne olabilir ki?..</p>

  <p class="block18">Spalding, Ernie Watkinski’nin en çok kullandığı sözcüğüyle alay edercesine konuştu:</p>

  <p class="block18">— Judas’tan bu yana yapılan en büyük satış ve sen bunu en az benim bildiğim kadarıyla biliyorsun Ted... Tüm sorun basitçe, stratejik terörün gasp edilmesinden ibaret ve bizim bu fikri halka ileteceğimize inanılıyor...</p>

  <p class="block18">Kennedy önemsemez bir eda ile söze girdi:</p>

  <p class="block18">— Bir şey değişir mi?.. Hangi malı satıyoruz? Türel grupları çekmek istiyorsan, tüm acenteye telefon edebilirsin. Bunun gibi gizli ve önemli birçok işim var Lloyd. Tabii senin de var. Üzerinde çalıştığım Birleşmiş Alüminyum Madenleri’ni bir örnek olarak gösterebilirim...</p>

  <p class="block18">Spalding sıkkın bir biçimde başını salladı:</p>

  <p class="block18">— O halde Nebraska’daki insanları suların kirlenmediğine ikna etmek zorundasın. Sanırım bu yeterince küçük, bunun üstesinden gelebilirsin. Fakat unutma ki Ganymede çok büyük. İki dünyayı aldatmak zorundayız. Bizimkini ve onlarınkini. Bunu demek istiyorum Ted...</p>

  <p class="block18">— Anlaşma için mi?..</p>

  <p class="block18">— Hayır, acente için...</p>

  <p class="block18">Kennedy sakince düşünmeye çalıştı. Sonra sakin bir sesle sordu:</p>

  <p class="block18">— Peki, bütün bunları bana ne diye anlatıyorsun?..</p>

  <p class="block18">— Birine anlatmalıydım, diye konuştu. Ted, sana söyleyebileceğimi düşündüm. Sanırım sen de benim tarafımdasın. Marge da öyle. O seni ikna edebilir...</p>

  <p class="block18">Kennedy kulaklarının uğuldadığını hissetti bir an:</p>

  <p class="block18">— Marge’ı bu konunun dışında tut, diye homurdandı.</p>

  <p class="block18">Spalding yirmisekizinde olmasına rağmen el’an vahşî gözlü bir çocuktu. Bazıları hiç büyümezler, yaşamın uzlaşmalardan ibaret olduğunu asla öğrenemezler hani. İşte Spalding bunlardan biriydi.</p>

  <p class="block18">— Gerçekten acenteyi bu kontrat yüzünden terk edecek misin?., diye sordu.</p>

  <p class="block18">Spalding solgun yüzünün ortasında büsbütün irileşen gözlerle baktı:</p>

  <p class="block18">— Çoktan beri bunu düşünüyordum. Bize birbiri arkasına birçok numaralar yutturulmaya çalışıldı Ted. Ama bu kez yutturmak istedikleri çok büyük. Çok iğrenç bir şey bu Ted. Diğerleriyle elimden geldiğince ilgilenmeye çalıştım. Fakat onlar beni Dördüncü dereceden bu işte görevlendirmek zorundalar. Ama neden?..</p>

  <p class="block18">Kennedy düşünceli bir şekilde söylendi:</p>

  <p class="block18">— Kimbilir?.. Belki de nasıl tepki göstereceğini görmek istediler...</p>

  <p class="block18">— Görecekler... diye homurdandı Spalding. Bu sabah Watkinski ile karşılaştığımda, satış taktiğimi göstermek istedim. Sen vazgeçmiş olsan bile, savunduğum senin bakış açındı. Nasıl azarlandığımı gördün. Bunun taktiği uzun zaman önce tezgahlandı Ted...</p>

  <p class="block18">Kennedy, birden ürperdi. Tabağını mübalağalı bir dikkatle temizledi. Kazandığı bu zaman içinde biraz düşünmek imkânını buldu. Önce bunun kendi sorunu olmadığını düşünmek istedi; duygusal bir çapraşıklığa girmeden, Spalding’in vicdan azabıyla ilgilendi.</p>

  <p class="block18">— Bunu düşünmemiştim... diye mırıldandı, sonra birden konuyu değiştirerek devam etti: Nereye gidebilirsin? Artık genç sayılmazsın. Yirmisekiz yaşındasın ve hala Dördüncü derecedesin Dave. Dinoli’nin seni kara listeye alacağı besbelli. PR’de bir yerde veya reklamcılıktan başka iş bulamazsın...</p>

  <p class="block18">— Zaten istemem ki... Büyük bir iş olmadıktan sonra Dinoli’den başka bir yerde çalışmak çok saçma bence...</p>

  <p class="block18">Kennedy sıkkın bir biçimde konuştu:</p>

  <p class="block18">— Geçemezsin de. Dinoli’nin etrafta pek büyük nüfuzu var. Ayrıca üç yıllık adamlarının işi bırakmalarından da hiç hoşlanmaz...</p>

  <p class="block18">— Başka bir işe girmek istemiyorum Ted. Hep yazar olmayı istemişimdir. Bu konuda şansımı denerim...</p>

  <p class="block18">— Video mu?., diye boğuk bir sesle konuştu Kennedy. Sonra devam etti: Dinoli”nin o işte de parmağı var...</p>

  <p class="block18">Spalding başını iki yanına salladı:</p>

  <p class="block18">— Hayır Ted. Video değil, kitap...</p>

  <p class="block18">Kennedy ilk kez Spalding’in gözlerinde o çocuksu ışıltıları gözlemiyordu. Şaşkın bir sesle söylendi:</p>

  <p class="block18">— Kitap mı?.. Kitap yazarak hayatını kazanamazsın Dave. Yılda 2 ya da 3 bin tane kitap satabilir misin?.. Bu senin sonun olur...</p>

  <p class="block18">Spalding fütursuz ve kararlı bir biçimde omuz silkti:</p>

  <p class="block18">— Mecbur kaldıktan sonra neden yapmayayım?..</p>

  <p class="block18">Kennedy onu daha başka taraftan yakalamak istedi:</p>

  <p class="block18">— Evlenmek istemiyor musun sen?.. Aşık olduğun biri yok mu Dave?..</p>

  <p class="block18">Spalding alabildiğine sakin bir şekilde cevapladı:</p>

  <p class="block18">— Sevdiğim bir kız var ama, bekleyebilir Ted. Yeterince bekledi de zaten...</p>

  <p class="block18">Kennedy, genç adamın zayıf mı, yoksa güçlü mü olduğuna karar veremiyordu:</p>

  <p class="block18">— Bu konudan başka birisine söz ettin mi?..</p>

  <p class="block18">Spalding başını iki yanına salladı:</p>

  <p class="block18">— Hayır Ted... Yalnız sana söyledim.</p>

  <p class="block18">İçini birden çapraşık bir duygu kaplamıştı Kennedy’nin. Bu genç adamdan nefret ettiğini biliyordu ama yine de onu kurtarmak için dil döküyor, çaba harcıyordu. Yine ısrarla üzerine gitti:</p>

  <p class="block18">— Dinle Dave... Bana kalırsa bir süre bekle. Bir hafta iki hafta, bir ay... Hiçbir şey yapmaya kalkma. Ayrılmayı düşünsen de bunu gerçekleştirme. Dinoli’den ayrılırsan, batarsın; mahvolursun...</p>

  <p class="block18">Spalding’in gözkapakları sanki derin bir düşünce alemine dalmış gibi kapanmıştı. Uzun uzun düşündü, sonra gözlerini açıp Kennedy’ye baktı:</p>

  <p class="block18">— Kimbilir, belki de haklısın Ted... diye mırıldandı. Dediğini yapıp iki hafta daha bekleyeceğim. Ama sadece bu anlaşmayı daha iyi bir duruma sokup sokamayacağımı anlamak için. Eğer iki haftaya kadar bir gelişme olmazsa ayrılırım...</p>

  <p class="block18">— Bu duygusal bir davranış çocuğum...</p>

  <p class="block18">Büyüklük taslayan bu «çocuğum» sözünü nasılsa ağzından kaçırmıştı Kennedy. Bu yüzden tuhaf bir rahatsızlık hissetti içinde. Spalding gülümseyerek ona baktı.</p>

  <p class="block18">— Yaşamak için bu acenteye ihtiyacın var, değil mi?.. Ancak Lou Dinoli’nin erdemlerine satılmış biri olduğunu aklından çıkarma...</p>

  <p class="block18">Kennedy yarı sıkkın yarı öfkeli söylendi:</p>

  <p class="block18">— O ermiş değil, ben de değilim... Zaten bugünlerde ermişlik de para etmiyor artık. Fakat işime devam edeceğim. Bundan sonra vicdanım rahat yaşayabileceğim...</p>

  <p class="block18">— Bir şeyi merak ediyorum... diye mırıldandı Spalding.</p>

  <p class="block18">— Neyi merak ediyorsun?..</p>

  <p class="block18">Spalding birden caymıştı:</p>

  <p class="block18">— Hiçbir şey... dedi. Ağzıma geleni söyledim herhalde.. Bu benim pek eski bir alışkanlığımdır Ted. Sonra mutluluk içinde gülümsedi: Bana zaman ayırdığın için çok teşekkür ederim. Aklımdakileri açıklığa kavuşturdun. Sana müteşekkirim Ted...</p>

  <p class="block18">Yemek paydosunun bittiğini bildiren gong çalmıştı. Kennedy birden bu gong sesini büyük bir kurtarıcı gibi gördü. Spalding, kolunu okşadı. Ve boş tepsisini kovanın içine atarak oradan uzaklaştı. Kennedy de aynı hareketleri taklit etmişti. Plastik tepsiyi bulaşığa doğru kaydırıverdi. Hareketleri mümkün olduğunca ağır yapıyordu. «Haugen gibi fanatik bir acente adamı değilim ben. Sanırım bazı kötü şeyler yaptık. Bu kontratın kötü bir şey olduğunu düşünüyorum. Fakat ortaya çıkıp bunu söylemenin hiçbir anlamı yok. Ayakta duran itiliyor...</p>

  <p class="block18">Birden Dave Spalding’e acıdığını hissetti. Vicdan azabı içinde bulunan bir insana acımak gerekirdi. Kennedy içinde eziklik duyarak masasına doğru yürürken, vicdan sahibi biri için yaşanacak bir dünyada olmadıklarını düşünüyordu...</p>
</body>
</html>
