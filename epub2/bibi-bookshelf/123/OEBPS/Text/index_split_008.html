<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dünyalı İstilacılar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block26" id="calibre_pb_10">&nbsp;</p>

  <p class="block17">&nbsp;</p>

  <h3 class="block23">Altıncı Bölüm</h3>

  <p class="block17">&nbsp;</p>

  <p class="block18">31 HAZİRAN 2044... Takvimler dünyada «Yıldönüm Tatili»ni gösteriyordu. Her yıl artan 6 saatin göze alınmasıyla dört yılda bir ortaya çıkan artık gün... Kennedy kendi kendine: «Bir eğlence günü» diye düşündü. Bugün ne pazartesi, ne salı, ne çarşamba, ne perşembe, ne cuma, ne cumartesi, ne de pazar. Adsız ve zamansız bir gündü sadece. Tatil çift ücreti alanlar dışında kimse çalışmazdı bu gün. Bu artık günde uygarlık kuralları bile sanki 24 saat süreyle işlemez hale gelirdi. Haziran ayının 30’u ile Temmuz ayının l’i arasında bir gün işte...</p>

  <p class="block18">Kennedy çifti o günü Long Island Sound’daki yüzer adada bulunan Jayland Eğlence Parkı’nda geçirmeyi tercih etmişti. Özel olarak Kennedy bu tatil gününün o dağdağalı havasından nefret ederdi, ancak bu yaşamlarında yer etmiş bir aile geleneği olmuştu adeta ve buna karşı gelmeyi düşünemezdi bile.</p>

  <p class="block18">Yol kalabalıktı. Böcekler gibi parıldayan arabalar tampon tampona yolda sıkışmıştı. Kennedy direksiyon başında ter döküyordu. Hava düzenleyiciler var güçleriyle çalışmasına rağmen bunaltıcı sıcağa karşı pek etkin olamıyordu. Yanında oturan Marge, hafif yazlık giysileri içindeydi; boynunda kırmızı bir eşarp vardı ve açık mavi renkteki bermudasıyla taptaze ve alabildiğine neşe içinde görünüyordu. Muntazam bacakları, alüminyum spreylerin etkisiyle tatlı bir parlaklık içindeydi.</p>

  <p class="block18">— Mısırlılar bu artık yıl işini çok daha iyi halletmişlerdi, diye konuştu Kennedy. Her yıl artan günden kalan parçayı saklayıp tapınağın arka odasına bunları yığarlarmış. Böylece her 1460 yılda bir bunlar bir yıla denk gelirmiş, bu da takvime yazılmayan bir yıl olurmuş. Sothic yılı derlermiş buna. O yıl boyunca büyük eğlenceler düzenlerlermiş ve olayı kutlamak için de kanatlan boyanmış bir kartalı palmiye dallarından yapılmış bir yuvada yakarlarmış. Anka kuşu efsanesi de bundan doğmuş...</p>

  <p class="block18">Marge oturduğu yerde kıkır kıkır gülmüştü.</p>

  <p class="block18">— İyi bir sistemmiş bu, diye söylendi Kennedy. Ve Mısır iki veya üç Sothic yılı kutlayacak kadar uzun bir süre var olmuş. İmparator Augustos Mısır takvimini yeniden düzenlediği zaman, Milattan Önce 30 yılında Anka’yı öldürmüş. Böylece Sothic yılı da ortadan kalkmış. Her dört yılda bir böyle bir günümüz olduğu için biz şanslı sayılırız Marge...</p>

  <p class="block18">Araba tamamen durunca bava düzenleyiciler huysuzca uğuldadılar. Marge gülümseyerek baktı kocasına:</p>

  <p class="block18">— 1460 yıl önce Amerika Kızılderililere aitti. Atalarımız kendilerini maviye boyarlar ve kamış sepetler içindeki putlara taparlardı. Aradan bu kadar zaman geçtikten sonra bizim kuşaklar da unutulacaklar... diye konuştu sonra ilave etti: Sothic yıllar bugün için artık geçerli değil. Bir sonraki yılın gelmesine kadar kimse bunu takvime yazmaz yıl hatırlamaz...</p>

  <p class="block18">— Hatırlamaz olurlar mı?., diye gülümsedi Kennedy. Yoksa kış mayısta, yaz da kasımda gelmeye başlar...</p>

  <p class="block18">Yol açılmıştı tekrar hareket ettiler. Araba hızla hareket edince Kennedy’nin sırtı birden koltuğun arkasına çarpmıştı:</p>

  <p class="block18">Allah kahretsin şu tatillerdeki trafiği... diye homurdandı...</p>

  <p class="block17">&nbsp;</p>

  <p class="block27">* * *</p>

  <p class="block17">&nbsp;</p>

  <p class="block18">Pek fırtınalı ve heyecanlı bir ay geçmişti. Spalding ile Kennedy kendilerini Ganymede’daki şu sahte koloni işine öylesine kaptırmışlardı ki... Bulunmayan insanların biyografileriyle dolu yığınlarca kağıt, Ganymede havası üzerine kalın dosyalar, hayatın sıkıntılı yönleriyle ilgili evrak ve daha nice nice şeyler... Kennedy zaman zaman: «Bu bir kurgu-bilim uzay macerası yazmak gibi bir şey» diye düşünüyordu. Ancak şöyle bir farkla; yapılan bunca hazırlık kurgu-bilim dergileri için değildi. Bütün gazeteler bunlardan bahsediyordu ve herkes bunu konuşmaya başlamıştı.</p>

  <p class="block18">Üretilen haberler arasında şunlara rastlanıyordu:</p>

  <p class="block18">«Ganymede, 23 Mayıs 2044 - Küçük Ganymede dünyasının karasal gelişmesi için konfor aramakla görevli keşif şirketinin deney gönüllü istasyonunun hummalı çalışmaları sürmektedir. Dün yağmaya başlayan şiddetli kara rağmen Koloni Başkanı Lester Brookman, yabancı bir dünyadaki alışılmış hayat dışında her şey iyi gidiyor demiştir. Kolonideki tek hastanın sağlık durumunun da hızla iyiye gittiği açıklanmıştır. Bayan Helen Davenant, 31 yaşında olup bir atmosfer mühendisinin eşidir. Dün sabahın erken saatlerinde bir apandisit krizi geçirmesi üzerine Koloni Doktoru David Hornsfall tarafından derhal ameliyat edilmişti. Doktor Hornsfall, hastanın sağlık durumunun gayet iyi olduğunu, düşük yerçekiminin çabuk iyileşmesine yardımcı olacağını ve birkaç gün içinde tekrar topraksız bitki yetiştirme alanındaki görevi başına dönebileceğini umduğunu söylemiştir...»</p>

  <p class="block18">Kennedy dünya çapında bir opera-komik sahnelediklerini düşünüyordu. Bu hayalî koloni hikâyesinin halka açıklanmasının üzerinden bir aydan fazla zaman geçmişti. Bütün dünya bu konuyla yakından ilgilenmekteydi. Ancak bu bir ayın içinde Kennedy’nin evde karısı Marge ile hayatı her geçen gün biraz daha artan bir zorluğa bürünmüştü. Görünürde bir şey olmamasına rağmen bu hal evdeki havadan kolayca hissediliyordu. Eski akşamların tatlı sohbetlerinin yerini gitgide artan boğucu bir sessizlik almaktaydı. Yüzlerdeki asık hatlar her geçen akşam biraz daha sertleşiyordu. Kennedy, karısı Marge’ı eskisi kadar kendisine yakın hissetmiyordu.</p>

  <p class="block18">Bu tatil günündeki gezmeyi karısıyla arasındaki bu soğukluğun biraz olsun giderilmesine yardımcı olacağını düşünmüştü Kennedy.</p>

  <p class="block18">Joyland, güneydeki 2000-2001 Barış Andlaşması münasebetiyle bu yüzyılın başında inşa edilmiş yüzen adanın bir bölümünü kaplamaktaydı. Ada şu anda artık yüzerliğini yitirmişti. Sound’un tabanına sağlam bir biçimde bağlanmıştı. Fakat yine de eskiden olduğu gibi Yüzen Ada adıyla anılıyordu.</p>

  <p class="block18">Adaya uzanan köprü bu kızgın öğle güneşinin altında göz kamaştıran bir parlaklık saçıyordu. Kennedy ücretli giriş yerinde duraklamıştı. Adaya gidiş yolunda pek yoğun bir trafik olmasına karşılık alttaki adadan dönüş yolu bomboştu. Akşam ise durum tamamen tersi olacaktı.</p>

  <p class="block18">Köprüden karşıya geçiş onbeş dakika almıştı. Arabayı park edebilmek için de bir onbeş dakika kaybetmek zorunda kaldılar. Sonunda Kennedy, cebinde park kartı, başında şapkası ve yanında karısı olduğu halde günlük yaşamın tekdüzeliğinden kurtulmuş buldu kendini. Marge’ın başında, kendisine Medusa görünüşü veren sayısız kağıt yılanlarla kaplı kocaman, portakal rengi bir şapka vardı. Kennedy’nin şapkası ise daha ciddiydi. Siyah ve gri karışımı renklerde, cenaze levazımatçılarınınkini andıran bir şapka vardı, başında. Etraflarında yürüyenlerin başlarında ise Roma miğferleri, Viking başlıkları göze çarpıyordu. Etraf, türlü giysiler veya türlü çıplaklıklar içinde kimselerle doluydu. Gelenekler herhangi bir hayâsızlığı önlüyordu ama güneşten yeterince yararlanmak ve sıcaktan da o ölçüde kurtulmak isteyenler üzerlerindekileri alabildiğine çıkarıp atmakta yarar görmüşlerdi.</p>

  <p class="block18">Yirmi yaşlarında, şapkasız, saçı-başı darmadağınık, bacaklarında alabildiğine kısa bir şort olan bir genç kız yanlarından geçerken Marge, kocasını dürtüp onu göstermişti. Bir elinde blûzu, bir elinde termosu olan genç kızı gördüğünü anlatan bir baş sallamasıyla cevaplamıştı Kennedy eşini. Kız birkaç adım attıktan sonra güneşin etkisiyle yalpalamaya başladı. Ayakları birbirine dolanıyordu adeta. Birkaç adım daha attıktan sonra belki külçe gibi yere yığılacak ve ayaklar altında, ezilip gidecekti. Ama hiçbir yerden bu genç kızı nazikçe tutup gölgelik serin bir yere çekecek yeşil üniformalı ve güler yüzlü bir Joyland Muhafızı çıkmadı. Kennedy gayriihtiyarî başını iki yana salladı: «Bu Dünya Tatili. Kendi kendimizden sıyrılıp ülserimizi evde bıraktığımız gün...» diye düşündü ve bu genç kızın durumu ve kendisini bekleyen akibet ile ilgilenmeyi aklından çıkarıp atmaya çalıştı...</p>

  <p class="block18">Marge çok eski bir sorunu gündeme getirdi:</p>

  <p class="block18">— Nereden başlıyoruz?., diye sordu.</p>

  <p class="block18">Yüzlerce yıldan beri bu adaya gelen herkesin birbirine sorduğu soruydu bu. Adada görülecek pek çok şey, yapılacak pek çok iş vardı. Parlayan bir işaret, büyük bir roketin ateşlenmek üzere olduğunu gösteriyordu. Adanın batı kıyısında, yolcu roketlerinin ateşlendiği çorak bir alan vardı. Roketler 60-70 mil yukarı çıkıyor, yolculara yeryüzünün yörüngesinde güzel bir gezinti yaptırdıktan sonra tekrar alana iniyordu. Ufak bir yanlış hesaplamadan ötürü yüzlerce kişinin öldüğü neşeli bir pazar günü öğleden sonrasına gölge düşüren 2039 yılından beri büyük bir kaza olmamıştı burada. Ücret, kişi başına 10 dolardı ancak Kennedy’lerin canları rokete binmek istememişti.</p>

  <p class="block18">Adanın diğer taraflarında küçük bir demiryolu, içki salonları, garip gösteri yerleri, yüzme havuzları, eğlence evleri ve balmumu müzesi vardı. Oyun alanının orta yerinde bir bina daha özel bir tür eğlence için ayrılmıştı. Eğlence arayan bir çift, 3 dolar verdikleri zaman kendilerine bir saat için özel havalandırma tertibatlı ve rahat yataklı bir oda kiralayabiliyorlardı. Bazı durumlarda bir üç dolar daha ödendiği takdirde bu odalarda bir kız da bulunabiliyordu. Dünya Tatili’nde eğlence sınırsızdı...</p>

  <p class="block18">Jet motorlu kızağa binmeyi tercih etmişlerdi. Biletleri aldılar ve kayışlarım sıkıca bağladılar. Jet motorlu araba ani bir yuvarlanışla harekete geçti ve rayların üzerinde çeşitli inişler çıkışlar, zig-zaglar yaparak baş döndürücü bir hızla koşmaya başladı. Bu alabildiğine heyecanlı ve bir o kadar da sersemletici bir eğlenceydi. Yolculuk sona erdiğinde bitkin bir halde aşağı indiler. Başları fena halde döndüğünden ancak birbirlerine sarılarak yürüyebiliyorlardı. Ve bu hallerine de kahkahalarla gülmekten kendilerini atamıyorlardı. Bu halde bir içki salonuna girip birer duble viski ısmarladılar. Salonun ortasına birden 50 yaşlarında bir adam fırlamıştı. Vahşî bir dansa başladı körkütük sarhoş durumdaki adam. Tam yere yıkılmak üzereyken bir Joyland Muhafızı pistin ortasında beliriverdi ve düşmek üzere olan sarhoş adamı tuttu. Bu manzara karşısında Kennedy karısına bakarak gülümsemekten kendini alamamıştı. Marge da buna samimî ve sıcak bir tebessümle cevap verdi. Kennedy bu tebessüme gayriihtiyarî hayret etti.</p>

  <p class="block18">İçkilerini bitirip dışarı çıktıklarında sıra sıra barakaların uzandığı kısma doğru yürüdüler. Marge bir ara durup kocasının kolunu çekti:</p>

  <p class="block18">— Şuna bak Ted!..</p>

  <p class="block18">Kennedy karısının gösterdiği tarafa bakmak gereğini bile duymadan konuştu:</p>

  <p class="block18">— Haydi Marge, bunların hepsinin nasıl şeyler olduğunu biliyorsun. Eğlence evine gidelim burada boşuna zaman kaybedeceğimize...</p>

  <p class="block18">— Hayır Ted... Şuna bak bir dakika...</p>

  <p class="block18">Kennedy karısının işaret ettiği tarafa doğru baktı. Daha önce gördüklerine hiç benzemeyen yepyeni bir barakaydı, bu. Üzerinde ışıklı bir levha gelip geçene göz kırpmaktaydı: «Ganymede’a bir mektup atınız!»</p>

  <p class="block18">Dişlek ve çıplak göğüslü bir adam neşe içinde gülümseyerek davetkar bakışlarla tezgahın üzerine eğilmişti. Yanındaki sarı kısa pantolonlu bir kadın tüm dikkatini toplamış önündeki kağıda bir şeyler yazmaktaydı. Dişlek adam kalın sesiyle bağırıyordu:</p>

  <p class="block18">— Haydi arkadaşlar! Ganymede’daki cesur insanlara iyi dileklerinizi yollayın. On kelimelik bir mesaj 1 dolar. Onların bu cesur girişimleri hakkında ne düşündüklerinizi bilmelerini sağlayın...</p>

  <p class="block18">Marge heyecan dolu bir sesle konuştu:</p>

  <p class="block18">— Görüyor musun Ted?..</p>

  <p class="block18">Kennedy şaşkınlığını örtmeye çalışan bir sabırsızlık içinde:</p>

  <p class="block18">— Boşver Marge, diye söylendi. Yeni şeyler bulup görmek istiyorum...</p>

  <p class="block18">Bu sırada çığırtkan adam onlara doğru sırıtarak seslenmişti:</p>

  <p class="block18">— Ganymede’a bir mektup göndermekten çekiniyor musunuz? Yalnızca 1 dolara gönderebilirsiniz...</p>

  <p class="block18">Adam bunları söylerken bir sarı kağıt ile bir de kalem uzatmıştı.</p>

  <p class="block18">Sarı kısa pantolonlu kadın bu sırada mesajını bitirip adama vermişti. Kennedy sadece üstteki satırı okuyabildi. Apandisit ameliyatı olan Bayan Helen Davenan’a hitap ediyordu. Kennedy bunun bir geçmiş olsun mesajı olabileceğini düşündü. Sonra adama baktı:</p>

  <p class="block18">— Burası yeni bir baraka galiba, diye konuştu.</p>

  <p class="block18">— Buradakilerin en yenisi, diye cevapladı adam. Geçen hafta kuruldu. Çok da iyi iş görüyor. Acaba...</p>

  <p class="block18">Kennedy adamın lafını kesti:</p>

  <p class="block18">— Bu kimin fikriydi, diye sordu. Herhangi bir Bay Watkinski tanıyor musunuz veya bir Bay Poggioli?..</p>

  <p class="block18">Adam bön bön baktı:</p>

  <p class="block18">— Siz dedektif misiniz, diye homurdandı, sonra işi laf kalabalığına getirerek yoldan geçmekte olanlara seslenmeye koyuldu: Haydi arkadaşlar! Gitmeyiniz bayan. Ganymede’daki cesur öncüler sizden haber bekliyorlar...</p>

  <p class="block18">Şişman bir kadın tezgaha yaklaşıp: «Sevgili Dr. Hornsfall» diye başlayan bir mektup yazmaya koyulmuştu. Marge ansızın kocasının kolundan çekti:</p>

  <p class="block18">— Haydi gidelim buradan Ted, dedi.</p>

  <p class="block18">Kennedy direndi:</p>

  <p class="block18">— Bir dakika lütfen Marge... diye söylendi. Sonra cebinden 1 dolar çıkarıp adama uzattı. Onun verdiği sarı kağıdın üzerine acele olarak şunları karaladı:</p>

  <p class="block18">«Sevgili Yönetici Brookman, Kolonide her şey iyidir umarım. Sadece sizin reklamcı birinin elinde oyuncak olmanız çok üzücü. Sevgilerimle. Jasper Greeblefizz»</p>

  <p class="block18">Ve sarı kağıdı adama uzattı ve aksi bir sesle konuştu:</p>

  <p class="block18">— İşte bunun yerine ulaşmasını sağla... dedi, sonra karısına döndü: Haydi Gidelim Marge...</p>

  <p class="block18">Oradan uzaklaşırlarken dişlek adam arkalarından sesleniyordu:</p>

  <p class="block18">— Hey bayım! Bu mesajda bir sürü kelime var. Yalnızca 10 kelime yazabilecekken 19 kelime yazmışsınız...</p>

  <p class="block18">Kennedy hiç umursamadı, karısının elinden tutarak yürümeye başladı.</p>

  <p class="block18">Mektubun oraya varacağını sanıyor musun?., diye sordu Marge.</p>

  <p class="block18">Karısının bu sorusuna bir cevap vermemişti Kennedy. Yüzünden ve sırtından terler boşanıyordu. Marge ona derin derin baktı:</p>

  <p class="block18">— Niçin bu kadar sinirlisin Ted, anlamıyorum... diye söylendi. Bunlar her zamanki şeyler değil mi? Çok zekice bir numara, üçkâğıtçılık işte...</p>

  <p class="block18">Kennedy’nin içini tarifsiz bir sıkıntı kaplamıştı. Dünya tatili onun için hiç de tatil değildi. Burada bile Ganymede’dan kaçış yoktu. Dünya tatilinde de çalışmak zorunda olanlardan daha kötü bir durumda olduğunu düşündü. Hiç olmazsa onlar bugün çalıştıkları yerlerden çift yevmiye alıyorlardı. Marge onun kolunu sıktı:</p>

  <p class="block18">— İyisin ya Ted?.. diye sordu.</p>

  <p class="block18">— Tabii, tabii... diye söylendi Kennedy. Sıcaktan olacak. Bu şapka da olmasa sıcaktan bayılırdım...</p>

  <p class="block18">Neşeli görünmek için kendini zorladı. Bir yere girip birer duble içki daha içtiler, bir kez daha tırtıllara bindiler. Gözleri faltaşı gibi açılarak gösteri evindeki hilkat garibelerini seyrettiler. Bu arada Mike Cameron ile karısına rastladılar. Sarhoş bir haldeki Üçüncü derecedeki bir memur ve kendisiyle aynı durumdaki karısı sendeleyerek roketlere doğru gittiler. Kennedy ve Marge birer içki daha içtiler.</p>

  <p class="block18">Sonra Joyland’ta çıplaklığın sualsiz yer aldığı tek yer olan Yüzme Havuzu için bilet aldılar ve ılık klorlu suda yüzerek bir saat harcadılar. Akşam gün batışından sonra havaî fişek gösterilerini izlediler ve inecek olan büyük roketi görmek için alanın yolunu tuttular.</p>

  <p class="block18">Kennedy’nin başı dönüyordu, Marge’in yüzünde ise sahte bir tebessüm vardı. Yorgun adımlarla çıkış kapısına doğru yöneldiler. «Ganymede’a Bir Mektup Gönder» barakası hala çalışıyordu. Kennedy, programının başarılı olduğunun farkındaydı Joyland bile onun Ganymede kolonisinin savaşını tanımıştı. Fakat yine de içinde bir sevinç hissedemiyordu...</p>

  <p class="block18">Park yerinde tüm görevliler sürücüler için «ayıltıcı»lar dağıtıyordu. Bunlardan bir tane içmeden arabaya binmek imkansızdı. Kennedy de bu tadsız küçük haplardan bir tane yuttu. Ayıldığını hissetmesine rağmen midesi düğümlenmekteydi.</p>

  <p class="block18">Joyland’da eğlence bütün gece devam edecekti. Tekrar güç toplayabilmek için her zaman pazar günleri vardı. Fakat eğlenmek için içinde en ufak bir istek olsun hissetmiyordu. Marge da tükenmiş durumdaydı. Arabaya girmesiyle arka kanepede kıvrılıp uyumuştu. Kennedy haşin bir şekilde direksiyonu kavrarken «Bana mutlu Dünya Tatilleri!» diye düşündü. «Mutlu... Mutlu... Mutlu...».</p>
</body>
</html>
