<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dünyalı İstilacılar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block26" id="calibre_pb_11">&nbsp;</p>

  <p class="block17">&nbsp;</p>

  <h3 class="block23">Yedinci Bölüm</h3>

  <p class="block17">&nbsp;</p>

  <p class="block18">PAZAR, hüzünle dolu bir kötü gündü. Kennedy, Joyland’ın hırçın renklerini düşleyerek uyudu. Şiddetli bir baş ağrısıyla uyandı. Geç vakitlere kadar uyumuş olmasına rağmen tarifsiz bir yorgunluk hissediyordu üzerinde. Gazeteye bir göz attı. Dünya Tatili’nin tahribatı pek büyük olmuştu. Yalnızca Appalachra yöresinde 1000 kişi hayatını kaybetmişti. Cinayetler, hırsızlıklar, mal-mülk tahribatı olmuştu. Eğlence dolu bir günün bilançosuydu bu...</p>

  <p class="block18">2044 yılının ikinci yarısının ilk günü, 2 Temmuz pazartesi idi. Diğerlerini arabasıyla taşıma sırası Kennedy’ye gelmişti. Arkadaşlarını toplayıp şirkete götürdü. Bürosuna çıktığında, masasının üzerinde kendisini bekleyen küçük bir not buldu:</p>

  <p class="block19">"Dokuzuncu Kat Saat: 6.57</p>

  <p class="block19">Ted,</p>

  <p class="block19">Bu sabah 8,30’da benim ofisime gelebilir misin? Önemli bir ziyaretçimiz var.</p>

  <p class="block19">Lou"</p>

  <p class="block18">Dinoli’nin ofisine büyük bir merak içinde girdiğinde, randevu saatine daha zaman vardı. Beyaz dişli sekreter onu labirent gibi koridorlardan geçirip Birinci derecedekilerin dairesine götürmüştü. Büyük adamın bürosunun meşe kaplı girişinde epeyce bir zaman beklemek zorunda kaldı.</p>

  <p class="block18">Bütün maiyet, Dinoli’nin ofisinde idi. Dinoli ellerini önünde kenetlemiş, kamburunu çıkartmış, keskin gözlerle kapının tam karşısında oturmaktaydı. Kennedy kendisini saygıyla selamladı. Dinoli’nin çevresinde dört kişi oturuyordu. Watkinski, sıkılmış gibi görünüyordu; Mc Dermott, Ganymede kontratı üzerinde hükümetle irtibatı yürüten İkinci dereceden sıska, küçük bir dövüş horozunu andırıyordu; şirketin İdarî yöneticisi, yüzüne yayılan kırışıklıkların daha da keskinleşmesine sebep olan gülümseyişiyle oturuyordu. Haşin çehreli bir başkası daha vardı yanlarında. Dinoli hemen söze girmişti:</p>

  <p class="block18">— Bay Bullard, size Steward ve Dinoli Şirketi’nin Üçüncü derece yöneticisi Theodore Kennedy’yi tanıştırmak istiyorum...</p>

  <p class="block18">Bullard ileri doğru uzandı. Kennedy hayatında bir eşini daha görmediği koskoca ellerle karşılaştı. Adam, çam yarması gibi bir şeydi. Karşılıklı el sıkışırken Kennedy elinin adamın iri pençeleri arasında buruştuğunu hissetmişti. Bullard:</p>

  <p class="block18">— Sizinle tanıştığıma çok memnun oldum Bay Kennedy, diyordu. Bay Dinoli’den işiniz hakkında çok müthiş şeyler duydum...</p>

  <p class="block18">— Teşekkür ederim efendim...</p>

  <p class="block18">Kennedy çevresine bakındı. Elinde olmadan dizlerinin titrediğini hissetti. Bu çok büyük bir işti. Aynı odada iki tane Birinci Derece Yöneticisi vardı. Dinoli anlaşılması güç, derinden gelen bir sesle konuştu:</p>

  <p class="block18">— Tatilin iyi geçti mi?..</p>

  <p class="block18">— Evet efendim çok iyi geçti...</p>

  <p class="block18">— Bunu duyduğuma sevindim, diye konuştu Dinoli, sonra hemen konuyu değiştiriverdi: Biliyorsun ki, şirketin başkanı Bay Bullard'tır...</p>

  <p class="block18">Kennedy başıyla tasdik etti. Bullard, Dinoli’nin masasının köşesine oturup bacak bacak üstüne attı. Sigara paketini çıkarıp Kennedy’ye bir sigara ikram etti. Kennedy bu ikramı reddetmek saygısızlığını gösteremezdi, sigarayı aldı. Bullard gülümseyerek kendisine bakarken konuştu:</p>

  <p class="block18">— Anladığım kadarıyla siz Ganymede’daki koloninin gelişmesinden sorumlu olan kişisiniz. Size, bunun parlak bir görüş olduğunu söylemek isterim. Oldukça parlak bir görüş hem de...</p>

  <p class="block18">— Teşekkür ederim efendim, diye mırıldandı Kennedy.</p>

  <p class="block18">Bullard kalın sesiyle devam etti:</p>

  <p class="block18">— Bütün millet, bütün dünya, sizin hayal ürününüz olan bu talihsiz kimselerin mücadeleleriyle oyalanıyor. Ve zannedersem projenin yürütülmesinde sadece ve sadece siz sorumlusunuz...</p>

  <p class="block18">— Bir yardımcım var efendim. Spalding adında biri. Bana çok yardımcı oluyor bu konuda, diye konuştu Kennedy.</p>

  <p class="block18">Watkinski sararmış, Dinoli’nin kaşları çatılmıştı. Bullard da biraz şaşırmış görünüyordu. Fakat bozuntuya vermemişti:</p>

  <p class="block18">— Ah evet... Fakat esas sorumluluk sizin ve ben de bu sabah bu yüzden buraya, şu teklifi yapmak üzere gelmiş bulunuyorum...</p>

  <p class="block18">— Teklif mi?., diye kekeledi Kennedy.</p>

  <p class="block18">— Hem de çok iyi bir teklif... dedi Bullard. Ganymede savaş alanı düşüncesini çok iyi yakaladınız. Fakat Bay Dinoli ile ben, sizin eğer Ganymede’daki yaşam şartlarını gerçekten görmüş olsaydınız, bundan daha iyi bir iş yapmış olabileceğinize inanıyoruz. Bu sizin projenize, kampanyanın başarısını garantileyecek olan gerçeğin hissedilmesini sağlayacak...</p>

  <p class="block18">Dinoli’nin yüzü sevinçle parlıyordu. Bullard devam etti:</p>

  <p class="block18">— Ganymede ileri karakoluna gitmek üzere kısa bir süre sonra hareket edecek bir gemi var. Bu gemide bir kişilik yer bulunuyor. Dinoli ile konuştuk ve sizin bu yerin yolcusu olmanızı düşündük, size bu şansı tanımaya karar verdik. Ganymede’da bütün masraflarınız şirketimize ait olmak üzere üç hafta kalabilirsiniz Bay Kennedy. Nasıl beğendiniz mi bu teklifi?..</p>

  <p class="block18">Kennedy o anda dünyanın başına yıkıldığını sandı. Sendeledi birden. Eliyle bir sandalyeyi tuttu:</p>

  <p class="block18">— Bunu düşünmek için biraz zaman istiyorum efendim, diye kekeledi.</p>

  <p class="block18">Bullard dudaklarında ve bakışlarında garip bir tebessümle konuştu:</p>

  <p class="block18">— Durumunuzu anlıyorum. Zor bir programın ortasındasınız, bu konuda bir takım şahsî kararlarınız var tabii. Fakat gemi perşembeye kalkıyor. Bu gemide olmak istiyorsanız, evet demeniz yeterlidir...</p>

  <p class="block18">Kennedy şaşkın bakışlarını Dinoli, Watkinski ve Mc Dermott’un yüzlerinde gezdirdi. Bu yüzlerde hiçbir duygunun belirtisi yoktu. Hepsi onun gitmesini istiyorlardı sanki. Her şeyi bırakmasını ve kampanya daha gerçekçi olsun diye onun üç hafta boyunca uzaydaki soğuk bir buz topu üzerinde sıkıntılar içinde kıvranmasını arzuluyorlardı besbelli.</p>

  <p class="block18">Böyle bir durum karşısında «Hayır!» demesine imkân yoktu. Tek şansı işi biraz geciktirmesi olabilirdi ancak:</p>

  <p class="block18">— Meseleyi eşimle görüşeceğim, diye mırıldandı Kennedy. O kadar ani oldu ki. Bu büyük fırsatı...</p>

  <p class="block18">— Şüphesiz, diye sözünü kesti Bullard. Çarşamba günü Bay Dinoli’ye haber verirsiniz. O bana bildirir ve sizi yolcu etmek için son düzenlemeleri hazırlarız.</p>

  <p class="block18">«Her şey olup bitti; imzalandı, yapıştırıldı ve yollandı» diye düşündü Kennedy. Sonra boğuk bir sesle konuştu:</p>

  <p class="block18">— Evet efendim... Teşekkür ederim... Sonra Dinoli’ye çevirdi bakışlarını: Başka bir emriniz var mı efendim?..</p>

  <p class="block18">— Hayır Ted. Hepsi bu kadar. Sadece senin bu iyi haberi bilmeni istedik oğlum...</p>

  <p class="block18">Dinoli’yi başıyla selamladı:</p>

  <p class="block18">— Teşekkür ederim efendim, diye kekeledi.</p>

  <p class="block18">Ve dışarı çıktı...</p>

  <p class="block18">Saat 11’de, Dave Spalding ile beraber çalıştıkları ofise döndü. Beyni alabildiğine çapraşık duygular içinde uğulduyordu. «Onlara Marge’ın gitmemi istemediğini söyleyeceğim, bebek beklediğimizi veya başka bir şey...» diye düşündü ilkin. Ancak böyle bir görevi reddetmesi hiç de hoş olmayacaktı. Fakat hakkında yazmakta olduğu şartlar altında upuzun üç hafta geçirmek de olacak şey değildi doğrusu.</p>

  <p class="block18">— Giyotinle kafası kesilmiş gibisin...</p>

  <p class="block18">Spalding’in sesiyle kendine gelmişti Kennedy. Yardımcısı endişeli gözlerle kendisine bakıyordu:</p>

  <p class="block18">— Seni işten atmadılar ya?., diye sordu merakla.</p>

  <p class="block18">— Nerde o şans?., diye söylendi Kennedy. Sonra anlattı: Büyük bir fırsat verdiler. Şirkettekiler, yazdığım şeyleri daha iyi hissetmem için bana Ganymede’a üç haftalık bir yolculuk yapmamı teklif ettiler...</p>

  <p class="block18">Spalding’in zayıf yüzünde ani bir arzu ışığı yanıp söndü. Kennedy, kendisi gittikten sonra Spalding’in ikinci dereceden işlerle sorumlu olacağını düşündüğünü fark etmişti. Yardımcısı:</p>

  <p class="block18">— Kabul ettin tabii, değil mi?., diye sordu.</p>

  <p class="block18">Kennedy yüzünü buruşturdu:</p>

  <p class="block18">— Marge bu işe çok üzülecek. O bir gece bile yalnız kalmaktan nefret eder. Nerede kaldı üç hafta...</p>

  <p class="block18">— O da seninle gidemez mi?., diye sordu Spalding.</p>

  <p class="block18">— Sadece bir kişilik yer varmış gemide. Şayet kabul edersem perşembe günü yola çıkmam gerekecek ve projeyle de senin ilgilenmen gerekecek...</p>

  <p class="block18">— Merak etme, yapabilirim...</p>

  <p class="block18">— Biliyorum, elbette yapabilirsin. Fakat farz et ki sen benim ahlak sistemlerine başka bir atak yapmak için gittiğim zamanı seçtin? Farz et ki, ben uzaydayken sen ayrıldın, çalışmadın ve projeyi yüzüstü bıraktın? Watkinski ne yapacak Ganymede’la bütün haberleşmenin kesildiğini ve beni geri getirmek için tamir edilmesini beklememi mi söyleyecek?..</p>

  <p class="block18">Spalding’in dudakları gerilmişti birden:</p>

  <p class="block18">— Sana hiçbir şekilde işi bırakmayı planlamadığımı söyledim. Ayrılmaya henüz gücüm yetmez. Son beş hafta içinde böyle bir belirti gösterdim mi Ted? Sen de görüyorsun ki, bu proje üzerinde köpek gibi çalışıyorum...</p>

  <p class="block18">Kennedy gülümsemeye çalıştı:</p>

  <p class="block18">— Kusura bakma Dave, diye mırıldandı. Çok zor bir hafta sonu geçirdim de... Yoksa senin kalbini kırmayı aklıma bile getirmem... Haydi işimize bakalım...</p>

  <p class="block18">Kendi icat ettikleri olaylarla dolu klasörlerden birini raftan indirdi...</p>

  <p class="block18">Ganymede’da nüfuslandırmış oldukları 313 kişinin her biri hakkında detaylı biyografiler yazmışlardı ve her sabah bunlardan birini ele alıyorlardı. Kennedy dosyayı karıştırırken:</p>

  <p class="block18">— Sanırım Mary Walls’i hamile yapmanın zamanı geldi, diye konuştu. Sonra ekledi: Ganymede’da henüz bir hamilelik olayı olmadı. Senin tıp dosyanda neler var bu konuda?..</p>

  <p class="block18">Spalding, kolonideki muhtemel tıbbî sorunlar hakkındaki bir doktor raporunu siyah bir deri çantanın içine koymuştu. Düşük yer çekimi altında doğum, basınç hastalıkları ve bunun gibi konular vardı bu raporda.</p>

  <p class="block18">Spalding, kolonideki ilk hamilelik hakkında, mutlu anneden ve şaşırmış müstakbel babadan alınmış sözlerle (Hay Allah, bu büyük bir haber! Biliyorum Teksas’taki annem Mary’nin hamile olduğunu duyunca zıplayıp ayak topuğunu incitecektir) bir gazete haberi hazırlamayı planladı. Tabii bu arada sürekli konuşan Direktör Brookman’dan da alınmış birkaç söz yazacaktı. O çalışırken Kennedy, şirket teknisyenlerinin hazırladıkları koloni üyelerine ait düzmece fotoğraf serisinden Mary Walls’in bir görüntüsünü bulabilmek için fotoğraf dosyasını elden geçiriyordu. Bu fotoğraf, Spalding’in hazırladığı haberle beraber yayınlanacaktı.</p>

  <p class="block18">Kennedy, Bayan Walls’a gerekli olacak doğum ve bebek takımlarının perşembe günü kalkacak gemiye yetişmesi için şimdiden ısmarlanması gerektiğini düşünmüştü. Ancak bunu düşündüğü anda içini tarifsiz bir sıkıntı basmıştı. Perşembe günü kalkacak gemiyi düşünmek, ona içinde bulunduğu çıkmazı anımsatmıştı: «Allah kahretsin. Ganymede’a gitmek istemiyorum!» diye düşündü. İş onun yukarıdaki koloniye inandığı noktaya gelmişti. Dışarıya karşı sert görünen fakat duygusal olan, köşeli çeneli Direktör Brookman’ı; koca bıyıklı Dr. Hornsfall’dan hamile olduğunu öğrenen kırmızı yanaklı Mary Walls’i tarif edebilirdi rahatlıkla. Bunların tümü hayal ürünü kimselerdi, tümü uydurmaydı. Ganymede’daki ileri karakolda sadece iğrenç kokulu sakalları olan birkaç düzine uzay adamı vardı gerçekte. Ve Kennedy oraya, onların yanına gitmeyi asla istemiyordu.</p>

  <p class="block18">Spalding’in projeyi kendisi olmadan da mükemmelen yürütebileceğine inanıyordu Kennedy. İş şimdilik rayında gidiyordu. Haber kaynakları açık ve iyi yağlanmıştı. Halk bu oltaya gelmişti...</p>

  <p class="block18">313 kişi sadece onun kafasında değil, Spalding’in ve bütün dünya insanlarının kafasında şekillenmişti. Koloninin kendine özgü bir yaşam tarzı vardı. Spalding ise sadece onun yokluğunda koloninin faaliyetlerini genişletecekti. Öğleden evvel hamilelik hikâyesini telefonla ajanslara ve gazetelere bildirdiler. Sonra ertesi günün işlerini planladılar. Spalding’in hazırlamakta olduğu Direktör Brookman’ın özgeçmişi en az bir hafta yayınlanabilecek durumdaydı. Bu arada Kennedy, Bayan Mary Walls’in hamileliğindeki ard arda gelen olayları dosyalıyordu. Önce Mary Walls’in iki ay içinde düşük yapmasını düşündü, sonra bundan vazgeçti. içinde bir acıma hissi uyanmıştı genç kadına karşı. Mary Walls’in hamileliğini sürdürmesi daha etkili olacaktı.</p>

  <p class="block18">Sonra içini birden izah edilmez bir duygu kapladı. Sırtını koltuğunun arkalığına yaslayıp titreyen ellerine baktı: «Tanrım, bu insanoğlunun karşısına çıkan en büyük uydurma hikaye. Onu da ben uydurdum!» diye düşündü, azap içinde kıvrandı. Bu iğrençlik iliklerini dondurmuştu. Kopyalarla meşgul olan Spalding’e baktı. Omuz silkti. Yirmibeş yaşındaki kızıl saçlı, ince ve narin bir koloni diyet uzmanı olan ve iki yıldan beri sırık gibi uzun, yirmidokuz yaşındaki Teksaslı Mike Walls ile evli olan Mary Walls’m hamile olduğu haberi yayınlanmıştı bile. Gayriihtiyarî yumruklarım sıkıp: «İşi nerede bırakmalı?» diye düşündü. Kendi yarattığı bu uydurma yayının bir parçası olarak görüyordu kendini. Acaba Ganymede’daki Mary Walls kendisinin New York’ta oturan sinirli bir adam tarafından yönetilen sadece karton bir figür olduğunu ve hamileliğinin sevgili kocasının aşkı ürünü olmayıp Theodore Kennedy adlı biri tarafından gösterilen kutsal bir davranış sonucu olduğunu biliyor muydu?..</p>

  <p class="block18">Terini silerken odanın camlı kapısının vurulduğunu hissetti. Başını kaldırıp baktığında Alf Haugen’in kendisine sırıttığım gördü:</p>

  <p class="block18">— Haydi gidelim dahiler, diye sesleniyordu. Paydos vakti geldi. Kendimi biran önce dışarı atmak istiyorum...</p>

  <p class="block18">Evrakı toparladılar ve araba parkında toplandılar. Kennedy arkadaşlarını gidecekleri yere bıraktıktan sonra eve döndü.</p>

  <p class="block18">Marge ona bir kokteyl hazırlamıştı. İçkisini yudumlarken karısına, Bullard’m ziyaretinden, Dinoli’nin teklifinden söz etti:</p>

  <p class="block18">— Beni üç haftalığına Ganymede’a göndermek istiyorlar. Perşembe günü yola çıkmam lazım, dedi ve karısının gözlerinin içine bakarak sordu: Ne dersin buna?</p>

  <p class="block18">— Harika bir şey, diye gülümsedi Marge. Seni özleyeceğim tabii ama...</p>

  <p class="block18">Kennedy şaşkın bakışlarını karısının yüzünden ayıramadı :<span class="tab">&nbsp;&nbsp;&nbsp;&nbsp;&nbsp;&nbsp;</span>.</p>

  <p class="block18">— Yani sen bu delice işi kabul edeceğimi mi sanıyorsun?.. diye kekeledi.</p>

  <p class="block18">Bu kez Marge’ın bakışlarını şaşkın bir ifade kaplamıştı:</p>

  <p class="block18">— İstemiyor musun yoksa?., diye sordu.</p>

  <p class="block18">Kennedy kendini toparlamaya çalıştı:</p>

  <p class="block18">— Ama düşündüm ki, diye mırıldandı, sonra bir an gözlerini yumup düşündü ve titrek bir sesle sordu: Gitmemi istiyorsun değil mi Marge?..</p>

  <p class="block18">— Bu senin için büyük bir fırsat şekerim, diye mırıldandı Marge. Uzayı görmek için bir başka şans çıkmayabilir. Ve yolculuk da oldukça güvenli değil mi?.. Uzay yolculuğunun araba kullanmaktan daha emin olduğu söyleniyor...</p>

  <p class="block18">Kennedy karısının gülümseyen yüzüne bakarken içinin burkulduğunu hissetti o anda: «Gitmemi istiyor. Benden üç haftalığına kurtulmak istediği besbelli» diye düşündü kendi kendine. Kadehinden okkalı bir yudum içti:</p>

  <p class="block18">— Aslında karar vermek için çarşambaya kadar vaktim var, diye konuştu. Onlara meseleyi kabul etmeden önce mutlaka seninle konuşmam gerektiğini söyledim. Fakat görüyorum ki sen bu işe evet diyorsun...</p>

  <p class="block18">Marge gülümseyerek baktı kocasına, kısık bir sesle:</p>

  <p class="block18">— Tabii karşı çıkamam buna, diye mırıldandı. Bu zamana kadar senin ilerlemene engel olacak bir harekette bulundum mu hiç?..</p>
</body>
</html>
