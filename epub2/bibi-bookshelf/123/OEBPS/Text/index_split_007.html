<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dünyalı İstilacılar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block26" id="calibre_pb_9">&nbsp;</p>

  <p class="block17">&nbsp;</p>

  <h3 class="block23">Beşinci Bölüm</h3>

  <p class="block24">&nbsp;</p>

  <p class="block18">MAYIS ayının ikinci haftasına doğruydu. «Steward ve Dinoli» şirketi önceki anlaşmalar grubundan, şimdi yapmakta oldukları işi içerene uğraşmadan bir geçiş yaptı. Furman adındaki parlak gözlü, Dördüncü dereceden bir memur Kennedy’nin Birleşmiş Alüminyum Madenleri projesini devraldı ve Kennedy de o andan itibaren Ganymede projesinin sürekli elemanı oldu.</p>

  <p class="block18">Watkinski, projenin koordinatörü olması nedeniyle Kennedy’nin direkt amiri durumundaydı, ikinci derecedeki üç adamın her birinin bu konuda ayrı ayrı sorumlulukları vardı. Kaderer, uzay alım-satım işleriyle ilgileniyor, Mc Dermott hükümetle irtibat ve U.N. Meclis üyeleriyle temas konusunda görev yapıyor, Poggidi ise eğitim testlerini yürütüyordu. Ancak bunlar ister istemez yardımcı girişimler oluyordu. Merkezi Dinoli’nin yerini alacak olan ve aynı zamanda ikinci derecede görevlilerin yöneticisi durumunda bulunan Watkinski yönetiyordu.</p>

  <p class="block18">Hiç kimse, Watkinski bile projenin ilerlemesi konusunda acele etmiyordu, ilk günler her şey alabildiğine büyük bir sükûnet içindeydi. Bu hayli garip bir başlangıç sayılabilirdi.</p>

  <p class="block18">Akılda tutulması gereken birkaç hedef tarih vardı sadece. Kennedy bunları yukarıdan aşağıya sızar sızmaz özel not defterine kaydetmişti:</p>

  <p class="block18">Mayıs 2044 — Toplumsal duygudaki geçişin başlangıcı. Ganymede’lıların sempatik olmayan tanımına hazırlık.</p>

  <p class="block18">17 Eylül 2044 — Programın kuvvetlendirilmesi; operasyonun doruğuna ulaşma.</p>

  <p class="block18">Eylül 2044 — Şirket, Birleşmiş Milletler’e gerektiğinde yardım edebileceğini bildirecek; S ve D.’nin üzerinde durulacak.</p>

  <p class="block18">Ekim 2044 — Zirve ile ilgili olay.</p>

  <p class="block18">Ekim 2044 — En uygun ve arzu edilen zaman. Birleşmiş Milletler, şirketin haklarını korumak için Ganymede’ı işgale karar verir...</p>

  <p class="block18">Kennedy, karısının bu zaman çizelgesini görmesini istemediğinden onu bürosunda saklamayı tercih etmişti. Çizelge çok düzgündü, çok iyi planlanmıştı ama Marge’m ilk tepkisinin ne olacağının gayet iyi farkındaydı.</p>

  <p class="block18">Spalding’in masası Dördüncü derece bürosundan alınmış, Haugen ile Kennedy’nin masalarının yanına konulmuştu. Spalding masasının üzerine mühürlü bir zarf konulduğunda onu açıp şöyle bir göz gezdirdikten sonra:</p>

  <p class="block18">— İşte saldırının planı, diye mırıldanmıştı.</p>

  <p class="block18">Alf Haugen şaşkın bakışlarını Spalding’e çevirdi:</p>

  <p class="block18">— Hangi lanet olası şeyden bahsediyorsun?..</p>

  <p class="block18">Ofiste bir hır çıkacağa benziyordu. Kennedy söze karıştı:</p>

  <p class="block18">— Her zaman her şeyin kendi menfaatin doğrultusunda gitmesini arzularsın değil mi Dave? Ganymede’lıların ezileceğini düşünsen iyi olur, dedi.</p>

  <p class="block18">Spalding şaşkınlık içinde kekelemişti:</p>

  <p class="block18">— Şey, biz...</p>

  <p class="block18">Kennedy kesin bir edayla konuştu:</p>

  <p class="block18">— Onu Dinoli’ye vermek zorundasın. Bir zaman çizelgesini 6 ay içinde sonuçlandırabilir ve tüm eğilimi öylesine iyi yargılar ki, 24 saat içinde programı değiştirmemiz gerekmez...</p>

  <p class="block18">Haugen tok bir sesle konuştu:</p>

  <p class="block18">— Bu bir ticaret oyunu, dedi. Dinoli’nin köpekbalığı gerçek bir köpekbalığı. Allah kahretsin ama yine de bu adama saygı duyuyorum. Dinleyip dinlememesine de aldırış etmiyorum doğrusu.</p>

  <p class="block18">Spalding endişe dolu bir sesle sordu:</p>

  <p class="block18">— Üçüncü derece ofisinin telgraf telleriyle donatılmış olduğunu gerçekten düşünüyor musun?...</p>

  <p class="block18">Haugen omuz silkti:</p>

  <p class="block18">— Belki olabilir, diye konuştu. Dinoli etrafında sadık elemanların bulunmasından hoşlanır. Kimin sadık olduğunu bulmanın da yolları vardır. Fakat bu beni hiç mi hiç ilgilendirmiyor. Ben sadık bir elemanım. Eğer söylediğimi yaşlı Lou yapmaya kalkışırsa, endişelenecek bir şey yok demektir...</p>

  <p class="block18">Kennedy zaman çizelgesini şöyle bir gözden geçirdi, sonra kalkıp Spalding’in yanına gitti, iki eliyle masaya yaslandı. Yüzünü onun yüzüne doğru iyice yaklaştırarak konuştu:</p>

  <p class="block18">— Bana biraz yardım edebilir misin Dave?.. Bir araştırma yapmam gerekiyor, kütüphaneye gideceğim oradan bir şeyler taşımamız gerekecek...</p>

  <p class="block18">Spalding şaşkın şaşkın bakmıştı:</p>

  <p class="block18">— Niye odacıyı çağırmıyorsun?., diye söylendi.</p>

  <p class="block18">Kennedy, ayağının ucuyla Spalding’in masanın altından hafifçe dışarı çıkmış olan ayağının ucunu usulca dürttü.</p>

  <p class="block18">— Bu çocuklara güvenemiyorum doğrusu. Onun için senin yardımını istedim, diye konuştu.</p>

  <p class="block18">Spalding şaşkınlığını üzerinden atamamıştı. Omuz silkip başını salladı ve isteksiz bir biçimde masasından kalktı. Üçüncü derece bölgesinden çıkıp koridora girdiklerinde Kennedy koluna sıkıca yapışıverdi, alçak bir sesle:</p>

  <p class="block18">Şu saldırı planı söylentisi tamamen yanlış, öyle adlandırılmıyor, diye fısıldadı.</p>

  <p class="block18">— Öyle değil mi yani?..</p>

  <p class="block18">Kennedy fısıltı halinde de olsa kesin bir dille konuştu:</p>

  <p class="block18">— Ne burada, ne orada, Üçüncü derecelerin bölümünde şirketin aleyhinde konuşmayacaksın. Haugen seni rapor etmeye kalksa haklı olacaktı...</p>

  <p class="block18">Spalding soğuk bir şekilde sırıttı:</p>

  <p class="block18">— İğrenç bir işin aleyhinde konuşmak kanuna aykırı mı?..</p>

  <p class="block18">— Evet, dedi Kennedy. Bağlı olsan da, olmasan da ağzını tut veya buradan ayrıl. İkisinden birini seç Dave. Birkaç gün önceki yazar olma tutkularına ne oldu?</p>

  <p class="block18">Spalding tatlı bir mahcubiyet içinde gülümsedi:</p>

  <p class="block18">— Vicdan azabımı susturmaya ve sonuna kadar dayanmaya karar verdim...</p>

  <p class="block18">Kennedy başını salladı:</p>

  <p class="block18">— Bu duygusal bir tedbir Dave. Genç isyancı fikirlerinden seni biraz kurtulmuş olarak görmek beni sevindirdi.</p>

  <p class="block18">— Sen ne şeytansın Ted, diye gülümsedi Spalding. Sonra sakin bir sesle devam etti: Ben hiçbir şeyden kurtulmuş değilim. Sebat etmeye karar verdim, çünkü paraya ihtiyacım var. Şimdi Üçüncü derece maaşı alıyorum. Bu iyi bir gelir benim için. Dinoli Baha’nın parasını birkaç ay daha alayım, ondan sonra ayrılmak için elimde biraz param bulunacak ve istediğimi yapabileceğim o zaman...</p>

  <p class="block18">Spalding bir an duraklamıştı sonra gözlerinin içini ışıltılar kaplamıştı birden. Heyecanlı bir sesle konuştu:</p>

  <p class="block18">— Kinizm’e (kinizm: Ahlakı hor görme) karşı kinizmle savaşacaksın dostum. Bu işin çıkar yolu bu...</p>

  <p class="block18">Kennedy göz kırpmakla yetinmiş, başkaca bir şey söylememişti. Spalding konuşmasına devam etti:</p>

  <p class="block18">— Şu kütüphane meselesi doğru muydu, yoksa bana nasihatte bulunmak için mi uydurdun bunu Ted?.. diye sordu.</p>

  <p class="block18">Kennedy tek kelimeyle cevapladı:</p>

  <p class="block18">— Uydurdum...</p>

  <p class="block18">— Ben de öyle düşünmüştüm zaten, diye gülümsedi Spalding. Şu halde işimin başına dönebilir miyim?..</p>

  <p class="block18">Spalding başıyla bir selam vererek oradan uzaklaşırken Kennedy kendi kendine «pis herif ne olacak» diye homurdandı. Koridorda birkaç dakika öylece durdu, sonra yüzüne yorgun bir ifade vermeye çalışıp odasına döndü.</p>

  <p class="block18">Haugen soğuk su dolabının başındaydı. Kennedy de oraya gitti. Haugen bardağındaki soğuk suyu sindire sindire yudumlamaktaydı. Spalding ise masasının üzerindeki dosyalarına eğilmişti. Kennedy bardağını soğuk su dolabına uzatırken:</p>

  <p class="block18">— Toplantı ne zaman? diye sordu.</p>

  <p class="block18">Toplantının ne zaman olduğunu biliyordu, fakat yine de sormuştu. Haugen:</p>

  <p class="block18">— Watkinski yarım saat içinde bizi ofisinde bekliyor, diye konuştu. Hemen arkasından meraklı bir sesle ekledi: Parlak bir fikrin var mı?..</p>

  <p class="block18">Kennedy umursamaz bir edayla konuştu:</p>

  <p class="block18">— Birkaç fikrim var, fakat bilmem Ernie’nin hoşuna gider mi?..</p>

  <p class="block18">Haugen eni konu heyecanlanmıştı:</p>

  <p class="block18">— Yaa sahi mi?., diye sordu.</p>

  <p class="block18">Ancak Kennedy konuyu birden değiştirmişti:</p>

  <p class="block18">— Doğru konuş Alf, bu Ganymede işi hakkında ne düşünüyorsun?.. diye sordu.</p>

  <p class="block18">Ve bu sorusunu sorduğu anda da hata yaptığım fark etti. Haugen’in kaşları birden çatılıvermişti:</p>

  <p class="block18">— Ne mi düşünüyorum?., diye homurdandı. Ne hakkında?..</p>

  <p class="block18">— Kontrat... Bunun doğru olup olmadığı hakkında...</p>

  <p class="block18">Kennedy konuştukça işi büsbütün kötüye götürdüğünün farkındaydı.</p>

  <p class="block18">— Doğru mu diye mi soruyorsun?., diye homurdandı Haugen. Gözleri iri iri açılmıştı: Yoksa Spalding’ten bir şeyler mi duydun?.. Seni endişelendiren nedir bu konuda Ted?..</p>

  <p class="block18">Kennedy gülümsemeye çalıştı:</p>

  <p class="block18">— Beni endişelendiren bir husus yok Alf. Yalnız Marge bu konuda çok endişeli. Karımı bilirsin; aşırı derecede insancıldır. Bu işi gözünde o kadar büyütüyor ki, anlatamam..</p>

  <p class="block18">Haugen içtenlikle gülümsedi:</p>

  <p class="block18">— Böyle konuşman beni çok şaşırttı Ted, dedi. Güzel bir evin, eşi bulunmaz bir karın, lüks bir hayatın var. Üçüncü dereceden bir yöneticisin. Bir yılda ikramiyeler hariç 30 bin alıyorsun ve İkinci dereceye geçmek için uğraşıyorsun. Kesinlikle söyleyebilirim ki oraya da geleceksin. Bunun için gerekli tüm meziyetler var sende...</p>

  <p class="block18">Kennedy yüzünün mahcubiyet içinde kızardığını hissetti:</p>

  <p class="block18">— Ama Alf, sorularımın yanıtı bu iltifatlar değil ki...</p>

  <p class="block18">Alf Haugen babacan bir şekilde gülümsedi:</p>

  <p class="block18">— İltifat değil, gerçek. Hem de somut bir gerçek Ted. Sende aranan bütün meziyetler var. Pek çok kimseler senin bu özelliklerinden yoksundur, dedi. Sonra ilave etti: Pekala, şimdi Dinoli seni çağırdı, Ganymede gezegeni veya ayı, her ne haltsa, hakkında toplumun şöyle şöyle düşünmesini istediğini söyledi. Hala bunun doğru olup olmadığını mı münakaşaya kalkışacaksın?.. Haugen bir kahkaha atarak sözüne devam etti: Vallahi yapar mı yaparsın! Yılda 30 bin umrunda mı senin?..</p>

  <p class="block18">Kennedy, elindeki bardaktan bir yudum su içti:</p>

  <p class="block18">— Evet, evet... diye mırıldandı.</p>

  <p class="block18">— Anlıyorsun değil mi Ted?..</p>

  <p class="block18">Kennedy başını sallayarak tasdikledi:</p>

  <p class="block18">— Zannedersem, diye mırıldandı...</p>

  <p class="block18">Yarım saat sonra Kennedy, Ernie Watkinski’nin ofisinde, yanında Haugen ve tam karşısında Spalding olmak üzere masadaki yerini almıştı. Watkinski pek sakin görünüyordu. Kaba gövdesini koltuğa yaslamış, grubun tamamlanmasını bekliyordu. En son olarak Richardson içeri girip masadaki yerini aldı. Watkinski birden yerinde doğrulup tiz sesini yükseltti:</p>

  <p class="block18">— Bugün mayısın 11’i baylar... Bu odadaki geçen toplantımızdan bu yana tam bir hafta geçti. Aynı zamanda hepinizi bu sabah dağıtılan zaman çizelgesini görmüş olarak kabul ediyorum. Eğer görmeyeniniz varsa elini kaldırsın... Güzel. Demek hepiniz gördünüz... Dediğim gibi, kampanyamızın halka açılmasına tam on günümüz var. Bir sürü işimiz var baylar. Joe Kauderer’in bizim için basın-yayın araçlarıyla nasıl ilişki kurmaya çalıştığını bir bilseniz... Neyse zaten çok yakında Joe, Dinoli ile yapılacak olan büyük toplantıya raporunu getirdiğinde hepiniz öğreneceksiniz... Bu iş yürüyor baylar, gerçekten ilerliyor... Şimdi sizlere bunları düşünüp iyice özümlemeniz için bir hafta süre veriyorum. Bilirsiniz ki biz, Steward ve Dinoli’de halkla ilişkileri sanatsal bir yaratıcılık olarak görürüz. Sizler estetik bir bütünlük yaratıyorsunuz. Tamamıyla geliştirilmiş bir fikir dizisinin güzelliği Mona Lisa’nın Rembrandt veya Beethowen’in eserlerinin güzelliği gibidir. Eğer içinizden herhangi biri bu Ganymede projesini tüm benliğiyle hissetmiyorsa, bunu burada veya daha sonra özel olarak söylemesini doğal karşılarım. Her şey gerçeğe yakın olmalı baylar, dürüst olmalı...</p>

  <p class="block18">Watkinski, rapsodisine zeki bir ihtiras yerleştirmiş gibiydi. Yaşaran gözlerini elinin belirsiz bir hareketiyle sildi. Kennedy’nin bakışları o anda Spalding’e kaymıştı. Genç adam çenelerini kısmış, hissedebileceği bir duyguyu dışarı aksettirmeden heykel gibi oturuyordu. Watkinski ansızın ve tamamıyla değişik bir ses tonuyla:</p>

  <p class="block18">— Pekala baylar, diye konuştu. O halde herkes işinin başına lütfen...</p>

  <p class="block18">Kutsal yükseklikten düşüşü pek hızlı olmuştu. Tiz sesiyle konuşmasına devam etti:</p>

  <p class="block18">— Son toplantımızda Lloyd Presslie’nin önerisini genel yaklaşımımız olarak kabul etmiştim. Bu Dinoli ve yanındakilerce de benimsendi. Buna göre Ganymede’da sert bir tepki olasılığını da göz önüne alarak Ganymede’lıları sempatik olmayan yaratıklar şeklinde tanıtacağız. Sanırım hepiniz bunu yapabilmenin yollarını düşünmüşsünüzdür. Richardson, konuşmana başla bakalım.</p>

  <p class="block18">Bütün gözler Richardson’un bulunduğu tarafa dönmüştü. Bu Watkinski’nin Richardson’un gecikmesinden dolayı duyduğu hoşnutsuzluğun ifadesiydi. Daha başka türlü bir azar olamazdı.</p>

  <p class="block18">Richardson kuru, bilgiçlik taslayan, ince dudaklı, profesör tipli biriydi. Ellerini ince saçları arasında dolaştırdı, titrek bir sesle konuşmaya başladı:</p>

  <p class="block18">— Buna üç veya dört ayrı çok düzenli yaklaşımlar düşünüyorum Ernie. Fakat hemen şimdi hepsini ortaya atmayacağım. Ana vasıta çocuk yaklaşımı. Çocuklar ve kadınlar... Erkekler kendi fikirlerini zaten şekillendirmezler. Bu şeye Anti-Ganymede maddesini çocuk gösterilerine ve kadınlara yönelik video yayınlarına süzerek aktarmayı teklif ediyorum. Onbeş seçilmiş gösteriyi ve her birinin manivela kuvvetinin açısını sıralayarak bu işi nasıl yapacağımızın bir özetini de çıkarmış bulunuyorum. Bu özeti şimdi mi, yoksa daha sonra mı dinlemek istiyorsunuz acaba?..</p>

  <p class="block18">Watkinski oturduğu yerden mırddandı:</p>

  <p class="block18">— Sonraya saklasak daha iyi Claude. Hala genel modelleri arıyoruz. Ayrıntıları yürütme daha sonra gelir...</p>

  <p class="block18">Masanın etrafına gittiler. Haugen pro-ganymedean maddesini denizaşırı video gösterilerinde ve gazetelerde beslemek için kaypak bir fikir geliştirmişti. Ülkeler titizlikle seçilecek, bu ülkeler şu anda Amerika Birleşik Devletlerince en az tutulan ülkeler olacaktı. Sonra basit bir ters şalter yoluyla yerel fikir ana önermenin üstüne yığılabilecekti.</p>

  <p class="block18">Watkinski bu fikri sevmişti.</p>

  <p class="block18">Sonra Fleischman fikirlerini sundu. Tipik bir Fleischman ürünüydü bunlar. Birçok katmanlı ve anlaşılması güç fikirler. Kamuoyunu kolej ve anaokulu düzeyleriyle eşzamanlı tutuyor ve bebeklerle geç gelişmiş yetişkinlerin propagandacı olmalarına izin veriyordu.</p>

  <p class="block18">Watkinski bunu da beğendi.</p>

  <p class="block18">Sonra Kennedy’nin sırası geldi. Sinirli sinirli yakalarını çekiştirdi ve çantasını masanın üzerine koydu:</p>

  <p class="block18">— Daha önce dinlediklerime uyan bir plan hazırladım Ernie, diye konuştu. Herhangi birisi veya hepsinin yanında kullanılabilir...</p>

  <p class="block18">— Dinleyelim, diye konuştu Watkinski.</p>

  <p class="block18">— Özet olarak şöyle: Yerleştirilecek ve tekmelenecek bir kuklaya ihtiyacımız var. Yerel sempatilerin sebatla uğraşacakları bir şey... Şu anda Ganymede’daki tek canlılar bir düzine şirket uzay adamı ve bilim adamı ikilisi. Kadın veya çocukların bulunduğunu sanmıyorum. Bu büyük bir ilgi uyandırmaz. Onları Ganymede’lara karşı aydınlattığımız zaman bu bir trajedi olmaz. Bu bir avuç şirket adamıyla kim ilgilenir?.. Benim önerim şöyle: Ganymede’daki dünyalıların bir kolonisinin sözünü yayarak başlayacağız. Gönüllüler, yüz çift seçilmiş insan, cesur ve fedakâr erkekler, kadınlar, çocuklar. Doğal olarak orada hiç koloni yok. Şirket Ganymede gibi henüz askerî amaçla yerleşilmemiş bir bölgeye geri hizmetlerde görevli kimseleri göndermeyecektir. Ancak halkın bunu bilmesi gerekmiyor. Eğer koloni birliğinin işlerini yaparsak, eğer buna kendimiz de inanmaya başlarsak, buna halk da inanacaktır ve bir kez onların sempatilerini birleştirebilirsek, onlarla her şeyi yapabiliriz...</p>

  <p class="block18">Kennedy konuşmasını bitirdiği zaman biran için toplantıda bulunanların kendisine güleceklerini düşünmüştü. Oysa odadakilerin kendisine bakışları önerisinin onlara yeni zirveler ilham ettiğini gösteriyordu.</p>

  <p class="block18">Watkinski başını salladı:</p>

  <p class="block18">— Kennedy iyi bir fikir öne sürmüş görünüyor. Yaklaşımımızın ana hattı olarak bunu Dinoli’ye sunacağım ve diğer planları bunun etrafında toplayacağız... diye konuştu, sonra Kennedy’ye dönerek devam etti: İyi bir iş Kennedy... Şimdi de Lund’u dinleyelim. Bunun herkes tarafından iyice irdelenmesini istiyorum...</p>

  <p class="block2">&nbsp;</p>

  <p class="block28">* * *</p>

  <p class="block">&nbsp;</p>

  <p class="block29">Toplantının dağılmasından iki saat sonra Kennedy’nin masasındaki telefon çalmıştı. Telefon eden Watkinski idi:</p>

  <p class="block18">— Kennedy, ben Ernie. Birkaç dakika için yanıma gelebilir misin?..</p>

  <p class="block18">— Tabii. Hemen geliyorum Ernie...</p>

  <p class="block18">Ve ahizeyi kapamasıyla masasından kalkıp Watkinski nin odasına gitmişti. İçeri girdiğinde Watkinski kendisini bekliyordu. İkinci derecedeki bu adam cenaze elbiselerini andıran giysiler içindeydi. Gülümseyerek Kennedy’ye yer gösterdi, sonra hemen söze girdi:</p>

  <p class="block18">— İhtiyar bu işten hoşlandı. Çok iyi olacağını düşünüyor. Aynen Kauderer, Mc Dermott ve Poggioli gibi. Yemekten önce hemen bir oylama yaptık.</p>

  <p class="block18">Kennedy sakin bir sesle:</p>

  <p class="block18">— Etkili olmasına sevindim, dedi.</p>

  <p class="block18">Watkinski başıyla onayladı:</p>

  <p class="block18">— Çok etkili oldu. Dinoli yemeğin yarısı boyunca Bullard ile konuştu. Biliyorsun bu işteki büyük adam o. Strateji çizmeye giriştiler. Dinoli senin planını işin odak noktası olarak ele alıyor.</p>

  <p class="block18">Kennedy tatlı bir tatmin duygusuna kapılmıştı. Sesinin böyle bir yerde dinlenmiş ve benimsenmiş olması pek güzel bir şeydi.</p>

  <p class="block18">— İyi bir iş yaptım demek Ernie?., diye mırıldandı.</p>

  <p class="block18">— Evet, iyi bir iş yaptın. Senden her zaman hoşlanmışımdır Ted. İkinci dereceden bir iş yaptın sanıyorum. Ne olduğunu biliyorsun; büyük bir inada ek olarak müstesna bir dürüstlük. Bunlar herkeste olmayan özellikler. Son derece ilginç fikirleri olan adamlarımız var. Örneğin Land veya Whitman veya bazen şu Spalding. Fakat hepsinde fikirlerini kabul ettirmek için gerekli olan hırs ve inat yok. Sonra Haugen gibilerine geliyoruz. Bunlar asla hata yapmayan katı kişiler. Fakat hiçbir yeni fikirle veya taze fikirle ortaya çıkmıyorlar. Bütün bu tiplere üçüncü derecede ihtiyacım var. Fakat ikinci seviye daha başka şeyler ister. Bu bende var, Poggioli, Mc Dermott ve Kauderer’de de olduğu gibi. Sanıyorum buna sen de sahipsin Ted.</p>

  <p class="block18">Kennedy tatlı tatlı ürpermişti:</p>

  <p class="block18">— Bunu senden duymak çok güzel Ernie, diye konuştu sonra gülümsedi. Sanırım insanlara yağ çekme gibi bir huyun yoktur...</p>

  <p class="block18">Watkinski kızıl peruğunu öne doğru kaydırdı:</p>

  <p class="block18">— Bu kesinlikle kayıtlara geçmeyecek Ted. Fakat Frank Poggioli S ve D.’den vazgeçip yeni ve büyük bir video ağı kurmaktan bahsediyor. Bildiğim kadarıyla Dinoli ile birlikte bu işi hallettiler. Dinoli onun gitmesini istiyor.</p>

  <p class="block18">Kennedy hafif bir sesle konuştu:</p>

  <p class="block18">— Şef kendi öğrencilerini teşkilatta daima yüksek yerlerde tutmayı sever.</p>

  <p class="block18">Watkinski başını salladı:</p>

  <p class="block18">— Şüphesiz öyle... Poggioli giderse, birisinin boşluğu doldurmak için ikinci dereceye geçmesi gerekecektir. Dinoli bu sabah benimle konuştu. Bu senin, Haugen ve Presslie’nin arasında. Fakat Presslie dördüncü dereceden daha yeni yükseldi ve Mc Dermott herhangi birinin çok çabuk yükselmesinden hoşlanmaz. Öte yandan Haugen’in de çok ağır kaldığını düşünüyorlar. Ben seni destekliyorum Ernie. Bu sabahki önerin bu kararı vermemde yardımcı oldu...</p>

  <p class="block18">Kennedy alabildiğine heyecanlanmıştı, kendine hakim olmaya çalıştı:</p>

  <p class="block18">— Sağol Ernie... diye mırıldandı. Fakat Watkinski’nin bütün bunları kendisine neden söylemek gereğini duyduğuna bir anlam verememişti.</p>

  <p class="block18">Watkinski bir süre gözlerini kapatıp düşündü sonra göz kapaklarını ağır ağır açarken sakin bir sesle konuştu:</p>

  <p class="block18">— Sanırım yeterince faraziyelerden bahsettik Ted. Senin sadece bu işteki yerini bilmeni istedim. Bir adamın iyi bir durumdayken kendini güvensiz hissetmesinden hoşlanmam. Bu kuruluşta gerekli ruhu taşımayan insanlar var, biliyorsun. Onları buradan tekmelemeyi o kadar isterim ki. Sadık olmayan adamlar. Doğru fikirleri olmayan adamlar.</p>

  <p class="block18">Kafaları abuk-sabuk çerçöple dolu, ufak tefek çıkarlar peşinde koşan adamlar... Sen bunları benden daha iyi tanırsın. Onları daha yakından gözlemişsindir. Geleceğin bir ikinci, derece adamı olarak sen de bu adamlardan nasıl kurtulacağımız hakkında düşünmek zorundasın. Eğer yanlış bir düşünce belirtisi görecek olursan, bunu hemen bana söylemen gerekir, tamam mı Ted?..</p>

  <p class="block18">Kennedy o anda kanının donuverdiğini hissetmişti: «Demek kendisi için casusluk yapmamı istiyor, anlaşmadan endişeli bulunanları ispiyonlamamı istiyor!» diye düşündü. İçini tarifsiz bir öfke ve sıkıntı basmıştı.</p>

  <p class="block18">— Sanırım ne demek istediğini anlıyorum Ernie, diye konuştu. Bu konuda düşüneceğim...</p>

  <p class="block18">— Tabii Ted. Acele etmene de gerek yok. Fakat kesinlikle burada bu topluma uymayan adamların olduğunu biliyorum ve onları ayıklamak istiyorum. Dinoli’nin de isteği bu...</p>

  <p class="block18">Bu sırada telefon çalmıştı. Ahizeyi alan Watkinski bir an dinlemiş, sonra konuşmuştu:</p>

  <p class="block18">— Evet, şu anda burada. Kendisine gereken talimatı veriyorum. Tamam şef...</p>

  <p class="block18">Telefonu kapattı Watkinski, sonra Kennedy’ye bakarak konuştu:</p>

  <p class="block18">— Dinoli idi... Şimdi asıl noktaya gelmek istiyorum Ted... Senin bu sabah ortaya attığın planı kullanıyoruz. Ganymede’da bir koloni kuracağız ve ocak ayında Ganymede’lıların bu koloniye karşı şiddetli bir saldırı başlatmalarını sağlayacağız. Sonra şirket Birleşmiş Milletler’den oraya girmesini ve burayı korumasını isteyecek. Dinoli, senin bu koloninin tüm ihtiyaçlarıyla ilgilenmeni istiyor. Tüm sorumluluk sana ait olacak. Aslında ikinci dereceden bir iş yapıyor olacaksın. Kendi kadronu kendin tayin edebilirsin. Üçüncü veya dördüncü dereceden herhangi birisini kendine yardımcı olarak alabilirsin...</p>

  <p class="block18">Ted heyecan dolu bakışlarını Watkinski’ye çevirdi:</p>

  <p class="block18">— Hemen şimdi mi?., diye kekeledi.</p>

  <p class="block18">— Böylesi daha iyi Ted, diye konuştu Watkinski.</p>

  <p class="block18">Kennedy bir an sustu, paketinden bir sigara çıkarıp yaktı, derin bir nefes çekerek Watkinski’nin önerisi hakkında düşündü. Onu büyük bir işe sokuyordu Watkinski. Görünüşte kabiliyetine karşılık olarak yürekten sıcak bir güvendi bu fakat Kennedy «Steward ve Dinoli Şirketi»nin yaptığı işlerden, üst kademenin asla yalnız gösteriş olan işler yapmayacağını çok iyi biliyordu. Üst kademe hep yüksek oyunlar oynardı. Bu işte de bir takım gizli hesapların planların bulunduğunda şüphesi yoktu asla. Ganymede kontratının gündemdeki en sıcak konu olduğu muhakkaktı. Ve Spalding gibilerini bir kenara itip herhangi bir boşluktan sakınmak istedikleri apaçık belliydi. Belki de şu anda bile gözlerini Spalding’e dikmişlerdi ve Kennedy’den de onun hakkındaki şüphelerini doğrulamasını bekliyorlardı. Kennedy; «onların bu oyununa alet olmayacağım» diye düşündü. Sonra yardımcılığına kimi seçeceğini düşündü ve ani olarak kararını verdi..</p>

  <p class="block18">Kennedy bakışlarını Watkinski’nin zayıf suratına çevirdi:</p>

  <p class="block18">— Tamam, yardımcımı seçtim, diye konuştu.</p>

  <p class="block18">— Kim?..</p>

  <p class="block18">— Dave Spalding...</p>

  <p class="block18">O anda Watkinski zayıf suratının ortasına tekme yemiş gibi oldu, fakat kendisini pek çabuk toparladı, şaşılacak kadar sakin ve yumuşak bir sesle:</p>

  <p class="block18">Tamam Ted, diye konuştu. İstediğini yerine getirebilmek için gerekeni yaparsın... Şimdilik hepsi bu kadar. İyi iş yapmaya devam et...</p>

  <p class="block17">&nbsp;</p>

  <p class="block27">* * *</p>

  <p class="block17">&nbsp;</p>

  <p class="block18">O gece Marge, şirkette işlerin nasıl gittiğini sorduğunda:</p>

  <p class="block18">— Oldukça iyi, dedi, sonra anlattı: Watkinski beni yanına çağırdı ve İkinci derecede iyi bir iş yaptığımı söyledi. Bana yapmam için özel bir iş de verdi...</p>

  <p class="block18">Üstünde önü açılıp kapanan şeffaf bir elbise bulunan Marge:</p>

  <p class="block18">— Zannedersem ne yapacağın hakkında konuşmak istemiyorsun, dedi.</p>

  <p class="block18">Söylemesem daha iyi olur Marge, diye mırıldandı Kennedy.</p>

  <p class="block18">Marge kocasına bir içki hazırlayıp verirken tatlı bir gülümseyişle gözlerinin içine baktı:</p>

  <p class="block18">— Tamam, ısrar etmeyeceğim sevgilim... diye mırıldandı ve dolgun dudaklarını kocasının dudakları üzerine yapıştırıp öperek içkisini verdi.</p>

  <p class="block18">— Dave Spalding de benimle çalışacak, diye konuştu Kennedy. Bütün projenin anahtarı bizim elimizde olacak...</p>

  <p class="block18">Marge’ın güzel gözleri hayret içinde açılmıştı:</p>

  <p class="block18">— Umarım şimdi Dave ile daha iyi anlaşırsınız... diye söylendi sonra gülümsemeye çalıştı: Eğer işbirliği yapamazsanız çok kötü olur...</p>

  <p class="block18">Kennedy karısına gülümseyen gözlerle baktı:</p>

  <p class="block18">— Sanırım anlaşırız Marge, dedi sonra ilave etti: Onu yardımcım olarak seçtim... Dave ile anlaşmamamız için bir sebep yok...</p>

  <p class="block18">Bardağındaki içkiden büyücek bir yudum aldı. Kennedy kendini günün tüm yorgunluklarından arınmış ve alabildiğine mutlu hissediyordu. İşte hayat buydu: İyi bir iş, lezzetli bir içki, güzel bir müzik... Güzel ve eşi bulunmaz bir kadın olan karısı şu anda mutfakta akşam yemeğini hazırlamakla meşguldü. Yemekten sonra tatlı bir sohbet, rahat bir dinlenme ve yatakta güzel bir gece kendisini bekliyordu.</p>

  <p class="block18">Bu sırada kucağına zıplayıp yerleşen kedisinin tatlı mırıltısı ses sisteminden gelen Purcell Ode’un ritmik trampet sesiyle karışmıştı. Başını arkasına yaslayarak gözlerini kapadı ve kedisinin yumuşak tüylerini hafif hafif okşamaya başladı...</p>

  <p class="block17">&nbsp;</p>

  <p class="block27">* * *</p>

  <p class="block17">&nbsp;</p>

  <p class="block18">Spalding, birlikte yaratacakları Ganymede Kolonisi konusunda oldukça ilgili ve istekli görünmüştü. Hatta ilginçtir; Kennedy’nin bu konuda kendisini yardımcı olarak seçmesine de pek hayret etmemişti. Aralarında en ufak bir soğukluk ve anlaşmazlık çıkmamıştı. Hatta Kennedy, ahlak kuralları hakkında vaazlarını devam ettirmek gereğini bile duymamıştı.</p>

  <p class="block18">Spalding, çocukça bir istekle engin bir fikir, insan ve olaylar dizisi yaratmaya koyulmuştu. Kennedy dört yıllık zamanın oldukça uzun bir boşluk olduğu düşüncesindeydi. Spalding hala çocukluktan sıyrılamamıştı. Olgun insanların dengeli hareketlerine sahip olamamıştı daha. İleri sürdüğü aralıksız tekliflerin pek çoğunun hayli çocukça olmasına rağmen onunla bu proje üzerinde birlikte çalışmaktan zevk duyuyordu Kennedy... Spalding ile birlikte bir koloni insana hayat vereceklerdi; onları yetenek, ümit ve istekle donatacaklardı ve dünya insanları onların zorluklarıyla, özellikleriyle, cesaretleriyle yakından ilgilenecekti...</p>

  <p class="block18">Ancak bir akşam yemekte konuyu Marge’a açacak olduğunda karısının gösterdiği reaksiyon Kennedy’nin canını sıkmıştı. Marge tarifsiz bir öfke içinde elindeki çatalı masanın üzerine çarparken:</p>

  <p class="block18">— Bütün bu korkunç oyun, dünyanın sempatisini kazanmak için mi?., diye bağırmıştı. Sonra öfkeden titreyen sesiyle devam etmişti: Ne dehşet verici bir oyun! Ve sen bundan gurur duyuyorsun...</p>

  <p class="block18">— Marge, ben... diyecek olmuştu.</p>

  <p class="block18">— Sen ne?., diye sözünü kesti karısı. Orada çevrene mutluluk ve hoşnutluk yaratarak oturuyorsun. Bunu nasıl yapabiliyorsun Ted?..</p>

  <p class="block18">— İşi sadece kendi çerçevesi içinde düşün. Bunu yapıcı bir çaba olarak düşün. İçine bir takım ahlakî saptamalar katıp işi karıştırma. Daima dinî ve ahlakî açıdan yaklaşarak işleri arap saçma döndürme lütfen...</p>

  <p class="block18">— Hiçbir şeyi kendi çerçevesi içinde düşünemezsin Ted. Bu senin hatan. İçeriğini de göz önüne almalısın... Diyebilirim ki bu iş, baştan aşağı leş kokuyor...</p>

  <p class="block18">Kennedy, karısının bu büyük öfkesi karşısında susmayı tercih etmişti. Onu bir türlü ikna edemeyeceğini şimdi daha iyi anlıyordu. Marge olanca asabiyet ve heyecanı içinde konuşmasını sürdürdü:</p>

  <p class="block18">— Zannederim konuşmam gerekmediği gibi konuştum Ted. Üzgünüm. Sana vaaz vermek istememiştim. Ne söylesem seni ikna edemeyeceğimi biliyorum...</p>

  <p class="block18">— Bu iş üzerinde fazla kafanı yorma sevgilim, diye söylendi Kennedy, sonra sakin bir sesle ilave etti: Bundan sonra evde iş konusunu hiç ağzımıza almayalım. Anlaşılıyor ki, bu konular üzerinde konuştuğumuz zaman birbirimizi gereksiz yere kırmış olacağız...</p>

  <p class="block18">Karısıyla aralarında derin bir uçurumun açıldığının farkındaydı Kennedy. Ve bu uçurum her geçen gün biraz daha derinleşecekti. Bu kaçınılmaz bir sonuç olacaktı Kennedy çiftinin arasında...</p>
</body>
</html>
