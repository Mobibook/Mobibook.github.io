<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dünyalı İstilacılar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block26" id="calibre_pb_21">&nbsp;</p>

  <p class="block17">&nbsp;</p>

  <h3 class="block23">Onyedinci Bölüm</h3>

  <p class="block17">&nbsp;</p>

  <p class="block18">EV sessizdi, camların kağıtları sökülmemişti. Bahçedeki çimler uzamış, etrafı yabancı otlar bürümüştü. Kennedy taksiden inip şoförün parasını verdi ve kapıya doğru hızlı adımlarla yürüdü. 38 kalibrelik silahı, elinin ulaşabileceği bir yerdeydi. Güvenlik kuvvetlerinin yakınlarda olabileceği ihtimalini düşünerek tetikte bekliyordu. Kapıyı açıp içeri girdi.</p>

  <p class="block18">Marge, oturma odasında onu bekliyordu. Kötü görünüyordu. Son bir ay içinde yaşlanmıştı adeta. Yüzü solgundu, hayli zayıflamıştı da. Saçlarının dağınıklığı ona ayrıca perişan bir görünüş veriyordu. Hiç makyaj yapmamıştı, solgun dudakları titriyordu Marge’ın.</p>

  <p class="block18">— Marge!., diye seslendi sevgi ve heyecan dolu bir sesle. ilanı gördüm...</p>

  <p class="block18">— Görmemen için dua ediyordum. Eskiden gazetelerin ilan sayfalarını hiç okumazdın Ted...</p>

  <p class="block18">Kennedy şaşkınlıkla kekeledi:</p>

  <p class="block18">— Görmemem için dua mı ediyordun?..</p>

  <p class="block18">Bu esnada tok bir erkek sesi odayı kaplayıverdi:</p>

  <p class="block18">— İyi akşamlar Ted!..</p>

  <p class="block18">Dave Spaldnig, mutfağa açılan kapının önünde duruyordu, elinde küçük bir tabanca vardı.</p>

  <p class="block18">— Spalding!.. Sen ha?., diye haykırdı Kennedy.</p>

  <p class="block18">— Lütfen ellerini yukarı kaldır Ted... Marge sen de bak bakalım silahı var mı?..</p>

  <p class="block18">Marge sendeleyerek ayağa kalktı, Ted’e doğru yürüdü. Elleriyle yokladı, hemen 38’liği buldu. Silahı sessizce Spalding’e verdi.</p>

  <p class="block18">— Silahı bana karşı kullanmak gibi bir fikre kapılmadığına sevindim Marge, diye konuştu Spalding. Sesinde bir tehdit havası vardı. Önceden de söylediğim gibi ne yapacağını tahmin edebiliyorum. Tetiği çekmeden beş saniye önce ölürdün yoksa!</p>

  <p class="block18">Spalding’in kendi evinde karısıyla böyle konuşması Kennedy’yi çileden çıkardı. Marge yemdi, kendisi de bir balık. Tuzağa düşürülmüş ve bu yemle avlanmıştı. Bunu hazmedemiyordu bir türlü. Dişlerini gıcırdatarak sordu:</p>

  <p class="block18">— Ne oluyor Spalding?..</p>

  <p class="block18">Spalding yüzünde pis bir tebessümle omuz silkti:</p>

  <p class="block18">— Gayet basit Ted... Benim için çok değerli bir malsın. Seni güvenlik kuvvetlerinden önce ele geçirdiğim için çok şanslıyım. Seni ancak bu şekilde ele geçirebilirdim Ted...</p>

  <p class="block18">Kennedy şaşkın şaşkın karısına baktı.</p>

  <p class="block18">— Sizin idealistler olduğunuzu sanıyordum. Sizlere ne oldu böyle?., diye mırıldandı.</p>

  <p class="block18">— Senin uzaya gitmenden hemen sonra şirketten ayrıldım. Ama sonradan yeniden işe girmemin uygun olacağını düşündüm. Dinoli’ye telefon ettim ve şirketteki ikinci sorumlu kişi görevi karşılığında seni bulabileceğimi söyledim.. .</p>

  <p class="block18">Kennedy gözlerini kısarak Spalding'e baktı:</p>

  <p class="block18">— Çevrendeki kötülük seni de değiştirdi demek Dave... Marge’ı bana karşı yem olarak kullandın, şimdi de beni Dinoli’ye satıp daha birkaç ay önceye kadar küçümsediğin şirkete geri döneceksin ha? Çok güzel, aferin sana Dave!..</p>

  <p class="block18">Spalding’in yüzünde bir anlık utançla karışık bir kızgınlık izi görür gibi oldu. Kennedy fazla şaşırmamıştı yine de. Spalding’i her zaman hiçbir amacı olmayan, olaylara göre hareket eden, kendisine güvenli bir liman arayan bir kişi olarak görmüştü. Şimdi de aradığı limanı bulmuştu ve akıntıya karşı yüzmeye çalışmaktan vazgeçmişti.</p>

  <p class="block18">Spalding buz gibi bir sesle konuştu:</p>

  <p class="block18">— Geldiğini görür görmez Dinoli’ye telefon ettim... Çok geçmeden Güvenlik kuvvetleri de burada olurlar. Şirketteki yeni mevkiime kavuşabilmem için seni burada tutup beklemem lazım Ted...</p>

  <p class="block18">Kennedy karısına baklı:</p>

  <p class="block18">— Duyuyor musun Marge?., diye söylendi. Demek ki beni bunlar için bırakıp Dave’ı tercih ettin. Haklısın, çünkü Dave da haklıydı, iyiydi, faziletliydi... Bense şirketin hainlerinden biriydim... Fakat sen de anladın ki...</p>

  <p class="block18">— Kes sesini Ted! diye bağırdı Spalding.</p>

  <p class="block18">— Silahın elinde, dedi Kennedy. Söylediklerim hoşuna gitmezse beni öldürebilirsin tabii...</p>

  <p class="block18">— Hayır, diye inledi Marge. Sonra heyecan dolu titrek bir sesle devam etti. Ted o delidir... Böyle şeyler söyleme sakın, yoksa öldürür seni...</p>

  <p class="block18">Kennedy, mutfaktaki saatin tik taklarını duyuyordu. Güvenlik kuvvetlerinin gelmesinin ne kadar süreceğini tahmin etmeye çalıştı. Onu yakalayıp sorgu merkezlerinden birine kapatacaklar, böylece Ganymede’ı da planladıkları gibi istila edebileceklerdi rahatlıkla.</p>

  <p class="block18">— Marge, boğazım kurudu. Bana mutfaktan biraz su getirebilir misin?., diye konuştu Spalding.</p>

  <p class="block18">Marge evet anlamında başını sallayıp mutfağa gitti. Kennedy gülümsedi:</p>

  <p class="block18">— Cidden çok şaşırdım, diye konuşlu. Ama sana değil, Marge’a. Göründüğünden daha karakter sahibi olduğunu sanıyordum. Sanırım onu satın aldın...</p>

  <p class="block18">— Şirketi bıraktıktan sonra kendi başıma çalışacaktım, ama olmadı, diye konuştu Spalding. Parasızlığın ne demek olduğunu, ahlak sahibi olmanın hiçbir şeye yaramadığını ancak o zaman öğrendim. İnsanı eziyorlar, yaşatmıyorlar. Daha fazla mücadele edemezdim. Çaresiz şirkete geri dönmeye karar verdim...</p>

  <p class="block18">— Beni de alet ettin, diye homurdandı Kennedy. Sonra devam etti: Dinoli ve Bullard’ın köşe bucak beni aradıklarını biliyordun ve oltaya takabileceğin bir yemin de vardı elinde; Marge. Böylece onlarla pazarlığa oturdun. Aferin sana çok iyi yaptın ve başardın. Sana yeni işinde başarılar dilerim Dave!</p>

  <p class="block18">Marge bu sırada elinde su dolu büyük bir bardakla içeri girmişti:</p>

  <p class="block18">— Al Dave... Buz gibi bir bardak su. Dikkat et de dökülmesin diye konuşarak bardağı uzatırken birden çığlığı andıran bir sesle haykırdı: Yakala onu Ted! Ve o anda suyu Spalding’in suratına fırlattı ve birden üzerine atılarak elindeki silahı öbür tarafa çevirdi. Kennedy bir anlık bir tereddüt geçirmişti, hemen kendini toplayıp Spalding’in üzerine atlarken, müthiş bir patlama işitildi. O anda Kennedy bir kurşunun rüzgarını ensesinde hissetti. Kurşun karşı duvara saplanmıştı...</p>

  <p class="block18">Spalding’i yakalayan Kennedy, onun elindeki silahı almak istedi. Vahşî bir ölüm-kalım savaşı başladı aralarında. Silah bir o yana, bir bu yana dönüyordu. Kennedy, Spalding’in silahlı elini sıkı sıkıya kavramıştı. Silahı düşürmesi için var gücüyle kolunu bükmeye koyulmuştu. Bu sırada ikinci bir patlama duyuldu.</p>

  <p class="block18">Kennedy bir anda kendini geriye attı. Kanın sıcaklığından dehşete düşmüştü. Hiç acı hissetmiyordu. Bu sırada Marge’m soluk yüzünü ve korku dolu bakışlarını gördü. Spalding ise kanlar içinde yere serilmişti. Boğazında büyük bir delik, yüzünde ise şaşkın, hayret dolu bir ifade olarak bu dünyadan göçmüştü...</p>

  <p class="block18">Kennedy, titremekte olan Marge’ı kucakladı. Bunun için kendini zorlamıştı biraz. Marge tarifsiz bir panik içindeydi. Yerde yatan Spalding’in cesedine bakamıyordu.</p>

  <p class="block18">Gözlerinle gördün Marge, diye konuştu. Silah biz boğuşurken patladı. Kendi kendini vurdu Dave. Ve sanırım öldü...</p>

  <p class="block18">— Gazeteye ilanı o verdi, diye hıçkırdı Marge. Sonra seni beklemek için buraya geldik. Seni daha önceden uyarmak için bir çare bulmaya çalıştım, ama beceremedim...</p>

  <p class="block18">İkisine de bir titreme, bir ürperme gelmişti. Marge soğukkanlı bir şekilde:</p>

  <p class="block18">— Zaten hak etmişti ölümü, diye konuştu. Bu kadar kısa zamanda böylesine aşağılaşan bir insan görmedim Ted. Meğer onu ne kadar yanlış tanımışım ben...</p>

  <p class="block18">— Onu sevdiğini sanıyordun, değil mi? diye sordu Kennedy.</p>

  <p class="block18">Marge, yaşlı gözlerle baktı:</p>

  <p class="block18">— Artık bir önemi var mı?</p>

  <p class="block18">Kennedy gülümsemeye çalıştı:</p>

  <p class="block18">— Yok Marge, dedi.</p>

  <p class="block18">— Kin de mi beslemeyeceksin hiç?..</p>

  <p class="block18">Kennedy bir Ganymede özdeyişini hatırladı o anda: «Affetmek, varlığın kalbi ve ruhudur. Geçmiş, bugünün insanlarını bağlamamalıdır. Çünkü onlar geleceğin yakınlığına kulak vermelidirler». Titrek bir sesle cevapladı karısını:</p>

  <p class="block18">— Her şeye yeniden başlayabiliriz Marge, dedi. Bir an sustu, sonra birden telaşla Marge’ı kollarından bıraktı: Spalding, güvenlik kuvvetlerini çağırdığını söyledi. Bu durumda çok geçmeden burada olurlar. Hemen kaçmalıyım buradan...</p>

  <p class="block18">— Nereye gideceksin, diye inledi Marge.</p>

  <p class="block18">— Şehre, acenteye... Delil toplamam lazım Marge...</p>

  <p class="block18">— Ne delili?..</p>

  <p class="block18">— Sana her şeyi sonra anlatırım. Biran evvel buradan kaçmamız lazım. Araban burada mı?..</p>

  <p class="block18">— Dave’in arabası dışarıda duruyor Ted...</p>

  <p class="block18">Hızla evden çıkıp arabaya doğru giderlerken Kennedy heyecanlı bir sesle konuşmaya başladı:</p>

  <p class="block18">— Sana bir iş vereceğim Marge... Gidip Harrison Flaherty’yi görmeni istiyorum. Kendisi Birleşmiş Milletler Amerika Baş delegesidir. Nasıl yapacağını bilmiyorum, ama mutlaka konuşmalısın onunla. Nerede bulunduğunu öğren ve kendisiyle evinde konuş... Evi sanırım Manhattan’da bir yerlerde... Ona karım olduğunu ve sonra kendisine gelip Birleşmiş Milletler adına teslim olacağımı söyle...</p>

  <p class="block18">— Ne?., diye boğuk bir ses çıktı Marge’m ağzından.</p>

  <p class="block18">— Lütfen tartışmaya girme benimle Marge. Sana ne söylüyorsam onu yap. Teslim olmadan beni yakalamalarını istemiyorum...</p>

  <p class="block18">Kennedy, Spalding’in cesedini odanın ortasında bırakırken silahını almıştı elinden. Arabaya binerken omuz askılığındaki silahına el attı. Yeri iyi idi. ikinci Cadde’den New York’a doğru hızla ilerlemeye başladılar.</p>

  <p class="block18">Kennedy cinayet suçundan aranıyordu zaten. Dosyasına ikinci bir suçun eklenmesi bir şey fark ettirmeyecekti nasıl olsa.</p>

  <p class="block18">Doğu 122. Cadde’ye saparken köşede durdu. Oradaki telefon kulübesinden rehberi alarak baktı. Birleşmiş Milletler’deki Amerika Başdelegesi Flaherty’nin Hudson’a bakan 89. Cadde’de oturduğunu öğrendi. Adresi çabucak yazdı. Yoldan geçen bir taksiyi durdurduğunda saat 9’a geliyordu. Marge’ı taksiye bindirirken acele içinde konuştu:</p>

  <p class="block18">— Bir saatten daha az bir zamanda oraya varabileceğini tahmin ediyorum Marge. Sonra yazdığı adresi karısının eline tutuşturup kapıyı kapattı. Taksi hareket ederken kendisi de arabaya koştu...</p>

  <p class="block18">İş merkezi bu saatte bomboştu. Geniş caddeler Kennedy’nin daha önce rastlamadığı anormal bir boşluk içindeydi. Doğu 123. Cadde’ye döndü. «Steward ve Dinoli» binası bu caddedeydi. İçinde garip bir burukluk hissetti birden. Çevresine bakındı hiçbir bekçi yoktu ortalarda. Sessizce içeri girdi.</p>

  <p class="block18">İçeride bir engelle karşılaştı. Gerçi yanında anahtarı vardı ama anahtar ancak parmak izi bilgisayarca tanındığı zaman işe yarayabilirdi. Bilgisayarın hafızasından parmak izini silmek oldukça zor bir işti. Bu nedenle onun parmak izini silmemiş olabilirlerdi. Anahtarı deliğine sokarken elini parmak izi plakası üzerine koydu. Kilit, hafif bir «klik» sesiyle açıldı. Kennedy kapıyı ardına kadar açtı. Ve içeri daldı. Asansör yerine merdivenleri tercih etmişti.</p>

  <p class="block18">Böylesi daha emindi çünkü. Asansörde, iş saatleri dışında asansöre binenlerin fotoğraflarını çeken gizli bir kamera vardı. Her ihtimale karşı tedbiri elden bırakmamak lazımdı. Onbirinci kata çıkana kadar nefes nefese kalmıştı Kennedy. Zaten içindeki heyecan onu tıkamaya kafiydi. Buraya gelmeyeli üç ay olmuştu nerdeyse. Son kez Ganymede yolculuğuna çıkmadan bir gün önce gelmişti bürosuna...</p>

  <p class="block18">Gene anahtarını ve parmak izini kullanarak ofise girdi. Işıklar sönük, pencereler kapalıydı. Sessizce eski sevgili masasına gitti. Spalding’in arabasından aldığı cep fenerini yaktı, çekmecelerinden işine yarayacak kağıtları alelacele topladı. Bunların arasında Dinoli’nin proje zamanlama çizelgesi, Spalding ile kendisinin topladıkları kolonistlerin karakterler dosyası, ofis içi not defterleri ve daha bir sürü evrak vardı. Bütün bunlar kocaman bir paket oldu. Artık Ganymede aldatmacasını olanca çıplaklığıyla gözler önüne serebilecek delillere sahipti. İstediği her şey elindeydi artık...</p>

  <p class="block18">Tarifsiz bir heyecan içinde merdivenlerden aşağı inerken, İkinci Daire ofislerinden birinde bir ışık görmüştü Kennedy. Birden durakladı. Evrak paketini sol eline aktarırken sağ eliyle tabancasını çıkarmaya çalıştı. Tam bu sırada arkasından yükselen tok bir ses bütün sessizliği bir anda yırttı:</p>

  <p class="block18">— Ne yapmaya çalıştığını sanıyorsun Allah aşkına Kennedy?..</p>

  <p class="block18">Heyecanla arkasına döndü. Ernie Watkinski karşısında duruyordu. Üstelik elinde silahı da vardı. Ani bir kararla kendisini kapıya doğru atarak oradaki masalardan birinin arkasına gizlendi Kennedy. Soğukkanlı bir sesle:</p>

  <p class="block18">— Elindeki silahı at Ernie. Seni öldürmek istemiyorum...</p>

  <p class="block18">— Asıl sen at silahını elinden, diye homurdandı Watkinski. Eninde sonunda buraya geleceğini biliyordum Kennedy...</p>

  <p class="block18">Kennedy, gizlendiği yerden Watkinski’yi çok zor görebiliyordu. Bu sırada kulağına çevrilen bir telefon kadranından çıkan sesler geldi. Watkinski’nin sesi izledi bunu:</p>

  <p class="block18">— Bana acele Güvenlik servisini bağlayın... Alo!.. Ben Steward ve Dinoli Şirketi’nden Ernest Watkinski. Şu anda S-D Ofisindeyim ve Ted Kennedy biraz önce kapıyı kırarak içeri girmeye çalıştı... Onbirinci kat, evet... Silahlı... Ben de silahlıyım... Durum kötü, derhal gelin...</p>

  <p class="block18">Kennedy terlemeye başlamıştı. Bir tuzaktan çıkmadan bir başka tuzağa giriyordu. Uzaktaki kapıya bakarak onu zorlamaya cesaret edemeyeceğini düşündü. Watkinski’nin ne güçte bir adam olduğunu bilmiyordu fakat orada daha fazla kaldığı takdirde Güvenlik kuvvetleri tarafından enselenmesi işten bile olmayacaktı. Dişlerini sıktı:</p>

  <p class="block18">— Ernie... diye seslendi.</p>

  <p class="block18">— Buradayım. Sıkı dur Kennedy. Birkaç dakikaya kalmaz Güvenlik kuvvetleri burada olur...</p>

  <p class="block18">Kennedy silahına sarılıp ateşledi. Kurşunun Watkinski’nin arkasına saklandığı masaya saplandığını çıkardığı sesten anladı. Watkinski buna mukabelede bulunmamıştı. Tabancasındaki kurşunları israf etmek istemiyordu besbelli. Kennedy iki kez daha ateş etti peş peşe. Bunların ilki Watkinski’nin arkasındaki duvara saplandı, İkincisi tepedeki ışığa geldi. Oda bir an içinde karanlığa gömülü verdi. Bu son şansıydı, bundan yararlanması gerektiğini düşünen Kennedy birden yerinden fırladı ve paketini kaptığı gibi kapıya koştu. Açıp dışarı fırladı. Watkinski, çılgınca ateş etmeye ve küfürler yağdırmaya başlamıştı.</p>

  <p class="block18">Onbir katın merdivenlerini koşa koşa indi ve bu hızla binadan dışarı fırladı. Binaya girerken çiselemeye başlayan yağmur, bir sonbahar sağanağına dönüşmüştü. Meteoroloji İstasyonu’nun suni yağmur yağdırmada, yağmurlu havayı tahmin etmekten daha başarılı olduğunu düşündü bir an. Arabasını bir blok ötede park etmişti. Islanmasınlar diye paketi ceketinin altına saklayıp koşmaya başladı.</p>

  <p class="block18">Bir ara dönüp arkasına baktı. S-D binasının önüne bir arabanın gelip durduğunu gördü. Tam zamanında kaçmıştı binadan. Güvenlik görevlileri gelmişlerdi zira. Olanca hızıyla koşmaya koyuldu. Her tarafından sular akıyordu. Arabanın yanına geldiğinde yarı baygın haldeydi. İçeri girmesiyle marşa basıp arabayı çalıştırması bir oldu. Sonra biran durup bekledi. Derin derin nefes almaya çalıştı. Kelimenin tam anlamıyla tıkanıp tükenmiş durumdaydı. Bütün gücünü toplayıp arabayı hareket ettirdi. Oradan hızla uzaklaştı.</p>

  <p class="block18">Flaherty, nehir kenarındaki 89. Cadde’de oturuyordu. Yoğun bir trafikle karşılaşmamak için dua etti. Hiç değilse yola çıktığında arkasında bir güvenlik arabası yoktu. Fakat 96. Cadde’ye geldiğinde bir arabanın kendisini takip ettiğini gördü ve Crosstown Uzayyolu’na saptı hemen. Burada asgarî hız 70 km. idi. Gaz pedalına yüklendi. Hız saatte 80, sonra da 90 kilometreye çıktı. Peşindeki araba aynı hızla kendisini izlemekteydi. Amsterdam Caddesi çıkışında birden Uzayyolu’ndan ayrılıp Columbus’a doğru döndü ve sonra ara sokaklardan 88. Cadde’ye fırladı. Yağmur ve karanlık işini güçleştiriyordu. Çeşitli sokaklara, caddelere dalıp çıktı, ani dönüşlerle arkasından gelmekte olanlara üst üste şaşırtmalar verdi. Sonra nehir kenarına yöneldi. Kendisini takip etmekte olan arabayı yolda atlatmış olmalıydı.</p>

  <p class="block18">Arabayı durdurup dışarı fırlayan Kennedy, köşedeki apartmana doğru koşmaya başladı. Binanın duvarındaki tahta levhada «M. Flaherty - Amerika, Birleşmiş Milletler Müsteşarı» yazılıydı. Daha kapının girişinde üniformalı biri karşısına çıktı:</p>

  <p class="block18">— Kimi görmek istemiştiniz?., diye sordu nazikçe. Fakat üniformalı adam, her tarafından sular akan Kennedy’ye garip garip bakıyordu.</p>

  <p class="block18">Zorlukla cevaplayabildi:</p>

  <p class="block18">— Müsteşar Flaherty’yi...</p>

  <p class="block18">Görevli kendisini ters ters süzdü. Kennedy o anda adamı öldürmeyi arzuladı. Üniformalı adam:</p>

  <p class="block18">Müsteşar sizi bekliyor mu? diye sordu.</p>

  <p class="block18">— Kennedy kafasını salladı:</p>

  <p class="block18">— Karım şu anda yukarıda. En azından orada olduğunu sanıyorum, diye konuştu. Niçin yukarı telefon edip sormuyorsunuz?..</p>

  <p class="block18">— Şimdi edeceğim, diye homurdandı görevli. Sonra ahizeyi eline aldı, Kennedy’ye bakıp sordu:</p>

  <p class="block18">— Adınız lütfen...</p>

  <p class="block18">— Theodore Kennedy...</p>

  <p class="block18">Kapıcının kocaman gözleri büsbütün irileşmişti birden:</p>

  <p class="block18">— Müsteşar Flaherty’ye Bay Theodore Kennedy’nin kendisini görmek için beklediğini söyler misiniz?., diye konuştu. Sonra biraz bekledi. Gözleri yine iri iri açıldı «Ne?.. Tamam mı?.. Peki, peki... Kendisini yukarı gönderiyorum ...</p>

  <p class="block18">Kapıcı onu bir kez daha tepeden tırnağa süzdükten sonra eliyle karşı yönü işaret etti:</p>

  <p class="block18">— Asansör orada, diye konuştu. Onaltıncı kat...</p>

  <p class="block18">Kennedy sevinç içinde gülümsedi:</p>

  <p class="block18">— Yardımın için teşekkürler arkadaş, diye söylendi.</p>

  <p class="block18">Asansöre binip 16. düğmeye bastı. Yukarı çıkarken asansörde biraz soluklanmak imkân ve fırsatını buldu...</p>

  <p class="block18">Asansörden çıktığında özel girişi olan bir fuayede bulunduğunu fark etti. Birleşmiş Milletler Güvenlik Polisi’nin mat kahverengi üniformaları içinde üç kişi vardı orada. Kennedy birden ürperdi. Adamlar soğuk ve tehditkar gözlerle kendisini süzdüler. İçlerinden biri:</p>

  <p class="block18">— Bay Kennedy misiniz? diye sordu.</p>

  <p class="block18">Başıyla tasdik etti. İçerde bir parti olmalıydı. «Acaba Marge gelebildi mi?» diye büyük bir merak sardı birden içini. Bu sırada yanına yaklaşan Güvenlik Polisleri üzerini aradılar. Biri kendine, diğeri Spalding’e ait tabancaları aldılar. Bu sırada bir polis de elindeki paketi almıştı.</p>

  <p class="block18">— Bay Kennedy?..</p>

  <p class="block18">Sakin ve derinden gelen bu sesle birden irkilen Kennedy sesin geldiği tarafa döndü. Cüsseli, etkileyici, kır saçlı bir adamla karşılaştı. Adam Kennedy’ye merak ve belki biraz da tiksintiyle bakıyordu. Kennedy karısı Marge’ın onun yanında olduğunu görünce derin bir nefes aldı.</p>

  <p class="block18">— Evet efendim, adım Kennedy... Karım...</p>

  <p class="block18">— Karınız yarım saat önce buraya girebilmeyi başardı Bay Kennedy. Bana çılgın ve pek saçma bir hikâye anlatmakta ısrar ediyordu. Fakat o sırada misafirlerimle ilgilenmem gerekiyordu. Bu hikâye gerçek değilse o zaman çok kızarım Bay Kennedy...</p>

  <p class="block18">— Gerçek efendim, diye inledi Kennedy. Sizden bana güvenmenizi istemiyorum. Bay Flaherty beni hapsedin, gözaltına alın, yalnız getirdiğim evrakı bir defa okuyun lütfen. Tüm isteğim bu...</p>

  <p class="block18">— Okuyacağım Bay Kennedy, dedi. Sonra görevlilere döndü: «Siz üçünüz kendisini gözaltında bulundurun. Kaçmaya yeltenebilir.»...</p>

  <p class="block18">Özellikle hapiste geçirdiği geceden sonra tüm üyelerin katıldığı Birleşmiş Milletler toplantısı Kennedy için pek etkileyici olmuştu. 100 üyeli organizasyonun bayrakları salonu doldurmuştu. Ve hepsinin üstünde de Birleşmiş Milletlerin «Dünya Bayrağı» yükseliyordu...</p>

  <p class="block18">Günün konusu Ganymede idi ve Şili temsilcisi Juan Hermans toplantıya başkanlık ediyordu. Önceki gün bu toplantıda ilk söz hakkının Portekiz delegesine verilmesi kararlaştırılmıştı. Ancak toplantının açılmasıyla ayağa kalkan Amerika delegesi Flaherty söz istemiş ve:</p>

  <p class="block18">— Bugün ilk konuşma Portekiz temsilcisi Bay Carvalho’nundu. Ancak başkandan Bay Carvalho’nun yerinin bana verilmesini rica ediyorum, demişti.</p>

  <p class="block18">M. Flaherty’nin bu dileği oybirliğiyle kabul edildikten sonra Amerika delegesi toplantıda bulunanları selamlayarak devam etti:</p>

  <p class="block18">— Son aylarda bu organizasyonda en sık tartışılan konu, dünyalı kadın ve erkeklerin yerleştirilerek koloni haline getirilen Jüpiter’in uydusu Ganymede idi. Bu koloni, Dünyadışı Gelişme ve Araştırma Şirketi tarafından kurulmuştu ve Şirketin üyesi olan Bay Bullard da şu anda aramızda bulunmaktadır. Şirketin orada yaptıkları gayet iyi bilinmektedir. Kamu sektörü başaramadığından özel sermayeyi kullanarak insanlığa yıldızların anahtarını şirkete vermiştir. Şirketteki safhalardan birkaç yüzü de Ganymede’daki koloniyi içeriyordu. İlan edildiğinden beri hepimiz kolonideki görüşmeleri, sıkıntıları, tehlikeleri derin bir ilgiyle izliyoruz. Kısacası son 50 yıldır bu şirket, kendine ait kıtaları, kendi polisiyle devlet üstünde bir devlet halini almıştır. Şimdi de kendine ait bir uzay filosu bulunmaktadır. Uzun süredir şirket üyelerinin insanlığın yararına hizmet ettiğini bildiğimiz için bu tip özel teşebbüs günümüz standartlarında övgüye değer bulunmaktadır.</p>

  <p class="block18">Fakat dün gece şirketin son programlarının haberlerini yaymakla görevli genç bir adam ziyaretime geldi. Bana göstermek için oldukça şaşırtıcı bazı evraklar getirdi. Onları okudum. Gerçek olduklarını ispatlayabilirim. Yalnızca Ganymede konusunda değil, Şirketin genel aktivitesi hakkında tüm inançlarımızı yeniden değerlendirmemiz gerektiğini düşünüyorum. Şimdi S-D Halkla İlişkiler Bürosu’ndan Üçüncü dereceden memur Theodore Kennedy’ye yerimi vermek istiyorum...</p>

  <p class="block18">Birkaç dakika sonra Kennedy, kendisine söz hakkının tanınmasıyla kürsüye gelmişti. Flaherty de solunda yer almıştı. Kennedy, içini saran tarifsiz heyecandan her yanı, özellikle dizleri titreyerek buraya gelebilmişti. Kürsüye çevrilmiş kuvvetli spot ışıklarının göz kamaştırıcı ışığı altında dahi Şirketin birinci dereceden sorumlusu olan Bullard’ın ablak suratını görmeyi başarmıştı. Bullard her zaman şeytanî ışıltılarla dolu olan gözlerini önüne eğmiş duruyordu.</p>

  <p class="block18">Kennedy titrek bir sesle konuşmaya başladı:</p>

  <p class="block18">— Bu elimdeki kağıtlar, çağımızda işlenmiş en büyük aldatmacanın belgelerle ispatıdır... Sizlere bunların fotokopilerini dağıtıp kararı yine sizlere bırakmadan önce şirkete karşı olan sorumluluklarımın özetini ve şu an üzerime aldığım görev hakkındaki yeteneklerimi kısaca anlatmak istiyorum. 5 Temmuzdan 30 Temmuza kadar Ganymede’da bulundum. Gezegeni gözlerimle gördüm. Bu aldatmacanın oluşturulmasında da ayrıca katkım oldu. Şimdi durumu şöyle özetleyebilirim:</p>

  <ol class="list">
    <li class="block30">Nokta: Şirket, Steward ve Dinoli Acentesi’ni araç olarak kullanıp insanlık alemini kasıtlı olarak aldatıyordu.</li>

    <li class="block31">Nokta: Ganymede’da kadın ve erkeklerden oluşan bir koloni yoktur ve hiç bir zaman da olmamıştır. Ben orada iken 16 erkekten oluşan bir şirket karakolu vardı, hepsi o kadar.</li>

    <li class="block31">Nokta: Ganymede’in yetkilileri gezegenlerinin şirket ve diğer dünyalılar tarafından sömürülmesi tehlikesiyle karşı karşıya idiler ve bunu defalarca karakol sorumlularına bildirmişlerdi.</li>

    <li class="block31">Nokta: Şirket, süregelen istilaya Ganymede’lıların daha fazla katlanmak istemediğini anlamıştı. Bu yüzden gezegeni tamamen baskı altına alabilmek için Şirket, bu fikirlerine karşı çıkan yerlilerle geniş çapta savaşa karar vermişti. Ancak şirketin kaynakları bu savaşı karşılayabilecek durumda değildi. Ayrıca sermayeyi dağıtmayı ve adamlarını yoğun bir gerilla savaşma bağlamak da istemiyordu kesinlikle.</li>

    <li class="block32">Nokta: Tüm bunları bilerek Şirket, benim önceden çalıştığım acenteyi işe karıştırdı. Acente haber kaynaklarını kontrol edip, dalavere ile olayların gerçek yüzünü gizlemekle görevlendirilmişti. Böylelikle Birleşmiş Milletler Şirket yararına Ganymede’a silahlı müdahale yapmaya yöneltilecekti. Bu kampanya oldukça başarılı oldu. Dünya insanlarının sempatisini toplayacak sahte Ganymede kolonisi kavramının kaynağı olduğumu pişmanlıkla itiraf ediyorum. Bu koloniye yine şirketin isteği ile Birleşmiş Milletler Kuvvetleri tarafından müdahale ile düzmece bir yok edilme 11 Ekim için programlanmıştı...</li>
  </ol>

  <p class="block18">Kennedy bir süre sustu. Temkinli ve apaçık konuşmuştu. Etrafına baktığında şaşkın, fakat hiç de inanmış görülmeyen yüzler ve bakışlarla karşılaştı. Delegeler kendi aralarında mırıldanmaya, homurdanmaya başlamışlardı. Birazdan kendisiyle alaya da başlayabilirlerdi. Fakat Kennedy mesleğinin ehli idi ve konuşma süresini de çok dikkatli ayarlamıştı. Tekrar devam etti:</p>

  <p class="block18">— Belki bu söylediklerimin bir paranoyakın kâbusları olduğunu düşünebilirsiniz. Oysa sayın müsteşar Flaherty bunları onaylamış bulunmaktadır. Şirketin ve benim çalıştığım acentenin tüm dünyayı aldatma yolunda aldıkları kurnaz ve hesaplı yolu gösteren bu dokümanların fotokopilerini hazırladım. Şimdi bunlar size dağıtılacaktır...</p>

  <p class="block18">Gerektiğinden daha uzun bir süre sustu. Parlak kadife cüppeli, delici bakışlı bir delege ayağa fırlayıp, gevrek bir İngiliz aksanıyla bağırdı:</p>

  <p class="block18">— Bu rezaleti protesto ediyorum!.. Böyle bir saçmalığa- bu salonda nasıl müsaade edilir? Nasıl?..</p>

  <p class="block18">Kennedy ona aldırış etmedi. Bakışlarını Bullard’ın üzerinden ayıramıyordu. Konuşması sırasında yüzü gittikçe kırışan, şirketin planlarının yıkımını tarifsiz bir öfke içinde dinleyen, sarsılan Bullard’a bakıyordu. Bu nedenle bu ablak suratlı adamın elinde birden bir tabancanın belirdiğini gördü. Ancak kaçacak fırsatı bulamadı. Omzuna bir kurşunun saplandığını hissetti. Salonda patlayan silahın boğuk sesi bütün delegeleri heyecanlandırmıştı. Bullard silahın geri tepmesi sırasında belki boş bulunup belki de aşırı heyecanından sırtüstü yuvarlanmıştı. Güvenlik görevlileri derhal üzerine çullandılar.</p>

  <p class="block18">Kendilerinden gizlenen tüm gerçeğe o an ulaşan, uzun süredir örtülen yalanların çıplak özü ile yüz yüze gelen delegeler, şaşkınlık ve öfke içinde bağrışıyorlardı.</p>

  <p class="block18">Kennedy sendeleyerek kalkmaya çalıştı. Omuzu yanıyor gibiydi. Bir eliyle masanın kenarına tutunup doğruldu. Marge’ın da içeride olduğunu biliyordu ve onun üzülmesini istemiyordu. Delegeler tam bir kargaşa içindeydiler. Başkan Hermanos elindeki tokmağı kürsünün üzerine vurarak sessizliği ve düzeni sağlamaya çalışıyordu. Bullard, Güvenlik görevlileri tarafından etkisiz hale getirilmişti. Bu arada şirketin diğer adamlarını da toplama işlemi başlamıştı.</p>

  <p class="block18">Flaherty yanına yaklaşıp yumuşak bir sesle «İyi misin Kennedy?» diye sordu. Kennedy gülümsemeye çalıştı. «Sanırım» diye cevap verdi. Bu sırada omuzuna bir göz attı. Ceketinin üzerinde küçük bir yuvarlak delik vardı, çevresi kanlanmıştı. Fakat şiddetli bir kanama değildi bu. Yine de kendisini birden tüm gücünü yitirmiş hissetti. Bacaklarında derman kalmamıştı adeta. Yanındaki koltuğa çöküverdi. Görevliler fotokopileri dağıtmaya başlamışlardı. Salonda huzursuz homurdanmaların yerini yavaş yavaş mırıltılar almaktaydı. Bu sırada kürsüye çıkan Flaherty konuşmaya başladı:</p>

  <p class="block18">— Şirketin Yönetim Kurulu Başkanı tarafından burada Bay Kennedy’ye yönetilen ani saldırı karşısında sanırım artık bugün harekete geçmemiz konusunda bir tereddüdümüz kalmamıştır. Bay Kennedy’ye açılmış olan ateş, suçun fiilen kabulü anlamını taşır. Bu nedenle şirket ile S-D Acentesinin arasındaki ilişkinin araştırılmasını talep ediyorum. Ayrıca derinlemesine bir araştırma için Şirketin kontratının geçici bir süre için askıya alınmasını ve Bay Kennedy’nin sayesinde ortaya çıkan bu olayın ışığında Birleşmiş Milletler’in uzay ulaşımı ve gezegenlerde kolonizasyan üzerinde kontrol mekanizması kurmasını istiyorum...</p>

  <p class="block18">Kennedy omuzundaki acıya rağmen gülümsüyordu. Bu kurşunun verdiği acının, kazandığı bu başarı karşısında ne anlamı ve önemi olabilirdi? Flaherty’ye dönüp bir şeyler söylemeye yeltendi. Daha ilk kelimeyi söyleyemeden vücudunu saran derin bir sancı dalgasına karşı zorlukla dayanabildi. Bir an başucunda bazı sesler duyar gibi oldu. Birilerinin kendisini kaldırdığını fark etti. Sonra tekrar bir boşluğa yuvarlanıyormuş gibi oldu...</p>

  <p class="block18">Kendine geldiğinde Müsteşar Flaherty’nin çalışma odasındaki maroken kanepenin üzerinde yatmakta olduğunu anladı. Ceketi ve kanlı gömleği yandaki bir iskemlenin arkalığına asılmıştı. Kendisine endişe dolu gözlerle bakan birkaç kişiyle karşılaştı bu sırada.</p>

  <p class="block18">— İşte kendine geldi, diye konuştu beyaz önlüklü bir adam. Sonra Kennedy’nin üzerine doğru eğilip kendini tanıttı: Ben, Birleşmiş Milletler hekimlerinden Doktor Marquis. Kurşun çıkarıldı. Fazla bir zarar vermemiş. Birkaç günlük istirahattan sonra tekrar sağlığınıza kavuşacaksınız. Geçmiş olsun...</p>

  <p class="block18">Kennedy, gülümseyerek baktı doktora:</p>

  <p class="block18">— Teşekkür ederim doktor, dedi. Memnun oldum...</p>

  <p class="block18">Sonra bakışlarıyla etrafta Flaherty’yi aradı ve buldu.</p>

  <p class="block18">— Neler kaçırdım Bay Flaherty? diye sordu.</p>

  <p class="block18">— Çok şeyler, diye gülümsedi müsteşar. Gün boyunca birçok gelişmeler oldu. Güvenlik görevlileri Acente yönetim merkezine gidip eski patronunu ve çalışma arkadaşlarını nezarete gönderecek yeterli delilleri topladılar. Bullard cinayet teşebbüsünden tevkif edildi. Güvenlik kuvvetleri tüm şirket binalarının çevresinde önlem alarak halkın burada yapmak istediği gösterileri bastırdı.</p>

  <p class="block18">— Gösteriler mi?..</p>

  <p class="block18">— Evet, bütün basın ve yayın organları bu haberle çalkalanıyor. Olay büyük sansasyon yarattı.</p>

  <p class="block18">Flaherty masanın üzerinden bir gazete alıp Kennedy’ye uzattı. Birinci sayfada hayatında gördüğü en büyük puntolarla bir manşet yeralıyordu:</p>

  <p class="block18">«BİRLEŞMİŞ MİLLETLER, GANYMEDE KOLONİSİNİN BİR ALDATMACA OLDUĞUNU AÇIKLADI»</p>

  <p class="block18">Kennedy gayriihtiyarî bakışlarını habere eğdi:</p>

  <p class="block18">«Bir halkla ilişkiler yöneticisi bugün yakın tarihimizin en büyük ve en iyi gizlenmiş aldatmacasını açığa vurdu. Steward ve Dinoli’den 32 yaşında Theodore Kennedy, Ganymede’daki koloninin acentesi tarafından halka sunulmuş bir aldatmacadan başka bir şey olmadığını Birleşmiş Milletler Genel Kurulu toplantısında kanıtladı. Kennedy, Dünyadışı Gelişme ve Araştırmalar Şirketi’nin bu projeyi yürütme görevini geçen Nisan ayında Steward ve Dinoli’ye verdiğini açıkladı. Gerçeklerin açığa çıkmasının en can alıcı noktasında, Şirketin Birinci dereceden yöneticisi 53 yaşındaki W. Richardson Bullard’ın toplantı salonunda tabancasını çekip ateş ederek Kennedy’yi omuzundan vurduğu görüldü. Bullard nezaret altına alındı. Diğer ele geçirilenler arasında Halkla İlişkiler firmasından 66 yaşındaki Birinci dereceden yönetici Louis Dinoli, firmanın dört ikinci derece görevlisi ve şirket memurlarıdır. İleri soruşturma...»</p>

  <p class="block18">Kennedy gazeteyi daha fazla okuyamadı. Gazetede ayrıca Dinoli’nin Güvenlik kuvvetleri tarafından S-D binasından çıkarılırken çekilmiş bir resmi vardı. Dinoli bir de demeç vermişti: «Adi bir hilekar bize öldürücü bir darbe vurdu. Organizasyonumuzun kutsiyetini mahvetti. Sekiz yıldır koynumuzda bir engerek yılanı besliyormuşuz meğer» demişti.</p>

  <p class="block18">Olayla ilgili sayfalar dolusu yazılar vardı gazetede. Kennedy’nin resimleri ayrıntılı bir biyografisi ve daha bir sürü yazı ve fotoğraflar sayfaları kaplamıştı. Kızgın bir gazeteci de gelecekte bu tip çirkin aldatmacaların tekrarını önlemek için suçluların hemen cezalandırılmasını ve haber kaynaklarının daha etkin biçimde değerlendirilmesini istiyordu.</p>

  <p class="block18">Kennedy bakışlarını gazeteden ayırıp Flaherty’ye çevirirken:</p>

  <p class="block18">— Dinoli hiçbir zaman küçük işlerle uğraşmadı, diye konuştu. Onun modeli, 20. yüzyıl diktatörü Hitler’di. Hitler, her zaman insanları küçük işlerde aldatmanın, büyük işlerde aldatmaktan çok daha zor olduğunu söylerdi. Onları gelecek hafta et fiyatlarının düşeceğine inandırmaktan, dünyanın öbür ucundaki kıtaların okyanuslar tarafından yutulduğuna inandırmaktan çok daha kolaydır. Böylece Dinoli, Ganymede’ı tüm dünyaya anlatmaya başladı. Az kalsın bunu başarıyordu da...</p>

  <p class="block18">Kennedy kendini çok bitkin hissediyordu. Karısı hiçbir şey konuşmadan, sevgi ve şefkat dolu bakışlarım Kennedy’nin üzerinden ayıramıyordu. Kennedy’nin huzur ve sükûn içinde dinlemeye ihtiyacı vardı.</p>

  <p class="block18">— Beni eve götür Marge, diye mırıldandı.</p>

  <p class="block17">&nbsp;</p>

  <p class="block27">* * *</p>

  <p class="block17">&nbsp;</p>

  <p class="block18">Kennedy birkaç gün evden dışarı adımım atmadı. Hem bedenen, hem de ruhen dinlenmeye ihtiyacı vardı. Flaherty onu Birleşmiş Milletler güvenlik görevlilerinin koruması altına almıştı. Cameron’larda bulunan kediye bakmak için dahi bu görevliler gidip geliyorlardı. Son birkaç gün içinde önemli gelişmeler olmuştu. Kennedy bu arada yalnız Ganymede’daki iftiralardan değil, Spalding’in ölümü işinden de sıyrılmıştı.</p>

  <p class="block18">Steward ve Dinoli’nin defteri dürülmüştü bu arada. Bugüne kadar efsane gibi ücretler alan bir sürü adam, şayet tutuklanmazlarsa, yarın iş aramak üzere ortaya döküleceklerdi. Yaşlı Dinoli’yi «Kişilik ayarlaması »ndan geçerken düşündü. Dinoli, Ayarlamacılar için uğraşılması pek güç bir diken olacaktı. Ya diğerleri? Haugen, Cameron, Presslie?.. Muhtemelen yakalarını sıyırırlar ve acentenin politikasını kendilerinin yönlendirmediğini, sadece emir kulu işçiler olduklarım söyleyerek kendilerini savunabilirlerdi. Fakat bundan sonra halkla ilişkiler konusundaki meslek hayatlarının söneceği de muhakkaktı. En az kendisininki kadar...</p>

  <p class="block18">«Şimdi ne yapacağım?» diye düşündü Kennedy. Birkaç gün içinde ismi ve resimleri gazete sayfalarından silinecekti. Basını gayet iyi tanıdığı için bundan emindi. Bundan sonra ne olacaktı?.. Çok az iş kapısı açılabilirdi kendisine. Hiçbir işveren ona güvenmeyecekti. Bütün işverenler onun Dinoli’yi arkasından vurduğunu, gece yansı ofisine girerek delilleri zorla alıp kaçtığını unutmayacaklardı. İş konusunda güvenilir bir adam olmak özelliğini tamamen yitirmişti.</p>

  <p class="block18">Kennedy son birkaç ayda sadece düşünmek özelliğini kazanmıştı. Gany felsefesine kısa süreli yakınlığı ona varoluş hakkında yeni bir görüş vermişti. Bulunduğu iş dalında hiçbir anlamı bulunmayan bir şeye sahip olmuştu: Vicdan denilen mefhuma... Otuziki yaş, her şeye yeniden başlamak için çok geçti. Kendi eliyle işini kaybetmişti. Ve yeni bir hayat kurabilmesi büyük bir mesele teşkil edecekti...</p>

  <p class="block18">Marge’a bakıp gülümsedi Kennedy:</p>

  <p class="block18">— Beni affediyorsun değil mi? diye sordu karısı. Bu soruyu günlerdir kimbilir kaçıncı kez soruyordu.</p>

  <p class="block18">— Elbette sevgilim, diye konuştu Kennedy. Tüm yaptıkların senin suçun değildi aslında...</p>

  <p class="block18">Gany felsefesiyle ilgili bir sürü sözler sıralandı aklında. Bağışlama ve sevgi ile ilgili sözler...</p>

  <p class="block18">Konuşmasını kesmek istedi. Oysa henüz başındaydı. Ve evrende bir yerlerde bilgeliğin ve gerçeğin var olduğunu yeni öğreniyordu... Bunu kar ve buzla kaplı Ganymede’in o garip ve metan soluyan yaratıklarından öğrenmekteydi... İşte değişimine sebep olan da buydu. Şirkete ve Dinoli’ye olan bağlılığım koparan Ganymede’in baskın gelen çağırışıydı.</p>

  <p class="block18">Bu sırada Cameronlar’a gönderdiği Birleşmiş Milletler görevlisi dönmüştü. Üzgün bir sesle konuştu:</p>

  <p class="block18">Üzgünüm Bay Kennedy. Cameronlar evde değildi. Komşular gittiklerini, uzunca bir süre dönmeyeceklerini söylediler. Kediyi bulamadım. Kapı komşusu kedinin geçen hafta kaçtığını sanıyor...</p>

  <p class="block18">— Zararı yok, diye mırıldandı Kennedy. Teşekkür ederim...</p>

  <p class="block18">— Oh zavallı yaşlı Gillicudy, diye mırıdlandı Marge.</p>

  <p class="block18">Kennedy başıyla tasdik ederken «Zavallı yaşlı kedi» diye düşündü, «insanlar arasında 10 yıl yaşadıktan sonra tekrar vahşî hayatına dönmek zorunda kaldı. Herhalde bunca yıldan sonra fare yakalamayı bile unutmuştur». Bu yaşlı kedi geçmişin bir parçasıydı ve geçmiş zaman ırmağında sürüklenip kayboluyordu.</p>

  <p class="block18">Kedi yok, iş yok, geçmiş yoktu. Birden gelen şöhret de hızla uçup gidiyordu. Bugün «Şirketi ele veren adam»dı. Yarınsa hayata eski gazete kupürlerinden yanaşmaya çalışan işsizlerden biri olacaktı. Bu duruma düşmüş birçok kahraman görmüştü.</p>

  <p class="block18">Düşünceleri kendisini iki ay geriye, Ganymede’a yaptığı o kısa süreli ziyarete götürdü birden. Ganymede, hayatındaki bu değişikliği yalnızca kolaylaştıran vesile olmuştu. Ganymede...</p>

  <p class="block18">Evet, artık ne istediğini biliyordu...</p>

  <p class="block18">— Marge, diye konuştu heyecanla.</p>

  <p class="block18">— Bir şey mi var Ted?..</p>

  <p class="block18">— Dünyada yaşamaktan memnun musun?..</p>

  <p class="block18">Marge şaşkın gözlerle baktı kocasına:</p>

  <p class="block18">— Yani geri dönmek mi?., diye mırıldandı.</p>

  <p class="block18">Kennedy başını salladı. Karısı ılık bir tebessümle sordu:</p>

  <p class="block18">— Orada mutlu olacak mısın Ted?..</p>

  <p class="block18">— Hem de çok...</p>

  <p class="block18">— Hayır diyemem, değil mi sevgilim?..</p>

  <p class="block18">— Gitmek istemiyorsan, gitmek zorunda değilsin sevgilim, fakat...</p>

  <p class="block18">Karısı eğilip onun alnının üzerine sıcak bir öpücük kondurdu:</p>

  <p class="block18">— Gitmek istemediğimi söyledim mi sana?..</p>

  <p class="block17">&nbsp;</p>

  <p class="block27">* * *</p>

  <p class="block17">&nbsp;</p>

  <p class="block18">Olayın üzerinden üç hafta geçmişti. Hatırlanmaya değer güzel bir sahneydi doğrusu. Günlerden cumartesi idi. 30 Aralık 2044. Eski yılın son günü, Ted ile Marge Kennedy’nin de dünyadaki son günleri idi. New York’taki 7. Uzay Alanı karlar altında pırıl pırıldı. Ganymede’ın yaşamı kısıtlayan mavi ve dondurucu karının aksine yeryüzünün yumuşak, ışıltılı ve uçuşan karları...</p>

  <p class="block18">Noel akşamı başlayan kar hala yağıyordu. Meteoroloji istasyonu kar yağışını önlemede pek başarılı değildi ve Kennedy bundan memnundu. Karanlık bir kış gecesinde düşen karların beyazlığından güzel çok az şey vardı dünyada.</p>

  <p class="block18">Uzay gemisi alanın ortasında olanca heybetiyle yükseliyordu. Bir zamanlar şirketin gemisiyken bugün Birleşmiş Milletler'in malıydı. Şirket tarafından eğitilmiş tayfa ve personel de öyle. Kasım ayındaki duruşmalar Şirket’in işini bitirmişti. Üç hafta sonra Kennedy o anı kafasında yeniden canlandırdı. Genel Sekreter Icaacs, Birleşmiş Milletler delegelerinin birçoğu, Flaherty ve basın mensupları oradaydılar. Kennedy, Flaherty ile Isaacs’ın arasında duruyordu.</p>

  <p class="block18">— Sizin göreviniz bizim için son derece önemli Bay Kennedy, diyordu Genel Sekreter. Dünyalılar şuna inanabilir ki, sizin söylediğiniz her kelime tarafımızdan tüm insanlara aynen iletilecektir...</p>

  <p class="block18">Görevliler geminin harekete hazır olduğunu işaret ettiler. Kennedy, kendisini uğurlamaya gelenlerle vedalaştı ve karla kaplı alandan gemiye doğru ağır adımlarla yürümeye başladı. Flaşlar parlıyor, kameralar çalışıyordu.</p>

  <p class="block18">Marge’la birlikte gemiye tırmandılar. Tayfalar kendisini saygıyla karşılamışlardı. Kennedy ve eşi kendilerine gösterilen yere otururken tayfaların uzattıkları mavi hapları yuttular. Son deneyimini düşünen Kennedy hapı tereddütsüz yutuvermişti. Yarın dünya isimsiz, takvimlere geçmeyecek bir gün yaşayacaktı. Coşkun ve çılgınca eğlenceyle dolu bir yılsonu tatili...</p>

  <p class="block18">Yarından sonra da o yeni bir yaşama başlayacaktı...</p>

  <p class="block18">Birleşmiş Milletler Genel Kurulu’nun Ganymede temsilciliği görevi... Bu büyük bir görev, büyük bir sorumluluktu... Görevi, Ganymede’lıların Dünya insanlarının onlara kardeşçe davranacağına inandırmaktı. Şirketin tüm dünyayı ve insanlığı temsil etmediğini göstermekti. Onların hayranlığını ve saygısını kazanmalıydı öncelikle. Onu diğerlerinden farklı bir kişi olarak hatırlıyordu Gany’liler. Bu önemli bir avantajdı kendisi için.</p>

  <p class="block18">Kennedy, Gany’lerin dünyalı istilacılarla olan kötü deneyimlerini unutturmak görevini istemiş ve bunu elde etmişti. Kennedy’nin bu işi başaracağından şüphesi yoktu. Gany’ler akıllıydılar ve onu dinlerlerdi. Bu bir bilgi alışverişi olacaktı. Gany kültürüne karşı dünya teknolojisi...</p>

  <p class="block18">Kennedy bu büyük alış-verişin gerçekleşmesine yardım edecekti.</p>

  <p class="block18">Havalanırken, «şimdi dünya 2045 yılının 2044’ün ölü kabuğundan doğuşunu kutluyor» diye düşündü. Bunun kendisi için de yeniden doğuş olduğunu düşündü. Halkla ilişkilerin çılgın dünyasında üçüncü dereceden bir memur iken, gerçekten yapılmaya değer bir göreve kavuşmuştu. Uzayda başka dünyalar da olmalıydı ve bir gün insanoğlu daha başka düşünebilen canlılara rastlayacaktı bu dünyalarda. Ve Ganymede deneyimi gelecek ilişkilerinde onlara rehber olacaktı...</p>

  <p class="block18">Rahat yolculuk sona ermek üzereydi. Dünya artık çok gerilerde silik bir anı olarak kalmıştı. Ganymede ise onu bekliyordu. Bu sırada gemi doktoru yanlarına sokuldu:</p>

  <p class="block18">— Beyefendi...</p>

  <p class="block18">— Ne var Johnson?..</p>

  <p class="block18">— Yirmi dakikaya kadar iniş yörüngesine giriyoruz. Size ve eşinize yerçekimi haplarınızı getirdim efendim...</p>

  <p class="block18">Marge doktorun uzattığı mavi haplardan birini alıp ağzına attı. Kennedy ise gülümseyerek doktorun elini itti:</p>

  <p class="block18">— Hayır Johnson, teşekkürler... Her şeyi görmek istiyorum...</p>

  <p class="block18">Karısı endişeyle döndü kendisine:</p>

  <p class="block18">— Ted... diye mırıldandı.</p>

  <p class="block18">— Daha önce denedim Marge, diye gülümsedi. Bu sefer seyretmek istiyorum...</p>

  <p class="block18">Kemerini bağlayıp arkasına yaslandı. Ve gittikçe yaklaşan Ganymede beyazlığını seyretmeye koyuldu. Gemi hızla hedefine doğru alçalmaktaydı. Kennedy huzur ve sükûn dolu bir gülümseme içinde pencereden dışarıyı seyrediyordu...</p>

  <p class="block17">&nbsp;</p>

  <p class="block33" id="id_bookmark4">SON</p>
</body>
</html>
