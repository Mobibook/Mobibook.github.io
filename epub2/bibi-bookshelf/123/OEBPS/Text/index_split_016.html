<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dünyalı İstilacılar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block26" id="calibre_pb_18">&nbsp;</p>

  <p class="block17">&nbsp;</p>

  <h3 class="block23">Ondördüncü Bölüm</h3>

  <p class="block17">&nbsp;</p>

  <p class="block18">BİR içki aldı kendine. Kafasında acı bir takım anılar canlandı. İçkilerini hep Marge koyardı. Ayakkabılarını çıkardı, teybi üçüncü defa açıp bandı dinledi. Kafasının içi karmakarışıktı.</p>

  <p class="block18">Dinlerken Marge’ın bazı kelimelerine özellikle dikkat ediyor, onun bu kelimeleri söyleyiş şekline bakıp bir anlam çıkarmaya çalışıyordu. Açık açık konuşmuyordu Marge. Sesinde pek az titreme vardı. Bu konuşma için uzun zaman hazırlanmış olduğu belliydi ve Marge nihayet bunları söyleyebilmiş olmaktan mutlu görünüyor gibiydi...</p>

  <p class="block18">İlk şokun etkisi biraz sonra hafifledi. Olaya daha akılcı bir biçimde baktı. Evet, böyle bir şey kaçınılmaz olmuştu. Her şeyin bilincine vararak hareket etmişti Marge. Gözleri ancak Ganymede’da açılmış olan Ted Kennedy bu yüzden ona karşı saygı duydu birden.</p>

  <p class="block18">Ganymede’dan gerçekleri görüp anlamış olarak dönmüştü ama karşısında, bunları söyleyeceği Marge yoktu. Marge’ı kaybetme pahasına, onun olaylara bakış açısını kavramıştı. Fakat artık her şey için vakit çok geçti. Peşinden gidip onu bulmanın, «Bak Marge artık ne şirket, ne de acente umurumda değil, benimle gelir misin?» demenin bir yararı yoktu artık.</p>

  <p class="block18">Evet, Marge’ın onun tüm aptalca yanlışlarını affetmesini düşünmek ve evlilik yaşamına yeni bir anlayış getirmek için çok geç kalmıştı. «Mutsuzluğun yarısı da sonsuza kadar parçalanmış olarak kalması gereken bir şeyi bütünlemeye çalışan kadın ve erkekler tarafından yaratılır» diye düşündü.</p>

  <p class="block18">Her şey onu çok yaralamıştı. Unutmaya çalıştı tümünü. Ayağa kalkıp videoyu çalıştırdı. Bir haber yayını aradı, nihayet 72. kanalda buldu. Temmuz ayının kavurucu havası hakkındaki meteoroloji raporları ve bununla ilgili bir yorumu sabırla dinledi. Yugoslavya’daki yeni hükümette ortaya çıkan anlaşmazlıklarla ilgili bir kritik karşısında aynı sabrı gösterdi. Bir ara spiker durakladı, başka bir kağıdı alarak okudu:</p>

  <p class="block18">«New Jersey’deki uzay alanı birkaç saat önce Kaptan Luis Hills’in yönetimindeki uzay gemisinin dünyaya dönüşüne tanık oldu. Bilindiği gibi gemi, orada kurulmakta olan koloni için gerekli malzemeyle dolu olarak üç hafta önce Ganymede’a hareket etmişti. Kaptan Hills herşeyin yolunda gittiğini bildirdi... Bugün öğleden sonra yapılan beyzbol maçında Red Jox takımı rakibini...»</p>

  <p class="block18">Kennedy uzanıp videoyu kapattı. Onunla ilgili her şeyin gizli tutulduğu muhakkaktı. Öyle ise Ganymede’in vahşî yaratıklarla ve dünyalı kadınlarla dolu olduğu uydurması hala gerçekmiş gibi gösterilmekteydi. Bu bir sürpriz değildi. Şirket kuvvetlerini hazır eder etmez yoğun bir insan avı başlayabilirdi. Belki de başlamak üzereydi ve bu av kendisiydi...</p>

  <p class="block18">Kennedy bazı planlar kurmaya çalıştı. Tarih, 30 Tem muz’du. Şirket, Birleşmiş Milletlere başvurmayı ve 11 Ekim tarihinde silahlı bir müdahale için izin almayı hesaplıyordu. Kendisinin de bilmeden desteklemiş olduğu bu insanlık dışı oyunu bozacak delilleri o zamana kadar ele geçirip koruması gerekiyordu.</p>

  <p class="block18">Uyanık davranması gerekecekti. Şirket onu arıyor olabilir ve o projeyi mahvetmeden onu ortadan kaldırmak isteyebilirdi. Daha kötüsü, onun Ganymede’lılara silah verdiği ve Engel’i öldürdüğüne kamuoyunu inandırıp Birleşmiş Milletler güvenlik ekiplerini peşine takabilirdi. Hızlı çalışması, süratli hareket edip iyi gizlenmesi lazımdı. Hem şirketin adamlarına, hem de resmî güçlere karşı tetikte olmak zorundaydı.</p>

  <p class="block18">Bu sırada telefon çaldı. Arayanın kim olduğu konusunda en ufak bir fikri yoktu. Marge da olabilirdi. Ama kim olursa olsun, telefonu açmamalıydı. Eğer konuşursa, izini belli etmiş olurdu. Gidip ahizeyi açmamak için kendini zorladı. Telefon bir süre daha çaldı, sonra sustu.</p>

  <p class="block18">Arayan kim olursa olsun, önemli değildi bu durumda. Ne yapması gerektiğini artık biliyordu. Acentenin dosyalarından, Ganymede aldatmacasındaki iftira belgelerini alacak ve Birleşmiş Milletler’e çıkaracaktı. Fakat iş bu kadar basit değildi. Belki acente binasına adımını attığı anda yakalanacak ve yetkililerin karşısına çıkarılacaktı. Ondan sonra da bir daha hiç konuşma şansı olmayacaktı.</p>

  <p class="block18">Acente, onun değişen inançları hakkında bilgi sahibi olmayabilirdi. Belki de şirket Gunther’in raporunu acenteye göndermeyi henüz uygun bulmamıştı. Bullard ve adamları, tuttuğu adamlardan birinin Ganymede’da davadan döndüğünü Dinoli’ye bildirmeden önce acenteyi bir sadakat sınavından geçirmek isteyebilirlerdi.</p>

  <p class="block18">Ancak bu uzak bir ihtimaldi ve bu riski göze alamazdı Kennedy. Acenteden belgeleri gizlice almak ve ne olursa olsun başarıp onları Birleşmiş Milletlere göndermek zorundaydı.</p>

  <p class="block18">En iyisi, bir süre gözden kaybolmalıydı. Delilleri ortaya koymak için aceleye gerek yoktu. Daha önünde iki aydan uzun bir zaman vardı. Bu iki ay içinde bir yere saklanır ve onların hiç beklemedikleri bir anda içeri sızarak...</p>

  <p class="block18">Nereye saklanabileceğini düşündü bir anda. Wisconsin’deki ağabeyinin yanına gitmesi en uygunu olmalıydı...</p>

  <p class="block18">İçkisinden son yudumu içti. Pencereleri dikkatle inceledi. Birilerinin pusu kurmadığından emin olana kadar dışarıyı gözledi. Sonra tekrar kağıtları cama yapıştırdı.</p>

  <p class="block18">Sadece bir yedek elbise ve traş takımlarım yanma aldı. Bir ufak valiz yeterliydi. Geri kalan her şeyi olduğu gibi bıraktı. Bu sırada telefonun zili tekrar çalmaya başlamıştı. Aldırmadı.</p>

  <p class="block18">Marge’la sekiz yılını bir arada geçirdiği eve son bir kez baktı. Geçmişi artık arkasında bırakıyordu. Marge, kedi, içki dolabı, plak koleksiyonu, kitapları, koltuğu ve her şeyi terk ediyordu artık.</p>

  <p class="block18">Evet bundan sonra Ted Kennedy için bir kaçak hayatı başlıyordu. «Hoşça kal acente, hoşça kalın kitaplarım, içkilerim, karım ve uyuklayan kedim, elveda kendine has özellikleri bulunan Connicut mahallesi» diye düşündü.</p>

  <p class="block18">Ted Kennedy, Ganymede’daki günlerinde Gany’lerden maddî şeylere fazla değer vermemeyi öğrenmişti. Onlardan daha sakin, daha amaçlı ve kararlı olmasını da öğrenmişti. Gany’leri kurtarabilmek için her şeyden vazgeçebileceğini düşündü biran. Onların korunması gereken büyük bir kültürleri vardı. Bu uğurda gerekirse sonuna kadar savaşmaya azimli ve kararlıydı.</p>

  <p class="block18">Saldırıya uğramasını her an bekleyebilirdi. Masasının gözünde duran tabancasını almayı ihmal etmedi. Bu bir 38’likti. O güne kadar hiç kullanmamıştı ama bugün için durum böyle değildi. Silahı omzundaki kılıfa astığı için üzerine bu sıcakta ceket giymek zorunda kaldı. Bu arada silah taşıma ruhsatını da alıp cebine indirmeyi ihmal etmedi. Kapıyı açıp dikkatle etrafına bakındı. Ortalıkta kimseler yoktu. Saat 16.32 idi. Ya henüz evde olduğunu anlamamışlardı, ya da yakalanmadan önce biraz koşsun istiyorlardı. Kapıyı kilitleyip garaja gitti. Bagajını arabanın arkasına koyup direksiyona geçti ve yola koyuldu. On dakika sonra kasabaya gelmişti. Kasabada bir kilise, bir postane, bir banka ve üç de dükkân vardı. Küçük kasabalar, değişiklikler konusunda büyük kentlere oranla daha muhafazakâr olurlardı. Bu kasaba da geçen yüzyıldan beri hiç değişmemişti. Kennedy arabasını saat kulesinin yanma park etti. Saat 4.45 idi. Yani uzay alanına ineli üç saatten daha az bir süre olmuştu.</p>

  <p class="block18">Ufak kasabanın çok sakin bir saatiydi. Kennedy arabasından inip Schiller’in eczane, gazete bayii ve lokanta olarak hizmet veren dükkanına girdi. Elini cebine attığında jetonunun bulunmadığını fark etti. Tezgahın üzerine bir çeyrek dolar koyup «İki jeton lütfen» dedi.</p>

  <p class="block18">— Hemen efendim, diyen ak saçlı adam birden başını kaldırdı: O merhaba Bay Kennedy...</p>

  <p class="block18">Schiller yetmiş yaşlarındaydı. Bembeyaz saçları ve açık mavi renkli gözleri vardı. Ellerini lekeli beyaz önlüğünde temizlerken birden bir şey hatırlamış gibi durakladı ve oldukça telaşlı bir sesle konuştu:</p>

  <p class="block18">Biraz önce birkaç kişi gelip sizi sordular. Oğlumu, evinize giden yolu göstermesi için gönderdim onlarla. Arkadaşlarınız olmalılar...</p>

  <p class="block18">— Bugün kimseyi beklemiyordum, diye konuştu Kennedy, sonra tezgahın üzerindeki jetonları aldı. Schiller bu sırada daha telaşlı bir sesle konuştu:</p>

  <p class="block18">— Hey, işte oradalar sizi arayanlar...</p>

  <p class="block18">Kennedy camekândan, koyu kahverengi iş elbiseleri ve menekşe rengi pelerinleriyle iki adamın karşıdaki bankadan çıktıklarım görmüştü. Ciddî bir halleri vardı, görevlerini ciddiye alan kimseler oldukları belliydi. «Şirketin adamları» diye düşündü. Ve arka taraftaki telefon bölmesine doğru yürüdü. Bu sırada Schiller seslenmişti.</p>

  <p class="block18">— Hey, Bay Kennedy!.. Arkadaşlarınız arabalarına binip sizi bulmak için evinize gitmeden önce onlarla konuşmalısınız!..</p>

  <p class="block18">— Onlara ayıracak zamanım yok Bay Schiller, diye cevapladı Kennedy. Çok önemli bazı işlerim için çok acele şehre inmem gerekiyor...</p>

  <p class="block18">Schiller iyi niyetle sordu:</p>

  <p class="block18">— Onlara bunu söylememi ister misiniz?..</p>

  <p class="block18">— Hayır bay Schiller. Bu onları kızdırmaktan başka bir işe yaramaz. Onlarla bir başka sefer görüşürüz. Evde görüşmek istiyor olmalılar...</p>

  <p class="block18">Kennedy telefon kulübesine hemen dalarak Schiller’in gençler hakkındaki her zamanki konuşmasını dinlemekten kurtuldu. Danışma’yı arayıp Roosevelt Havaalanı’nın telefon numarasını aldı. Milwasku’ya gidecek ilk uçağın 19.51’de kalkıp 21.13’te oraya vardığını öğrendi.</p>

  <p class="block18">— Lütfen benim için bir yer ayırır mısınız? Adım, Engel dedi.</p>

  <p class="block18">Bu adı hemen hiç düşünmeden söylemişti. Telefondaki kız:</p>

  <p class="block18">— Bu soyadınız olmalı, adınız lütfen?., dedi.</p>

  <p class="block18">— Victor... Victor Engel...</p>

  <p class="block18">— Teşekkür ederim efendim. Biletinizi hareket saatinden en az bir saat önce almanız gerekiyor...</p>

  <p class="block18">— Tabii, teşekkür ederim...</p>

  <p class="block18">Telefonu kapatıp kulübeden çıktı. Schiller:</p>

  <p class="block18">— Söylediğim gibi Bay Kennedy. Siz telefon ederken arkadaşlarınız evinize doğru gittiler. Boşa zaman harcamış olacaklar, diye konuştu.</p>

  <p class="block18">Kennedy gülümseyerek tezgâha yaklaştı, yaşlı adama doğru yaklaşıp alçak bir sesle mırıldandı:</p>

  <p class="block18">— Onlarla konuşacak vaktim yoktu Bay Schiller. Acele kente inmem gerekiyor. Gemim saat 19’da limandan kalkıyor da...</p>

  <p class="block18">— Geminiz mi? diye sordu Schiller.</p>

  <p class="block18">Kennedy başıyla tasdik etti:</p>

  <p class="block18">— Evet Bay Schiller. Şirketin bir işi için bir aylığına Avrupa’ya gidiyorum. Fakat kimseye söylemeyin lütfen. Bunun duyulmasını istemiyorum hiç. Yoksa bütün arkadaşlarım benden hediye beklerler...</p>

  <p class="block18">Dostça el sallayıp ayrıldı. Arabasına atlayıp hızla New York’a doğru yol alırken Schiller’i ve şirketin suratsız adamlarını düşündü. Evi boş bulunca tekrar kasabaya dönecekleri kesindi. Bu arada Schiller’e uğrayıp yaşlı adamla bir kez daha konuşabilirlerdi. «Avrupa’ya giden bütün gemilerde beni arayarak iyi vakit geçirirler umarım!» diye düşünerek kendi kendine gülümsedi.</p>
</body>
</html>
