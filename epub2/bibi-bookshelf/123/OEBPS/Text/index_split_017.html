<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dünyalı İstilacılar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block26" id="calibre_pb_19">&nbsp;</p>

  <h3 class="block23">Onbeşinci Bölüm</h3>

  <p class="block24">&nbsp;</p>

  <p class="block18">NEW YORK’tan hızla geçip Roosevelt Havaalanı’na geldi. Park yerine geldiğinde saat 17.47 idi. Penceresinde, «Bugünkü uçuşlar için rezervasyon» yazan merkezî bilet gişelerinin bulunduğu plastik binaya doğru yürüdü. Gişedeki kıza adını söyleyip biletini aldı. Çek vermek yerine para ödemeyi tercih etti. Çekin üzerine atacağı imza her şeyi mahvedebilirdi.</p>

  <p class="block18">Victor Engel... Victor! bu isim ani bir buluş sonucuydu. Bunu ilk söylediğinde ölü dilbilimcinin asıl adını bilmediğini fark etmiş ve ona Victor adını yakıştırmıştı bir anda.</p>

  <p class="block18">Bilet gişesinden ayrılıp etrafa göz atmak için dışarı çıktı. Uzakta batan güneşin ışıklarını altında, hatları iyice belli olan bir uçak geliyordu. Bu, New York - California yolunu bir saat içinde alan, 500 yolcu kapasiteli FB-11’lerden biriydi. Uçağın piste inişini izledi. Büyük bir kuşun yuvasına dönüşü gibiydi.</p>

  <p class="block18">Pek aç olmamasına rağmen bir otomatik restoranda bir şişe süt içip bir sandviç yedi, bir akşam gazetesi aldı. Batı sahili ligindeki beyzbol skorlarını, sıcak havalar hakkındaki mutad başlıkları, Yugoslavya’daki son diplomatik krizi çabucak geçti. Ganymede gemisinin dönüşü hakkındaki haberi buldu. Şirket adamları tarafından sıkı bir şekilde izlenmekte olan halkla ilişkiler şubesi görevlisinden hiç söz edilmiyordu. Gazeteyi çöp kutusuna atıp bir kitapçı dükkânına girerek birkaç kitap aldı.</p>

  <p class="block18">Bu sırada Milwaukee’ye gidecek olan Uluslararası Havacılık Şirketi’nin uçağının kalkışı hakkında anons yapılıyordu. Kapıya doğru yürüdü. Uçak, oldukça eski modellerdendi. 90 yolcu kapasiteli ve 20 bin feet’ten fazla yükselmeyen bir FB-9 uçağıydı. İçeri girip yerine oturdu. Uzay yolculuğundan sonra bir uçakla yolculuğa çıkması ona garip gelmişti birden...</p>

  <p class="block18">Uçak havalandı. Kenndey, uzay gemisindeyken kaç kereler hareket etmediklerini sanmıştı. Uçakta ise hareket ettikleri her şeyi ile belli oluyordu. Bir süre kitap okudu, biraz da şekerleme yaptı. Milwauskee’ye vardıklarında saat 22.13’tü. Yerel saate göre saatini ayarlayıp bir saat geriye aldı.</p>

  <p class="block18">Milvauskee’den kendisinin doğduğu ve ağabeyinin hala yaşamakta olduğu Brockhurst’a arabayla yolculuk bir saat alıyordu. Fakat vakit hayli geç olmuştu. Habersiz olarak gidip onları rahatsız etmekte tereddüt etti. Steve düzenli alışkanlıklara sahip bir insandı ve geceyarısına doğru habersiz kapısına dayanan kardeşine iyi gözle bakmazdı.</p>

  <p class="block18">Oraya gitmek yerine geceyi kasabada karşısına çıkan ilk otelde geçirmeyi tercih etti. Ertesi sabah saat 8’de kaklar kalkmaz telefonla ağabeyini aradı Steve bu saatte kahvaltıda olurdu. Nitekim tahmininde aldanmamıştı. Boğuk bir ses cevap verdi telefona:</p>

  <p class="block18">— Ben Kennedy, kimsiniz?..</p>

  <p class="block18">— Kennedy, ben Kennedy... Şu bildiğin, Connicut’taki Kennedy...</p>

  <p class="block18">Bir anlık duraklamadan sonra ahizenin öteki ucundan bir ses yükseldi:</p>

  <p class="block18">— Ted!..</p>

  <p class="block18">— Başka kim olabilir ki?..</p>

  <p class="block18">— Neler oluyor Ted?.. diye konuştu karşısındaki.</p>

  <p class="block18">— Seni ziyarete geldim Steve. Milwauskee’ye dün gece indim, telefon etmek için çok geç olmuştu...</p>

  <p class="block18">— Anlıyorum...</p>

  <p class="block18">Karşısındaki ağabeyine hiç benzemiyordu. Steve genellikle coşkun ve içten olurdu. Oysa telefondaki ses endişeli ve sinirliydi.</p>

  <p class="block18">— Bak Steve, ilk otobüsle yanma geliyorum. Burada yalnızım ve her şeyi telefonda açıklayamam. Ben gelene kadar bekleyebilir misin?..</p>

  <p class="block18">— Hayır, dedi Steve sert bir sesle. Milwaukee’de beni bekle. Ben oraya geliyorum. Neredesin sen?..</p>

  <p class="block18">Kennedy şaşırıp kaldı bir an. Steve’deki bu değişikliğe bir anlam veremiyordu. Ağabeyi onu evinde ağırlamaktan büyük zevk duyardı. Şimdi ona en çok ihtiyacı olduğu bir sırada yardım elini uzatmaya isteksiz görünüyordu.</p>

  <p class="block18">Belki de Steve öç alıyordu. Uzunca bir süreden beri onu ihmal etmişti. Mektup yazamadığı gibi, telefonla da arayamamıştı. Steve ondan soğumuş olabilirdi. Zaten birbirlerinden farklı insanlardı. Ortak tek yanları, anne ve babalarının bir olmasıydı...</p>

  <p class="block18">Babaları öldüğünde Ted yedi, Steve onbir yaşındaydı. Aile reisliği görevini Steve üstlenmişti. Çok iyi bir insandı Steve. İri yapılı, balık avı ve biraya meraklı, yumuşak kalpliydi. Hep gülümseyen, etrafına da güven veren bir yüzü vardı. Kiliseyi de hiç ihmal etmezdi. Bu yüzden küçük kardeşi içine kapanık zeki ve sinirli bir çocuk olan Ted ile hep kavga edip dururlardı.</p>

  <p class="block18">Kardeşler, Ted’in düğününden sonra sadece bir kez karşılaşmışlardı. 2039’da! Steve’i doğuya bir tatil gezisi getirmişti. Sıkıcı bir karşılaşma olmuştu bu. Steve ve onun tombul karısı Betty, Ted Kennedy’nin evinin modern donanımı içinde rahatsız olmuşlardı. Onlar için çaldığı müzikten sıkılmışlar, kitap okumak da istememişlerdi. Betty’nin Marge’a ne zaman çocuk doğuracağını söylemesi de ayrı bir soğukluk yaratmıştı evde. Betty’nin o zaman iki çocuğu vardı ve üçüncüsü ise yoldaydı. Marge kızarmış ve çocukları olmamasının, çocuk istemedikleri nedeninden kaynaklanmadığını anlatmaya çalışmıştı.</p>

  <p class="block18">O günden sonra Kennedy, sık sık yazmıştı ağabeyine. Fakat geçen yıllarla birlikte birbirlerine söyleyecekleri de gittikçe azalmıştı. Steve’e son mektubu postalayalı 10 ay olmuştu...</p>

  <p class="block18">Kennedy, Milwaukee’deki o harap otel odasında sinirli adımlarla dolaşırken aklından bunları geçiriyordu. Saat tam 9’da kapısı çalınmış ve Steve gelmişti.</p>

  <p class="block18">Kennedy, kardeşinin yüzünün solgun olduğunu hissetmişti. Buna rağmen hala iri yarı ve sağlıklı bir vücuda sahipti. Üzgün bakışları gerçekteki o umursamaz kişiliğini saklıyordu. Kennedy’nin elini kuvvetle sıktı.</p>

  <p class="block18">— Özür dilemek istiyorum Ted, diye konuştu Steve. Eve gelmene müsaade edemedim...</p>

  <p class="block18">— Neden?..</p>

  <p class="block18">Steve bakışlarını odanın içinde dolaştırdıktan sonra kardeşinin gözlerine çevirdi:</p>

  <p class="block18">— Başın belada mı Ted?..</p>

  <p class="block18">— Değil aslında...</p>

  <p class="block18">— Bana yalan söylediğini hemen anlarım. Yalan söylüyorsun Ted... Hep kötü bir işe karışacaksın, diye korkmuşumdur. Hep sana kendi günlük işlerini yapmanı ve gerisine boş vermeni öğretmeye çalıştım, ama bir faydası olmadı. Ya da doğudaki insanlar sana başka şeyler öğrettiler... Ne yaptın Ted?..</p>

  <p class="block18">— Bir şey yapmadım Steve, diye yalan söyledi. Sadece kısa bir süre evde sakin bir hayat sürmek istiyorum,..</p>

  <p class="block18">— Bunu yapamazsın Ted!..</p>

  <p class="block18">Bunları ağabeyi Steve mi söylüyordu? Çok zordu buna inanmak:</p>

  <p class="block18">— Niçin? diye kekeledi.</p>

  <p class="block18">Steve üzgün biçimde içini çekti:</p>

  <p class="block18">— Dün akşam Güvenlik’ten aradılar, senin ağabeyin olup olmadığımı sordular. Evet dedim. Senin doğuda başına büyük dertler açtığını söylediler. Ama nedenini anlatmadılar. Seni arıyorlar Ted. Onlarla işbirliği yapmamı, aksi takdirde benim de senin suç ortağın olacağımı bildirdiler...</p>

  <p class="block18">Kennedy, kavurucu sıcağa rağmen vücudunun buz gibi olduğunu hissedip ürperdi birden:</p>

  <p class="block18">— Başka ne dediler? diye sordu.</p>

  <p class="block18">— Senin kaçtığını söylediler ve benim yanıma gelmeye çalışacağını. Eğer sen buraya gelir de ben onlara haber vermezsem beni sıkıştıracaklarmış. Bundan başka memleketteki bütün akrabalarımızın listesini de istediler benden. Hepsini verdim sanıyorum. Sonra telefonu kapattılar... Ted, söyle ne yaptın?..</p>

  <p class="block18">— Sana yemin ediyorum kötü bir şey yapmadım. Bir düzine cinayeti işlemekle suçlanıyorum ve bir yere saklanmak zorundayım. Burada seninle kalmak istiyorum Steve...</p>

  <p class="block18">— Onların da yapmamı istedikleri şey bu. Üzgünüm Ted, ama benimle kalamazsın burada...</p>

  <p class="block18">— Kalamaz mıyım?..</p>

  <p class="block18">Steve üzgün biçimde başını salladı:</p>

  <p class="block18">— Bir karım, beş çocuğum var Ted. Toplumda bir yerim, saygınlığım var. Hepsini birden kaybetmeyi göze alamam. Eğer sana yardım edersem, yirmi yıl hapiste yatacağımı söylediler...</p>

  <p class="block18">— Yalan söylemişler...</p>

  <p class="block18">— Olacaksa olur Ted. Fakat sen en iyisi başka bir yere git. Steve elini cebine attı ve titrek bir sesle konuştu: Sana bir miktar para getirdim. İhtiyacın olabilir. İtiraz etme şimdi, al şunları...</p>

  <p class="block18">Tamamen bozukluklardan oluşan 1000 doları Kennedy nin avucuna tutuşturdu. Sonra boğuk bir sesle konuştu:</p>

  <p class="block18">— Artık gitsem iyi olur Ted. Belki de beni takip etmişlerdir. Eğer yakalanırsan onlara beni gördüğünü ve benimle konuştuğunu söyleme...</p>

  <p class="block18">Bütün yüzünden ter akıyordu, Steve dokunsalar ağlayacak haldeydi.</p>

  <p class="block18">— Bu meseleye ne kadar üzgünüm bilemezsin. Ama her şeyden önce ailemi düşünmek zorundayım. Anlıyorsun değil mi kardeşim?..</p>

  <p class="block18">Kennedy derin derin iç çekti:</p>

  <p class="block18">— Evet Steve, anlıyorum seni... diye mırıldandı.</p>
</body>
</html>
