<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dünyalı İstilacılar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block26" id="calibre_pb_13">&nbsp;</p>

  <h3 class="block16">Dokuzuncu Bölüm</h3>

  <p class="block17">&nbsp;</p>

  <p class="block18">KENNEDY, kubbenin içinde kendini sanki bir kümesin içindeymiş gibi hissetmişti. Orada, şirketin parası, şirketin imkanları ve yine şirketin gemileri sayesinde Ganymede’a ulaşımın sağlandığından beri yaşamakta olan onaltı kişiyle tanıştı. Kubbenin keskin keskin kokan sert sentetik atmosferini soluyarak ve yerçekiminin azaltılmış halinde hafifçe midesinin bulanarak yürümeye çalışıyordu. Ganymede çekim kuvveti, dünya çekim kuvvetinin ancak % 81'i kadardı. Burada yaklaşık olarak 310 kiloya yakın geldiğini düşünmekten kendini alamadı.</p>

  <p class="block18">Kennedy, loşluğun arasından, Koloni yöneticisi Lester Brookman’ın çıkıp gelerek kendisine «Ganymede’a hoş geldiniz» demesini boşuna bekledi. Çünkü Brookman, kendisinin yağmurlu bir mayıs akşamı hayalinden uydurduğu bir kişiden başka bir şey değildi. Ganymede karakolunun gerçek başkanı, gür gri sakallı, tıknaz küçük bir adamdı. Adı da Gunther idi. Şirkette Üçüncü dereceden biriydi ama burada dünyadaki bütün unvanlar ve dereceler yok olmuştu. Kennedy, uzay elbisesinden kurtulduktan sonra Gunther kendisini alıcı gözüyle süzmüş sonra kısık bir sesle:</p>

  <p class="block18">— Siz Bay Kennedy’siniz değil mi?., diye sormuştu.</p>

  <p class="block18">— Evet efendim...</p>

  <p class="block18">Adam bakışlarını Kennedy’nin gözlerinden ayırmadan devam etti:</p>

  <p class="block18">— Gazeteler, sizin gemi dünyaya dönene kadar burada kalacağınızı yazıyor. Bu şimdiden üç Ganymede günü eder ki, üç haftadan biraz fazladır. Siz ikinci derecedeki B kışlasında kalacaksınız Bay Kennedy. Adamlardan biri ranzanızı size gösterecektir. Kubbe içinde hiçbir yerde sigara içilmesi kesinlikle yasak ve tehlikelidir. Burada işlemlerle ilgili herhangi bir sorun varsa bana iletmenizi isteyeceğim... Hemen şunu da hatırlatayım ki, bu üsten herhangi biri tarafından gösterilen alan yasaklanırsa, oraya hiçbir durumda girmeyeceksiniz Bay Kennedy. Umarım söylediklerim anlaşılmıştır.</p>

  <p class="block18">— Anlaşıldı, diye cevapladı Kennedy. Gunther’i fazla kaba bulmuştu ama böyle bir ortamda uzun bir süreden beri yaşayan biri için bu normaldi.</p>

  <p class="block18">— Uzay elbisesinin nasıl kullanıldığını biliyor musunuz?..</p>

  <p class="block18">— Hayır.</p>

  <p class="block18">Gunther yüzünü ekşitmişti:</p>

  <p class="block18">— Tahmin ettiğim gibi, diye homurdandı, sonra ilave etti: Emirleri yarın sabah saat 9’dan itibaren alacaksın. Bütün işlevleri hakkında tam bir bilgi sahibi olana kadar uzay elbisesi tekniği hakkında günlük çalışmalar yapacaksın. Şunu aklından çıkarma ki, bu kubbenin ne zaman parçalanacağını asla bilemeyiz...</p>

  <p class="block18">Gunther bunu sanki «yağmurun ne zaman yağacağı belli olmaz» der gibi söylemişti. Kennedy herhangi bir yorum yapmaksızın başıyla tasdikledi:</p>

  <p class="block18">— İstediğin zaman alan içinde gezebilirsin, diye konuştu Gunther. Bu gezintilerin sırasında sana bir görevli refakat edecektir. Fakat hiçbir şekilde kubbeyi yalnız terk etmeyeceksin. Bu kesin emirdir.</p>

  <p class="block18">— Ganymede’lılarla ne zaman karşılaşma şansım olacak?.. diye sordu.</p>

  <p class="block18">Gunther bakışlarını uzaklara çevirerek bir süre düşündü, sonra sakin bir sesle cevapladı:</p>

  <p class="block18">— Bizim uygun gördüğümüz herhangi bir zamanda onlarla tanışmana izin verilecektir. Başka bir sorunuz var mı Bay Kennedy?..</p>

  <p class="block18">Vardı ama, «yok» demeyi tercih etti. Gunther bir görevliye işaret ederek misafire odasının gösterilmesini söyledi.</p>

  <p class="block18">Kendisine tahsis edilen oda, kubbedeki üç binanın arasındaki küçük bir avluya açılan küçük bir penceresi bulunan biraz kabaca bir kutudan ibaretti, içerde sert bir yatak, bir lavabo, bir de bagaj koymak için raf vardı. Eski bir kentteki fakir bir kesimin en köhne oteli bile bundan çok daha konforlu saydırdı. Pencereden dışarı baktı. Karlar altındaki görünüşü ile Ganymede, Dünya’dan farksızdı...</p>

  <p class="block18">Üç karakol binası da prefabrikti. Şüphesiz ki çevrede uzaylı ziyaretçilerin Ganymede’a gelip düzgün barınaklar yapmak için kendilerine şekil vermelerini bekleyen hiçbir inşaat malzemesi yoktu. Merkezî bir havalandırma sistemi kubbeye ve barakalara makul ölçüde taze hava sağlıyordu. Merkezî bir güç sistemi de ışık ve ısı vermekteydi. Kubbeye döşenen boru tesisatı pek kaba olmasına rağmen etkiliydi. Kennedy’nin gazetelere, radyolara uydurduğu şeylerin hiçbiri yoktu burada. Lester Brookman, David Hornsfall ve onun hayalinin ürünü olan diğer kolonicilerin hiç biri yaşamıyordu burada. Onların tümü efsaneydi ama Ganymede gerçekti...</p>

  <p class="block18">Jackel adında bir görevli kendisine uzay elbisesini nasıl kullanacağını ve buna hava girmesini sağlayan kontrol aletlerine nasıl kumanda edileceğini anlattı. Bir saatin sonunda güç verici tükendiği zaman ne yapması gerektiğini ve uzun mesafeli SOS sinyallerini başlığındaki amplifikatör aracılığıyla nasıl göndereceğini pek iyi anlayamamasına rağmen elbisenin nasıl kullanılacağı hakkında hayli şeyler öğrenmişti.</p>

  <p class="block18">Elbiseyi ilk kez kullandığında kendisine kubbe dışına çıkma iznini vermişlerdi. Ve bu gezintiyi bir görevlinin refakatinde yapmıştı Kennedy. Yerdeki kar hayli kalındı ve sert bir buz haline dönüşmüştü. Etrafta nasılsa kar ve buzla kaplanmamış bazı sivri kaya parçacıkları vardı. Kubbenin yarım mil kadar batısında, geniş ve sevimsiz, koyu bir sıvı kitlesi halinde görünen Parafin Gölü bulunuyordu.</p>

  <p class="block18">Kennedy bu gölün kenarında durup o garip parafin tabakasına ilgiyle baktı, sonra yanındakine sordu:</p>

  <p class="block18">— Bu gölde herhangi bir canlı yaşıyor mu?..</p>

  <p class="block18">— Salyangozlar, karakurbağalar ve onun gibi şeyler... diye konuştu görevli. Bunlar Ganymede’a özgü yaratıklar tabii. Metan gazı soluyan canlılar... Bazı büyük fırtınalar sırasında zıplayıp sahile fırladıklarını görürüz...</p>

  <p class="block18">— Balık da yaşıyor mu bu gölde?..</p>

  <p class="block18">— Bilmiyoruz, dedi görevli. Çünkü burada ne botumuz var, ne de balık takımlarımız. Radarlarımız dipte hareket eden bazı şekiller olduğunu gösteriyor ama henüz bunları bulmaya vaktimiz olmadı...</p>

  <p class="block18">Kennedy, derinlerden metan gazı soluyan bir balığın yukarı çıkışını görmeyi umut ederek öne doğru eğildi. Ancak görebildiği tek şey, büyük ve kaba bir başlıklı uzay elbisesi içindeki kendi görüntüsü oldu.</p>

  <p class="block18">Çevrede, çarpık çurpuk, mum gibi çalılardan ormanlar da vardı. Bu bitkiler de amonyak-metan solunum düzenine uygundular. Güneş ışınlarından daha çok yararlanabilmek için iyice açılmış sert yaprakları olan bu çalılar hayli de uzundu. En sert rüzgarlar bile onları karla kaplı tepelerin yamaçlarından söküp atamamıştı.</p>

  <p class="block18">Kubbenin içinde Kennedy’nin yapacağı hemen hiçbir şey yoktu. Güç sağlayan türbinleri, mutfağı, oyun salonunu ve küçük kütüphaneyi gördükten sonra göreceği başka hiçbir şey kalmamıştı zaten. Üçüncü gün Gunther’e, Ganymede sakinlerini görmesine ne zaman müsaade edileceğini sorduğunda karşısındakinin hayli rahatsız olduğunu farketmişti. Gunther sakin fakat huzursuz bir şekilde:</p>

  <p class="block18">— Yakında, demekle yetinmişti.</p>

  <p class="block18">Kennedy’nin içini garip bir şüphe sarmıştı o anda. Ganymede’lıların tıpkı Dr. Homsfall ve Direktör Bıookman gibi hayal ürünü şeyler mi olduğunu düşünmüştü birden. Ve bu şüphe, Engel ile tanışana dek içini kemirmişti. Köşeli suratlı ve solgun görünüşlü bir adam olan Engel, dilbilimci idi. Konusu ise Ganymede diliydi. Bu konuda ne denli konuşma ihtiyacında olduğunu da hemen anlamıştı.</p>

  <p class="block18">— Oldukça kolay bir dil, diye söze başlamıştı Engel. Gany’ler yazılı bir kültür bile geliştirememişler. Sözlü nakille sınırlı bir dilde genellikle çok kompleks olmaz. Böyle bir dil, genellikle herkesin anladığı bir dizi homurtularla başlar ve öyle kalır. Bizim karşılaştığımız Gany’lerin belki 1000 aktif ve 3 ila 4 bin artık kelimeden daha az sözcük hazinesi var. Dil, birbirine bitişmiş kelimelerden kurulu, yani üst üste gelen sözcüklerden onların dilinde adam için tek bir kelime var, ama mesela bizdeki mızrağı olan adam anlamına gelen savaşçı diye ayrı bir kelimeleri yok. Ve gramerleri de gülünç denecek kadar basit. Hiçbir ek, isim çekimi, cinsiyeti veya durumunu belirleyen bir değişimi bulunmayan bir dil. Gany’ler, eski Indio-Aryan’ların ilk dilinin kafa karıştırıcı kalıntılarıyla bizim gibi yüklü değiller. Müthiş basit bir dil...</p>

  <p class="block18">— Bu dili konuşanlar da müthiş basit yaratıklar mı?., diye sordu Kennedy.</p>

  <p class="block18">— Aslında onlar çok çabuk düşünebilen kimseler ve böylesine sınırlı bir dil engeline rağmen çok iyi idare ediyorlar. Sınırlı bir dünya. Hiçbir mevsim değişikliğinin olmadığı ve yaşam şartlarının yüzyıllar boyunca değişmediği bir gezegende fazlasına da ihtiyaç olmaz zaten. Demek istediğim şu ki, yeknesaklık kadar kötü bir şey olmaz...</p>

  <p class="block18">Engel, ona, daha önceden hazırlamış olduğu ve balmumundan yapılma kağıtlara teksir edilmiş olan «Gany Etimolojisine ve Dilbilimine Doğru Notlar» adını taşıyan bir de broşür göstermişti.</p>

  <p class="block18">Bu broşür Kennedy’nin ilgisini çekmişti:</p>

  <p class="block18">— Bakabilir miyim?., diye sordu.</p>

  <p class="block18">Engel omuz silkti:</p>

  <p class="block18">— Elbette bakabilirsiniz. Hatta okumanızın bile bence bir sakıncası yok... diye cevapladı.</p>

  <p class="block18">Kennedy, o gece daha parlak bir eğlence olmadığından yatak odasına çekilip bu broşürü okumaya koyuldu. Birkaç saat müddetle Engel’in fonetik sistemine göre birleşmemiş Gany dil yapısını mırıldandıktan sonra ışığı bile söndüremeden uyuyakaldı. Hatta her gece olduğu gibi o gece de saat 1’de ışıkların söndürüldüğünün dahi farkında olmadı.</p>

  <p class="block18">Dördüncü gün büyük bir fırtına ortalığı kasıp kavuruyordu. Kar ve buzla kaplı koca arazi sanki bir hortumun etkisi altına girmiş gibiydi. Kubbe eğrisinin yanındaki avluda duran Kennedy korkudan da öte bir dehşet içinde dışarıdaki ovaya yağan amonyağın neden olduğu belleri, sonra amonyak kristallerinden oluşan tüy gibi kar bulutlarının etrafa yayılışını seyretti. Kum çöllerindeki fırtınanın benzeri burada kar çölünde oluyordu. Kar bazı yerlerde tepecikler oluştururken bazı yerlerde de derin çukurlar açıyordu. Uzakta hala dikey duran bir uzay gemisi görülüyordu. Her tarafını kar ve buz tabakası sarmıştı.</p>

  <p class="block18">Beşinci gün odasının kapısı vurulduğunda, yatağına uzanmış Engel’in Gany diliyle ilgili kitabını okuyordu. Kitabı yastığının altına koyduktan sonra kalkıp kapıyı açtığında Jackel ile karşılaşmıştı. Görevli:</p>

  <p class="block18">— Gunther seni istiyor Kennedy, diye konuştu. Burada bazı yabancı yaratıklar var. Eğer onları görmek istiyorsan, seni kubbenin dışında bekliyorlar...</p>

  <p class="block18">Alelacele uzay elbiselerini giydi. Jackel’i izledi. Gunther de uzay elbiseleri içinde onu beklemekteydi. Yanında Engel de vardı. Sonradan onlara bir de Palmer adında bir başka görevli katılmıştı. Dışarı çıktıklarında Kennedy içinde garip bir heyecan uyuşukluğu hissetmişti. Kennedy bunların Steward ve Dinoli şirketi tarafından insanlıktan nefret etmek için eğittiği yaratıklar olduğunu düşündü bir an. Ve onlarla tanışacaktı şimdi.</p>

  <p class="block18">Hava deliğinin girişinden 30 metre kadar ötede duran üç kişilik bir gruptu gelenler. Üstlerinde kumaşa benzer bir şeyden yapılma kemerlerinin dışında hiçbir şey yoktu.</p>

  <p class="block18">Burunsuzdular ve gözleri de bağlıydı. Güney Denizi adalarında yaşayan yerlileri andıran bir görünüşleri vardı ilk bakışta. Derileri soluk beyazdı ve bir mum parlaklığındaydı. Ağızlan aşağıya sarkmış yarım daire biçiminde, dudaksız ve orantısızdı. Bu şiddetli soğuğa rağmen o çıplak vücutlarında en ufak bir rahatsızlık hissetmemeleri Kennedy’yi pek şaşırtmıştı.</p>

  <p class="block18">— Bu üçü en yakın kabileden, diye konuştu Gunther. Buradan yaklaşık 17-18 kilometre doğuda yaşarlar ve dünya hesabına göre her yedinci günde bizimle konuşmak üzere kalkıp buraya gelirler...</p>

  <p class="block18">İçlerinden biri konuşmaya başlayınca Kennedy, onların gerçekten de bir dilleri olduğunu fark etmişti. Engel’in kitabından öğrenebildiği kadar tek-tük kelimeleri anlayabiliyordu. Ancak yeterli değildi anladıklarından bir anlam çıkarabilmesi. Ganymede’lı yaratık: «... bir kere daha... bizi bırakın... nefret dolu varlıklar... işe karışın... gittiğiniz zaman... yakında...» gibi şeyler söylüyordu.</p>

  <p class="block18">Gunther, Kennedy’nin tek bir kelime bile anlayamayacağı bir hızla cevapladı onu. Kennedy onun söylediklerinden sadece bir tek kelimeyi anlayabilmişti. O da Gany dilinde tam bir olumsuzluk, tam bir red ifadesi olan sözcüktü.</p>

  <p class="block18">Yabancı yaratık: «... üzüntü... acı... düne kadar... kutsal şeye hürmetsizlik...» gibi şeylerle cevap verdi.</p>

  <p class="block18">Kennedy şaşkın bakışlarını Gunther’e çevirirken:</p>

  <p class="block18">— Bu konuşmaların ne hakkında olduğunu sorabilir miyim?., dedi.</p>

  <p class="block18">Gunther önemsemez bir edayla konuştu:</p>

  <p class="block18">— Alış veriş için yabancıların köyüne gereçlerin ulaşımını konuşuyoruz. Kabile reisiyle madenlerin çıkarılması konusunda ufak bir anlaşma da diyebiliriz. Bize dağıtım için en uygun zamanı söylüyor...</p>

  <p class="block18">Kennedy şaşkınlığım gizlemeye çalıştı. Ya Gunther düpedüz yalan söylüyordu yahut da Kennedy konuşulanlardan hiçbir şey anlamamıştı. Oysa ona yabancı yaratık dünyalarının boşaltılmasını istiyor da Gunther bunu reddediyor, gibi gelmişti. Ancak yanılmış olabilirdi. Birkaç günde bir dili öğrenebilmenin imkânı yoktu.</p>

  <p class="block18">Yabancılar huzursuzluk içinde kımıldadılar. Konuşmacı adeta bir tören yapıyormuş gibi başını öne ve arkaya sallamadan önce ilk söylediği lafı iki kez tekrarladı, sonra ağzından beyaz bir duman çıktı.</p>

  <p class="block18">Bir anda Gunther’in solunum başlığının camında amonyak kristalleri oluşuverdi. Şirketin adamı, Kennedy’nin anlayamayacağı kadar kısa ve özlü bir cümleyle cevap verdi. Sonra yabancı yaratıklar başlarıyla tasdik ettiler ve «allahaısmarladık» anlamına gelen kısa iki heceli bir kelime mırıldandılar. Kennedy bunu açık ve seçikçe anlamıştı. Gayriihtiyarî bunun karşılığı olan kelime ağzından kaçıverdi. Uç Dünyalı da aynı anda bu sözü söylemişlerdi. Yabancılar geriye dönüp hızlı adımlarla kar tipisinin arasında kayboldular.</p>

  <p class="block18">Bu anda Gunther tarifsiz bir öfkeyle arkasına dönüp Kennedy’nin koluna yapıştı. Yüzünü ve bakışlarım kaplayan hudutsuz öfke, uzay elbisesi başlığının camı arkasından bile olanca korkunçluğu ile görünüyordu:</p>

  <p class="block18">— Ne söyledin?., diye haykırdı. Demin ne dedin?.. Demin Gany dilinde bir kelime duydum senin ağzından... Nereden öğrendin bunu? Gany dilini öğrenmene kim izin verdi?.. Şirket ne derse desin, bunun için seni öldürebilirim Kennedy, anlıyor musun?..</p>
</body>
</html>
