<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="MsoNormal1" id="sigil_toc_id_22"><span class="calibre7">BÖLÜM XXIII</span></h1>

  <p class="calibre1"><span class="calibre4">Bir gün Sejanus bana, “Karınla aran pek iyi görünmediğine göre, tekrar evlenmen daha doğru olur” demişti. Ona, Urgulanilla'yı babannem Livia'nın seçtiğini ve onun izni olmadan boşayamayacağımı söyledim.</span></p>

  <p class="calibre1"><span class="calibre4">Hayır, tabii olmaz, dedi. “Bunu gayet iyi anlıyorum, ama bir eşinin olmamasına üzülüyorsundur herhalde.”</span></p>

  <p class="calibre1"><span class="calibre4">Sağol, dedim, "idare ediyorum iyi kötü."</span></p>

  <p class="calibre1"><span class="calibre4">Bunu, ince bir nükte yapmışım gibi alıp kahkahayla güldü ve bana akıllı adam dedi, ama sonra, bir yolunu bulup karımı boşayabilirsem, kendisini görmemi söyledi. Tam bana göre bir kadın biliyordu; İyi aileden, genç, zeki. Ona teşekkür ettim ama tedirgin oldum. Ayrılırken şöyle dedi: "Dostum Claudius, sana bir tavsiyede bulunacağım. Yarın her yarışta Kızıllara oyna. Başlangıçta biraz para kaybetsen bile aldırma: Sonunda kârlı çıkarsın. Ve Pırasa Yeşillerine sakın oynama: Bugünlerde uğursuz renk o. Kimseye de söyleme sana bu ipucunu verdiğimi." Sejanus'un beni hâlâ ilişki kurmaya değer bulmasından enikonu rahatladım, ama bana söylediklerinden bir anlam çıkaramadım. Ne var ki, ertesi gün araba yarışlarında — Augustus Şenliği’ydi — yerime otururken Tiberius beni gördü, keyifli bir gününde olduğundan, yanına çağırttı. “Ne yapıyorsun bugünlerde, yeğen?” diye sordu.</span></p>

  <p class="calibre1"><span class="calibre4">Hoşgörüsüne sığınarak, bir kadim Etrüsk tarihi yazmakta olduğumu kekeledim.</span></p>

  <p class="calibre1"><span class="calibre4">Ya, öyle mi? dedi. "Kafanın işlediğini gösteren bir seçim. Ne karşı çıkacak kadim Etrüsklü, ne de bu işle ilgilenen modern Etrüsklü var. Canın ne isterse yazarsın. Başka ne yapıyorsun?"</span></p>

  <p class="calibre1"><span class="calibre4">“Bir k-k-k-kadım K-K-K-K-Kartaca tarihi yazıyorum, hoşgörünüze sığınarak.”</span></p>

  <p class="calibre1"><span class="calibre4">Çok güzel! Daha, daha. Bırak şu kekelemeyi. İşim gücüm var benim.</span></p>

  <p class="calibre1"><span class="calibre4">"Şu anda K-K-K-K-K-...,</span></p>

  <p class="calibre1"><span class="calibre4">K-K-K-Kadim K-K-K-Kekeler Ülkesi tarihine mi başlıyorsun?"""</span></p>

  <p class="calibre1"><span class="calibre4">“H-hayır efendim, K-K-K-Kızıllara oynuyorum.”</span></p>

  <p class="calibre1"><span class="calibre4">Zor durumdaydım; bu ipicunu bana Sejanus'un verdiğini söyleyemezdim. Onun için şöyle dedim: “Düşümde, Pırasa Yeşilinin kamçısını rakiplerine karşı k-k-kullandığı için yarıştan çıkarıldığını ve K-K-Kızılların Deniz Mavisiyle Beyazları çok geride bırakıp birinci geldiğini gördüm.”</span></p>

  <p class="calibre1"><span class="calibre4">Bana bir kese para verip kulağıma eğildi: "Kimseye söyleme sana para verdiğimi, ama bununla Kızıllara oyna, Bakalım ne olacak."</span></p>

  <p class="calibre1"><span class="calibre4">Gün gerçekten Kızıllarındı ve her yarışta genç Nero'yla bahse girerek yaklaşık iki bin altın kazandım. O akşam Saray'a, Tiberius'u ziyarete gitmemin doğru olacağını düşündüm: "İşte uğurlu kese efendim; bunlar da gün boyunca doğurduğu yavru keseler."</span></p>

  <p class="calibre1"><span class="calibre4">Hepsi benim mi? diye şaşırdı, "gerçekten şanslıymışım. Uğurlu çıktı Kızıl, değil mi?"</span></p>

  <p class="calibre1"><span class="calibre4">Amcam Tiberius'un tipik davranışıydı bu. Kazancı kimin alacağını belirtmemişti; dolayısıyla, benim olur sanmıştım. Ama bütün parayı kaybetseydim, o tutarı kendisine borçlu olduğumu hissettirecek bir şey söylerdi mutlaka. Bir komisyon vermeyi bile düşünmedi.</span></p>

  <p class="calibre1"><span class="calibre4">Roma'ya bir sonraki gelişimde, annemi öyle kafası bozuk bir durumda buldum ki, birden zıvanadan çıkar ve kulaklarımı çeker korkusuyla, yanında ağzımı açmaya cesaret edemedim ilkin. Anladığım kadarıyla sorun, o sırada onunla kalmakta olan on iki yaşındaki Caligula ile on üç yaşındaki Drusilla'dan kaynaklanıyordu. Drusilla, aç susuz, odasına hapsedilmişti; Caligula ortalıkta dolaşıyordu, ama adamakıllı pısmış bir hali vardı. O akşam yanıma gelerek şöyle dedi: "Claudius Amca, ne olur annenize yalvarın, İmparator'a söylemesin. Yemin ederim kötü bir şey yapmıyorduk. Oyun oynuyorduk sadece. Öyle bir şey yapacağımızı düşünmezsiniz herhalde. Düşünmezsiniz, değil mi?"</span></p>

  <p class="calibre1"><span class="calibre4">İmparator'a söylenmesini istemediği şeyi açıkladığında ve kendisiyle Drusilla'nın tamamen suçsuz olduğuna babasının şerefi</span></p>

  <p class="calibre1"><span class="calibre4">üzerine yemin ettiğinde, çocuklar için elimden geleni yapmaya zorunlu hissettim kendimi. Anneme gidip şöyle dedim: "Caligula yanıldığınıza yemin ediyor. Babasının şerefi üzerine yemin ediyor; suçlu olduğundan en ufak bir şüpheniz varsa, bu yemine saygı göstermelisiniz. Bana sorarsanız, düşünemiyorum on iki yaşında bir oğlanın..."</span></p>

  <p class="calibre1"><span class="calibre4">Caligula bir canavar, Drusilla da dişi canavar, sen de dangalağın tekisin, ben ise onların yemininden ve senin abuk sabuk sözlerinden çok kendi gözlerime inanırım. Yarın ilk işim Tiberius'a gitmek olacak.</span></p>

  <p class="calibre1"><span class="calibre4">Ama anne, İmparator'a söylerseniz, cezayı çeken sadece o ikisi olmayacak. Muhbirlere boşverip bir kez olsun açık konuşalım. Ben dangalak olabilirim; ama siz de benim kadar biliyorsunuz ki, Tiberius, büyük oğullarını tahta vâris yapmak için, Castor'u Agrippina'nın zehirletmiş olduğundan şüpheleniyor, ve her an onlar lehine bir ayaklanma çıkabilir korkusu içinde yaşıyor. Şimdi siz, babaanneleri olarak bu çocukları kardeşle zina ile suçlarsanız, Tiberius'un büyük oğlanları da bu suça ortak etme fırsatını kaçıracağını mı sanıyorsunuz?</span></p>

  <p class="calibre1"><span class="calibre4">Sen mankafasın diyorum, mankafa! Dayanamıyorum kafanın seğirmesine, gırtlağındaki o çıkıntının bir aşağı bir yukarı oynamasına... Ama onu etkilediğimin farkındaydım ve varlığımın ona verdiğim öğüdü hatırlatmaması için Roma'da kaldığım süre içinde gözünden uzak durursam, büyük olasılıkla Tiberius'un bu konuda hiçbir şey duymayacağını biliyordum. Yanıma birkaç parça eşya aldım ve beni misafir etmesini istemek için kayınbiraderim Plautius'un evine gittim. (Plautius meslek yaşamında adamakıllı ilerlemişti; dört yıl sonra Konsül olacaktı.) Oraya vardığımda akşam yemeği çoktan bitmişti ve Plautius çalışma odasında birtakım hukuki belgeler okuyordu. Karısının yatmış olduğunu söyledi. "Karın nasıl?" diye sordum, "son gördüğümde biraz sıkıntılı gibiydi."</span></p>

  <p class="calibre1"><span class="calibre4">Plautius güldü. "Yahu, sen de iyice taşralı oldun! Duymadın mı? Numantina'yı boşayalı neredeyse bir ayı geçti. 'Karım' dediğim, yeni karım Apronia. Bir süre önce Tacfarinas'ın hakkından gelen adamın kızı."</span></p>

  <p class="calibre1"><span class="calibre4">Özür diledim ve "Herhalde seni kutlamam gerek," dedim.</span></p>

  <p class="calibre1"><span class="calibre4">“Ama neden Numantina yı boşadın? İyi geçindiğinizi sanıyordum."</span></p>

  <p class="calibre1"><span class="calibre4">Fena sayılmazdı. Ama doğrusunu istersen, son günlerde gırtlağıma kadar borca batmıştım. Birkaç yıl önce, yargıçlığım sırasında, işlerim çok ters gitti. Bilirsin, Spor Şenliklerinde adamın su gibi para harcaması beklenir. İşte, ilkin olanaklarımın üstünde harcadım, sonra da, hatırlayacaksın, her şey ters gitti. İki kez, Şenliğin tam ortasında usul hatası oldu ve ertesi gün baştan başlamak zorunda kaldım. Birincisi benim hatamdı: İki yıl önce değiştirilmesine karar verilmiş bir duayı okudum. Bir sonrakinde, borazancı, notayı uzun çatması gerekirken, yeterince derin soluk almadığı için yarıda kesildi, böylece ikinci kez her şey ortada kaldı. Sonuç olarak, kılıç dövüşçüleri ile sürücülere üç kez ücret ödemem gerekti. O gün bugün borçtan başımı kurtaramadım. Sonunda bir şeyler yapmam kaçınılmaz oldu, çünkü alacaklılar adamakıllı terslenmeye başlamışlardı. Numantina'nın drahoması çoktan suyunu çekmişti, ama amcasıyla bir anlaşmaya vardım. Küçük oğlumuzu evlat edinmesine izin vermem koşuluyla, Numantina'yı drahomasız geri almaya razı oldu. Bir varise ihtiyacı var, bizim oğlanı da pek seviyor. Apronia çok zengin, onun için şimdi durumum iyi. Tabii Numantina benden ayrılmayı hiç istemedi. Ona, Malum Birinin Malum Arkadaşından, Apronia'nın bana sevdalandığını ve Saray'la yakın bağlantıları olduğunu, ve eğer onunla evlenmezsem, Augustus'a hakaret suçundan yargılanacağımı öğrendiğim için bunu yaptığımı söylemek zorunda kaldım. Şöyle bir olay oldu geçenlerde: Kölelerimden birinin ayağı kaydı ve şarap dolu bir mermer kâseyi salonun orta yerine düşürdü. Gürültüyü duyunca fırlayıp elimdeki binici kamçısıyla herifin üstüne yürüdüm. Öfkeden gözüm kararmıştı. Sakin olun. Efendim, bakın nerede duruyoruz!" dedi. Eşekoğlunun bir ayağı, Augustus'un heykelini çevreleyen o kutsal beyaz mermer bölgenin içindeymiş. Hemen kamçıyı attım, ama en azından yarım düzine azatlı olayı görmüştü. Beni ihbar etmeyeceklerine emindim. Ama Numantina bu olaydan çok kaygılanmıştı; ben de bunu kullandım boşanmaya razı olması için... Aman, aramızda kalsın anlattıklarım. Sakın Urgulanilla'ya bir şey söyleme. Bu Numantina meselesine adamakıllı bozuldu sanırım."</span></p>

  <p class="calibre1"><span class="calibre4">Zaten onu hiç görmüyorum şimdi.</span></p>

  <p class="calibre1"><span class="calibre4">Görürsen de bunları söyleme sakın. Yemin et söylemeyeceğine.</span></p>

  <p class="calibre1"><span class="calibre4">Tanrı Augustus çarpsın söylersem.</span></p>

  <p class="calibre1"><span class="calibre4">Tamam, bu yeterli. Buraya son geldiğinde yattığın odayı biliyorsun değil mi?</span></p>

  <p class="calibre1"><span class="calibre4">Evet, sağol. İşin varsa, ben şimdi yatacağım. Uzak yoldan geldim, evde de epey canım sıkıldı. Annem resmen kapı dışarı etti beni.</span></p>

  <p class="calibre1"><span class="calibre4">Karşılıklı iyi geceler diledikten sonra yukarı çıktım. Bir azatlı, yüzünde biraz tuhaf bir ifadeyle, lambamı verdi. Plautius'un yatak odasının hemen hemen karşısına düşen odaya girdim ve kapıyı içerden kapadıktan sonra soyunmaya başladım. Yatak bir perdenin arkasındaydı. Giysilerimi çıkardım odanın öbür ucundaki küçük yıkanma yerine gidip ellerimi uyaklarımı yıkadım. Ansızın arkamda bir adım atıldı, biri lambamı üfleyip söndürdü. “Şimdi sonun geldi Claudius: eli hançerli biri var arkanda,” dedim kendi kendime. Ama elimden geldiğince sakin olmaya çatışarak, yüksek sesle, "Her kimseniz, lütfen lambayı yakın ki, rahat konuşabilelim. Beni öldürmeye karar verseniz bile, ışıkta daha kolay görürsünüz işinizi."</span></p>

  <p class="calibre1"><span class="calibre4">“Olduğun yerde kal,” dedi boğuk bir ses.</span></p>

  <p class="calibre1"><span class="calibre4">Ayak sürümeleri, homurtular, giysilerin hışırtısı, sonra, çakılan çakmak taşının sesi geldi ve sonunda lamba yandı. Urgulanilla'ydı karşımda duran. Drusillus'un cenazesinden hu yana onu görmemiştim ve aradan geçen beş yıl içinde güzelleştiği söylenemezdi. Eskisinden daha iriydi, davul gibi şişmişti yüzü: Bu dişi Herkül, bir çırpıda bin Claudius'un hakkından gelirdi. Gerçi kollarım enikonu güçlüdür, ama bir üstüme abansa, oracıkta ezilip kalırdım.</span></p>

  <p class="calibre1"><span class="calibre4">Bana doğru yürüyerek ağır ağır. "Yatak odamda ne işin var?" </span><span class="calibre2">dedi.</span></p>

  <p class="calibre1"><span class="calibre4">Elimden geldiğince açıklamaya çalıştım: Onun burada olduğunu söylemeden beni odasına göndermekle sevimsiz bir şaka yapmıştı Plautius, dedim. Kendisine çok büyük saygım olduğunu, rahatsız ettiğimden ötürü içtenlikte özür dilediğimi ve odasından hemen çıkacağımı, geceyi Hamamda, bir kanepenin üzerinde </span><span class="calibre2">geçireceğimi söyledim.</span></p>

  <p class="calibre1"><span class="calibre4">“Hayır canım, burada kalacaksın. Kocamla birlikle olma zevkini pek sık tatmıyorum! Mademki buradasın, artık kaçış yok. Gir yatağa uyu, ben de birazdan yatarım. Bir kitap okuyacağım uykum gelsin diye. Kaç gecedir uyku yüzü görmedim."</span></p>

  <p class="calibre1"><span class="calibre4">“Demin seni uyandırdığıma gerçekten çok üzüldüm...”</span></p>

  <p class="calibre1"><span class="calibre4">“Haydi sen yat.”</span></p>

  <p class="calibre1"><span class="calibre4">“Numantina'nın boşanmasına da çok üzüldüm. Haberim yoktu bundan, az önce azatlı söyledi.”</span></p>

  <p class="calibre1"><span class="calibre4">“Yatağa gir ve sus.”</span></p>

  <p class="calibre1"><span class="calibre4">“İyi geceler Urgulanilla. Gerçekten çok...”</span></p>

  <p class="calibre1"><span class="calibre4">“Kes sesini!” Yatağa yaklaşıp perdeyi çekti.</span></p>

  <p class="calibre1"><span class="calibre4">Yorgunluktan perişan olmama ve gözlerimi zor açık tutabilmeme karşın, uyumamak için elimden geleni yaptım, Urgulanilla’nın uykuya dalmamı bekleyeceğinden ve sonra beni boğacağından hiç kuşkum yoktu. Bu arada Urgulanilla çok tatsız bir kitaptan — en budalaca türden bir Yunan aşk hikâyesi — okumaya başlamıştı: Sayfaları hışırdatıyor ve her sözcüğü boğuk bir fısıltıyla, ağır ağır heceliyordu:</span></p>

  <p class="calibre1"><span class="calibre4">”Ey bil-gin,” dedi kadın, 'şimdi ba-lı da, ze-hiri de tattın. Dik-kat et, duyduğun haz-zın tadı yarın piş-manlığın acısına dö-nüşme-sin!” 'Boşver, güzelim” diye yanıt-la-dım. ”Sen bana deminki gibi bir ö-pü-cük daha ver; ondan sonra şişte piliç gibi ateşte kı-zartıl-sam da gam ye-mem.”</span></p>

  <p class="calibre1"><span class="calibre4">Bu söze kıkır kıkır güldü, sonra bana, yüksek sesle, "Uyumana bak, kocacığım: ben horultunu duyana kadar bekleyeceğim," dedi.</span></p>

  <p class="calibre1"><span class="calibre4">Öyleyse bu kadar iç gıcıklayın hikâyeler okuma, diye karşı çıktım.</span></p>

  <p class="calibre1"><span class="calibre4">Bir süre sonra Plautius'un yattığını duydum. "Aman Tanrım," diye düşündüm, "birkaç dakika sonra uyumuş olacak ve aramızda iki kapalı kapıyla, Urgulanilla beni boğazladığında feryatlarımı bile işitmeyecek." Urgulanilla okumayı bıraktı; uykuya karşı direnmeme yardım eden fısıltılar ve kâğıt hışırtıları da kesildi böylece. Uykuya dalmak üzere olduğumu hissediyordum. Kendimden geçtim. Biliyordum uyuduğumu ve, ne pahasına olursa olsun, uyanmam </span><span class="calibre2">gerekiyordu. Var gücümle uyanmaya çabaladım. Sonunda gözlerimi açtım. Pat diye bir ses ve bir kâğıt hışırtısı duydum. Kitap, esintiden yere düşmüş ve lamba sönmüştü. Odada şiddetli bir hava akımı olduğunu hissettim. Kapı açık olmalıydı. Birkaç dakika kulak kesilip dinledim. Urgulanilla kesinlikte yoktu odada.</span></p>

  <p class="calibre1"><span class="calibre4">Ne yapmam gerektiğini düşünürken, korkunç bir çığlıkla sarsıldım: yakından gelmişti sanki ses. Bir kadın haykırdı: "Kurtarın beni, kurtarın! Bu Numantina'nın işi! Ah! Ah!" Sonra, ağır madeni bir nesnenin düşerken çıkardığı güm sesi, sonra kırılan bir camın şangırtısı, bir çığlık daha, uzaktan bir güm sesi, sonra koridordan telaşlı ayak sesleri duyuldu. Biri girdi odama. Kapı usulca kapatılıp sürgülendi. Kesik kesik solumasından girenin Urgulanilla olduğunu anladım. Giysilerini çıkarıp bir iskemleye koyduğunu işittim. Uyur taklidi yaptım. Karanlıkta boynumu arandı. Yarı uykudaymış gibi konuştum: "Yapma sevgilim, gıdıklanıyorum. Biliyorsun, yarın Roma'ya gitmem gerek. Sana da rastık ve pudra getireceğim." Sonra, daha ayık bir sesle, “Ah Urgulanilla, sen misin? Nedir bu gürültü? Saat kaç? Çok mu uyuduk?” dedim.</span></p>

  <p class="calibre1"><span class="calibre4">Bilmem, dedi, "üç saat kadar uyudum galiba. Şafak sökmek üzere. Seslere bakarsan, çok kötü bir şey olmuşa benzer. Haydi, gidip görelim."</span></p>

  <p class="calibre1"><span class="calibre4">Kalktık, çabucak üstümüzü giyindik ve kapının sürgüsünü çektik. Sırtında aceleyle sarındığı çarşaftan başka bir şey olmayan Plautius, ellerinde meşaleler tutarak bağırıp çağıran birtakım adamların ortasında duruyordu. Aklını kaçırmış gibi sürekli şu sözleri yineliyordu: "Ben bir şey yapmadım. Ben uyuyordum. Kollarımın arasından çekilip alındığını hissettim. Çığlık atarak havada uçtu. Sonra güm diye bir şey düştü, sonra da bir cam şangırtısı koptu. Zifiri karanlıktı. ‘Kurtarın beni! Bu Numantina’nın işi', diye haykırdı."</span></p>

  <p class="calibre1"><span class="calibre4">Sen onu yargıçlara anlat. dedi Apronia'nın ağabeyi. "Bakalım inanacaklar mı sana. Düpedüz öldürdün onu. Kafatası parçalanmış."</span></p>

  <p class="calibre1"><span class="calibre4">Ben bir şey yapmadım, dedi Plautius. "Nasıl yapmış olabilirim? Uyuyordum ben. Büyü işi bu Numantina büyücü."</span></p>

  <p class="calibre1"><span class="calibre4">Şafakla birlikte, Apronia'nın babası tarafından İmparator’un huzuruna çıkarıldı. Tiberius onu sıkı bir sorgulamadan geçirdi. Bu kez Plautius, kendisi uyurken, Apronia'nın kollarının arasından sıyrıldığını, çığlık atarak odanın karşı tarafına koştuğunu ve pencereden atlayıp aşağıdaki avluya düştüğünü söyledi. Tiberius Plautius'tan, kendisini hemen cinayetin işlendiği yere götürmesini istedi. Yatak odasında, ilk gözüne çarpan, Plautius'a düğün armağanı olarak kendisinin verdiği, bir Mısır kraliçesinin mezarından çıkartılmış pirinç-altın karışımı avizenin yerde paramparça durması oldu. Yukarı baktı ve avizenin tavandan kopartılmış olduğunu gördü. "Apronia buna tutunmuş, avize düşmüş. Birisi onu omzunda götürmüş pencereye. Bakın camdaki delik ne kadar yüksekte!</span></p>

  <p class="calibre1"><span class="calibre4">Apronia pencereden atlamadı, birisi tarafından fırlatılıp atıldı."</span></p>

  <p class="calibre1"><span class="calibre4">Büyü işi bu. dedi Plautius. "Görünmez bir güç havada sürüklüyordu onu. Bağırdı; eski karım Numantina'yı suçladı."</span></p>

  <p class="calibre1"><span class="calibre4">Tiberius dudak büktü. Plautius'un arkadaşları, onun cinayetten hüküm giyip idam edileceğini ve mülküne el konulacağını anladılar. Büyükannesi Urgulania ona bir hançer göndererek, karar çıkmadan kendini öldürürse, mülkünün varislerine kalabileceğini hatırlattı. Plautius ödlekti; hançeri saplayamadı bir türlü. Sonunda, sıcak su dolu bir banyoya girdi ve bir hekime damarlarını açtırttı; acı duymadan, yavaş yavaş kan kaybından öldü. Ölümünden ötürü çok sarsıldım. Ben, hemen orada, Urgulanilla'yı cinayetle suçlamamıştım. çünkü ilk çığlıkları duyduğumda niçin fırlayıp Apronia'yı kurtarmadığım sorulacaktı. Duruşmayı beklemeye ve ancak Plautius mahkûm edileceğe benziyorsa, konuşmaya karar vermiştim. Hançer meselesinden haberim yoktu, öğrendiğimde de iş işten geçmişti. Numantina’ya karşı hainlik ettiği düşüncesiyle kendimi avuttum; ayrıca, bana karşı da iyi bir dost olmamıştı. Plautius'un anısını aklamak için, kardeşi, büyüyle ağabeyinin aklı dengesini bozmak suçundan Numantina'yı dava etti. Ama Tiberius işe karıştı ve kanısınca, olay sırasında Plautius'un tüm melekelerinin yerinde olduğunu söyledi. Numantina salıverildi.</span></p>

  <p class="calibre1"><span class="calibre4">Urgulanilla'yla aramda başka hiçbir söz geçmedi. Ama bir ay sonra, Sejanus, Capua'dan geçerken, bana beklenmedik bir ziyarette bulundu. Tiberius'la birlikte Capri'ye (Napoli yakınlarında bir ada)</span></p>

  <p class="calibre1"><span class="calibre4">gidiyordu. Tiberius'un adada on iki köşkü vardı ve gönül eğlendirmek için sık sık giderdi oraya. Sejanus şöyle dedi: "Şimdi Urgulanilla'yı boşayabilirsin. Aj anlarımın bildirdiğine göre, dört beş ay sonra çocuğu olacakmış. Bunun için bana teşekkür borcun var.</span></p>

  <p class="calibre1"><span class="calibre4">Urgulanilla'nm Numantina saplantısını biliyordum. Numantina'nın ikiz kardeşi olabilecek genç bir Yunanlı köle gördüm tesadüfen. Ona armağan ettim delikanlıyı ve anında âşık oldu. Adı Boter."</span></p>

  <p class="calibre1"><span class="calibre4">Teşekkür etmekten başka ne yapabilirdim? Sonra sordum:</span></p>

  <p class="calibre1"><span class="calibre4">Peki, müstakbel karım kim?</span></p>

  <p class="calibre1"><span class="calibre4">“Demek unutmadın konuşmamızı. Eveet, düşündüğüm hanım, benim manevi kardeşim Aelia. Tanıyorsun onu. değil mi?”</span></p>

  <p class="calibre1"><span class="calibre4">Tanıyordum tabii, ama düş kırıklığımı belli etmeyerek, onun gibi genç. güzel ve zeki bir kadın, benim gibi yaşlı, topal, hastalıklı, kekeme bir budalayla evlenmek ister mi diye sordum sadece.</span></p>

  <p class="calibre1"><span class="calibre4">Yok canım. dedi acımasızca, "hiç aldırmaz bunlara. Tiberius'un yeğeni ve Nero'nun amcasıyla evleniyor olacak, tek düşündüğü bu. Sakın sana âşık olduğunu sanma. Soyun hatırına, belki senden bir çocuk yapmaya katlanabilir, ama duygusal yakınlık filan bekliyorsan..."</span></p>

  <p class="calibre1"><span class="calibre4">“Yani, sana kayınbiraderim diyebilme onuru dışında. Urgulanilla'yı boşamam yaşamımda pek bir ilerleme sağlamayacak.”</span></p>

  <p class="calibre1"><span class="calibre4">İdare edersin sen, diyerek güldü. "Odanın görünüşü, burada pek yalnız bir yaşam geçirmediğini söylüyor. Hoş bir kadının varlığını sezinliyorum etrafta: Eldivenler, el aynası, nakış gergefi, şu şekerlik, çiçek düzenlemeleri... Ama Aelia kıskanmaz. Her ne kadar özel işlerine karışmıyorsam da, sanırım onun da erkek arkadaşları vardır."</span></p>

  <p class="calibre1"><span class="calibre4">Peki, dedim, “yaparım dediğini.”</span></p>

  <p class="calibre1"><span class="calibre4">Pek hoşuna gitmiş gibi görünmüyorsun.</span></p>

  <p class="calibre1"><span class="calibre4">Hoşuma gitmediğinden değil. Benim için birçok zahmete girdin, sana nasıl teşekkür edeceğimi bilemiyorum. Sadece, bu iş biraz ürkütüyor beni. Aelia, bildiğim kadarıyla, pek kolay beğenmeyen biri... bilmem anlatabiliyor muyum...</span></p>

  <p class="calibre1"><span class="calibre4">Sejanus bir kahkaha attı: "Çuvaldız gibidir dili. Ama sanırım azara karşı bağışıklık kazanmışındır artık. Annen bu bakımdan seni </span><span class="calibre2">oldukça iyi eğitti."</span></p>

  <p class="calibre1"><span class="calibre4">Hâlâ duyarlı olduğum birkaç nokta var, dedim.</span></p>

  <p class="calibre1"><span class="calibre4">Eh, sevgili Claudius. artık gitsem iyi olacak, yoksa Tiberius nerede olduğumu merak eder. Anlaştık, değil mi?</span></p>

  <p class="calibre1"><span class="calibre4">“Evet, sana da çok teşekkür ederim.”</span></p>

  <p class="calibre1"><span class="calibre4">Haa, laf aramızda, zavallı Apronia'yı öldüren Urgulanilla’ydı, değil mi? Bekliyordum böyle bir faciayı. Urgulanilla, öcünü almasını rica eden bir mektup almıştı Numantina'dan. Aslında mektubu Numantina yazmadı, biliyorsun.</span></p>

  <p class="calibre1"><span class="calibre4">Ben hiçbir şey bilmiyorum. Derin uykudaydım o sırada.</span></p>

  <p class="calibre1"><span class="calibre4">Plautius gibi mi yani?</span></p>

  <p class="calibre1"><span class="calibre4">Plautius'tan daha bile derin.</span></p>

  <p class="calibre1"><span class="calibre4">Akıllı adamsın doğrusu! Eh, haydi allahaısmarladık Claudius.</span></p>

  <p class="calibre1"><span class="calibre4">Güle güle Aelius Sejanus. Atına binip gitti.</span></p>

  <p class="calibre1"><span class="calibre4">Önce. izin almak için, babanneme yazdıktan sonra, Urgulanilla’yı boşadım. Livia, çocuk doğar doğmaz dağa bırakılmasını bildirdi: Kendisinin de, Urgulania'nın da isteği buydu.</span></p>

  <p class="calibre1"><span class="calibre4">Herculaneum'da kalan Urgulanilla'ya güvenilir bir azatlımı göndererek bana verilen emirleri bildirdim ve eğer çocuğu istiyorsa, doğar doğmaz, onu ölü bir çocukla değiş tokuş etmesini salık verdim. Dağa bırakacak bir çocuk bulmak zorundaydım ve herhangi </span><span class="calibre2">bir ölü çocuk — ölümünün üstünden çok uzun bir süre geçmemiş olmak koşuluyla — bu iş için yeterliydi. Böylece çocuk kurtuldu ve daha sonra Urgulanilla, onu ölü çocukla değiş tokuş ettiği aileden geri aldı. Boter'e ne olduğunu bilmiyorum, ama çocuk tıpkı Numantina dediler. Urgulanilla öleli yıllar oldu şimdi. Öldüğünde, dağ gibi gövdesini evden çıkarmak için bir duvarı yıkmak zorunda kaldılar — ve bu gövde gerçek hacimdi, su toplaması falan değil. Vasiyetinde, benim için tuhaf bir övgü geçiyordu: "Herkes ne derse desin, Claudius hiç de budala değil." Bir Yunan değerli taş koleksiyonu, birtakım Pers işlemeleri ve Numantina'nın resmini bıraktı bana.</span></p>

  <h1 class="MsoNormal1" id="sigil_toc_id_23"><span class="calibre7">BÖLÜM XXIV</span></h1>

  <p class="calibre1"><span class="calibre4">Tiberius ile Livia hiç görüşmüyorlardı şimdi. Livia, ikisi adına Augustus'a adadığı heykelin üzerine kendi adını Tiberius'unkinden önce yazdırmakla gücendirmişti onu. O da karşılık olarak, Livia'nın bağışlama gösterisine bile girişemeyeceği bir şey yaptı:</span></p>

  <p class="calibre1"><span class="calibre4">İspanya'dan elçiler gelip, Tiberius ve annesi adına bir tapınak yapmak için izin istediklerinde, ikisinin de adına hayır dedi. Senato'ya yaptığı açıklamada, bir kez bir zayıflık anında, Asya'da, Roma'nın ataerkil yönetiminin simgesi olarak. Senato ve Başkanı (yani kendisi) adına bir tapınak yapılmasına izin vermiş olduğunu söyledi. Tapınağın üzerinde, Augustus kültünün Başrahibesi olarak annesinin adı da geçiyordu. Ama kendisinin ve annesinin tanrılaştırılmasını onaylamak, işi fazla ileri götürmek olurdu.</span></p>

  <p class="calibre1"><span class="calibre4">"Benim için, efendiler, bir ölümlü olmak, insan yaradılışının kusurlarıyla sınırlı olmak, ve aranızda en yüksek yeri, istediğiniz doğrultuda — öyledir umarım — dolduruyor olmak, inanın, bana bol bol yeter. Gelecek kuşaklar tarafından böyle anımsanmayı yeğlerim. Eğer gelecek kuşaklar, atalarıma layık olduğumu, çıkarlarınızı kolladığımı, tehlikelerden yılmadığımı, ülkemi başarıyla savunduğumu ve kişisel düşmanlıklardan korkmadığımı düşünürse, fazlasıyla anılmış olurum. Benim kurmak istediğim tapınak Senato'nun, Roma halkının ve müttefiklerimizin sevgisi ve şükranıdır. Mermer değil, mermerden daha kalıcı bir tapınaktır bu: Bir gönül tapınağıdır. Mermer tapınaklar, adlarına kuruldukları yüceltilmiş kişiler gözden düştüğünde, anlamsız birer taş yığını olarak görülürler. Bu yüzden, ömrümün sonuna kadar, iç huzuru ve tüm dünyevî ve manevî işlerde doğruyla yanlışı ayırt edecek gücü vermesi için yakarıyorum Tanrıya. Ve yine bu nedenle, yurttaşlarımıza ve müttefiklerimize yalvarırım, bu naçiz bedenim toprak olduğu zaman, yaşamımı ve yaptıklarımı — eğer değer veriyorlarsa — gösterişli tapınaklar ve kurban törenleriyle değil, </span><span class="calibre2">içlerinden sessiz bir teşekkür ve takdirle kutlasınlar. Babam Augustus insan olarak aramızdayken Romanın ona duyduğu gerçek sevgi, Tanrılaşmasının dindarlarda uyandırdığı korku ve adının bir pazar yeri yemini olarak uluorta kullanımı yüzünden bulanıklaştı. Hazır konu açılmışken, efendiler, bir önerim olacak: Bundan böyle Augustus'un kutsal adının, en gerekli durumlar dışında kullanılmasının en ağır şekilde cezalandırılır bir suç olmasını ve bu yasanın şiddetle uygulanmasını öneriyorum. Livia'nın bu konuda ne düşündüğüne ilişkin tek söz yoktu. Bir önceki günde, açık olan yargıçlıklardan birine onun gösterdiği adayı atamayı reddetmiş ve bunu ancak şu çekinceye belirtme koşuluyla onaylayacağını bildirmişti: ""Söz konusu kişi, annem Livia Augusta'nın seçimidir."</span></p>

  <p class="calibre1"><span class="calibre4">Bu aday lehinde diretmesi yüzünden, adayın karakterine ve yeteneklerine ilişkin kanımın aksine davranmak zorunda kaldım" Bundan kısa bir süre sonra, Livia, Roma'nın bütün soylu kadınlarını sabahtan akşama sürecek bir eğlentiye çağırdı. Hokkabazlar, cambazlar, ozanlardan şiirler, harika börekler, tatlılar ve içkiler vardı, ve her konuğa, günün anısı olarak, değerli birer takı verildi. Toplantının son eğlencesi, Augustus'un mektuplarından seçmelerin Livia tarafından okunması oldu. Livia şimdi seksen üç yaşındaydı; sesi zar zor çıkıyor ve s'lerde adamakıllı tıslıyordu: ama tam bir buçuk saat dinleyicilerini karşısında büyülenmiş gibi tuttu. İlk okuduğu mektuplarda genel politikaya ilişkin sözler yer alıyordu ve bunların tümü, Roma'da bugün var olan durumlara karşı uyarı olarak özellikle yazılmışlardı sanki. Vatana ihanet davaları konusunda da birtakım çok yerinde sözler geçiyordu:</span></p>

  <p class="calibre1"><span class="calibre4">Çeşitli kara çalmalara karşı kendimi yasal yollardan korumak zorunda kalmışsam da, beni zekâsının ya da belagatının hedefi yapmış olan patavatsız bir tarihçinin, taklitçinin ya da taşlama yazarının vatana ihanet suçundan yargılanması gibi sevimsiz bir durumun olmaması için elimden geleni yapacağım. Babam Julius Caesar, ozan Catullus'u, havsalaya sığmayacak kadar iğrenç taşlamalarına karşın, bağışlamıştı. Catullus'a, eğer ozan meslektaşlarının çoğu gibi adi bir dalkavuk olmadığını göstermeye </span><span class="calibre2">çalışıyorsa, bunu şimdi fazlasıyla kanıtladığını ve artık yaşlı bir devlet adamının cinsel sapıklıklarından daha şiirsel konulara dönebileceğini yazmış ve ertesi gün için, istediği herhangi bir arkadaşıyla birlikte, yemeğe çağırmıştı. Catullus çağrıya uydu ve o günden sonra çok yakın dost oldular. Kişisel garezin yol açtığı basit kötülüklerin öcünü almak için yasanın yüceliğini kullanmak, bence zayıflığın, korkaklığın ve ruh soysuzluğunun açığa vurulmasıdır.</span></p>

  <p class="calibre1"><span class="calibre4">Muhbirler hakkında da ilginç bir paragraf vardı:</span></p>

  <p class="calibre1"><span class="calibre4">Bir muhbirin, yaptığı suçlamadan, dolaylı ya da dolaysız bir çıkar beklemediğine ve bu suçlamayı ancak gerçek bir vatanseverlikten ve ahlaki sorumluluktan yaptığına kesinlikle inandığım durumlar dışında, sadece sözlerini kanıt olarak görmemekle kalmam, muhbirin adını kara listeye alır ve o günden itibaren, onu güven gerektiren bir mevkie asla getirmem...</span></p>

  <p class="calibre1"><span class="calibre4">Ve, son olarak, çok aydınlatıcı bir dizi mektup okudu. Livia'da, elli iki yıllık bir dönemi kapsayan on binlerce mektubu vardı Augustus'un. Bunlar sıraya konmuş ve özenle, kitap biçiminde dikilmişti. Livia, bu binlercesinin arasından bulabildiği en aşağılayıcı on beş mektubu seçmişti. Dizi, Tiberius daha küçücük bir çocukken yaptığı pisliklerden yakınmalarla başlıyor ve okul çağında arkadaşları arasında sevilmemesinden, delikanlılığında elinin sıkılığına, kurum satmasına vb değinmelerle, giderek artan öfke belirlileri, sık sık tekrarlanan şu sözle sürüyordu: “Eğer senin oğlun olmasaydı, sevgili Livia, derdim ki...” Sonra, emrindeki birliklere karşı “neredeyse başkaldırmaya kışkırtacak kadar” acımasız sertliğinden ve düşmana saldırmakta gösterdiği üşengeçlikten ve babamın yöntemleriyle kıyaslayarak, onunkilerin olumsuzluğundan yakınmalar geliyordu. Sonra, damadı olmasına kesin karşı çıkışı ve ahlakça yetersizliklerinin ayrıntılı bir listesi geliyordu. Sonra, o acıklı Julia hikâyesine ilişkin, çoğu, Tiberius'a karşı korkunç bir nefret ve tiksintiyi dile getiren sözlerle yazılmış birtakım mektuplar vardı. Livia, Tiberius'un Rodos'tan geri çağrılışı konusunda önemli bir mektubu da okudu;</span></p>

  <p class="calibre1"><span class="calibre4">Çok sevgili Livia</span></p>

  <p class="calibre1"><span class="calibre4">Evliliğimizin bu kırk ikinci yıldönümünü, güçlerimizi birleştirdiğimiz günden bu yana, Devlete vermiş olduğun olağanüstü hizmetlerden ötürü sana bütün kalbimle teşekkür etmek için güzel bir fırsat olarak görüyorum. Eğer bana Ülkenin Babası deniyorsa, sana Ülkenin Anası denmemesi haksızlıktır bence; Üzerimize aldığımız Devleti yeniden-düzenleme çalışmasında, yemin ederim, sen benim yaptığımın iki katını yaptın. Senato'dan sana bu unvanın verilmesini henüz istemememi ve birkaç yıl daha beklememi niçin istiyorsun? Senin çıkar gözetmez bağlılığına ve büyük sağduyuna olan mutlak güvenimi göstermenin tek yolu, Tiberius' un geri çağrılması yolundaki sürekli ricalarına boyun eğmek olacak. İtiraf etmeliyim ki, bu adamın karakterinden hâlâ şiddetle nefret ediyorum. Dilerim Tanrıdan, şimdi sana boyun eğmekle ülkeye onarılmayacak bir zarar vermiş olmam.</span></p>

  <p class="calibre1"><span class="calibre4">Livia'nrn okuduğu son mektup, Augustus'un ölümünden yaklaşık bir yıl önce yazılmıştı;</span></p>

  <p class="calibre1"><span class="calibre4">Dün Tiberius'la Devlet işlerini görüşürken, ansızın korkunç bir pişmanlık ve umutsuzluk duygusuna kapıldım, karıcığım. Roma halkının, o patlak gözlerin denetiminde olacağı, o kemikli yumruklarla un ufak edileceği, o ağır hareketli çene tarafından öğütüleceği, o koskoca ayakların altında çiğneneceği düşüncesi içimi kararttı. Ama o sırada seni ve sevgili Germanicus'umuzu hesaba katmamıştım. Eğer ben öldükten sonra, tüm Devlet işlerinde senin rehberliğini izleyeceğine ve Germanicus'un varlığından utanarak, hiç değilse görünüşte mazbut bir yaşama zorlanacağına inanmasam, şimdi bile, yemin ederim, onu evlatlıktan reddeder ve Senato'dan, tüm unvanlarının geri alınmasını isterdim. Adam hayvanın teki; gardiyan gerek ona.</span></p>

  <p class="calibre1"><span class="calibre4">Livia okumayı bitirince ayağa kalkıp şöyle dedi: "Hanımlar, belki kocalarınıza bu acayip mektuplardan söz etmemeniz daha iyi olur. Aslında, okumaya başladığımda, ben de farkında değildim ne kadar... ne kadar acayip olduklarının. Bunu sizden kendim için </span><span class="calibre2">değil, ülkemiz adına rica ediyorum.</span></p>

  <p class="calibre1"><span class="calibre4">"Tiberius, olanları Sejanus'tan, tam Senato'da yerine oturmak üzereyken öğrendi ve büyük bir utanç, öfke ve korku dalgasına kapıldı. Tesadüfen o günkü işi, Nero ile Drusus'un adlarının duaya dahil edilmesi meselesinde şüphesini çekmiş olan Pontiflerden Lentulus'un vatana ihanet suçundan yargılanmasıydı. Ayrıca,</span></p>

  <p class="calibre1"><span class="calibre4">Sosia'nın cezasının da yumuşatılması yönünde oy vermişti Lentulus, Soyluluğu, Augustus'un emrinde Afrika’daki zaferleri ve iddiasız uysallığıyla tanınan bu yaşlı adam (lakabı Küçümen'di), Devlete karşı komplo kurmakla suçlandığım duyunca gülmeye başladı. Zaten sinirleri altüst olan Tiberius, bunun üzerine tamamen kendini kaybedip ağlamaklı bir sesle Meclisle dönerek “Lentulus da benden nefret ediyorsa, öleyim daha iyi,” dedi.</span></p>

  <p class="calibre1"><span class="calibre4">Gallus şöyle yanıtladı: Üzülmeyin Majesteleri — özür dilerim, bu unvandan hoşlanmadığınızı unutmuştum — üzülmeyin Tiberius Caesar diyecektim! Lentulus size gülmüyordu, sizinle birlikte gülüyordu. Bir kez olsun Senato'nun karşısına tümüyle asılsız bir vatana ihanet suçlaması geldiği için sizinle birlikte seviniyordu."" Böylece Lentulus'un yargılanmasından vazgeçildi. Ama Tiberius, Lentulus'un babasının ölümüne neden olmuştu. Adam çok zengindi, Tiberius'un şüpheleri öylesine gözünü korkutmuştu ki, kendini öldürmüş ve bağlılığının kanıtı olarak tüm servetini Tiberius'a bırakmıştı. Dolayısıyla Tiberius, şimdi çok yoksul kalan Lentulus'un kendisine kin duymadığına bir türlü inanamıyordu."</span></p>

  <p class="calibre1"><span class="calibre4">Tiberius iki ay Senato'ya adım atmadı. Augustus’un kendisi hakkında yazdıklarını senatörlerin karılarının dinlediğini bilerek, senatörlerin yüzüne bakması kolay değildi. Sejanus, bir süre Roma'dan uzaklaşıp birkaç mil ötedeki köşklerinden birinde kalmasının sağlığına iyi geleceğini söyledi; böylelikle hem Saray'ın gündelik ziyaretçi kalabalığından, hem de Kentin gürültü patırtısından kurtulmuş olurdu. Tiberius bu öneriye uydu. Annesine karşı yapabildiği, onu emekliye ayırmak, adını hiçbir resmi belgeye koymamak, doğum gününün alışıldığı gibi törenlerle kutlanmasını durdurmak ve adının kendi adıyla birlikte geçmesini ya da Senato’da onun övülmesini neredeyse vatana ihanet sayacağını belirtmek oldu.</span></p>

  <p class="calibre1"><span class="calibre4">Daha etkin bir intikamı göze alamadı. Rodos'tan yazdığı ve annesine ömür boyu itaate söz verdiği mektubun hâlâ elinde olduğunu ve Livia'nın, kendisini Gaius’la Lucius'un katili olarak töhmet altında bıraksa bile, bunu okumaktan çekinmeyeceğini biliyordu.</span></p>

  <p class="calibre1"><span class="calibre4">Ama bu olağanüstü yaşlı kadın, okuyacağınız gibi, henüz yenilmemişti. Bir gün ondan bir not aldım. "Livia Augusta Hanım, doğum gününde, sevgili torunu Tiberius Claudius'u sofrasına bekler ve sağlığının iyi olduğunu umar." Anlayamadım bir türlü. Ben, onun sevgili torunu! Sağlığıma gösterilen bu sevecen ilgi! Gülmeli mi, korkmalı mı, bilemedim. Onu doğum gününde ziyaret etmeme hayatımda izin verilmemişti. Aynı sofrada yemek bile yememiştim. Augustus şenliğinde görevlerimiz gereği dışında, on yıldır konuşmamıştım onunla. Ne olabilirdi kafasındaki? Eh, üç gün sonra öğrenecektim; bu arada ona gerçekten görkemli bir armağan almalıydım. Sonunda, beğeneceğine emin olduğum bir şey aldım: Yılan başı tutamakları ve üzerinde altın ve gümüş kakma girift bir deseni olan, çok zarif bir tunç şarap testisi. Kanımca, bugün antika meraklılarının akıl almaz fiyatlar vererek topladıkları Korint testilerinden çok daha ince bir işçiliğin ürünüydü. Çin'den gelmişti! Desenin göbeğine, o uzak diyara nasıl ulaşmışsa, üzerinde</span></p>

  <p class="calibre1"><span class="calibre4">Augustus'un resmi olan bir altın madalyon oturtulmuştu. Boyu kırk beş santimi geçmeyen bu testi, bana beş yüz altına maloldu.</span></p>

  <p class="calibre1"><span class="calibre4">Ama babannemi ziyaretimi ve onunla yaptığım uzun görüşmeyi anlatmadan önce, size yanlış izlenim vermiş olmaktan çekindiğim bir noktayı açıklamak istiyorum. Anlattığım vatana ihanet davalarından ve buna benzer pisliklerden, Tiberius döneminde İmparatorluğun her bakımdan dayanılamayacak kadar kötü yönetildiği kanısına varılabilir. Oysa, durum hiç de böyle değildi. Tiberius, herhangi bir yeni kamusal düzenlemeye girişmemesi ve sadece Augustus'un başladıklarını tamamlamakla yetinmesine karşın, Orduyu ve Donanmayı etkin ve güçlü bir düzeyde tuttu, memurların aylıklarını düzenli ödedi ve onlara yılda dört kez ayrıntılı raporlar yazdırdı, ticareti teşvik etti. İtalya'nın tahıl stoklarını sağlama bağladı, yollarla su kemerlerinin onarımını ihmal etmedi, genel ve özel savurganlığı çeşitli yollardan sınırladı, yiyecek fiyatlarını </span><span class="calibre2">sabitleştirdi, korsanlığı ve eşkıyalığı bastırdı, Devlet'in herhangi bir acil ihtiyacında kullanılmak üzere, büyük bir para rezervi oluşturdu. Eyalet valilerini, eğer başarılıysalar, işleri karıştırmamak için uzun yıllar aynı görevde bıraktı (davranışlarını dikkatle izleyerek tabii). Bir vali, becerikliliğini ve bağlılığını göstermek için, Tiberius'a saptanandan daha fazla vergi gönderdi. Tiberius azarladı onu: "Koyunlarımın kırkılmasını istiyorum, tıraş edilmesini değil." Sonuç olarak, Alman sorununun Maroboduus'un Roma'ya kabulü ve Hermann'ın ölümüyle çözülmesinden sonra, sınır boylarında pek az savaş oldu. Tacfarinas en önemli düşmandı. Uzun süre "defne dağıtıcısı" diye söz edildi ondan, çünkü üç general (dostum Furius, Apronia'nın babası Apronius ve Sejanus'un dayısı Blaesus) sırayla onu yenmiş, bu yüzden de hepsine zafer süsleri bağışlanmıştı. Tacfarinas'ın ordusunu dağıtan ve kardeşini tutsak alan Blaesus'a, yalnız İmparator ailesinden kişilere verilmesi âdet olan "mareşal" unvanı verildi. Tiberius Senato'ya, sevgili dostu Sejanus'un akrabası olduğu için, Blaesus'a böyle bir onurun verilmesinden sevinç duyduğunu söyledi; ve üç yıl sonra, bir dördüncü general, Dolabella, büyük bir şiddetle yeniden patlak veren Afrika Savaşını, Tacfarinas'ı sadece yenerek değil, öldürerek noktaladığında, "sevgili dost Sejanus'un dayısı Blaesus'un defne tacı bu yüzden parlaklığını yitirmesin" diye ona yalnız zafer süsleri bağışlandı.</span></p>

  <p class="calibre1"><span class="calibre4">Ama Ben Tiberius'un övgüye değer eylemlerini anlatıyordum, zaaflarını değil... Gerçekten de bir bütün olarak imparatorluğa bakıldığında, son on iki yıldır, bilge, adil bir yönetici olmuştu. Kimse inkâr edemez bunu. Elmanın çekirdeğindeki çürüklük, — benzetmeyi mazur görün — kabuktan belli olmuyor ve etin sağlıklı oluşunu bozmuyordu. 5 milyon Romalı yurttaştan ancak iki ya da üç yüzü Tiberius'un kıskançlıklarıyla korkularının kurbanı oldu. Buna karşılık, milyonlarca köle, taşralı, ve müttefik ülkelerin halkları, Augustus'la Livia'nın yetkinleştirip Tiberius'un aynı gelenek içinde sürdürdüğü İmparatorluk sisteminin kesin yararını gördü. Ama ben elmanın çekirdeğinde yaşıyordum; dolayısıyla, pürüzsüz ve mis kokulu dış görünüşten çok, merkezdeki çürüklükten söz ediyorsam, sanırım bağışlarsınız.</span></p>

  <p class="calibre1"><span class="calibre4">Bir benzetme yapınca — ki, enderdir bu — işi fazla ileri götürüyorsun Claudius. Bu tür şeylere karşı Athenodorus'un uyarılarım unuttun mu yoksa? Oldu olacak Sejanus'a da elmayı içten kemiren kurt de ve için rahatlamış olarak her zamanki sade üslubuna dön!</span></p>

  <p class="calibre1"><span class="calibre4">Sejanus, Tiberius’un utanç duygusunu, onu Kentten iki aydan da uzun bir süre uzak tutmak için kullanmaya karar verdi. Özel Muhafız Alayı'ndan bir subayı kandırarak, Montanus adında hazır cevaplığıyla ünlü bir adamı, Tiberius'un özel yaşamına dil uzatmakla suçlattı. O güne dek, Tiberius hakkında ancak çok yuvarlak birtakım sözlerin — kibirli, zalim, zorba gibi — rapor edilmesine izin verilmişti. Gelgelelim bu asker kalktı ve Montanus'un ağzından, en ayrıntılı ve kişisel türden birtakım lekelemeler anlattı (Sejanus bunların iğrenç oldukları kadar gerçek de olmalarını sağlamıştı). Saray'da olup bitenler konusunda Sejanus' un bildiklerini bilmeyen Montanus bunların hiçbirini söylememişti doğal olarak. Özel Muhafız Alayı'nın en iyi talim subayı olan tanık, sözümona Montanus'un söylediği rezillikleri, gümbür gümbür bir sesle, en ağza alınmaz sözcüklerle cümleleri bile gevelemeden, dehşete kapılan senatörlerin itirazlarına hiç aldırmadan, teker teker anlattı. "Tüm gerçeği söyleyeceğime yemin ettim," diye bağırdı, "ve Tiberius Caesar'ın onuru uğruna, sanığın, belirttiğim tarih ve koşullarda, tarafımdan işitilen iğrenç sözlerinden bir tekini bile atlamayacağım. Sonra sanık, yüce İmparatorumuzun, katılıyor dediği sefahat âlemlerinden ve aşırı kullanıyor dediği cinsel uyarıcılardan, erkeklik gücünü yitirmekte olduğunu ve cinsel gücünü yeniden canlandırmak için, üç dört günde bir, Saray'ın bodrum katında, özel olarak bu amaç için hazırlanmış bir odada kapalı seanslar düzenlediğini söyledi. Sanık, bu seanslarda icracıların (Kıvılcımcı deniyormuş bunlara) üçer üçer ve çırılçıplak içeri girdiklerini..."</span></p>

  <p class="calibre1"><span class="calibre4">Bu minvalde yarım saat konuştu ve Tiberius sözünü kesmeye cesaret edemedi; ya da, tam ne kadarının bilindiğini öğrenmek istiyordu belki. Ancak, tanık bir şey daha (sormayın ne olduğunu) söyledi ki, Tiberius kendini tutamayarak kıpkırmızı bir yüzle ayağa fırladı ve kendisini bu korkunç suçlamalardan derhal temize </span><span class="calibre2">çıkaracağını ya da adli soruşturma açtıracağını söyledi. Sejanus onu sakinleştirmeye çalıştı, ama o hâlâ ayakta, gözlerinden ateş saçarak bakıyordu çevresine. Sonunda Galius kalktı ve yumuşak bir sesle, sanık mevkiinde olanın kendisi değil, Montanus olduğunu; onun kişisel ahlakından kimsenin şüphe etmediğini; eğer böyle bir soruşturmanın yapılacağı sınır eyaletlerde ya da müttefik ülkelerde işitilirse, bunun çok yanlış anlaşılacağını hatırlattı.</span></p>

  <p class="calibre1"><span class="calibre4">Bundan kısa bir süre sonra, Tiberius Thrasyllus tarafından, yakında Kentten ayrılacağı ve Kente tekrar girmesinin ölümü demek olacağı yolunda uyarıldı (bunu Sejanus mu düzenlemişti, bilmiyorum). Tiberius Sejanus'a, Capri'ye gideceğini ve işlere bakmak üzere onu Roma'da bırakacağını bildirdi. Gitmeden bir </span><span class="calibre2">vatana ihanet yargılamasında daha — benim kuzinim ve Varus'un dul karısı Claudia Pulchra'nın yargılanmasında — bulundu. Claudia, Sosia'nın sürgün edilmesinden sonra Agrippina'nın en yakın arkadaşı olmuştu. Zina etmek, kızlarını fahişeliğe itmek ve Tiberius'a büyü yapmış olmakla suçlanıyordu. Bu suçların hiçbirini işlememişti sanırım. Agrippina işi duyar duymaz Saray'a koştu ve tesadüfen Tiberius'u Augustus'a kurban keserken buldu. Tören sona ermek üzereyken, yanına yaklaşıp şöyle dedi:</span></p>

  <p class="calibre1"><span class="calibre4">Tiberius, akla aykırı bir davranış bu. Bir yanda Augustus'a flamanlar ve tavuslar kurban ediyor, öte yandan onun torunlarına zulmediyorsun.</span></p>

  <p class="calibre1"><span class="calibre4">Tiberius ağır ağır başını kaldırdı: "Ne demek istediğini anlamadım. Augustus'un kendi torunlarına kendi ettiklerini ben onun hangi torununa etmişim?"</span></p>

  <p class="calibre1"><span class="calibre4">Postumus'la Julilla'dan söz etmiyorum. Kendimi kastediyorum. Arkadaşım diye Sosia'yı sürgün ettin. Arkadaşım diye Silius'u kendini öldürmeye ittin. Calpurnius'u da, çünkü o da arkadaşımdı. Şimdi de sevgili Pulchra'mı mahkûm ediyorsun ve tek suçu bana karşı duyduğu aptalca sevgi. Herkes benden kaçmaya başladı artık, uğursuz olduğumu söylüyorlar.</span></p>

  <p class="calibre1"><span class="calibre4">Tiberius onu omuzlarından tutarak hır kez daha yineledi:</span></p>

  <p class="calibre1"><span class="calibre4">Eğer kraliçe sen değilsen, dostum.</span></p>

  <p class="calibre1"><span class="calibre4">Sana haksızlık edildiğini mi sanıyorsun?</span></p>

  <p class="calibre1"><span class="calibre4">Pulchra hüküm giydi ve idam edildi. Savcı, hitabet ustalığından ötürü bu işle görevlendirilen, Afer adında biriydi. Birkaç gün sonra, Agrippina tiyatronun önünde ona rastladı. Adam kendinden utanıyor gibiydi ve Agrippina'nın yüzüne bakamadı. Agrippina yanına giderek, "Benden kaçmana gerek yok, Afer," dedi. Sonra, Homeros'tan, Akhileus'un kendisine Agamemnon'un onur kırıcı mesajını getiren ulakların ezikliğini gidermek için verdiği yanıtı, bu duruma uyacak biçimde değiştirerek okudu:</span></p>

  <p class="calibre1"><span class="calibre4">Buna seni o zorladı. Ödülünü aldın gerçi,</span></p>

  <p class="calibre1"><span class="calibre4">Yine de bu senin değil, Agamemnon'un işiydi.</span></p>

  <p class="calibre1"><span class="calibre4">Bu, Tiberius'a rapor edildi (Afer tarafından değil ama); "Agamemnon" sözcüğünden büsbütün huylandı.</span></p>

  <p class="calibre1"><span class="calibre4">Agrippina hastalandı. Onu zehirlemekte olduklarına inanıyordu. Tiberius'a son bir başvuruda bulunmak için tahtırevanla Saray'a gitti. Öyle bitkin, solgun görünüyordu ki, belki yakında ölür düşüncesiyle Tiberius çok keyiflendi. "Vah zavallı Agrippina'cığım, durumun gerçekten kötü galiba. Neyin var?"</span></p>

  <p class="calibre1"><span class="calibre4">Agrippina zayıf bir sesle yanıtladı: "Salt benim dostlarım oldukları için dostlarıma zulmettiğini düşünmekle sana haksızlık ettim belki. Belki ben talihsizim arkadaştan yana ya da doğru dürüst arkadaş seçmeyi bilmiyorum. Ama, yemin ederim, sana karşı en ufak bir sadakatsizlik duygusu beslediğimi ya da dolaylı veya dolaysız yoldan yönetmek hevesinde olduğumu düşünmekle, sen de bana karşı aynı ölçüde haksızlık ettin. Tek istediğim rahat bırakılmak, eğer istemeden seni gücendirdimse, beni bağışlaman ve... ve..." Hıçkırıklara boğuldu. "Ve ne?"</span></p>

  <p class="calibre1"><span class="calibre4">"Ne olur Tiberius, çocuklarıma iyi davran! Bana da iyi davran! Bırak yeniden evleneyim. Öyle yalnızım ki... Germanicus öldüğünden beri huzur yüzü görmedim. Geceleri uyuyamıyorum. Evlenmeme izin verirsen, bir yerim yurdum olur; bu huzursuzluktan kurtulur, bambaşka bir insan olabilirim. O zaman sana karşı komplo kurduğumdan şüphelenmezsin belki. Eminim, bu kadar mutsuz göründüğüm için sana karşı kötü duygular beslediğimi sanıyorsun. </span><span class="calibre2">Evlenmek istediğin adam kim?</span></p>

  <p class="calibre1"><span class="calibre4">Eliaçık, İyi yürekli, iddiasız, yaşlıca bir adam ve senin en sadık yardımcılarından biri. "Adı ne?"</span></p>

  <p class="calibre1"><span class="calibre4">Gallus. Benimle hemen evlenmeye hazır olduğunu söylüyor.</span></p>

  <p class="calibre1"><span class="calibre4">Tiberius arkasını dönüp tek söz etmeden odadan çıktı.</span></p>

  <p class="calibre1"><span class="calibre4">Birkaç gün sonra Agrippina'yı bir şölene çağırdı. Özellikle güvenmediği kişileri yemeğe çağırır ve yemek boyunca, gizli düşüncelerini okumak istermişçesine yüzlerini incelerdi; birkaç ayrıcalıklı dışında, herkesi huzursuz ederdi bu. Korkmuş görünürlerse, bunu suçlu olduklarının kanıtı sayardı. Çekinmeden yüzüne bakarlarsa, bunu daha da güçlü bir suç kanıtı sayardı: Hem suçlu, hem küstahtılar. O yemek, hâlâ hasta olan ve midesi ancak en hafif yiyecekleri kaldırabilen Agrippina için bir işkence oldu. Tiberius'un gözü sürekli üzerindeydi. Agrippina zaten konuşkan bir insan değildi; sohbet konusu da, müzik ile felsefenin karşılaştırmalı yararları gibi onu hiç ilgilendirmeyen bir konu olunca, herhangi bir katkıda bulunması olanaksız oldu. Yiyor gibi görünmeye çalıştı, ama onu dikkatle izleyen Tiberius, bütün yemekleri hiç dokunmadan geri gönderdiğini gördü. Zehirden şüphelendiğini sandı ve onu sınamak için önündeki kâseden özenle bir elma seçip uzattı: "Sevgili Agrippina, hiçbir şey yemedin. Şu elmayı al bari. Gerçekten nefis. Fideleri üç yıl önce Parthia kralı armağan etmişti ve ilk kez meyve verdiler. "</span></p>

  <p class="calibre1"><span class="calibre4">İmdi, dünyada herkesin bir "doğal düşmanı" vardır. Kimi için bal en öldürücü zehirdir. Kimi bir ata dokunsa ya da bir ahıra girse, hatta at kılıyla doldurulmuş bir döşekte yatsa, hasta olur. Bir başkası kedilerin varlığına dayanamaz ve bir odaya girdiğinde, "Burada bir kedi dolaşmış; bağışlayın, çıkmam gerek," der. Örneğin, ben, çiçek açmış alıçların kokusundan fena olurum. Agrippina'nın doğal düşmanı da elmaydı. Armağanı Tiberius'tan alarak teşekkür etti (ama tüylerinin diken diken olduğunu pek saklayamadı) ve izin verirse, eve gittiğinde yiyeceğini söyledi.</span></p>

  <p class="calibre1"><span class="calibre4">Bir lokma ye de tadına bak.</span></p>

  <p class="calibre1"><span class="calibre4">Lütfen bağışla beni, ama gerçekten yapamayacağım. Elmayı</span></p>

  <p class="calibre1"><span class="calibre4">bir uşağa uzattı ve götürmek için bir peçeteye sarmasını söyledi.</span></p>

  <p class="calibre1"><span class="calibre4">Tiberius neden onu, Sejanus'un istediği gibi, hemen orada vatana ihanetle suçlamadı? Çünkü Agrippina hâlâ Livia’nın koruması altındaydı.</span></p>

  <h1 class="MsoNormal1" id="sigil_toc_id_24"><span class="calibre7">BÖLÜM XXV</span></h1>

  <p class="calibre1"><span class="calibre4">Şimdi Livia'yla yediğim yemeği anlatabilirim artık. Beni büyük bir nezaketle karşıladı ve armağanımı gerçekten çok beğenmiş göründü. Yemekte ihtiyar Urgulania ve şimdi on dört yaşında olan Caligula (uzun boylu, solgun, cildi bozuk, gözleri çukura kaçmış bir oğlan) dışında kimse yoktu. Yemeğimizi yerken, babannemin zekâsının keskinliği ve belleğinin duruluğu şaşırttı beni. Çalışmalarım hakkında sorular sordu ve ben Birinci Pön Savaşı'ndan söz etmeye başlayıp, bu savaşa katılan ozan Naevius'un anlattığı bazı ayrıntılara inanmadığımı söyleyince, bana hak verdi; ama bir alıntıyı aktarırken yaptığım yanlışı yakaladı. Şöyle dedi bana: "Babanın biyografisini yazdırtmadığım için şimdi bana minnettarsın, değil mi yavrum? Eğer sana engel olmasaydım, bugün burada yemekte olur muydun sanıyorsun?"</span></p>

  <p class="calibre1"><span class="calibre4">Köle kupamı her doldurduğunda kafama dikip içmiştim ve şimdi, onuncu ya da on ikinci kupada, aslan gibi hissediyordum kendimi. Gözümü kırpmadan yanıtladım: "Kartacalılar ile Etrüskler arasında güvencede olduğum için çok minnettarım babaanne. Ama bugün niçin burada yemek yediğimi söyler misiniz lütfen?"</span></p>

  <p class="calibre1"><span class="calibre4">Gülümsedi: “Eh, itiraf ederim ki, sofrada olman beni hâlâ biraz... her neyse, aldırma sen. Eğer en eski kurallarımdan birini bozdumsa, bu beni ilgilendirir, seni değil. Benden ne kadar nefret ediyorsun Claudius? Açık konuş.”</span></p>

  <p class="calibre1"><span class="calibre4">Herhalde sizin benden nefret ettiğiniz kadar babanne. (Bu konuşan benim sesim miydi?)</span></p>

  <p class="calibre1"><span class="calibre4">Caligula sırıttı, Urgulania kıkırdadı, Livia kahkahayı bastı: "Yeterince açık bir yanıt! Haa, aklıma gelmişken, oradaki canavarı farkettin mi? Yemekte sesi soluğu çıkmadı nedense."</span></p>

  <p class="calibre1"><span class="calibre4">“Kim o, babaanne?”</span></p>

  <p class="calibre1"><span class="calibre4">“Şu senin yeğenin olacak şey.”</span></p>

  <p class="calibre1"><span class="calibre4">“Canavar mı o?”</span></p>

  <p class="calibre1"><span class="calibre4">Bilmiyormuş numarası yapma. Canavarsın sen, değil mi Caligula?</span></p>

  <p class="calibre1"><span class="calibre4">Siz nasıl uygun görürseniz, Büyük babaanne, dedi Caligula, gözlerini yerden kaldırmadan.</span></p>

  <p class="calibre1"><span class="calibre4">''Evet Claudius, işte o yeğenin olacak canavar, anlatacağım onu sana. Bir sonraki imparator o olacak</span></p>

  <p class="calibre1"><span class="calibre4">Şaka ediyor sandım. Şöyle dedim gülümseyerek: “Siz uygun görüyorsanız Babaanne, olacaktır. Ama neden uygun görüyorsunuz? Ailenin en küçüğü, ve her ne kadar yaradılıştan yetenekli görünüyorsa da...”</span></p>

  <p class="calibre1"><span class="calibre4">Yani bunlardan hiçbirinin Sejanus ile ablan Livilla'yı alt edemeyeceğini mi söylemek istiyorsun?</span></p>

  <p class="calibre1"><span class="calibre4">Konuşmanın açıklığı karşısında küçük dilimi yutacaktım. "Kesinlikle öyle bir şey demek istemedim. Yüksek politikayla hiç ilgilenmem zaten. Sadece Caligula'nın henüz genç olduğunu, yani İmparator olmak için çok genç olduğunu ve bir kehanet olarak, gerçekleşmesi oldukça uzak bir ihtimal gibi göründüğünü demek istedim."</span></p>

  <p class="calibre1"><span class="calibre4">Hiç de uzak değil. Tiberius onu vârisi yapacak. Orası kesin. Niçin mi? Çünkü öyledir Tiberius. Onda da zavallı Augustus'un zaafı var: Yerine geçenin kendinden daha çok sevileceği düşüncesine dayanamaz. Ama bir yandan da kendinden korkulması ve nefret edilmesi için her elinden geleni yapar. Onun için, sonunun yaklaştığını hissedince, vâris yapmak için kendinden biraz daha kötü birini arayacak. Ve Caligula'yı bulacak, Caligula'nın sicilinde daha şimdiden öyle bir eylem var ki, bu onu Tiberius'un hiçbir zaman erişemeyeceği bir suçluluk düzeyine yükseltmiş durumda...</span></p>

  <p class="calibre1"><span class="calibre4">“Lütfen Büyük babaanne...” diye yalvardı Caligula.</span></p>

  <p class="calibre1"><span class="calibre4">“Tamam, canavar, uslu durduğun sürece sırrın bende kalacak.”</span></p>

  <p class="calibre1"><span class="calibre4">“Urgulania biliyor mu sırrı?” diye sordum.</span></p>

  <p class="calibre1"><span class="calibre4">“Hayır; o sır canavarla benim aramda.”</span></p>

  <p class="calibre1"><span class="calibre4">“Kendisi mi itiraf etti?”</span></p>

  <p class="calibre1"><span class="calibre4">“Eder mi hiç? İtiraf eden türden değil o. Ben keşfettim tesadüfen. Bir gece odasını karıştırıyordum, bana karşı birtakım bebe numaraları çeviriyor mu diye — örneğin, amatör büyücülük ya </span><span class="calibre2">da zehir formülleriyle filan uğraşıyor mu diye. Bir de ne göreyim..."</span></p>

  <p class="calibre1"><span class="calibre4">Lütfen, Büyük babaanne!</span></p>

  <p class="calibre1"><span class="calibre4">Bana çok ilginç bir hikâye anlatan yeşil bir nesne. Ama onu geri verdim kendisine.</span></p>

  <p class="calibre1"><span class="calibre4">Urgulania sırıtarak Caligula'ya şöyle dedi: "Thrasyllus bu yıl öleceğimi söyledi. Eğer elini çabuk tutup Tiberius'u öldürmezsen, İmparatorluğunu görme zevkine erişemeyeceğim! "</span></p>

  <p class="calibre1"><span class="calibre4">Livia'ya döndüm: “Öyle mi yapacak Babaanne?”</span></p>

  <p class="calibre1"><span class="calibre4">Caligula: "Claudius Amca'ya bazı şeylerin anlatılması doğru mu? Yoksa onu da zehirleyecek misiniz?"</span></p>

  <p class="calibre1"><span class="calibre4">Livia: "Zehirlemeden de güvenilir ona. İkinizin birbirinizi şimdikinden daha iyi tanımanızı istiyorum. Bu yemeğin bir nedeni bu. Dinle Caligula, amcan Claudius başlı başına bir vakadır. Öyle eski kafalıdır ki, ağabeyinin çocuklarını seveceğine ve koruyacağına yemin ettiği için ona her istediğini yaptırabilirsin, yaşadığın sürece tabii. Dinle Claudius, yeğenin Caligula da başlı başına bir vakadır. Haindir, korkaktır, şehvet düşkünüdür, kibirlidir, hilekârdır ve sonu gelene kadar sana birtakım çok pis oyunlar oynayacaktır: ama bir şeyi unutma, seni asla öldürmeyecektir."</span></p>

  <p class="calibre1"><span class="calibre4">O neden? diye sordum, gene kupayı başıma dikerek. Bu konuşma insanın ancak düşlerinde görebileceği türdendi: Çılgın, ama ilginç.</span></p>

  <p class="calibre1"><span class="calibre4">Çünkü onun ölümünün öcünü alacak olan sensin.</span></p>

  <p class="calibre1"><span class="calibre4">Ben mi? Kim demiş onu?</span></p>

  <p class="calibre1"><span class="calibre4">Thrasyllus.</span></p>

  <p class="calibre1"><span class="calibre4">Thrasyllus hiç hata yapmaz mı?</span></p>

  <p class="calibre1"><span class="calibre4">Hayır, asla. Caligula öldürülecek ve sen onun öcünü alacaksın.</span></p>

  <p class="calibre1"><span class="calibre4">Sofraya kasvetli bir sessizlik çöktü birden ve tatlı gelene dek sürdü. Sonra şöyle dedi Livia: "Gel Claudius, konuşmanın gerisi ikimizin arasında olacak." Ötekiler kalkıp bizi yalnız bıraktılar.</span></p>

  <p class="calibre1"><span class="calibre4">Bu çok garip bir konuşma gibi göründü bana Babaanne. Yanılıyor muyum? Fazla mı içtim? Demek istediğim, bugünlerde bazı şakalar güvenli değil. Bunlar da oldukça tehlikeli gibiydi. Umarım hizmetkârlar...</span></p>

  <p class="calibre1"><span class="calibre4">“Onlar sağır dilsiz. Hayır, kusur şarapta değil. Şarap gerçeği </span><span class="calibre2">söyletir ve bu konuşma, kendi hesabıma, gayet ciddiydi.”</span></p>

  <p class="calibre1"><span class="calibre4">“Ama... ama gerçekten bir canavar olduğunu düşünüyorsanız, niçin teşvik ediyorsunuz onu? Niçin Nero'yu desteklemiyorsunuz? Nero iyi bir insan.”</span></p>

  <p class="calibre1"><span class="calibre4">“Çünkü bundan sonraki İmparator Caligula olacak, Nero değil.”</span></p>

  <p class="calibre1"><span class="calibre4">“Ama, onun için dedikleriniz doğruysa, çok kötü bir İmparator olacak. Siz ki, tüm yaşamınızı Roma'nın hizmetine adamış..."</span></p>

  <p class="calibre1"><span class="calibre4">Evet. Ama Kadere karşı gelemezsin. Hem de Roma o alçak oğlumun beni rafa kaldırmasına ve hakaret etmesine göz yumacak kadar nankör ve budala olduğuna göre... Beni, düşünebiliyor musun, yeryüzünün görüp göreceği en büyük yönetici belki, annesi üstelik... Sesi giderek tizleşiyordu.</span></p>

  <p class="calibre1"><span class="calibre4">Konuyu değiştirmek istedim. "Lütfen sakin olun Babaanne. Dediğiniz gibi, Kadere karşı gelemezsiniz. Ama bütün bunlarla bağlantılı olarak bana söylemek istediğiniz özel bir şey yok mu?"</span></p>

  <p class="calibre1"><span class="calibre4">“Evet, Thrasyllus'u söyleyecektim. Ona sık sık danışırım. Tiberius'un haberi yok buraya gelip gittiğinden. Bana uzun yıllar önce söyledi Tiberius'la aramızda olacakları — bir süre sonra otoriteme başkaldıracağını, İmparatorluğu tümüyle kendi eline alacağını. O zaman inanmamıştım buna. Başka bir şey de söyledi: Aradığını bulamamış yaşlı bir kadın olarak öleceğimi, ama ölümümden uzun yıllar sonra Tanrıça olacağımı. Daha önce de şöyle demişti: Benim öleceğimi bildiğim yılda ölecek biri, yeryüzünün en yüce Tanrısı olacak ve sonunda, ne Roma’da, ne de İmparatorluğun toprakları üzerinde ondan başka hiç kimsenin tapınakları olmayacak, Augustus'un bile.”</span></p>

  <p class="calibre1"><span class="calibre4">“Ne zaman öleceksiniz?”</span></p>

  <p class="calibre1"><span class="calibre4">“Üç yıl sonra, baharda. Tam gününü de biliyorum.”</span></p>

  <p class="calibre1"><span class="calibre4">“Ama Tanrıça olmaya o kadar istekli misiniz? Tiberius Amcam hiç istekli değil, görünüşe bakılırsa.”</span></p>

  <p class="calibre1"><span class="calibre4">“Tek istediğim bu, artık işim tamamlandığıma göre... Eğer Augustus Tanrı ise, benim sadece onun rahibesi olmam haksızlık. Bütün işi ben yaptım, yalan mı? Onda da büyük yönetici yaradılışı yoktu. Tiberius'ta ne kadar yoksa..."</span></p>

  <p class="calibre1"><span class="calibre4">"Evet Babaanne. Ama neler yapmış olduğunuzu bilmek yeterli değil mi sizin için? Cahil ayaktakımı tarafından tapınılmak </span><span class="calibre2">istemeniz neden?"</span></p>

  <p class="calibre1"><span class="calibre4">Bak Claudius, anlatayım. Cahil ayaktakımı hakkında tamamen sana katılıyorum. Beni ilgilendiren, yeryüzünde nasıl tanındığımdan çok, Öbür Dünyada yerimin neresi olacağı. Doğru olmayan birçok şey yaptım — hiçbir büyük yönetici başka türlü davranamaz. İmparatorluğun çıkarını tüm insani düşüncelerden üstün tuttum. İmparatorluğu bölünmekten korumak için birçok cinayet işlemek zorunda kaldım. Augustus saçma sapan yan tutmalarıyla (Agrippa'ya karşı Marcellus’u, Tiberius'a karşı Gaius’u) İmparatorluğu çökertmek için elinden geleni yaptı. Roma'yı yeni bir İç Savaşa sürüklenmekten kim kurtardı? Ben. Marcellus'la Gaius’u ortadan kaldırmak gibi tatsız ve zor bir görev bana düştü. Hadi hadi, onları zehirlediğimden hiç şüphelenmemiş numarası yapma. Uyruklarının iyiliği için bu tür cinayetler işlemiş bir yöneticinin hak ettiği ödül nedir peki? Hak ettiği ödül, besbelli, Tanrı olmaktır. Canilerin ruhlarının sonsuza kadar işkence göreceğine inanıyor musun?</span></p>

  <p class="calibre1"><span class="calibre4">Bana hep buna inanmam gerektiği öğretildi.</span></p>

  <p class="calibre1"><span class="calibre4">Ama Ölümsüz Tanrılar, cinayetlerinin sayısı ne olursa olsun, herhangi bir ceza korkusu duymazlar.</span></p>

  <p class="calibre1"><span class="calibre4">Evet, Jüpiter babasını tahtından indirdi, torunlarından birini öldürdü, kız kardeşiyle evlendi... evet, hakkınız var... hiçbirinin ahlakça sağlam olduğu söylenemez. Ölümlüler dünyasındaki mahkemelerin yetki alanı dışında oldukları da gerçek.</span></p>

  <p class="calibre1"><span class="calibre4">“Ben de onu diyorum. Şimdi anlıyor musun Tanrıça olmanın benim için neden o kadar önemli olduğunu? Ve, illa bilmek istiyorsan. Caligula'yı çekmemin nedeni bu. Sırrını ele vermezsem. İmparator olur olmaz beni Tanrıça yapacağına yenim etti. Senin de yemin etmeni istiyorum, mümkün olduğu kadar çabuk Tanrıça olabilmem için elinden geleni yapacağına, çünkü — anlamıyor musun? — o beni Tanrıça yapana kadar Cehennemde kalacağım, en korkunç, en anlatılamaz işkencelerle kıvranıyor olacağım."</span></p>

  <p class="calibre1"><span class="calibre4">Soğuk, buyurgan sesinin birden dehşete kapılmış bir yalvarışa dönüşmesi, beni duyduklarımdan da çok şaşırttı. Bir şey demek zorundaydım, onun için konuştum; "Zavallı Claudius Amca'nın gerek İmparator, gerek Senato üzerinde ne etkisi olabilir, hiç </span><span class="calibre2">düşünemiyorum."</span></p>

  <p class="calibre1"><span class="calibre4">Sen ne düşündüğünü ya da düşünmediğini bırak bir yana, sersem! İstediğimi yapacağına yemin eder misin sen? Kendi başının üstüne yemin eder misin?</span></p>

  <p class="calibre1"><span class="calibre4">Babaanne, dedim, "kendi başımın üstüne yemin ederim — her neyse şimdi o başın değeri — ama bir koşulla."</span></p>

  <p class="calibre1"><span class="calibre4">Bana koşul ileri sürmeye mi cesaret ediyorsun?</span></p>

  <p class="calibre1"><span class="calibre4">'"Evet, yirminci kupadan sonra; hem kolay bir koşul bu. Otuz altı yıl aldırmazlık ve horgörüden sonra, sizin için koşulsuz bir şey yapacağımı beklemezsiniz herhalde, değil mi?"</span></p>

  <p class="calibre1"><span class="calibre4">Gülümsedi. "Peki, neymiş bu kolay koşul?"</span></p>

  <p class="calibre1"><span class="calibre4">Bilmek istediğim bir sürü şey ver. İlkin babamı kimin öldürdüğünü bilmek istiyorum. Sonra Agrippa'yı kimin öldürdüğünü, ağabeyim Germanicus'u kimin öldürdüğünü, oğlum Drusillus’u kimin öldürdüğünü...</span></p>

  <p class="calibre1"><span class="calibre4">Niçin bilmek istiyorsun bunları? Benden onların ölümlerinin öcünü almak gibi sersemce bir tasarın mı var yoksa?</span></p>

  <p class="calibre1"><span class="calibre4">Hayır, öldüren siz olsanız bile. Bir yeminden ötürü ya da kendimi savunmak için zorunlu kalmadıkça, hiçbir zaman öç almaya kalkışmam. Kötülüğün, kendi kendisinin cezası olduğuna inanırım. Şu anda tek istediğim sadece gerçeği bilmek. Ben profesyonel bir tarih yazarıyım ve beni asıl ilgilendiren, olayların nasıl ve niçin olduklarını anlamak. Hatta diyebilirim ki, okurlarıma bilgi vermekten çok, kendime bilgi vermek için tarih yazıyorum.</span></p>

  <p class="calibre1"><span class="calibre4">“Görüyorum ki, ihtiyar Athenodorus seni adamakıllı etkilemiş.”</span></p>

  <p class="calibre1"><span class="calibre4">“Bana yakınlık gösterdi, ona gönül borcum vardı, bu yüzden Stoacı oldum. Felsefe tartışmalarına hiç karışmadım — hiçbir zaman ilgimi çekmedi onlar ama Stoacıların dünyaya bakış biçimini benimsedim. Bana anlatacaklarınızın tek sözcüğünü bile kimseye söylemeyeceğime güvenebilirsiniz.”</span></p>

  <p class="calibre1"><span class="calibre4">Doğru söylediğime onu inandırdım; ve böylece, dört saat ya da daha uzun bir süre boyunca, ona kafamı kurcalayan her şeyi sordum; ve her soruya, sanki topraklarını ziyaret eden mal sahibine ufak tefek kayıpları bildiren bir çiftlik kâhyası gibi, çekinmeden, sükunetle yanıt verdi. Evet, büyükbabamı zehirlemişti; hayır, </span><span class="calibre2">Tiberius'un kuşkularına karşın, babamı zehirlememişti — gerçekten kangren olmuştu babam; evet, ağaçtaki incirlerin üzerine zehir sürerek zehirlemişti Augustus'u; bütün Julia hikâyesini (size anlattığım gibi) bütün Postumus hikâyesini (ayrıntılarını orada öğrendim) anlattı; evet, Marcellus'la Gaius gibi, Agrippa ile Lucius'u da o zehirlemişti; evet, Germanicus'a yazdığım mektupları yakalatan oydu, ama Germanicus'u zehirlememişti; — Plancina kendi girişimiyle yapmıştı o işi — ama, babam gibi ve aynı nedenle, Germanicus'u da öldürülmek üzere işaretlemişti kafasında.</span></p>

  <p class="calibre1"><span class="calibre4">Neydi o neden Babaanne?</span></p>

  <p class="calibre1"><span class="calibre4">Cumhuriyet rejimini geri getirmeye karar vermişti. Dur, yanlış anlama dediğimi: Tiberius'a bağlılık yeminini çiğneyecek bir yoldan yapmayacaktı bunu; yalnız benden kurtulması gerekliydi. Tiberius'a bu adımı isteyerek attıracak, bunun bütün şerefini ona bırakacak ve kendisini geri planda tutacaktı. Az daha inandırıyordu Tiberius'u. Bilirsin Tiberius ne kadar korkaktır. Duruma el koymam gerekiyordu. Bir sürü sahte belge düzenlemek ve Tiberius'un Sejanus'u aptal yerine koymaması için bir sürü yalan uydurmak zorunda kaldım. Bu cumhuriyetçilik illeti kendisinin içinde de var. Büyükbabandan geçmiş olmalı.</span></p>

  <p class="calibre1"><span class="calibre4">"Bende de var.</span></p>

  <p class="calibre1"><span class="calibre4">Hâlâ mı? Çok hoş doğrusu. Anladığım kadarıyla, Nero'da da var. Pek uğur getirmeyecek ona. Sız cumhuriyetçilerle tartışmak anlamsız zaten. Bu evrede tekrar cumhuriyet rejimine dönmenin, modern karı kocaları eski ahlak ölçülerine göre yaşamaya zorlamaktan farksız olduğunu göremiyorsunuz. Güneş saatinin üstündeki gölgeyi geri çekmeye çalışmak gibi bir şey bu: Yapılamaz."""</span></p>

  <p class="calibre1"><span class="calibre4">Drusillus'u boğdurttuğunu itiraf etti. Germanicus'a Postumus hakkında ilk yazdığımda, benim ölüme ne kadar yaklaştığımı anlattı. Bana dokunmamasının tek nedeni, Germanicus'a Postumus'un yerini bildirmem olasılığıymış. Anlattığı en ilginç şey zehirleme yöntemlerine ilişkindi. Ona Postumus'un sorusunu — zehirlerden etkisini yavaş gösterenleri mı, çabuk gösterenleri mi yeğlediğini — sordum. En ufak bir sıkılma göstermeden, etkisi zamanla görülen, tadı belirsiz, verem görünümü veren zehirleri yeğlediğini söyledi.</span></p>

  <p class="calibre1"><span class="calibre4">İzlerini nasıl bu kadar iyi silebildiğini ve o kadar uzak yerlere nasıl ulaşabildiğini sordum: Çünkü Gaius Küçük Asya'da, Lucius Marsilya'da öldürülmüştü.</span></p>

  <p class="calibre1"><span class="calibre4">Hiçbir zaman kendisine doğrudan ya da hemen yararı dokunacak bir cinayet tasarlamadığını hatırlattı bana. Örneğin, büyükbabamı, boşanmasının üstünden yeterli bir süre geçene kadar zehirlememişti; kadın rakiplerinden (Octavia, Julia, Seribonia) de hiçbirini zehirlememişti. Başlıca kurbanları, ortadan kalkmaları kendi oğullarını ya da torunlarını iktidara yaklaştıracak kişilerdi. Urgulania tek sırdaşı olmuştu. O da Öyle ağzı sıkı, becerikli ve ona bağlıydı ki, birlikte tasarladıkları cinayetlerin açığa çıkması çok uzak bir olasılıktı; ayrıca, açığa çıksalar bile, onunla bunlar arasında bir bağlantı asla kurulamazdı. Her yıl kutlanan İyi Tanrıça şenliği öncesinde Urgulania'nın dinlediği itiraflar, tasarılarının önünde duran birtakım kişileri ortadan kaldırmak için çok yararlı olmuştu. Bunu ayrıntılarıyla açıkladı. Bazen itiraf edilen günah yalnızca zina değil, kardeş yada oğul ile cinsel ilişkiydi. O zaman Urgulania, bunun tek kefaretinin erkeğin ölümü olduğunu söylüyordu. Bu durumda, kadın, başka bir kefaret yolunun bulunması için yalvarıyordu.</span></p>

  <p class="calibre1"><span class="calibre4">O zaman Urgulania, Tanrıça’nın kabul edebileceği bir başka yol olabilir diyordu: Kadın, onu bu ayıba bulaştıran erkeğin de yardımıyla, Tanrıça'nın öcünü almasına yardımcı olarak kendini arındırabilirdi.</span></p>

  <p class="calibre1"><span class="calibre4">Çünkü, diyordu Urgulania, bir süre önce, bir başka kadın buna benzer iğrenç bir itirafta bulunmuş, ama onu baştan çıkaranı öldürmeyi göze alamamıştı; dolayısıyla, acıyı çeken kadın olduğu halde, o namussuz sere serpe yaşıyordu. "Namussuz", sırayla, Agrippa, Lucius ve Gaius olmuştu. Agrippa, kızı Marcellina ile cinsel ilişki kurmakla suçlanmıştı (Marcellina'nın açıklanmamış intiharı renk katmıştı hikâyeye); Gaius ile Lucius ise sürgün edilmeden önce, anneleriyle cinsel ilişki kurmakla suçlanmışlardı (Julia'nın ünü de bu hikâyeye renk katmıştı). Bu durumların hepsinde, kadın cinayeti planlamayı, erkek de uygulamayı seve seve üstlenmişti. Urgulania, öğüt vererek ve uygun zehirleri sağlayarak yardım etmişti. Livia'nın güvenliği, eylemi gerçekleştirenin uzaklığından doğuyordu: Adamdan şüphe edilse, hatta suçüstü bile yakalansa, cinayeti hangi nedenle işlediğini kendini daha beter </span><span class="calibre2">batırmadan açıklayamazdı. Augustus'u ve onun soyundan onca kişiyi öldürmüş, ya da sürmüş olmaktan vicdan azabı duyup duymadığını sordum. "Kimin kızı olduğumu bir an olsun unutmadım," dedi. Bu çok şeyi açıklıyordu. Livia'nın babası Claudian, Philippi Savaşı’ndan sonra Augustus tarafından mahkûm edilmiş ve onun eline düşmektense, canına kıymayı yeğlemişti.</span></p>

  <p class="calibre1"><span class="calibre4">Kısacası, bana bilmek istediğim her şeyi — Germanicus’un Antakya'daki evinde geçen tekinsiz olaylar dışında— anlattı. O olaylardan kendisinin sorumlu olmadığını, ne Plancina'nın, ne de Piso’nun ona bu konuda herhangi bir açıklama yapmadıklarını ve bu esrarı çözmek için benden daha iyi bir konumda olmadığını söyledi. Onu daha fazla sıkıştırmayı gerekli görmedim: bana gösterdiği sabır için teşekkür ettim, sonunda da Tanrıça ilan edilmesi için elimden geleni yapacağıma başım üzerine yemin ettim.</span></p>

  <p class="calibre1"><span class="calibre4">Ayrılırken, bana küçük bir kitap uzatarak Capua'ya gidince okumamı söyledi. Öykümün ilk sayfalarında sözünü ettiğim, kabul edilmemiş Sibyl dizeleriydi bu kitap. Ve "Kıllıların İktidarı'" adlı kehaneti görünce, Livia’nın beni niçin yemeğe çağırdığını ve niçin o yenlini ettirdiğini anlar gibi oldum. Eğer yemin etmişsem tabii. Her şey bulanık bir düş gibi geliyordu.</span></p>

  <h1 class="MsoNormal1" id="sigil_toc_id_25"><span class="calibre7">BÖLÜM XXVI</span></h1>

  <p class="calibre1"><span class="calibre4">Sejanus Tiberius'a, eğer Livilla için bir koca aranıyorsa, kendisinin de düşünülmesini rica eden bir mektup yazdı. Sıradan bir şövalyeydi, bunu biliyorum dedi, ama Augustus da bir zamanlar biricik kızını bir şövalyeyle evlendirmekten söz etmişti, ve en azından, Tiberius'a ondan daha bağlı biri bulunamazdı. Senatörlükte gözü yoktu; şimdiki yerinde, soylu İmparatorunun güvenliğinin gözünü kırpmayan nöbetçisi olarak kalmak yeterliydi onun için. Böyle bir evlilik, onu en tehlikeli düşman olarak gören Agrippina'nın partisine de ağır bir darbe indirecekti. Castor ile Livilla'nın sağ kalan tek oğluna (küçük Tiberius Gemellus) dokunmayı göze alamayacaklardı. İkizlerden ötekinin ölümünün nedeni Agrippina'dan sorulmalıydı.</span></p>

  <p class="calibre1"><span class="calibre4">Tiberius nezaketle, Sejanus'a duyduğu tüm gönül borcuna karşın, bu isteğe henüz olumlu bir yanıt veremeyeceğini söyledi. Önceki iki kocası da en soylu kişiler olan Livilla'nın, onun sıradan bir şövalye olarak kalmasına razı olamayacağını söyledi; ama İmparator ailesine damat olmanın yanı sıra rütbesi de yükseltilirse, bu epey kıskançlığa yol açacak dolayısıyla da Agripina'nın partisini güçlendirecekti. Augustus'un kızını bir şövalyeyle (hiçbir yoldan politikaya karışmamış, emekli biri) evlendirmeyi düşünmüş olması da, işte bu tür kıskançlıkları önlemek içindi.</span></p>

  <p class="calibre1"><span class="calibre4">Ama sözlerini umut verici bir havayla bitirdi: "Seni kendime daha da yakın bağlarla bağlamak için tasarladıklarımı tam olarak anlatmak istemiyorum henüz. Ama şu kadarını söyleyeyim, sadakatinin karşılığını ne versem yeterince ödeyemem ve durum uygun olduğunda, kafamdakileri gerçekleştirmekten büyük zevk duyacağım."</span></p>

  <p class="calibre1"><span class="calibre4">Sejanus bu isteği fazla erken dile getirdiğini (Livilla'nın zoruyla yazmıştı o mektubu) ve oldukça ters karşılandığını farkedecek kadar iyi tanıyordu Tiberius'u. Tiberius'un biran önce Roma’dan uzaklaşması ve onu</span></p>

  <p class="calibre1"><span class="calibre4">Kent Gözetçisi (kararlarına karşı ancak İmparatora başvurulabilen yargıç-yönetici) ataması gerektiğine karar verdi. Özel Muhafız Alayı’nın komutanı olarak. İmparatorun kuryeleri de onun emrindeydi; dolayısıyla, Tiberius’un tüm yazışmaları onun elinden geçecekti. Ayrıca Tiberius kimleri huzuruna kabul edeceğine karar vermekte yine ona bağımlı olacak, ne kadar az kişiyi görmek zorunda olursa, o kadar hoşnut olacaktı. Zamanla Kent Gözetçisi bütün fiili gücü eline geçirecek ve İmparatorun karışma tehlikesi olmadan canının istediğini yapabilecekti.</span></p>

  <p class="calibre1"><span class="calibre4">Sonunda Tiberius Roma'dan ayrıldı. Gösterdiği gerekçe, Capua'da Jüpiter'e ve Nola'da Augustus’a birer tapınak adama göreviydi. Ama bir daha dönmeye niyeti yoktu. Bu karan, Thrasyllus'un uyarısı üzerine aldığı biliniyordu; Thrasyllus'un her kehanetinin çıkacağı da sorgusuz kabul ediliyordu. Şimdi altmış yedi yaşında olan Tiberius'un çok kısa bir süre içinde öleceğini sanıyordu herkes. Kadidi çıkmış kambur vücudu, kel kafası, kaskatı mafsalları ve her yanına yakılar yapıştırılmış çıbanlı yüzüyle felaket bir görünümü vardı. On bir yıl daha yaşayacağını kimse tahmin edemezdi. Belki de Kente bir daha hiç girmediği için yaşadı. Her neyse, sonu böyle oldu.</span></p>

  <p class="calibre1"><span class="calibre4">Tiberius, kendisiyle birlikte Capri'ye birtakım Yunanlı bilginler, Alman Özel Muhafızları dahil, seçkin askerlerden oluşan bir birlik ve acayip görünüşlü, boyalı, cinsiyeti belirsiz birtakım yaratıklar götürdü. Thrasyllus ve seçtiklerinin en tuhafı olan Cocceius Nerva da yanındaydı. Capri, Napoli Körfezinde, kıyıdan yaklaşık üç mil uzaklıkta bir adadır. İklimi, kışın ılıman, yazın serindir. Adanın sadece bir limanı vardır; öteki yanları dik uçurumlar ve geçit vermez çalılarla korunmuştur. Tiberius'un burada boş vaktini nasıl geçirdiği (Yunanlılarla şiir ve mitoloji ya da Nerva'yla hukuk ve siyaset tartışmadığı zamanlar ne yaptığı), tarih için bile fazla iğrenç hikâyedir. Ünlü Elephantis dizisinin (bugüne dek derlenmiş en kapsamlı pornografi ansiklopedisi) tümünü yanına almıştı demekle yetineceğim. Capri'de, Roma'da yapamadıklarını yapabilir (açık havada, ağaçların ve çiçeklerin ortasında, ya da deniz kıyısında her türlü iğrençliği uygulayabilir) ve istediği kadar gürültü edebilirdi. Açık hava eğlencelerinden bazıları son derece gaddar olduğundan (oyun </span><span class="calibre2">arkadaşlarının acı çekmesi, zevkinin büyük bir bölümünü oluşturuyordu), Capri'nin uzak oluşunun yararlarının zararlarından daha fazla olduğu kanısındaydı. Tüm zamanını orada geçirmiyordu: Capua'ya, Baiae'ye, Antium'a gidiyordu ara sıra. Ama karargâhı Capri'ydi.</span></p>

  <p class="calibre1"><span class="calibre4">Bir süre sonra, Sejanus'a, uygun gördüğü yoldan Agrippina’nın partisinin liderlerini ortadan kaldırma yetkisini verdi. Sejanus'la gündelik bağlantı içindeydi ve Senato’ya yazdığı mektuplarla, onun bütün eylemlerini onaylıyordu. Capua'da kutladığı bir Yeni Yıl Şenliği’nde, Başpontif olarak geleneksel kutsama duasını okuduktan sonra, birdenbire yakınında duran Sabinus adlı bir şövalyeye döndü ve onu, azatlılarının bağlılığını satın almaya kalkışmakla suçladı. Sejanus'un adamlarından biri hemen Sabinus’un giysisini çekip kafasına sardı, boynuna bir ip geçirdi ve sürükleyerek götürdü onu, "İmdat, dostlar, imdat!" diye bağırdı Sabinus boğuk bir sesle. Ama kimse yerinden kıpırdamadı. Tek suçu Germanicus'un arkadaşı olmak ve Sejanus'un bir ajanının kışkırtmasıyla, özel bir görüşme sırasında Agrippina'ya yakınlığını belirtmek olan Sabinus, oracıkta idam edildi. Ertesi gün Senato'da, Tiberius'un mektubu okundu, Mektup Sabinus'un ölümünü bildiriyor ve Sejanus'un tehlikeli bir komployu açığa çıkarttığından söz ediyordu. "Efendiler, kendi öz ailesinin bireyleri tarafından canına kastedilen ve sürekli kaygı içinde yasayan bu mutsuz yaşlı adama acıyın." Bunun Agrippina'yla Nero'ya yönelik olduğu açıktı. Gallus kalkarak, İmparatorun kaygılarını Senato'ya açıklamasını ve Senato'nun bunları gidermesine izin vermesini rica etti: Kuşkusuz kolaylıkla yapılabilirdi bu. Ama Tiberius henüz Gallus'tan öç alacak kadar güçlü hissetmiyordu kendini.</span></p>

  <p class="calibre1"><span class="calibre4">O yılın yazında, Napoli'nin ana caddesinde, bir tahtırevanda taşınan Livia ile at üstünde geçen Tiberius, bir rastlantı sonucu karşılaştılar. Tiberius az önce Capri'den gelmişti; Livia ise Herculaneum’dan dönmekteydi. Tiberius hiç selamsız atını sürüp geçmek istedi, ama alışkanlık zoruyla, dizginleri kıstı ve saygıyla yaklaşıp annesinin hatırını sordu. Şöyle dedi Livia: "Sorduğun için daha da iyi oldum, oğlum. Ve bir anne olarak, ben de sana şunu öğütlerim: Adanda yediğin sarozlara çok dikkat et. Orada tutulanlardan bazıları son derece zehirlidir."</span></p>

  <p class="calibre1"><span class="calibre4">Sağ olun anne, dedi Tiberius. "Uyarı sizden geldiğine göre, bundan böyle, tekirle orkinostan başkasını ağzıma koymam. "</span></p>

  <p class="calibre1"><span class="calibre4">Livia alaylı bir kahkaha attı ve yanında oturan Caligula'ya dönerek, yüksek sesle sözüne devam etti: "Nerede kalmıştım, ha, kocam (senin deden yani) ve ben, altmış beş yıl önce, kapkaranlık bir gecede bu caddeden koşa koşa geçtik. Gemimiz rıhtımda bekliyordu. Her an tutuklanıp öldürülebilirdik Augustus’un adamları tarafından — ne kadar tuhaf geliyor düşündükçe! Büyük oğlum — o zaman ikincisi henüz doğmamıştı — babasının sırtındaydı. Derken o mahut velet ne yapsa beğenirsin? ‘Babaa, ben Peruuusia'ya dönmek istiyorum,’ diye avazı çıktığı kadar bağırmaya başladı. Tabii durum anlaşıldı. Hanın birinden iki asker çıkıp arkamızdan seslendi. Işıksız bir kapı aralığına gizlenip onları atlatmaya çalıştık. Ama Tiberius hâlâ ‘Ben Peruuuusia’ya dönmek istiyorum,’ diye uluyordu. ‘Öldür şu yumurcağı, öldür! Tek kurtuluş yolumuz bu,’ dedim. Ama kocam yufka yürekli bir budalaydı; beni dinlemedi. Kıl payıyla kurtardık canımızı."</span></p>

  <p class="calibre1"><span class="calibre4">Hikâyenin sonunu dinlemek için durmuş olan Tiberius, atını mahmuzladı ve öfkeden kudurarak uzaklaştı.</span></p>

  <p class="calibre1"><span class="calibre4">Livia'nın balık konusundaki uyarısı, onu huzursuz etmek ve balıkçılarının ya da ahçılarının kendi adamı olduğunu düşündürmek içindi sadece. Tiberius'un sarozu ne kadar sevdiğini biliyor ve şimdi balığı yemek isteği ile zehirlenme korkusu arasında sürekli bocalayacağını tahmin ediyordu. Bu olayın üzücü bir devamı oldu. Bir gün Tiberius, adanın batı yakasında bir ağacın altında oturmuş, bir yandan meltemin keyfini çıkarıyor, bir yandan da tavşanla sülün arasında geçen ve her birinin, damak tadı olarak ötekinden üstünlük iddia ettiği Yunanca bir şiir diyalog kuruyordu kafasında. Özgün bir fikir değildi bu: Bir süre önce Saray şairlerinden birini, buna benzer bir şiir için iki bin altınla ödüllendirmişti (o şiirdeki rakipler mantar, midye, çulha-kuşu ve ardıçtı). Bu tasarladığı parçanın girişinde, bütün bu iddiaları hafif bularak bir kenara itiyor ve maydanoz tacın sahipliği için ancak tavşanla sülün yarışabilir diyordu: Çünkü, yalnız onların eti ağır olmadan soylu, bayağı olmadan lezzetliydi.</span></p>

  <p class="calibre1"><span class="calibre4">Tam midye için yerici bir sıfat arıyordu ki, birden aşağıdaki dikenli </span><span class="calibre2">çalılardan bir hışırtı geldi ve saçıbaşı karmakarışık, deli görünüşlü bir adam belirdi karşısında. Giysileri ıslak, paramparça, yüzü gözü kan içindeydi. Elinde açık tuttuğu büyük çakıyla, çalıların arasından haykırarak fırladı: "İşte buyurun Caesar! Dünya güzeli, değil mi?" Omzundaki heybeden zebella gibi bir saroz çıkarıp, hâlâ çırpınan balığı Tiberius’un ayağının dibindeki çimenlere attı. Sıradan bir balıkçıydı adam. Az önce bu kocaman balığı tutmuş ve yarın tepesinde Tiberius'u görünce, ganimeti ona sunmaya karar vermişti. Kayığını bir taşa bağlamış, yardan yukarı tırmanmış ve dikenli çalıların arasından bıçağıyla bur yol açmıştı kendine.</span></p>

  <p class="calibre1"><span class="calibre4">Ama Tiberius aklını yitirecek kadar şaşırmış ve korkmuştu. Bir ıslık çalıp Almanca bağırdı: "İmdat, imdat! Yetişin! Wolfgang! Siegfried! Adelstan! Katil var! Schnell!"</span></p>

  <p class="calibre1"><span class="calibre4">Geldik, yücelerin yücesi, soyluların soylusu, ödül dağıtan Başbuğ, diye anında yanıtladı Almanlar. Tiberius’un sağında, solunda ve arkasında nöbet tutuyorlardı, ama tabii önüne nöbetçi konmamıştı. Kargılarını sallayarak, koşa koşa geldiler.</span></p>

  <p class="calibre1"><span class="calibre4">Balıkçı Almanca bilmediğinden, bir yandan çakısını kapatarak neşe içinde anlatıyordu: "Şu yandaki mağarada yakaladım. Kaç kilo çeker dersiniz? Balinadan farkı yok, değil mi? Az daha kayıktan alaşağı ediyordu beni."</span></p>

  <p class="calibre1"><span class="calibre4">Az çok rahatlayan, ama bu kez de kafası zehirli balık meselesine takılan Tiberius, şöyle dedi Almanlara: Hayır, öldürmeyin onu. Şu nesneyi bölün ikiye, suratına sürün."</span></p>

  <p class="calibre1"><span class="calibre4">İri kıyım Wolfgang, arkadan balıkçının gövdesine sarıldı ve kollarını kımıldatmasını önledi, öteki ikisi de çiğ balıkla yüzünü ovaladılar. Talihsiz adam haykırdı: "Hey, durun! Şaka değil bu! İyi ki İmparatora heybemdeki ötekini sunmamışım."</span></p>

  <p class="calibre1"><span class="calibre4">Bakın o neymiş, buyurdu Tiberius. Adelstan heybeyi açtı ve içinden kocaman bir ıstakoz çıkarda. "Onu da sürün suratına," dedi Tiberius. "İyice ovalayın."</span></p>

  <p class="calibre1"><span class="calibre4">Garip adam iki gözünü de yitirdi. Sonunda Tiberius, "Yeter bu kadar. Koyuverin gitsin," dedi. Balıkçı acıdan inleyip kıvranarak sağa sola sendeledi. Onu en yakın kayalıktan denize atmaktan başka çare bulamadılar.</span></p>

  <p class="calibre1"><span class="calibre4">Çok şükür, Tiberius'u adasında ziyaret etmeye hiç çağrılmadım ve o </span><span class="calibre2">günden bu yana, iğrenç sapıklıklarının izlerinin çoktan silindiği ve on iki köşkünün birbirinden güzel olduğu söyleniyorsa da, oraya gitmekten özenle kaçındım.</span></p>

  <p class="calibre1"><span class="calibre4">Livia'nın iznini istemiştim Aelia'yla evlenmek için; alaycı iyi dileklerle kabul etmişti bunu. Düğünde bile bulundu. Çok görkemli bir düğündü — Sejanus her şeyi ayarlamıştı — düğünün bir sonucu da, beni Agrippina ile Nero’dan ve onların dostlarından uzaklaştırmak oldu. Aelia'dan gizlim saklım olamaz, Aelia da bütün öğrendiklerini Sejanus'a aktarır diye düşünmüşlerdi. Bu beni çok üzdü, (o ufacık Tremerus adasında 20 yıl sürgünden sonra ölmüştü Julilla) ama şimdi kız kardeşi Julilla için yas tutmakta olan Agrippina’yı aksine inandırmaya çalışmanın bir işe yaramadığını gördüm. Böylece, can sıkmamak için, zamanla evine gitmekten vazgeçtim. Ben ve Aelia sadece isimde karı kocaydık. Gerdeğe girdiğimiz gece, bana ilk sözü şu oldu: "Şunu aklından çıkarma Claudius, bana dokunmanı istemiyorum. Eğer tekrar, bu geceki gibi, aynı yatakta yatmak zorunda kalırsak, aramızda her zaman bir çarşaf olacak ve en ufak bir girişimde bulunursan,., dışarı. Haa, bir şey daha: Sen kendi işine bakacaksın, ben de kendiminkine. Anlaşıldı mı?"</span></p>

  <p class="calibre1"><span class="calibre4">Sağ ol, dedim. "Üstümden büyük bir yük kaldırdın."</span></p>

  <p class="calibre1"><span class="calibre4">Korkunç bir kadındı. Köle pazarındaki tellalların ağzı kalabalık, yapışkan üslubuyla konuşuyordu. Çok geçmeden onu yanıtlama çabasından vazgeçtim. Tabii hâlâ Capua'da oturuyordum ve Aelia hiç gelmiyordu beni görmeye. Ama Sejanus, Roma'ya her geldiğimde mümkün olduğu kadar sık birlikte görünmemizde diretmişti.</span></p>

  <p class="calibre1"><span class="calibre4">Nero'nun hiçbir şansı yoktu Sejanus ile Livilla karşısında. Agrippina, ağzından çıkan her sözü tartması yolunda sürekli uyarıyordu onu, ama Nero düşündüğünü saklayamayacak kadar açık bir yaradılışa sahipti. Arkadaş bildiği genç soylular arasında Sejanus’un bir sürü gizli ajanı vardı, bu ajanlar Nero'nun her sözünü dikkatle kaydediyorlardı. Daha da kötüsü, bizim Helen ya da Heluo dediğimiz karısı, Livilla'nın kızıydı ve kocasının kendisine sır olarak söylediği her şeyi Livilla'ya aktarıyordu. Hepsinden kötüsü ise, sırlarını karısından da daha çok paylaştığı, öz kardeşi Drusus idi. Drusus, ailenin büyük oğlu ve Agrippina’nın gözdesi </span><span class="calibre2">olduğu için kıskanıyordu Nero'yu. Drusus Sejanus'a gitti; Nero'nun ona, bir sonraki aysız gecede, birlikte tekneyle Almanya'ya kaçmayı, Germanicus’un oğulları olarak oradaki alayların korumasına sığınmayı ve Roma'ya yürüme çağrısında bulunmayı önerdiğini, ama tabii kendisinin bu öneriyi öfkeyle reddettiğini söyledi. Sejanus ona biraz daha beklemesini söyledi: Bu hikâyeyi Tiberius'a anlatması için onu çağırtacaktı, ama henüz zamanı gelmemişti.</span></p>

  <p class="calibre1"><span class="calibre4">Bu arada Sejanus, Tiberius'un Nero'yu vatana ihanetle suçlamak üzere olduğu yolunda birtakım söylentiler yaydı. Nero'nun arkadaşları ondan uzaklaşmaya başladı. İkisi üçü yemek çağrılarını geri çevirip, genel yerlerde selamına soğuk bir karşılık verince, ötekiler de onların örneğini izledi. Birkaç ay sonra yalnız gerçek dostları kalmıştı yanında. Bunlar arasında, Tiberius artık Senato'ya gelmediği için, tüm sataşma yeteneğini, Sejanus'a yönelten Gallus da vardı. Sejanus'a uyguladığı yöntem, sürekli olarak, hizmetleri için ona teşekkür önermek ve olağandışı payeler — heykeller, kemerler, unvanlar, dualar, doğum gününde resmi kutlama — verilmesini istemekti. Senato bu önerileri geri çevirmeye cesaret edemiyor (Sejanus Senatör olmadığından bu konuda söz hakkı yoktu), Tiberius da, Sejanus'u gücendirmekten ya da ona güvenini yitirmiş görünmekten çekindiği için, karan veto ederek Senato'ya karşı çıkmak istemiyordu. Şimdi Senato ne zaman bir şeyin yapılmasını istese, Tiberius'a bu konuda başvurma izni için ilkin Sejanus'a temsilci gönderiyor, eğer Sejanus onları teşvik etmezse, tasarıdan vazgeçiyordu. Gallus bir gün şöyle bir öneride bulundu: Nasıl Senato, atalarının devlete yaptığı hizmetlerin anısına, Torquatos’un soyundan gelenlere, aile amblemi olarak, bir altın gerdanlık, ve Cincinnatus'un soyundan gelenlere bir saç lülesi vermişse, aynı şekilde, İmparatorun sadık bekçisi olarak verdiği hizmetlere karşılık, Sejanus'a ve onun soyundan gelenlere, aile amblemi olarak bir altın anahtar verilmesi uygun olur dedi. Senato öneriyi oybirliğiyle kabul etti. Korkmaya başlayan Sejanus, Tiberius'a yazarak, bütün önceki payelerin, Senato'da kıskançlık yaratmak ve İmparatoru küstahça niyetleri olduğundan şüphelendirmek umuduyla, Gallus tarafından, kötü niyetle önerilmiş </span><span class="calibre2">olduklarından yakındı. Şimdiki öneride daha da belirgindi kötü niyet: İmparatorun huzuruna kabulün, bu işten kişisel çıkar sağlayan birinin elinde olduğu ima ediliyordu İmparatora. Bu kararı veto etmek için bir teknik neden ve Gallus'u susturmak için bir yol bulmasını rica ediyordu. Tiberius, Sejanus'un itibarını zedelemeden kararı veto edemeyeceğini, ama çok kısa bir süre içinde Gallus'u susturacak önlemleri alacağını bildirdi. Sejanus'un bu konuda kaygılanması gereksizdi; mektubu da gerçek bir bağlılığı ve düşünce inceliğini göstermişti. Ama Gallus'un dokundurmaları hedefe ulaşmıştı. Tiberius birdenbire, Capri'ye bütün gelip gidenler Sejanus tarafından bilindiği ve büyük ölçüde onun tarafından denetlendiği halde, Sejanus’un kapısından girip çıkanlar hakkında, kendisinin, ancak Sejanus'un ona aktarmak istediği kadar bilgisi olduğunu farketmişti.</span></p>

  <p class="calibre1"><span class="calibre4">Ve şimdi öykümde bir dönüm noktasına, babaannem Livia'nın ölümüne geldim. Seksen altı yaşındaydı öldüğünde, ama daha uzun yıllar yaşayabilirdi. Kafasının ve belleğinin sağlamlığı bir yana, ne görme ve işitme duyularında, ne de diğer organlarında hiçbir bozukluk yoktu. Ama son günlerde bir burun iltihabı yüzünden arka arkaya nezle olmuş ve sonunda iltihap ciğerine sıçramıştı. Saray'a çağırttı beni. Bir rastlantı sonucu Roma'daydım, hemen gittim. Ölmek üzere olduğu belliydi. Bana yeminimi hatırlattı gene.</span></p>

  <p class="calibre1"><span class="calibre4">Yerine getirene kadar içim rahat olmayacak Babaanne, dedim. O yaşta bir kadın — üstelik babaannem — ölüm döşeğindeyken, onu mutlu edecek ne varsa söylenir. "Ama ben, bu işi Caligula'nın yapacağını sanıyordum."</span></p>

  <p class="calibre1"><span class="calibre4">Bir süre sustu. Sonra için için köpürerek şöyle dedi: "Buradaydı on dakika önce. Bakıp güldü bana. Cehennemde sonsuza kadar kavrulsan bana ne dedi. Şimdi ölmek üzere olduğuma göre, artık bana külah sallaması gerekmezmiş dedi. Ettiği yemin de onu bağlamazmış, çünkü kendisinden, zorla kopartılan bir sözmüş. Dedi ki, kehanette sözü edilen ULU Tanrı o olacakmış, ben değil. Dedi ki..."</span></p>

  <p class="calibre1"><span class="calibre4">“Zarar yok Babaanne. Sonunda sen ona güleceksin. Sen Cennette Kraliçe olmuş ve ona Cehennemde Minos'un adamları tarafından nasıl işkence edildiğini...”</span></p>

  <p class="calibre1"><span class="calibre4">Nasıl oldu da seni budala sandım, dedi. "Şimdi gidiyorum</span></p>

  <p class="calibre1"><span class="calibre4">Claudius. Gözlerimi kapat ve yastığın altında bulacağın parayı ağzıma koy, ölüler Irmağındaki Kayıkçı tanır onu. Saygıda kusur etmez..."</span></p>

  <p class="calibre1"><span class="calibre4">Sonra öldü. Gözlerini kapattım, parayı ağzına koydum. Daha önce hiç görmediğim türden bir altın sikkeydi bu: Bir yanında Augustus ile kendisinin birbirlerine dönük yüzleri, öteki yanında ise zafere koşan bir savaş arabası vardı.</span></p>

  <p class="calibre1"><span class="calibre4">Aramızda Tiberius'a ilişkin hiçbir söz geçmemişti. Sonradan öğrendiğime göre, annesinin durumunu, ona son saygı görevini yerine getirmeye rahatlıkla yetişebilecek kadar önceden biliyormuş. Senato'ya bir mektup yazarak, işlerinin çokluğu yüzünden annesini ziyaret edemediğine üzüldüğünü, ama cenaze için Roma'ya mutlaka geleceğini bildirdi. Bu arada Senato, Livia'nın anısını onurlandırmak için, "Ülkenin Anası" unvanının verilmesi dahil, çeşitli kararlar almış, hatta yan Tanrıça ilan edilmesini bile önermişti. Ama Tiberius Livia'nın son derece alçakgönüllü bir kadın olduğunu, hizmetlerinin alenen övülmesinin ona </span><span class="calibre2">ters geldiğini, hele ölümünden sonra dinsel tapınma konusu olmaktan özellikle çekindiğini bildiren bir mektup yazarak, bu kararların hemen hemen tümüne karşı çıktı. Mektup, kadınları, "kendilerine yakışmayan ve onlarda, karşı cinsin zaten yaradılıştan yatkın olduğu o berbat çalım ve huysuzluk eğilimlerini canlandıran" politika dünyasına karışmalarının uygunsuzluğu üzerine birtakım sözlerle son buluyordu.</span></p>

  <p class="calibre1"><span class="calibre4">Cenaze için Kente gelmedi tabii; ama salt cenazenin görkemini sınırlamak için bütün hazırlıkları kendisi yaptı. Ve işi o kadar uzattı ki, ihtiyarlıktan zaten büzüşmüş olan ceset, odun yığınının üzerine yerleştirildiğinde ileri bir çürüme evresine girmişti. Herkesi şaşırtan, uğurlama konuşmasını Caligula'nın yapması oldu; bu, Tiberius’un ya da o yapamazsa, vârisi olarak Nero'nun göreviydi. Senato, Livia'nın anısına bir kemer inşa edilmesine karar almıştı; Roma tarihinde ilk kez bir kadın böylesine onurlandırılıyordu. Tiberius bu karara karşı çıkmadı, ama kemerin yapım giderlerini kendisinin karşılayacağını söyledi; sonra da yaptırmayı unuttu. Livia'nın vasiyetine gelince, mal varlığının büyük bölümü, doğal vârisi olarak Tiberius'a kalıyordu; ama yasaların izin verdiği azami miktarı kendi ev halkına ve diğer sadık adamlarına </span><span class="calibre2">bırakmıştı. Tiberius vasiyette adı geçenlerin hiçbirine bir kuruş ödeme yapmadı. Bana yirmi bin altın bırakılmıştı.</span></p>
</body>
</html>
