<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4>SEVGİ</h4>

  <p>Gözlerini tekrar nineye doğru çevirerek, “Peki ya sevgi, sevgiyi nasıl bulacağım nineciğim?” diye sordu büyük bir heyecanla. İsteği yerine gelmemiş minik bir çocuğun ses tonlaması ile devam ederek, “Biliyorsunuz nineciğim, bugüne kadar sadece ailemden ve sizlerden aldığım sevgi ile yüreğimi ısıttım. Babamı çok ufakken kaybettim. Onun sevgisine her zaman ihtiyacım olduğunu düşündüğüm sırada bir erkek arkadaşım oldu. O da dün sebepsiz yere ayrıldı benden! Ben ise hâlâ ilerisi için, beni farklı anlamda seven, bir insanın yaşamımda olmasını istiyorum. Bana sahiplenmesini, dertlerime ortak olmasını, beni anlamasını, yaşamıma anlam katmasını istiyorum. Sevgililer Günü’nde boynumun bükük kalmasına dayanamıyorum artık” dediğinde, Meryem nine Zehra’nın yüreğine su serpercesine, “Bu duyguları sadece sen yaşamıyorsun yavrum. Maalesef sevgisizliği çok küçük yaşlarda farkında olmadan yakınlarımız kazıdı yüreğimize. Sevgi vermekten korkar olduk!” dedi.</p>

  <p>Zehra, ninesinin sözlerinin arasına girerek. “Nineciğim en yakınlarımız bize nasıl bunu yapabilirler ki? Nasıl sevgisizliği öğretebilirler?” diye sordu.</p>

  <p>Yaşlı nine soğukkanlılıkla gülümsedi her zamanki gibi. Hemen sağ tarafında bulunan şifoniyerin orta çekmecesine uzanarak, yıllar önce bir gazetede okuyup sakladığı yazıyı aldı ve Zehra'ya uzattı.</p>

  <p>Zehra “Bu ne?” dercesine yaşlı ninenin yüzüne bakarken, yaşlı nine, “Burada, bir babanın duyduğu pişmanlık sonucunda, yavrusuna yazmış olduğu bir yazı var” dedi.</p>

  <p>Zehra gazete sayfasını aldı ve vakit kaybetmeden okumaya başladı.</p>

  <h6>“BEN NE YAPTIM!</h6>

  <p>O gün her zamanki gibi işten çıkıp doğruca eve gelmiş ve hazır bir şekilde beni bekleyen yemek masasına atmıştım kendimi.</p>

  <p>Peşimden biri kovalarcasına yemeğimi yedikten sonra eşimin anlamlı bakışlarım üzerimde hissederek ‘Eline sağlık hanım’ demiştim dilimin ucu ile...</p>

  <p>Saatime baktığımda saat 8'e geliyordu. Hızlı bir hamle ile ayağa kalktım ve o an sen minik yavrum, masum ve şaşkın bir ses tonu ile ‘Yine bizi yemekte geçtin babacığım. Nasıl bu kadar hızlı yiyebiliyorsun?' diye sorduğunda, sana, ‘Bunu büyüyünce anlarsın diyerek cevap vermiştim.</p>

  <p>Sonra kapının eşiğine doğru gittim hızlıca. Ayakkabılarımı giymek için sabırsızlanıyordum adeta. Çekeceğin yerini bulamadığım için, henüz masada yemek başında olan eşime sertçe ‘Bu evde insan aradığını bulmak isterken deli olur!’ diye söylendim. Hiç sesini çıkarmadan içini çekiyordu sadece canım eşim...</p>

  <p>Neyse ki çekeceğin yerini bulmuş ve ayakkabılarımı giyip kahvenin yolunu tutmuştum. Bir ara saatime baktığımda, saatin gecenin on ikisini gösterdiğini fark ettim. Saatin nasıl geçtiğinin farkında değildim kahvedeki masamda. Ama nasıl oluyorsa evdeki masada zaman hiç geçmiyor gibiydi...</p>

  <p>O zamanlar, ‘Eee... insan mutlu olduğu yerde saatin de nasıl geçtiğini anlamıyor ne de olsa...<sup>:</sup> diye düşünüyordum.</p>

  <p>Bugün okeyi ben kazanmıştım. Harika duygular içinde eve gittim. Anahtarı evde unuttuğumu fark ettim ve kapının ziline basmak zorunda kaldım. Birkaç dakika sonra kapının eşiğinde eşim belirdiğinde ona, 'Şu lanet olası kapını neden zamanında açmazsın! ’ diyerek kızmıştım. Her zamanki gibi tek bir söz etmeden kalakalmıştı kapı eşiğinde...</p>

  <p>Ardından ‘Kız uyudu mu?* diye sormuştum. 'Çok oldu uyuyalı’ diyerek cevap vermişti bana canım eşim. ‘Yemekten her erken kalkışında onunla oyun oynayacağını düşünerek heyecanlanıyor yavrun. Üstelik her an onunla oynayabilirsin düşüncesi ile yanında bulundurduğu tek kolu kopuk ve saçlarını ona Ördüğüm hırkanın yününden yapıştırarak yaptığı oyuncağını da masanın altında saklıyor!’</p>

  <p>Bu sözlerin ardından odasına girmiştim kızımın. Öyle masum uyuyordu ki, başucuna yaklaşıp yanağından öpmüştüm. ‘Canım kızım’ demiştim içimden. ‘Melekler gibisin.’ O an kızıma özlemle baktığımı duyumsadım. Daha önce yavrumu hiç kucaklamadığımı fark ettim!</p>

  <p>Onu sadece uyurken severdim şımarmasın diye. Sevginin onu şımartacağını düşünerek bugüne kadar ondan hep esirgemiştim. Sonradan anladım ki çocuklar sevgi verince değil, tutarsız davranıldığında şımarıyorlarmış!</p>

  <p>Ertesi sabah işe gitmek için erkenden kalktığımda, büyük bir şaşkınlık yaşayacağımın ve yaşamımın değişeceğinin bilincinde değildim!</p>

  <p>Kızım kapının önünde beni bekliyordu. 'Canım babacığım!’ diyerek önce boynuma sarıldı ve sonra bana o tadı diliyle, “Biliyor musun babacığım, dün gece rüyamda beni öptüğünü gördüm. Öyle çok heyecanlandım ki babacığım, neredeyse bu küçücük kalbim yerinden çıkacaktı!’ dedi.</p>

  <p>'Aman Allahım!' dedim kendime o an. ‘Ben ne yaptım! Ben neler yapıyorum böyle !’</p>

  <p>Bir yandan gözlerimden yaşlar akıyor, bir yandan ise kalbim yerinden fırlayacak gibi çarpıyordu heyecandan. Daha önce yavruma bu kadar yürekli sarılmamıştım ben!</p>

  <p>İşte o an fark ettim dünyanın sadece benim etrafında dönmediğini. Benim dışımda bir eşim ve kızım olduğunu. Onların da benden bir parça olduğunu, o an fark ettim.</p>

  <p>Bugüne kadar kahvedeki arkadaşlarıma ayırdığım vakit kadar canım eşime ve biricik yavruma zaman ayırmamıştım. Bugüne kadar zarlara söylediğim 'Hadi canım benim, hadi tatlım...' gibi sözleri evde yavruma ve eşime söyleyip onların yüreklerine dokunamamıştım.</p>

  <p>Bugüne kadar pişti oyununda kazandığım kartların nasıl hesaplandığını ve kaç puan toplandığını ezbere bilmiştim ama kızımın karnesine bir kere bakıp da oradaki notların ne anlama geldiğini düşünmemiştim!</p>

  <p>Sahi benim kızım kaçıncı sınıfa gidiyordu?</p>

  <p>Aman Allahım ben neler yapmışım!</p>

  <p>Bunları düşündüğüm sırada küçük yavrumun kollarında bana sarılı kaldığım hissederek irkildim tekrar. Gözyaşlarım hıçkırıklara boğulmuş, boşalıyordu adeta seller gibi kirpiklerimden.</p>

  <p>Eşim gelmişti, bizi kapıda böyle görünce o da tutamamıştı gözyaşlarını.</p>

  <p>O an bir söz verdim kendime, bundan sonra önce kendime sonra da aileme değer vereceğime dair. O gün işe gitmekten vazgeçerek kızımın elinden tutup onu odasına götürdüm. Benimle oynamak istediği bebeğinin nerede olduğunu sorduğumda gözlerinin içi parlıyordu adeta.</p>

  <p>Koşturarak odadan çıka. Şaşırmıştım. 'Ters bir şey mi söyledim?' diye iç geçirirken, bir anda koşturarak odaya dalmıştı minik yavrum. Elindeki kırık kollu oyuncağını bana doğru uzatıp şöyle demişti o gün:</p>

  <h6>İŞTE GETİRDİM BABACIĞIM, YEMEK MASASININ ALTINDA DURUYORDU DA..."</h6>

  <p>Meryem ninenin o şeker yüzünde tebessüm belirdi yine. Zaten o, gülmenin bulaşıcı etkisi olduğuna inandığı için hep gülerdi. Zehra’nın sorusuna vakit geçirmeden cevap verdi:</p>

  <p>“Farkındaysan şimdiye kadar sana sevgiden fazla söz etmedim kızım. Çünkü bir insanın yüreğini ve o yürekte yatan bu sıcacık duyguyu hissetmesi için, önce hayatını olduğu gibi kabullenmesi gerekir.</p>

  <p>Artık, sana sunulan bu hayatı olduğu gibi kabullendiğine inanıyorum Zehracığım. Böylece, sana sevgi hakkında söyleyeceklerimi tam olarak algılayabileceğini düşünüyorum.</p>

  <p>Evet canım. Az önceki soruna gelince. Bizler çok ufak yaşlarda anne ve babalarımızı model alarak gelişmeye çalıştık. Anne ve babalarımızı hatasız insanlar olarak görüp, onların doğrularını kabullenerek, kendi doğrularımız haline getirdik!</p>

  <p>Daha biz çok küçük yaşlardayken, sevgimizi yüreğimize bastırmamızın alışkanlığını kazandık anne ve babalarımızın farkında olmadan yaptıkları davranışlar ile. Tıpkı hikâyede babanın, kızını ilk başlarda anlamadığı gibi, bizi de çoğu zaman anlamadı anne ve babalarımız.</p>

  <p>Onları gördüğümüzde koşarak boyunlarına sarılmak istedik çoğu zaman, ama yanlarına yaklaştığımızda bir buz kütlesi kesilerek kendilerini bize soğuk tuttular. Sonra ertesi gün tekrar denedik tüm sıcak sevgimiz ile onlara sarılmayı, yine ittiler bizi... Çünkü biz onların yüreklerine dokunmak isterken, onların beyinlerinde şu konuşmalar geçiyordu: ‘Şimdi babam burada olsaydı ve beni çocuğumu sarılırken görseydi, sen ne biçim bir adamsın diyerek yerin dibine sokardı!’</p>

  <p>Sonra korkar olduk sevgi saçmaktan önce kendimize sonra da etrafımıza.”</p>

  <p>Zehra, yaşlı ninenin sözlerinin bitmesini bekledikten sonra, “Benim babam böyle değildi ama...” diyerek, o an baba özlemini bir kez daha duyduğunu belli ediyordu.</p>

  <p>Ardından, “Babamı hâlâ unutamıyorum nineciğim. Onu unutmak çok zor” diyerek mırıldandığında yaşlı nine bilgece bir konuşmayla sözlerine devam etti:</p>

  <p>“Senin baban, benimse biricik yavrum... Canımdı ve hâlâ da öyle. Dünyaya gelen her varlığın, her canlının bir varoluş sebebi vardır güzel kızım. Baban bana evlat sevgisini ve bir evlada sahip olma duygusunu, sana ise babalık sevgisini hissettirmek için girmişti dünyamıza.</p>

  <p>Bu, dünyaya gelirken Yaradan tarafından ona verilmiş bir görevdi ve baban görevini en güzel şekilde yaparak yanımızdan ayrıldı. Erkek arkadaşın da öyle... Eğer bir erkek arkadaşın olduysa ve seni terk ettiyse senin yaşamına girme sebebi sana bu duyguyu yaşatmaktı. O, senin yaşamına acı bıraktı ve gitti ansızın. Sen ise hâlâ onun bıraktığı yerdesin!”</p>

  <p>Zehra ninesinin sözünü keserek, “Ama bu aynı şey değil nineciğim” dedi ve ardından ekledi: “Babam benden çok uzakta ve bir daha asla geri gelmeyecek.”</p>
</body>
</html>
