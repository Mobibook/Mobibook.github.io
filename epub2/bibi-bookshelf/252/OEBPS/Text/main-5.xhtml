<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4>ZORLUĞU BENİMSEMEK</h4>

  <p>Zehra’nın dudağının kenarında bulunan, küçücük siyah ben izini parmağıyla göstererek “Zehracığım, bak burnunun kenarında bir kalem izi var” dedi.</p>

  <p>Zehra bunun üzerine gülümseyerek, “Yok nineciğim, o benim bebekliğimden bu yana var olan bir iz, ben izi o, hiç kalem izi olur mu ?” diye cevap verdi.</p>

  <p>Ninesi ısrarla “O kalem izi” dese de, Zehra buna asla inanmadı; çünkü o, dudağının kenarında bulunun izin ben izi olduğuna tüm yüreği ile inanmıştı.</p>

  <p>Bunun üzerine Meryem nine Zehra’ya şöyle dedi:</p>

  <p>“Az önce sana burnunun üzerinde bir kalem izi var dediğimde bana nasıl da güldün değil mi? Çünkü sen onun bir kalem izi olmadığına o kadar çok inanıp kabullenmiştin ki, ben sana bu bir kalem izi dediğimde bana inanmayıp gülmeye başladın.</p>

  <p>İşte, yaşamın boyunca karşına çıkacak olan zorlukları da hayatının bir parçası olduğuna inanarak, tüm yüreğinle kabullendiğinde ve her zorluğun arkasında adeta sığınacak bir liman olarak Allah’ı hissettiğinde, bana güldüğün gibi o zorluklara da gülüp geçeceksin.”</p>

  <p>Zehra yeni bir şeyleri öğrenmenin, üstelik Rabb’ine daha yakın olabilmenin heyecanı içinde “Haklısınız nineciğim” dedi. Ardından ninesine kısa bir süre için yalnız kalmak istediğini söyledi ve odasına çekildi; çünkü öğrendiklerini düşünüp içselleştirmesi gerekiyordu Zehra’nın.</p>

  <p>Yatağının üzerine oturduğunda çoktan düşünmeye başlamıştı bile. Ninesi çok haklıydı.</p>

  <p>“Bugüne kadar ben bunu neden düşünemedim?” diye sordu kendi kendine. Ama hiçbir şey için geç kalınmış değildi ve yaşam yeni başlıyordu onun için. Üstelik ninesinden öğreneceği daha çok şey vardı.</p>

  <h6>“Benim Rabbim bana yeter, O bana mutlaktı doğru yolu gösterir... Bunu gün içinde onlarca kez söylemeliyim.”</h6>

  <p>Bu aynı zamanda bir ayetti. Allah Şuara 78’de kullarına adeta bu ayet ile umut kapılarını açıyordu.</p>

  <p>Üstelik Zehra’nın yaşam kılavuzu olmuştu bu ayet. Zihnine kulak vererek bütün gün yaşadığı olumsuzlukları düşüneceğine ayete kulak verecekti artık. Genç kız yaşamındaki olumlu ve büyük değişim için ikinci adımı da atmış oluyordu sevgi yoluna doğru.</p>

  <p>Zehra artık eskisi gibi her şeyi zamana bırakmamayı düşünüyordu; çünkü zamanın zamanı olmadığını fark etmeye başlamıştı. “Şimdiki anı yaşamalıyım” diyerek kendisine daha güzel enerjiler dolu bir dünyanın kapılarını açıyordu.</p>

  <p>Daha sonra mutlu olmak için çok fazla sebep bulacağına dair kendisine söz verdi ve yüreğinin derinliğinde saklamış olduğu mutluluğu, aydınlığa çıkarma kararı aldı. Zehra bu kararı aldığı an, bugüne kadar aramış olduğu mutluluğun uzaklarda değil çok yakınında, kendi içinde saklı olduğunu da iyice hissetmeye başlamıştı.</p>

  <p>Seçimini, bulunduğu anı yaşayarak ve geçmişten sadece yaşadığı güzel duyguları bugününe katmak için kullanacaktı. "Hayat gerçekten de zor; ama ben hayatı zorluğu ile kabulleniyorum ve yaşamayı çok seviyorum. Bu hayat bana Rabbimin bir lütfu!” diye sevinçle haykırdığında, odasının içinde sesi yankılanıyordu adeta. Çok rahatlamıştı Zehra. Bu ufacık his bile onu o kadar çok mutlu etmişti ki, sanki gözlerini yeniden açıyordu hayata...</p>

  <p>Bir an önce eyleme geçmek istiyordu artık. Mutlu olmak için daha az sebebe ihtiyacı olduğunu düşünmek bile büyük bir heyecan katmıştı duygularına. Şimdi, kendi düşünce ve davranışlarının kontrolünü eline alma zamanıydı.</p>

  <p>Düşünmeye başladı ve birden oturduğu yatağından fırlayarak soluğu yeniden ninesinin yanında aldı.</p>

  <h4>SORUMLULUK</h4>

  <p>Zehra tekrar odaya girdiğinde ninesi ile göz göze geldi. O kadar heyecanlıydı ki, ninesine doğru yürürken, henüz ayakta başlamıştı sorularını sormaya.</p>

  <p>“Nineciğim, aklıma takılan bir şeyler daha var aslında. Bu söylediklerinizi uygulamanı için kendi düşünce ve duygularımı da kontrol etmeyi öğrenmem gerekiyor sanırım” dedikten sonra yerine oturdu.</p>

  <p>Ninesi gülümseyerek karşıladı Zehra’yı.</p>

  <p>“Haklısın kızım. Bugüne kadar seni sen yapan düşünce ve duygularındı, bundan sonra da düşünce ve duyguların olacak. O düşünce ve duygular, sen muttu olmayı istediğin sürece, seni mutlu ermek adına davranışlar sergileyecekler” dedi ve devam etti sözlerine.</p>

  <p>“Bugüne kadar bizi en çok üzen şeylerden bir tanesi de, insanların düşünceleri ile bizim düşüncelerimizin çoğu zaman uyum sağlamamasıydı. Çünkü insanlar kendi fikirlerinin onaylanmasını isterler. Bildikleri kendileri için en doğru olanıdır.</p>

  <p>Oysa doğru veya yanlış yoktur. İyi veya kötü de yoktur. Sadece rahmani ve şeytani olan vardır! Bugün doğru bildiklerimize yarın farklı bakabiliyoruz. İyi ve kötü her zaman yer değişebilir. Çünkü bunlar zihnin kattığı anlamlardır. Düşünceler ise her zaman değişkendir...</p>

  <p>Düşünce ve davranışlarını kontrol etmek istiyorsan ilkönce insanları olduğu gibi kabul etme fikrini de benimsemen gerekecek.</p>

  <p>İnsanları anlamak için, onların almış olduğu kararların, kendileri adına alınmış en doğru karar olduğunu hiçbir zaman unutma yavrum. O an kendini kötü hissedersen şöyle de: Vardır bir bildiği. Çünkü kendi bildiğimiz doğruyu savunduğumuz sürece, karşımızdaki insandan tepki alma olasılığı doğacaktır.</p>

  <p>Haklı olduğunu sen biliyorsun, sağ tarafındaki meleğin de biliyor, Rabbimiz zaten her şeyi en iyi gören ve bilendir. O da biliyor. Demek ki haklı olmak isteyen nefsimizdir yavrum öyle değil mi? Nefsi bir kenara koy kendi bedeninden çıkar ve ona de ki, seni tatmin etmeyeceğim!..</p>

  <p>Eğer başkalarını değiştirmeyi ya da onların sorumluluklarını üstlenmeyi bırakırsan, hem üzerindeki yük azalacak, hem de kendi duygularının kontrolünü yavaş yavaş eline almaya başlamış olacaksın.”</p>

  <p>Yaşlı ninenin bu sözleri üzerine, “Peki, bu sorumluluklar nedir, onları nasıl üstlenebilirim nineciğim?” diye sordu Zehra merak içinde.</p>

  <p>Meryem nine Zehra’ya, farkında olmadan üzerine aldığı yüklerin ve buna bağlı sebepsiz yorgunlukların nedenlerini anlatmadan önce iki adet kart verdi.</p>

  <p>Zehra kartlan meraklı bir şekilde okudu:</p>

  <h6>KENDİ SORUMLULUĞUNU ÜSTLENDİĞİN ZAMAN HAYAT DA KOLAYLAŞIR. HAKLI OLMAYA ÇALIŞMAYI BIRAKTIĞIMDA DAHA AZ YORULDUĞUMU HİSSEDİYORUM...</h6>

  <p>Ve bir ağızdan tekrarladılar. “Kendi sorumluluğumu üstlendiğim zaman hayat da kolaylaşır. Haklı olmaya çalışmayı bıraktığımda daha az yorulduğumu hissediyorum.”</p>

  <p>Zehra, yaşlı nineyi dinlemekten sıkılmıyor, tam tersi bundan büyük bir haz alıyordu.</p>

  <p>Yaşlı nine devam etti sözlerine.</p>

  <p>“Sen gereksiz sorumlulukları üstlendiğinin farkında değildin zaten güzel kızım. Farkında olsan, bile bile kendini üzmezdin bu kadar. Artık biliyorsun ki; Kendi sorumluluğunu üstlendiğin zaman hayat da kolaylaşacak. Ne yazık ki çoğu insan, başkalarının duygu ve davranışlarından kendilerini sorumlu hissediyor.</p>

  <p>Sorumluluklarını aldığı insanların sıkıntıları da zamanla kendi sırtlarında büyük bir yük oluşturuyor. Böylece o insanın yerine kendisi mücadele ederek çırpınmış oluyor. Bunun sonucunda da insanlar hem çok yoruluyor, hem de mutsuzluk hissine kapılıyorlar.</p>

  <p>Örneğin; insanların işlerine karıştığında hem onların haklarına saygı göstermemiş, hem de o insanların sorumluluklarını farkında olmadan kendi üzerine almış olursun. Bir başkasının adına seçim yaptığında ise, o kişinin sorumluluğunu üstlenmemiz bizi fazlası ile yorar. Sorumluluk, sadece kendi davranışlarımızdan oluşan sonuçlara sahip çıkmamızdır. Ve artık biliyorsun ki; her insanın hayatı kendine özeldir ve seçim hakkı, insanların kendilerine aittir.”</p>

  <p>Meryem nine bu sözlerden sonra bir kart daha verdi Zehra’ya. Bu kartlar, Zehra’nın, kilitli kapılarının ardına sakladığı huzurunu açmak için, özel hazırlanmış sihirli anahtarlar gibiydi sanki:</p>

  <h6>İNSANLARIN ÖĞRENME SÜRECİ, KENDİ SORUMLULUĞUNU ÜSTLENDİĞİ ZAMAN BAŞLAR.</h6>

  <p>“Yani, yalnızca kendi sorumluluğumu üstlenmem, yaşamımda rahat ve huzuru yakalayabilmem için bu kadar önemli öyle mi?” diye sordu Zehra kartı okuduktan sonra.</p>

  <p>“Kesinlikle” diye yanıtladı yaşlı nine ve ardından ekledi: “Çok sevdiğim bir hikâye var Zehracığım. Bu hikâyeyi yıllar önce okuduğumda çok etkilenmiştim.</p>

  <p>Hikâyeden sonra kendime karşı duyduğum düşüncelerimde çok güzel gelişmeler olmuştu. Şimdi bu hikâyeyi sana anlatarak bir kez daha o günleri yaşamış olacağım!”</p>

  <p>Zehra’nın heyecan ve meraklı bakışları arasında yaşlı nine hikâyeyi anlatmaya başladı,</p>

  <p>“Bir gün bir yerde... küçük çocuklardan oluşan bir grup için yüzme yarışması düzenlenmişti. Yarışmanın koşulları arasında, yarışmacıların yedi yaşını geçmemiş olmaları gerekiyordu. Üstelik yarışmaya sadece yüzme bilmeyen öğrenciler katılacaktı. Bu yüzden her yarışmacının yanında anneleri de bulunabilirdi.</p>

  <p>Herkes şaşkındı. İnsanlar aralarında ‘Nasıl olur da yüzme bilmeyen çocuklara böyle bir yarışma düzenlerler?’ diye konuşuyorlardı. Çok geçmeden kontenjan dolmuş, yarışın başlaması için gerekli hazırlıklar bitmişti.</p>

  <p>Çocuklar kulvarlarında başlangıç düdüğünü beklerken, anneleri de yanlarında hazır durumda beklemekteydiler. Annelerin düşüncesi, yarış başladığı anda çocukları ile birlikte havuza atlamak ve boğulma tehlikesi geçirmemeleri için onları sırtlarına almaktı.</p>

  <p>Ne de olsa böyle bir yasaklama yoktu. Anneler dilediği gibi çocuklarına karışabileceklerdi.</p>

  <p>Havuzun derinliği bir buçuk metreydi. Uzunluğu ise yüz metre. Yüzme bilmeyen bir çocuk, annesinin sırtından düşerse, bu ölçülerdeki bir havuzda rahatlıkla boğulma tehlikesi ile karşı karşıya kalabilirdi.</p>

  <p>Bu yüzden anneler büyük bir kaygı içindeydiler. Anneler her ne kadar da yarışma boyunca yavrulanma yanlarında olacaklarını hibeler de bu, onların kaygılarına çare olmuyordu.</p>

  <p>Aradan günler geçti, yarışma günü gittikçe yaklaşıyordu.</p>

  <p>Anneler yarışmadan bir gün önce bir araya toplandılar ve ne yapacaklarını konuştular. ‘Her ne kadar da çocuklarımızın ya-nında olsak bu riskli bir iş dediler. Aralarında yaptıkları toplantının sonucunda ise, birbirlerine destek karan aldılar.</p>

  <p>Bu bir yarışma olabilirdi onlar için, ama onlar aynı zamanda bir anne yüreğine sahiplerdi. Toplantıda aldıkları karara göre, kimin yavrusu boğulma tehlikesi ile karşı karşıya kalırsa, çevresindeki en yakın yarışmacının annesi ona yardımcı olacaktı.</p>

  <p>Ve sonunda beklenen gün geldi. Hava yarışma için oldukça müsaitti.</p>

  <p>Yarışma saati yaklaştıkça annelerin kaygıları da biraz daha artıyordu. Annelerinin bu endişeli ama kararlı halini gören çocuklar ise korkudan tir tir titriyorlardı. Ancak annelerinin bu denli kararlı olmaları, minik yavrulan yarışmaya mecbur kılıyordu. Tek bir kelime bile etmeden, o minicik bedenlerinin içinde bulunan dev yüreklerini ortaya koymak için bekliyorlardı...</p>

  <p>Sonunda yarışma saati geldi. Yarışmacı çocuklar, yanlarında anneleri ile birlikte kulvardaki yerlerini aldılar. Bir anda ortalığa büyük bir ses hâkim olmuştu. Çocuklar annelerinin gözlerinin içine bakıyorlardı korkulu gözlerle.</p>

  <p>Anneler çocuklarının kulaklarına doğru eğilerek ‘Sakın korkma yavrum. Ben her zaman yarımda olacağım senin. Sen boğulma tehlikesi geçirirsen seni sırama alır yine yarışı bir şekilde tamamlarız.</p>

  <p>Buna hiç kimsenin bir şey dediği yok zaten. O yüzden sakın korkma canım. Sen rahat ol, fren yanındayım annem! diye fısıldadılar.</p>

  <p>Ve yarış başladı...</p>

  <p>Başlangıç ile birlikte küçük çocuklar havuza atladı, ardından anneleri de...</p>

  <p>Anneler boğulmasınlar diye hemen çocuklarını sırtlarım aldılar, bir anne hariç! Çocuklarını sırtlarına alan anneler hızlı bir şekilde bitiş noktasına doğru ilerlerken, çocuğunu sırtına almayan anne, kulvarın kenarında durmuş yavrusuna yüzme öğretmeye çalışıyordu.</p>

  <p>Bir ara arkasına baktığında mesafenin de açıldığını fark elti ama umursamadı bile. Farkı açan anneler arkalarına bakıp alaycı bir şekilde gülümsedilerse de, yüzme Öğretmeye çalışan anne buna aldırmadı; çünkü onun tek hedefi, yavrusunun kendi başına yüzmesiydi.</p>

  <p>Fark gittikçe açılmaya başlıyordu. Neredeyse yarışı yarılamışlardı ve bekledikleri gibi bir risk ile karşılaşmamışlardı. Sırtlarına çocuklarını almış annelerin az önce duydukları kaygı da bir anda kaybolmuş yerini cesarete bırakmıştı. Yüzlerinde hafiften tebessüm vardı.</p>

  <p>Hemen hemen hepsi aynı sıradaydılar. En öndeki ile en arkadaki yarışmacı arasında sadece bir iki metrelik fark vardı. Yavrusuna yüzme öğretmeye çalışan anne ise zaten yanşa başlamamıştı bile. Ama ne olursa olsun hâlâ yarışmacıydı...</p>

  <p>Bir anda anneler için hiç beklenmedik bir gelişme oldu. Önde giden anneler arak yavaş yavaş yorulduklarını hissetmeye başlıyorlardı. Birkaç metre sonra artık adım atacak hallerinin kalmadıklarını fark ettiler.</p>

  <p>Sırtlarında taşıdıkları çocuklarının vermiş olduğu ağırlık, attıkları her adımda nefeslerinin biraz daha kesilmesini sağlıyordu. Birkaç metre ileriye gitmelerine bile imkân yoktu artık. O an anneler göz göze geldiler. Hepsinin zihinlerinde toplantıda aldıkları birbirlerine yardım kararı vardı.</p>

  <p>Ve bir anda ayaklan sendeledi annelerin, önce dizleri büküldü sonra da düştüler havuzun ortasında. Annelerinin sırtlarında sıkı sıkı tutunan yavrular da çaresizce bir anda havuzun dibini boylamışlardı. Düşen yavrular suya batıp çıkarken, her anne kendi yavrusunu kurtarmak için çırpınıyordu.</p>

  <p>Kısa bir süre sonra, yavrularının o minicik ellerinden tutarak suyun üstüne çıkarmayı başardılar. Artık tek amaçlan vardı: Çocuklarının yaşamda kalması. Yarışı kazanmak umurlarında bile değildi...</p>

  <p>Anneler çocuklarını havuzun dışına taşımak için seferber olurken, çocuğuna yüzme öğreten anne ise arkasına bile bakmıyordu diğerleri yarışı bitirdi mi diye. Olan bitenden habersizce yavrusuna yüzmeyi öğretmeye çalışıyordu hâlâ...</p>

  <p>Zaten yavrusu da yüzmeyi öğrenmişti artık. Bunu fark eden annenin yüzünde bir tebessüm belirdi. Ve yavrusuna güvendiğini belli eden bir ses tınlamasıyla 'Hadi yavrum...' dedi. ‘Yüz ve hedefine ulaş.'</p>

  <p>Daha sonra havuzdan çıktı ve çocuğunu izlemeye başladı.</p>

  <p>Yüzmeyi öğrenen çocuk emin kulaçlarla hedefine doğru ilerliyordu. Artık o rakipsizdi! Havuzda tek başına kendim yormadan devam etti yüzmeye. Adeta oynaya oynaya yüzüyordu. Ve bitiş noktasına geldiğinde, yarışı kendi başına kazanmanın vermiş olduğu mutluluğu annesi ile birlikte yüreğimle yaşıyordu...</p>

  <p>Yarışmayı oğlu kazanmıştı ama sevincini birlikte paylaşmışlardı.</p>

  <p>Evet Zehracığım. Annesi ona, hayat yolunda ilerlerken karşısına çıkacak karanlıklar için sadece bir fener vermişti, küçük çocuk ise bu fenerle kendi yolunu aydınlatmıştı...</p>

  <h6>HAYAT. ÖNÜNÜ GÖREMEYECEĞİN KADAR KARANLIK OLABİLİR, AMA KARANLIĞI AYDINLIĞA ÇEVİRECEK FENER SENİN ELLERİNDEDİR!</h6>

  <p>İnsanlar birbirlerini korumayı severler. Bu durumda da yine farkında olmadan o kişinin sorumluluğunu üstlenmiş olurlar. Tıpkı yarışmadaki annelerin yaptığı gibi! İşte bu gereksiz sorumluluklar sonucu zamanla olumsuz düşünceler gelişir zihnimizde.</p>

  <p>Olumsuzluk, hayatımızı zora sokmak için farkında olmadan beslediğimiz bir duygudur. Olumsuz düşünceler sonucu, olumsuz duygulara kapılır ve buna bağlı olarak da olumsuz davranışlarda bulunuruz.</p>

  <p>Çoğu zaman insanlara bir şeyler öğretmeye kalkar insanlar. Oysa kimse kimseye bir şey öğretemez. Çözüm için gereken her bilgi, insanın yüreğindedir zaten. Bu yüzden: insanların öğrenme süreci, kendi sorumluluğunu üstlendiği zaman başlar.</p>

  <p>Mutlu olmak adına, insanların kendi sorumluluklarını almalarına izin vermeliyiz. İnsanlar sorumluluk alıp sıkıntılar yaşadıkça ve bu sıkıntılardan oluşan sonuçlara katlandıkça, zamanla kendi sorumluluklarını öğrenirler. Üstelik bu zorluklar, insana yaşama direnci verirler. Güçlü olmaları adına insanların zaman zaman taşımaları gereken birer ağırlık gibidir zorluklar."</p>

  <p>Zehra bir yandan ninesini dinlerken bir yandan bu bilgilerin adeta mucizevi bir reçete olduğunu düşünüyordu. Genç kız bu duyguları yaşadığı sırada birden kendini toparlayarak, "Anlıyorum nineciğim” dedi huzurlu bir ses tonu ile. "Kendi sorumluluğumu üstlendiğim zaman hem öğrenmeye açık olacak, hem de üzerime gereksiz yükler almamış olacağım..."</p>

  <h4>DUYGULARIN KONTROLÜ</h4>

  <p>“Peki, düşünce ve duygularımı kontrol edebilir miyim nineciğim?” diye sordu bu kez.</p>

  <p>Meryem nine tebessüm ederek, “İnsanlar, düşünce ve duygularını kontrol edebilirler tabii ki. Üstelik düşünce ve eylemlerini kontrol etme şansına istediğin zaman sahip olabilirsin. Bir insanın düşünceleri onun duygularını, duygulan da davranışlarını oluşturur" diye cevapladı.</p>

  <p>Zehra iyice heyecanlanmıştı. “Nineciğim, bana düşünce ve davranışlarımı da nasıl kontrol edebileceğimi anlatır mu sın?” diye sordu büyük merak içinde ve sonrasında gözlerini, yaşlı ninenin ellerine dikti. Sıradaki kartı heyecanla bekliyordu. Yaşlı nine her zamanki gibi en üstte duran kartı diğerlerinden ayırıp, küçük torununa doğru uzattı.</p>

  <p>Zehra kartı okuduğunda şu sözleri teker teker heceliyordu:</p>

  <h6>DUYGULARININ KONTROLÜNÜ ELİNE GEÇİRMEK. O DUYGUNUN GETİRECEĞİ DAVRANIŞIN. FARKINDALIĞINI KAZANMAKLA BAŞLAR.</h6>

  <p>Zehra bu sözleri heceleyerek okuduktan sonra Meryem nine net bir şekilde “Kesinlikle” dedi ve devam etti.</p>

  <p>“İnsanları genelde zihinleri yönetir ama önemli olan bir insanın kendi zihnini kullanabilmesidir. Kendi aklını, düşüncelerini yönetebildiğin zaman, hayatın sandığından çok daha kolay olduğunu rahatlıkla fark edebilirsin.</p>

  <p>Kendini, beynini yönetmek için; olumsuz bir düşünce yaşadığın anda, kendine çok kısa bir zaman ayırmalısın. Birkaç saniye bile bu zaman için yeterlidir aslında. Bu zamanı kendine ayırma sebebin; şimdiye kadar seni kontrol eden zihnin düşüncelerini kullanması yerine, senin aklını kullanman için gereken zamandır Zehracığım.</p>

  <p>İnsanlar bir duygu karşısında düşünmeden olumlu ya da olumsuz tepkiler verirler. Ansızın oluşan düşünceler sonucu gelişen her ani karar, zihnin tarafından verilir. Bunun sonucunda da insanlar mutlu ya da mutsuz olurlar. Seçim her zaman senin elinde olduğuna göre, olumsuz bir düşünce hissettiğinde kendine şu şekilde sorabilirsin: Bu düşünce sonucunda geliştireceğim duygu ve ardından gelişecek davranışım, beni mutlu mu edecek yoksa mutsuz mu?Peki, bu kimin fikri, benim mi yoksa zihnin mi? Burada hemen zihne kulak ver yavrum. Bir an dur ve zihne kulak ver. Onu adeta dinle hemen sustuğunu göreceksin!</p>

  <p>Üstelik bu şekilde zihnine bir soru yönelttiğin anda onu şaşırtmış olursun. Çünkü insan kendi düşündüğünü sanır. Oysa insan ruhsal bir varlıktır, ruh düşünmez ki. Ruhumuz zihin tarafından adeta bir fare gibi enerjisinin kemirilmesine maruz kalıyor. Bu yüzden zihin konuştuğu zaman bir an dur ve ona kulak ver. Bırak konuşsun. Bakalım ne olacak... Olanlara şaşıracaksın...”</p>

  <p>Zehra büyük bir heyecan içindeydi O an ninesinin dediğini yaptığında kafasının bomboş olduğunu gördü. Sanki ömrü boyunca konuşan zihni tamamen susmuştu artık.</p>

  <p>Meryem nine de Zehra’nın bu sevinçli hali karşısında çok mutlu olmuştu. Zehra’ya bu konuyla ilgili kısa bir hikâye anlatmak istediğini söyledi ve sesinin tonunu, bir annenin minik yavrusuna masal anlatırmış gibi daha da yumuşatarak anlatmaya başladı:</p>

  <p>“Ömer ile Zeynep isminde evli bir çift varmış. Birbirlerini çok seven bu çift, zaman zaman tartışıp birbirlerini kırıyor, birkaç saat sonrasında ise hiçbir şey olmamış gibi normal yaşamlarına geri dönüyorlarmış. Bir gün Zeynep, Ömer'e şöyle demiş:</p>

  <p>'Biz her tartışmamızdan sonra bunun çok saçma ve gereksiz bir şey olduğunu düşünüyor ve birbirimize yaptıklarımızdan dolayı pişmanlık duyup, tekrar eski yaşantımıza dönüyoruz. Onca olaylar ve o an hissettiklerimiz bize gereksiz yere acı duy'gular yaşatıyor. Mademki sonrasında barışıp kaldığımız yerden devam edeceğiz, neden o olumsuz duyguları birbirimize yaşatıyoruz?’</p>

  <p>Ömer biraz düşünmüş, ‘Zeynep gerçekten de bu konuda çok haklı’ diyerek tartışmalara bir son vermenin çaresini aramış. ‘Nasıl bulabilirim?' diye sormuş kendisine tekrar tekrar. 'Nasıl bulabilirim...’</p>

  <p>Ve bir anda yüreğinin sesi Ömer'e ‘Sadece o an dur!’ diyerek aradığı cevabı vermiş. Ömer, önce şaşırmış ve ardından tekrar düşünmeye başlamış. ‘O an dur! Bu ne anlama geliyor acaba? diye sorgulamış kendisini. ‘Bu söz ne işime yarayacak ki?' diye düşünmüş durmuş.</p>

  <p>Aradan haftalar geçmiş. Zeynep sorumluluğunu bilen bir kadınmış. O gün içinden ütü yapmak gelmiş ve ütü masasını kurarak Ömer’in pantolonlarını ütülemeye başlamış. Bir yandan şarkı mırıldanıyor, bir yandan da neşe içinde ütüsünü yapıyormuş .</p>

  <p>O an kapı çalmış ve Zeynep ütüyü masanın üzerinde bırakarak kapıya doğru yönelmiş. Kapının eşiğinde kocasını gördüğünde gözlerinin içi gülmüş. ‘Kim bilir nasıl da sevinecek pantolonlarını ütülediğimi görünce’ diyerek iç geçirdiği sırada Ömer, Anahtarımı evde unutmuşum’ diyerek içeri dalmış.</p>

  <p>Ömer içeriye girmekle beraber, burnuna gelen yanık kokusu ile kaygılanmaya başlamış. Kokunun, ütünün altında kalan pantolonundan geldiğini anlayınca Zeynep'e ters ters bakmaya başlamış.</p>

  <p>Tam içindeki kızgınlığı karısının yüreğine çarpacağı sırada, Ömer’in yüreğinden o ses tekrar belirmiş ‘Dur ve düşün diyerek. </p>

  <p>Ömer, birden duruvermiş ve sadece beklemiş olacakları görmek için. Birkaç saniye sonra Ömer’in de anlam veremediği bir duygu belirmiş zihninde. O kızgın Ömer gidip, sanki yerine daha ılımlı, anlayışlı ve sabırlı bir insan gelmiş. Yüzü gülmeye başlamış bir anda Ömer'in. Zeynep, Ömer’in bu suskunluğu ve güleç yüzünün karşısında önce şaşırmış ama sonra o da gülmeye başlamış ve birbirlerine sarılmışlar sımsıkı...</p>

  <p>Evet Zehracığım. Karanlık, yoğun duygular yaşadığın o an durup kısa bir süre beklediğinde kendi zihninin yönetimini sahiplenmiş olursun.</p>

  <p>Zehra'nın yüreğini yeniden heyecan ve şaşkınlık duyguları kaplıyordu. Meryem nine Zehra'nın bu halini hissetmiş olmalı ki. anlattıklarını Zehra’nın içselleştirmesi için sözlerine kısa bir ara vermişti. Zehra ise çoktan oturduğu koltukta hareketsiz bir şekilde kalıvermiş ve düşünmeye başlamıştı.</p>

  <p>Oysa ben, bugüne kadar hep ninemin anlattıklarının tersini yapmıştım! İnsanları anlamak yerine kendi bildiklerimi doğru gördüm, bunun sonucunda da sıkıntılar yaşadım. Kendi sorumluluğumu bir kenara bırakıp, farkında olmadan insanların işlerine karıştım ve böylece üzerime gereksiz yükler aldım. Zihin konuştuğunda onu susturmaya çalıştım.</p>

  <p>Bu yüzden kendimi çoğu zaman yorgun hissettim. Bundan sonra kendi duygu ve davranışlarımı ben yöneteceğim.</p>

  <p>Beynimin beni yönetmesine artık izin vermeyeceğim. O benim emrimde olan bir organ, tıpkı yüreğim gibi. Ben bedenimin patronuyum, yüreğim ve beynim bana sevgi ile bağlı birer çalışan. Onlara sevgi ve uyum ile yaklaştığım zaman, onlar da bana doğru olanı gösterecekler."</p>

  <p>Zehra bu sözleri içselleştirdiğinde, zihnindeki karanlıklar da bir anda yerini, aydınlık temiz bir geleceğe bırakıyordu.</p>

  <p>Okulda ve ev yaşamındaki ikili ilişkilerinde de daha mutluydu artık Zehra. İnsanları olduğu gibi kabul ediyor, sadece kendi sorumluluklarını üstleniyordu. Hayat gittikçe kolaylaşmaya başlıyordu onun adına...</p>

  <p>Yaşlı nine yeni bir kart veriyordu genç torununa:</p>

  <h6>İNSANIN ÖNÜNDEKİ EN BÜYÜK ENGEL; DÜŞLERİNİ SINIRLAMASIDIR.</h6>

  <p>Bir anda aklı yine darmadağın olmuştu Zehra’nın. “Eksik olan bir şeyler var” diye tekrarladı. Çok geçmeden sevgi, ilgi ve şefkate karşı eksik duygular yaşadığını hissetti ve...</p>
</body>
</html>
