<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4>İYİLİK YAPAN NE BULUR?</h4>

  <p>Zehra’nın aklına dedesinin ve yaşlı ninenin iyimser oluşu takılmıştı şimdi de. Çünkü onun düşüncelerinde, uzak çevresinde gördüğü ve duyduğu ilişkilerde hep, iyilik yapanın hep kötülük bulduğu düşüncesi yer etmişti. Hatta bir arkadaşının söylediği “iyilik yap denize at” sözü de aklını sürekli meşgul etmişti bugüne kadar. Nasıl oluyor da iyilik yapan bir insan karşılığında kötülük bulabiliyordu!</p>

  <p>Şaşkınlık ve merak duyguları yine aklının içinde birbirini kovaladığı sırada yaşlı nineye “Nineciğim, dedem ve siz bugüne kadar çok iyilikler etmiş olmalısınız, peki karşılığında hiç kötülük buldunuz mu?” diye sorduğunda, yaşlı nine sevgi dolu bakışlar arasında, “Evet güzel kızım, biz iyilik etmeyi çok severdik; çünkü iyilik ve yardım etmek dedeni ve beni huzurlu kılardı” diyerek cevap verdi.</p>

  <p>Zehra, yaşlı ninenin cevabı üzerine hiç beklemeden sordu. “Peki iyilik yapan neden kötülük buluyor?”</p>

  <p>Aslında yaşlı nine Zehra’nın soruyu buraya getireceğini tahmin ediyordu. Ona vereceği cevaplar konusunda her zamanki gibi hem çok açık, hem de çok kararlı ve netti. Birden ayağa kalktı ve odanın uzun duvarının köşesinde duran şifoniyerine doğru yürüdü. Orta çekmecede sakladığı gazete kupürlerini çıkardı ve tek tek onlara kısaca göz attı. Sonrasında içlerinden birini alarak tekrar Zehra’nın yanına geldi. Yaşlı nine, yine yıllar öncesinde okuduğunda çok etkilenerek sakladığı bir hikâyeyi torununa uzatarak okumasını istedi.</p>

  <p>Zehra okumaya başladı, iki adamın hikayesiydi bu...</p>

  <p>“İleri derecede hasta iki adam aynı hastane odasındaydılar. Adamlardan birinin her öğleden sonra bir saatliğine oturmasına izin veriliyordu, ciğerlerindeki suyun süzülmesi için. Bu hastanın yatağı odadaki tek pencerenin tam yanındaydı. Diğer hasta ise hep sırtüstü yatmak zorundaydı.</p>

  <p>Bu iki hasta saatlerce birbiriyle konuşur, eşlerini, ailelerini, evlerini, işlerini, askerlik anılarını, tatilde gittikleri yerleri anlatırlardı birbirlerine. Pencerenin yanındaki hasta, her öğleden sonra oturmasına izin verdikleri saati diğer hastaya pencereden görebildiklerini anlatarak geçiriyordu.</p>

  <p>Diğer hasta hep bir sonraki günü iple çekmeye başladı, dışarıdaki renkli ve hareketli dünyayı dinlemek için. Pencere başındaki adam anlatıyordu: ‘Bugün deniz sakin hava da çok güzel fakat biraz rüzgâr var sanırım; çünkü uzaktaki teknenin yelkenleri rüzgârla doluyor. Park bu sabah fazla kalabalık değil, salıncaklardan bazıları boş kalmış, ama neşe içinde sallanan iki çocuk var. İşte dünkü sevgililer tekrar geldiler ve aynı yere oturdular.</p>

  <p>El ele tutuşup konuşuyorlar, birbirlerine ne kadar da yakışıyorlar. Erguvan ağaçlan ne kadar güzel açmışlar, her yer mor renge bürünmüş, erik ağaçları da beyaz çiçekleriyle sanki onlara eşlik ediyorlar. Denizin üstünde martılar adeta birbirleriyle yarışıyor, yeni bir av kapımı telaşındalar. Denizden balık kapmak için ne güzel dalışlar yapıyorlar... ’</p>

  <p>Pencere kenarındaki adam bunları muhteşem bir detayla anlatırken, odanın diğer ucunda yatan adam gözlerini kapar ve bu muhteşem manzarayı hayalinde canlandırırdı.</p>

  <p>Sıcak bir öğleden sonra, pencerenin yanındaki adam geçmekte olan bir şenlik alayını tarif etti. Diğer adam bando seslerini duyamasa bile hayalinde canlandırabiliyordu, pencere kenarındaki adamın tasvirleriyle günler ve haftalar geçmişti.</p>

  <p>Bu her gün böyle sürüp gidiyordu, ta ki cam dibindeki yaşlı adam kalp krizi geçirip ölünceye kadar. İşte o an da duvar dibindeki yaşlı arkadaşı düğmeye bassa, görevli hemşire ya da doktor gelecek ve arkadaşının hayatı kurtulacaktı. Ama yapmadı, basmadı o düğmeye. Kendine göre haklı gerekçeleri vardı.</p>

  <p>Çoktandır sadece dinlemekle yetindiği, ama bir türlü göremediği manzaraya bakabilir, dışarısını zevkle seyredebilirdi. Cam kenarına geçmek için iyi bir fırsattı bu ve arkadaşının ölümüne sessiz ve seyirci kaldı. İstediği olmuştu. Uygun zaman geçtiğine kanaat getirir getirmez, odaya gelen hemşireye diğer hasta pencerenin kenarındaki yatağa taşınmasının mümkün olup olamayacağını sordu.</p>

  <p>Hemşire memnuniyetle isteğini yerine getirdi, hastanın rahat olduğundan emin olduktan sonra onu yalnız bıraktı. Yavaşça, duyduğu acıya aldırmadan, bir dirseğine yaslanarak dışarıdaki dünyaya bakmak üzere yatağından doğruldu adam. Sonunda, dışarıyı kendi gözleriyle görme zevkini yaşayabilecekti. Pencereden dışarı bakabilmek için yavaşça dönmeye zorladı kendisini, zorladı ve dışarı baktı.</p>

  <p>Adam gördüğü manzara karşısında bir anda şok olmuştu; Çünkü pencere, boş bir duvara bakıyordu. Adam hemşireye, vefat eden oda arkadaşının pencerenin dışında görünen harika şeylerden bahsettiğini söylediğinde, hemşirenin cevabı, ölen adamın kör olduğu ve pencerenin önündeki duvarı görmediğiydi ve ardından ekliyordu:</p>

  <p>‘Sanırım sizi mutlu etmek istedi!’ "</p>

  <p>Zehra bu kısa hikâyeyi okuduktan sonra gözlerini kâğıttan kaldırarak ninesine doğru dikti. Bir şeyler söylemek istiyordu, ama nefesi boğazında adeta bir yumru olmuş ve onun konuşmasını engellemişti.</p>

  <p>İkisi de bir süre konuşmadılar. Sonrasında Zehra, “Nine-ciğim, maalesef buradaki hikâyede de iyilik yapan kötülük bulmuş” diyerek hem sessizliği bozmuş, hem de düşüncelerinin tescillendiğine inanmıştı. Ama genç kızın bu inancı uzun sürmedi. Yaşlı nine o sevgi ve şefkat dolu sesinin ince tınısıyla söze başladı.</p>

  <p>“Güzel kızım, önemli olan sevgi ve dostluk bilincini harmanlayarak her şeye rağmen şendeki güzelliği verebilmenin huzurunu yaşamaktır” dedi ve ekledi. “İyiliğin benim için gerçek anlamı:</p>

  <h6>İYİLİK KARŞILIK BEKLEMEDEN VERİLEN HİZMET VE YARDIMDIR.</h6>

  <p>Bazı insanlar iyiliği, geçmişe bir yatırım olarak görür ve böylece yaptığı iyiliğin arkasında bir beklenti duygusu besler. Çıkarları doğrultusunda iyilik yapan milyarlarca insan var yeryüzünde. İşte bu tür insanların çoğu iyilik karşısında kötülük bulduklarını savunurlar! Aslında bu insanlar iyilik yaptıklarını sanan, ama gerçekte iyilikle ilgisi olmayan insanlardır.</p>

  <p>Çünkü:</p>

  <h6>HİÇ KİMSE BEKLENTİ İÇİNDE OLDUĞU SÜRECE GERÇEKTEN İYİLİK ETMİŞ OLMAZ.</h6>

  <p>Olumlu ya da olumsuz ne şekilde olursa olsun gerçek anlamda yüreği ile inanarak iyilik yapan bir insanın hiçbir beklentisi de yoktur Zehracığım.”</p>

  <p>Bu sözlerinden sonra yaşlı nine Zehra’ya, “İnsanlar belki de iyilik yaptığını sanıyorlardır ne dersin?” diyerek göz kırptı. Zehra, ninesinin söylediği bu son cümleyle kendisine bir şey ima ettiğini anlamıştı.</p>

  <p>Düşünmeye başladı.</p>

  <p>“Ninem belki de haklıydı. Belki de ben bugüne kadar hep iyilik yaptığımı düşünmüştüm. Bu derece içimi karartmış ve kendime bir şey veremezken, kendime iyilik edemezken bir başkasına nasıl iyilik edebilirdim ki? Edemezdim...”</p>

  <p>Zehra’nın aklına o an kafede buluştukları kız arkadaşları geldi. Güya Zehra’yı rahatlatmak için gelmişlerdi oraya. Onunla paylaşmak, dertlerine derman olmak, ona, bu zor anında yaslanması için güvenilir bir omuz sağlamak için gelmişlerdi. Ama... Ama kendi dertleri ile iyice boğmuşlardı Zehra’nın zaten kararmış olan ruhunu...</p>

  <p>Evet, Zehra artık iyilik yapmanın gerçek anlamını ve nasıl yapıldığının farkındalığını kazanmaya başlamıştı. Bundan sonrası için bu konuda daha hassas davranma karan aldı. Hiçbir şey için geç kalmadığını artık çok iyi biliyordu genç kız.</p>

  <h4>BENLİĞİNİ FARK ETMEK</h4>

  <p>O sırada aklına yaşlı ninenin az önce söylediği söz takılıvermişti.</p>

  <p>"İnsanların yürekleri kan ağlarken nasıl yüzleri gülebilirdi?” Zehra, aklına takılan bu soruyu çok geçmeden yaşlı ninesine sorduğunda, yaşlı nine derin bir nefes alarak oturduğu koltukta biraz öne doğru eğildi ve kendini toplayarak tekrar arkasına yaslandı.</p>

  <p>Onun bu davranışı Zehra’ya, sanki konuşmaya tekrar başlayacakmış gibi heyecanlı ve uzun bir konuşma yapacağının sinyallerini vermişti.</p>

  <p>Meryem nine genç torununun kendisini dinlemekte hazır olduğunu hissedince, “İnsanlar başkalarının haklarında olumsuz düşünmesini istemezler" diyerek sözlerine başladı ve ardından devam etti.</p>

  <p>"Dışarıya gülen yüzlerini göstermeleri de. bu yüzdendir. Çünkü dışsal görünümün çekiciliği ve yarattığı pozitif etki onlara onaylanmış olarak geri dönecektir. Onay ise kendine güvenmenin açlığını sonuna kadar doyurur insan ruhunda. Ama çok çabuk geçer etkisi; çünkü o dışarıdan gelmiştir ve ait olduğu yere çok hızlı bir şekilde dönecektir.</p>

  <p>Asıl olan insanın kendine olan inancı ve güvenidir. Evet, güzel kızım. Artık yaşam yolunda karşına çıkacak olan sorunları çözebilecek durumda görüyorum seni. Şimdiye ka dar edindiğin farkındalıklar, seni dışsal yöne yani insanlara olan odağından çekerek kendine odaklanmanı sağladı. Bu aynı zamanda kendini keşfetme yolunun başlangıcıdır Zehracığım.</p>

  <p>Sorun çözücülük, sadece kendine odaklanmak ile başlar. Şimdi sana kendine nasıl odaklandığını, yaptığın seçimlerin bir tohum gibi nasıl işlediğini ve biçim alarak şekillendiğinden biraz söz edeceğim güzel kızım.</p>

  <p>İnsan doğduğunda sadece kendi vardır, her şeyi, hatta karnını doyurmak için kullandığı anneciğinin memesini bile kendinden bir parça olarak algılar. Dış dünyaya tamamen kapalıdır zihni; çünkü onun için dış dünya yoktur. Sonra yavaş yavaş anneciğinin memesini ayrımsamaya başlar. Biraz büyüdüğünde kendinden bir parça olmadığını fark eder. Ardından anne baba, kardeş ya da diğer yakınlarını algılayarak onları da görme ve birlikte olma sıklığına göre kendince, o ya da onlar diye ayrımsamaya başlar.</p>

  <p>Bu ayrımsama aynı zamanda, onun hem dış dünyasını kurmaya, hem de benliğinin sınırlarının oluşumuna olanak sağlar.”</p>

  <p>Yaşlı nine tam sözlerini sürdürecekti ki, Zehra yine kendisini tutamayıp araya girerek “Benlik nedir nineciğim?” diye sordu. Yaşlı nine gülümseyerek yanıtladı torununu.</p>

  <p>“Benlik, insanın kendisini algılama biçimidir yavrum. İnsanın kendi içine bakışı ve çevresinin kendisi hakkındaki düşüncelerinin birlikte algılanması ile biçimlenerek benlik duygusu oluşur.”</p>

  <p>Zehra şaşkındı, ama onun şaşkınlığı bu defa ninesinin anlattıklarından değildi. Bu tür derinlemesine bilgilere sa hip olmanın özel bir eğitim gerektirdiği duygusuna kapılmıştı ve ninesinin bu bilgilere nasıl sahip olduğunu merak ediyordu. Merak dolu bakışlar arasında yaşlı nineye, “Siz bu konuları nereden biliyorsunuz nineciğim, özel bir eğitim mi almıştınız zamanında?” diye sordu bu kez.</p>

  <p>Önce gülümsedi ve ardından evet dercesine başını hafifçe öne doğru salladı ve ekledi. "İnsanın kendini tanıması, ne olduğu, nasıl düşündüğü hakkında bilgi ve eğitim alması kadar gü2el bir şey var mıdır sence Zehracığım? Diğer türlü çoğu insanın yaptığı gibi boş vermişlikler ile bir yere varamaz insan. İnsanın bir yaşam amacı olmalı, ama her şeyden önce kendisini tanımalı diye düşünüyorum ben.</p>

  <p>Sorduğun soruya gelince, yüzlerce kitap okudum gelişim üzerine. Yaşıma bakmadan onlarca kursa, eğitime de katılmıştım çünkü benim bir hayat amacım vardı. Geldiğim dünyayı daha güzel bir yer olarak sizlere bırakarak görevimi tamamlamak istiyordum. Ama en çok da bana katkı sağlayan hayat oldu. Çünkü ben hayatı ve insanları okudum bir tanem. Benim de varoluş amacım buydu anımsadın mı? Bildiklerimi hem yaşamımda uyguladım, hem de seninle paylaşarak ahretime giden yolda dünyamda bir iz bırakıyorum.”</p>

  <p>Yaşlı nine gözlerindeki ışık ve yüzünde amacına ulaşmış olmanın verdiği huzur ile Zehra’ya tebessüm ederek, “Şimdi kaldığımız yerden devam edelim mi?” diye sordu.</p>

  <p>Zehra kendini tanıma sürecinde olduğu için çok heyecanlıydı. Zaten yaşlı nine ile sohbetlerinin başlangıcından bu yana heyecanı, o küçük bedenindeki kocaman yüreğinde hiç eksik olmamıştı. Bu duygular içinde, "Tabii ki nineciğim, ben seni dinlemek için hazırım” dedi bir kez daha.</p>

  <p>“Ayşe’yi hatırlıyor musun güzel kızım?” diye sordu ve sözlerine devam etti. “Kendisini akıllı, huzurlu ve mutlu bulurken arkadaşları ona bu düşüncelerinin tam tersini söylemişlerdi. Ayşe de zamanla arkadaşlarına inanarak bu söylenenleri yaşamının gerçeği olarak kabullenmişti. İşte yüreğinin sesini dinlemeyi bıraktığın zaman, bu boşluğu hemen zihnin doldurur ve seni insanların düşüncelerine bağımlı kılar.</p>

  <p>İnsanın iç sesine kulak verişi, bu kutsal bir sestir. Bu sesi çoğu zaman hissettiğini biliyorum, işte buna ben yüreğin sesi diyorum. Diğeri ise, bir insanın çevresindeki insanların söylemleriyle huzuru elde etmesini sağlayan kısmıdır. Buna insanlar ‘Zayıf Ego’ ya da ‘Dışsal Benlik’ diyorlar."</p>

  <p>O sırada Zehra sordu: “Peki nineciğim, bu ikisinin arasında ne gibi fark var?”</p>

  <p>Meryem nine bilgece anlatmaya başladı. “Dışsal benlik dedikleri, yani zayıf egon, dışarıdaki insanların düşüncelerine göre kendisine doyum sağlar. Bencildir. Ben herkesten farklıyım, ben üstünüm şeklinde düşünür. Ama o, senin gerçeğin değildir; çünkü onu, toplumun görüşleri var etti. Dış benlik yani zayıf egon, sürekli doyuma ulaşma arzusu taşıdığı için dışarıdan da devamlı olarak onaylanmak ister. Seni sürekli dışarıya bağımlı tutmasının nedeni aslında, seni kendinden uzaklaştırmaktır. Çünkü sana zarar veren bu yapısının fark edilmesini istemez ve o hep sevgi arayışındadır.</p>

  <p>Yüreğinin sesi yani içsel benliğinin ise, dışarısı ile bir bağlantısı yoktur. O, tüm huzurun, ilahi olanın insanın ken di içinde olduğuna inanır. Böylece kimseye bağımlı hissetmez kendisini. İnsanların ne söylediği ve ne düşündüğünün kendi için hiçbir önemi yoktur. Üstelik yüreğinin sesini ve sana yaptırmak istediklerini rahatlıkla kontrol edebilirsin, ama ne yazık ki insanların onunla iletişimi zayıf olduğundan çoğu zaman fark edilemezler bile.</p>

  <p>Bütün soruların cevabının bulunduğu yer işte burasıdır. O, bizden kendimize sarılmayı, zaman zaman kendi sırtımızı sıvazlamamızı ister. Aynaya bakarak kendimize sevgi dolu sözcükler söylememiz, onun bizim hakkımızda gerçek mutluluğu istemesindendir.”</p>

  <p>Ninesinin kısa bir soluk almak için duraksadığı anda Zehra, “İnsanların kendilerine ya da dünyaya olan güvensizliklerinin nedeninin benlikle bir alakası var mı nineci-ğim?” diye sorduğunda, “Elbette” diye yanıtladı Meryem nine. Sonrasında önündeki sehpaya doğru eğilerek üzerinde duran su bardağını aldı ve birkaç yudum alarak kuruyan dudaklarını nemlendirdi.</p>

  <p>Ardından Zehra’nın bilgiye doyumsuzluğunu ve kendi dünyasında bir iz bırakma arzusu taşıdığını gözlerindeki parıltıdan sezerek konuşmasını sürdürdü.</p>

  <p>Biraz sitemkâr bir ses tonuyla, “İnsanlar kuvvetsiz benliklerine kanarak görünüşlerini ve nasıl algılandıklarını düşünmek yerine içsel benliklerine yani yüreklerinin sesine odaklansalardı, kendilerine olan güven ve saygıları da son derece yüksek olurdu” dedi.</p>

  <p>“Peki” diye karşılık verdi Zehra ve ekledi: “İçsel benliğimizin yani yüreğimizin sesini duymak ve gerçek huzuru elde etmek için ne yapmamız gerekecek? doğru olanı nasıl bulacağız?”</p>

  <p>Yüzündeki tatlı tebessüm ile cevap verdi yaşlı nine: “Rabbimiz Şuara Suresi 78’de ‘Beni yaratan mutlaka doğru yolu gösterir’ ayeti ile bu soruna cevap veriyor zaten bir tanem. Yeter ki sen Allah’ı vekil edin.”</p>

  <p>Yaşlı nine son cümlesini bitirir bitirmez Zehra, merak içinde aklındaki somları sıralıyordu ninesine. “Peki nineciğim, içsel benliğimizi, yüreğimizin sesini kontrol edebiliriz demiştiniz, sonra da onu çoğu zaman duymadığımızı ve onunla sağlıklı bir iletişim içinde olmadığımızı söylediniz. Ya dışsal benliğimiz, kuvvetsiz olan egomuzu kontrol edebilir miyiz?”</p>

  <p>Hafifçe gülümseyerek cevapladı yaşlı nine.</p>

  <p>“Diğer insanların duygu ve davranışlarını kontrol edemediğimiz gibi, kuvvetsiz ego’muzu da kontrol edemeyiz yavrum. Ama kendini tanıma sürecinde yüreğin sana gerçek kimliğini gösterecek ve yaşamını bir arının sanatı gibi işleyerek, tatlı bir şekilde hayat sürmene olanak sağlayacaktır.”</p>

  <p>“Peki, ya dışsal benlik nine, onu hiç mi dinlemeyeceğiz?"</p>

  <p>“Tabii ki dinleyeceğiz canım. O da hayattan bir parça, üstelik içsel ve dışsal benlik birlikte bir bütünü oluştururlar. Tıpkı toprağa atılmış bir tohumun bitki olma yolunda suya ve güneşe ihtiyaç duyduğu gibi. Tohum filizlenmek için dışarıdaki hava ve suya her ne kadar ihtiyaç duysa da, onun gerçekliği içindedir canım.</p>

  <p>Üstelik biraz düşündüğümüz zaman zayıf egomuzun da bazı yönlerinden kendimize olumlu yönler çıkarabiliriz.”</p>

  <p>“Ama bizi kendimizden uzaklaştıran bir dışsal benliğin, bize nasıl faydası olabilir ki nineciğim?”</p>

  <p>“Dışsal benlik çevremizle ilgili olduğu için onun diğer insanlarla olan iletişimini örnek alarak, kendi yüreğimizle yani içsel benliğimizle sağlıklı bir iletişim kurabiliriz yavrum.</p>

  <p>Örneğin, onun başkalarını sevme yolunda kullandığı yumuşaklığı, hassaslığı ve etkili davranışlarını model alarak iç sesimizle iletişimimizde kullanabiliriz. Sevdiğimiz bir insana nasıl en güzel sözleri söyleyerek ruhunu okşuyorsak, o sözlerle kendi kutsal ruhumuza da seslenerek ona merhaba diyebiliriz. Bir başkasının sıkıntılarını nasıl heves ile dinliyorsak, kendimizi de aynı şekilde sorunlar yaşadığımızda dinleyebiliriz.</p>

  <p>Şunu asla unutma ki güzel kızım, kendini sevme sürecinde içindeki kutsal sesin farkında olman, önüne çıkan tüm sorunları da sevgi ile kucaklamanı sağlayacaktır.”</p>

  <p>Yaşlı nine, kendini tanıma sürecinde Zehra’ya anlattığı benlik kavramının sonuna geldiğinde, içsel ve dışsal benliği şu sözleri ile son kez ayırıyordu.</p>

  <h6>"EGO, SANA BAŞKALARINI SEVMENİ SÖYLER. İÇİNDEKİ KUTSAL SES İSE ÖNCE KENDİNİ SEVGİYLE DOLDURMANI, SONRA DA BUNU BAŞKALARIYLA PAYLAŞMAYI ÖĞÜTLER. UNUTMA Kİ ANCAK SENDEN OLANI BAŞKASINA VEREBİLİRSİN!.."</h6>

  <p>Yaşlı nine sözlerini bitirdikten sonra rahatlamış bir şekilde arkasına yaslandığında, Zehra da kendini tanıma yolunda ninesinin anlattıklarını içselleştiriyordu. Başını öne doğru eğdi ve gözlerini kapatarak, "Aslında yaşam zor değilmiş" diyerek düşünmeye başladı genç kız. "İnsanların yaşama karşı aldıkları tavır, onu hep engellerle tanımlamaları, aslında beni de bugüne kadar olumsuz etkiledi. Belki o kadar çok sorun yaşamadım, ama duyduklarım ve gördüklerim zihnimde, bana dünyanın yaşanılması zor bir yer olduğu inancını oluşturdu hep.</p>

  <p>Ve ben de şuursuzca inandım söylenenlere. Zayıf benliğimin kontrolünün dışarıdaki insanların elinde olduğunun farkındayım artık. Onun doyumsuzca bir çatışma içinde oluşuna kulak asmayacağım; çünkü artık biliyorum ki, aradığım her şeyin kaynağı içimdeki kutsal seste. Bana gerçek huzurun nerede olduğunu söyleyen içsel benliğimi sevgi ile kucaklayacağım bundan sonra. Sadece onun öğretilerine kulak vererek, var olmanın saf ve ılımlı akışını hissedeceğim yüreğimde...</p>

  <p>Evet, evet şimdi çok daha iyi hissediyorum kendimi, içimde kimi zaman boşluklara yön verdiğim, fakat bunlarla bir bütünüm ben. Bu halimle, kendimi olduğum gibi kabul edince huzurluyum..."</p>

  <p>Zehra, duyumsadığı sıcak duyguların vermiş olduğu hafiflik ile gözlerini açarak başını hafifçe kaldırdı ve gözlerini yaşlı nineye odakladı. Adeta ışık saçıyordu gözleri Zehra’nın. Bir anda hafifçe kararan odanın içini dolduruyordu parıltılı bakışları, bir güneş gibi. Az önce kendi yüreğini ve tüm hücrelerini ısıtarak akıp giden duygulan, şimdi güneşi kıskandırmasına ninesinin de içine dolmuştu. Yaşlı nine Zehra’nın bir su gibi berraklaşarak, kendi yolunu tıkamadan aktığını görüyordu büyük bir okyanusa doğru. O sırada Zehra “Çok huzurluyum nineciğim” diyerek uzun süren sessizliğini bozdu.</p>

  <p>“Bunu görüyorum yavrum” diye yanıtladı, yaşlı nine genç torununu.</p>
</body>
</html>
