<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4>OLUMLUNUN GÜCÜ</h4>

  <p>Yaşlı nine o kadar yumuşak yürekli ve gülümserdi ki, onun bu gülümsemesi konuştuğu her kelimeye sanki ayrı bir anlam katıyordu. Ağzından çıkan her kelime insanın yüreğini ısıtırcasına sıcacıktı. Sözlerine bu duygular içinde tekrar başladı.</p>

  <p>“Biliyor musun Zehracığım, yanıma gelmeden önce içinde bulunduğun durumu fark ederek kendine ‘Yaşamımı değiştirmek için ne yapmalıyım?’ diye sorduğun an, mutluluğun adına en büyük adımı da atmış oldun zaten. Sen, sorunlarından kurtulmayı gerçekten istemiş ve mutlu olabileceğine inanmışsın. Mutlu olabileceğine inanmanın verdiği duygular ise seni, sorunlar yerine çözüm arayışına yönlendirmiş. Doğru olan da budur yavrum” dedi ve kısa bir soluğun ardından ekledi:</p>

  <p>“Yalnızca güzel niyetler insan yaşamına güzel anlamlar katabilir. Eğer zihnin sana ‘Bütün sorunlar neden sadece seni buluyor?’ diye sorduğunda bu soruya odaklanıp kalsaydın, yanımda değil, birçok insanın yaptığı gibi kaderine küsmüş bir şekilde çaresizce düşünüyor olurdun. Zihnin tuzaklarından biridir bu... Sen ise yüreğine kulak vermişsin, içinde bulunduğun durumu değiştirme gücüne sahip olduğunu fark ettiğin için şu an buradasın.”</p>

  <p>Sanki Zehra’nın tüm sorunlarının ana nedenini net bir şekilde açıklarcasına devam etti:</p>

  <p>“Seni mutsuz eden duygular; yalnızlık. Sevgisizlik, değersizlik, işe yaramazlık fikridir. Bu da özünün değil, zihnin sana hissettirdiği tuzak düşüncelerdir.</p>

  <p>Zehra şaşkındı, başını öne eğerek düşünmeye başladı. Olumsuz düşünceler, bir insanın yüreğini nasıl oluyor da bu şekilde karartabiliyordu!</p>

  <p>Üstelik içindeki gücü nasıl keşfedecekti. Peki ya zihni nasıl durduracaktı.</p>

  <p>Aklından bu soruları geçirdikten sonra hafifçe başını kaldırdı ve ninesinin gözlerinin içine bakarak meraklı bir ifadeyle, “Peki bundan sonra ne yapacağım nineciğim?” diye sordu</p>

  <p>Yaşlı nine hiçbir şey söylemedi, ama o an gözleri “Her sorunun mutlak bir çözümü vardır...” dercesine bakıyordu Zehra’ya. Işıl ışıldı gözleri...</p>

  <p>Elinde bulunan kart destelerinden en üstte duranını diğerlerinden bir kez daha ayırdı ve Zehra’ya doğru uzattı. Zehra kartı aldıktan sonra merakla okudu.</p>

  <p>Kartta şöyle yazıyordu:</p>

  <h6>OLUMSUZ OLANI BEN DÜŞÜNMÜYORUM. BENİ DÜŞÜNDÜREN ZİHİNDİR!</h6>

  <p>Yaşlı nine bir insanın ruhunun, beyninin, hücrelerinin, kısacası tüm bedeninin bağlı olduğu yerin, o insanın yüreği olduğuna inanıyordu. Çünkü orada Allah vardı. Allah ne göğe, ne arşa, ne de kürsiye sığmıştı. O mümin kullarının kalbindeydi. Meryem nine için; insanların yüreğiyle inanmadan kazandığı güç, sevgi ve başarı, çok kısa bir süre sonra anlamını yitirecekti. Çünkü sadece zihin ya da kurnazlıkla kazanılan hiçbir değer, gerçeklik taşımıyordu. Meryem nine Zehra’ya gerçek başarıyı ve mutluluğu yaşayabilmesi için yüreğinden-kalbinden söz etmek istiyordu.</p>

  <p>Torununun meraklı bakışlarını süzdükten sonra sözlerine şu cümlelerle tekrar başladı:</p>

  <div>
    <br />
  </div>
</body>
</html>
