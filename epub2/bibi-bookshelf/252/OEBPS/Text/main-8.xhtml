<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4>YABANİ OTLAR</h4>

  <p>“Zehracığım” dedi buruk bir ses ile. “Bizlere çok küçük yaşlarda, farkında olmadan hep yanlış şeyler öğretildi. Bugüne kadar, anne babamız, hatta arkadaşlarımız istediği için bir şeyler yaptık. Sanki bizi yöneten bir başkasıydı her zaman. İnsanları mutlu etmek için uğraşırken, kendimizi mutsuz bıraktığımızı fark edemedik.</p>

  <p>Oysa kendi yüreğimizi fark etmeden, kendi yüreğimize dokunmadan, bir başkasını fark ederek onun yüreğine dokunmamız imkansızdı. Fakat biz imkânsızı aşıp önce başkasını sevmeye çalıştık, bunun sonucunda da ilişkilerimizde sorunlar yaşadık ya da yaşıyoruz.</p>

  <p>Çevremizde bulunan ve bize sürekli olumsuz düşünceleri ile saldıran her sese kulak verdik; gazeteleri, aşırı duygusal dizileri-filmnleri, boş laflarla dolu bizim yaşantımıza bir anlam katmayan gereksiz programları dinledik veya izledik. Fakat kendimizle baş başa kalıp ona hiç kulak vermedik! Hiç sormadık yüreğimize, ‘Mutlu musun, senin için ne yapabilirim?’diye.</p>

  <p>Aynanın karşısına geçip hiç konuşmadık kendimizle... Allah’ın değer vererek yarattığı bu varlığımızı hep değersiz hissettik...</p>

  <p>Okşayıp güzel sözler söylemedik yüreğimize. Sonra yine haykırdık, önce kendimize sonra da yakın çevremize. Teşekkür ederken başkalarına, kendimize bir teşekkürü fazla gördük çoğu zaman.</p>

  <p>Bizler sürekli doğra olanı ve suçluyu aramaya koyulduk. Peki, yıllarca bize yaşamı zindan eden o suçlu kimdi acaba? Belki de bunu kendimize sormaya korkmuştuk; çünkü sorduğumuz an bize, ‘Mutsuzluğu sen kendin seçtin ve seçtiklerini yaşıyorsun’ dediğinde, kendimizle yüzleşmiş olacaktık.</p>

  <p>Bizlere çocuk yaşta insanları suçlamayı öyle bir öğrettiler ki, bir daha kendimizle yüzleşmeye korkar olduk.</p>

  <p>Çoğu zaman olumsuz arkadaşlarımız oldu yanı başımızda. Bizlere sıkıntılarını paylaşmak için geldiklerinde, onları büyük bir sevinç ile karşılayıp heyecanla dinledik.</p>

  <p>Arkadaşlarımızın sıkıntılarına, onların olumsuz düşüncelerine ortak olurken mutlu olduğumuzu sandık o an. Belki de rahatlatıyorduk insanları. Ama olumsuz duyguların zihnimizde yavaş yavaş yer ettiğini ve orada zamanla olumsuzluğun kökünü oluşturduğunu çok sonradan anladık.</p>

  <p>Sevgi bahçemizde, sevgi çiçeği gibi açtığımızda, yanı başımızda yabani otlar da açtı çoğu zaman. İşte bu yabani otlar, hayata yüreğimizle bakmamızı engel oldular. Tıpkı az önce anlattığım hikâyede, Ayşe’nin yaşadıkları gibi bizim de yaşantımızda olumsuz şekilde etki yarattılar.”</p>

  <p>Bu sözleri işittikçe yüreği ısınıyordu Zehra’nın. Yüreğindeki sıcaklık bir anda gözlerine de yansımıştı zaten. O an ninesine, “Nineciğim bu olumsuz düşünceleri, yani sizin dediğiniz gibi yabani otları nasıl söküp atacağız bahçemizden?” diye sordu bu kez.</p>

  <p>Artık kendisini sevgi bahçesinde açmış bir sevgi çiçeği olarak görüyordu Zehra.</p>

  <p>Meryem nine, Zehra’yı kendi dünyasında bir çiçek olarak görmesine çok sevinmişti; çünkü dünyalarını sevgi bahçesi olarak betimleyen ender insanlar, kendilerini de bu bahçede açan sevgi çiçeği olarak benimsiyorlardı. Böylece her gün yeniden doğmanın mutluluğu içinde, yaşamları boyunca ferah ve huzurla nefes alıyorlardı.</p>

  <p>Yaşlı nine, Zehra’nın az önce sorduğu soruyu yanıtlarken keyif içindeydi. "Güzel kızım...” diye başladı sözlerine. Birazdan ağzından dökülecek kelimeler, sanki yeryüzündeki kayaları toz parçası haline getirecek kadar etkiliydi. Yaşama meydan okuyan bir insanın cesaretli ses tonlamasıyla devam etti:</p>

  <p>"Olumsuzluklar, her zaman bizim hayatımıza girmeye çalışacaklardır. Bu hayatın bir gerçeğidir. Biz bu dünyada yokken de sorun vardı, öldükten sonra da sorun olacak. Demek ki problem hayatta sorun olması değil, bizim problemleri sahiplenmemizdi...”</p>

  <p>Zehra’nın nefesi düğümlenmişti sanki. Yüzü birden soluverdi. Kalbinin heyecanlı atışını tüm bedeninde hissediyordu.</p>

  <p>Anlam veremediği bir duygu belirmişti zihninde, bu duygular içinde Zehra sesini güçlükle kontrol ederek, “Biz mi sorunları sahipleniyoruz nineciğim, bu nasıl oluyor?” diye sordu.</p>

  <p>“Evet...” dedi yaşlı nine net bir şekilde ve devam etti sözlerine.</p>

  <p>“Olaylar bizim onlara kattığımız anlamlarla şekilleniyorlardı hatırladın mı?</p>

  <p>Sorun bir benlik ile olaylara yaklaşmamız! Ben mıknatıs gibidir, sorun ise bir ortak enerji gibidir yavrum. Daima orada durur. Biz ben olarak baktığımızda hayata sorunları kendimize çekmiş oluruz.</p>

  <p>Örneğin şimdi sana bir şeyler tekrarlatacağım:</p>

  <p>‘Ben mutsuzum’ der misin? Ve bunu birkaç kez tekrarla...”</p>

  <p>“Ben mutsuzum. Ben mutsuzum... Ben mutsuzum...”</p>

  <p>“Hissediyor musun şimdi üzerinde bir ağırlık bir kasvet oluştu. Peki şimdi de ‘Mutsuzluk geldi’ der misin?”</p>

  <p>“Mutsuzluk geldi... Mutsuzluk geldi... Mutsuzluk geldi...”</p>

  <p>“Şimdi farkı gördüm mü güzel yavrum... Mutsuzluk senden ötede kaldı. Sanki orada bir şey var, ortada duruyor, senden değil, sana ait değil.</p>

  <p>İşte tüm sorun ben ile yaşama bakmaktı. Ben bir ağaç gibidir, ağaç varsa dalında meyve olur öyle değil mi? Ağaç yoksa meyve de duramaz.</p>

  <p>İşte tıpkı bunun gibi Zehracığım. Ben varsa sorun vardır, beni çıkarttığın zaman aradan sorun da böyle senden uzak kalacaktır.</p>

  <p>Unutma hayatın içinde hep sorun vardı ve olacaktır, asıl sorun bizim ona tutunmamız, kendimizden sanmamızdı.</p>

  <p>Aynı şekilde korkuyorum yerine, korku geldi. Değersizim yerine değersizlik geldi diye artık bakabilirsin yaşama. Bu duyguların sana zarar veremediğini göreceksin...”</p>

  <p>Zehra şimdi daha iyi anlamıştı ninesinin ne demek istediğini. Hayatını değiştirecek bu farkındalığın etkisi içindeydi.</p>

  <p>Yaşlı nine, “Sen, zorluklara ve olumsuzluklara yüreğin ile en güzel anlamı katarsan, bu duyguların daha önce sana verdikleri endişe, korku, kızgınlık ve öfke yerine; huzur ve mutluluk hissi verdiğini duyumsamış olacaksın!</p>

  <p>Üstelik korku, kızgınlık, öfke ve suçluluk düşüncesi yüreğimizi karartan zihnin fikirleriydi, bu karanlık duygular ise sevgiye ulaşmamızı, Rabbimize ulaşmamızı engeller.</p>

  <p>Sana anlattığım, güzellikleri yaşamana engel olan çoğu şeyi biliyorsun artık. Ve seçim hakkının da kendi elinde olduğunun farkındasın. Geriye sadece içindeki olumsuz düşünceleri karanlığa gömmek kalıyor...” dedi.</p>

  <p>Ve ardından ekledi:</p>

  <h6>"İNSANLARI AFFETMEK İÇİN ÖNCE KENDİNİ YÜREĞİNDE BAĞIŞLAMALISIN, BÖYLECE YAŞAMINDA KARŞINA ÇIKACAK TÜM GÜZELLİKLERİ DE FARK EDEBİLİRSİN."</h6>

  <h4>AFFET VE RAHATLA</h4>

  <p>Derin bir sessizlik oluşmuştu. Zehra, ninesinin dudaklarını süzüyordu adeta. “Acaba bundan sonra neler anlatacak?” gibi bir ifade vardı yüzünde. İnsanların yaşadıkları en büyük sıkıntılardan birisi de “affedememe” duygusuydu. Meryem nine, insanların yüreklerini acıtan ve karartan bu duygunun, insan ruhunda derin yaralar açtığının da bilincindeydi.</p>

  <p>Zehra’ya, daha önce yüreğine dokunamamasında büyük payı olan bu engelden söz etmenin vakti geldiğine inanıyordu artık. “Sevgi yoluna ulaşmak için insanların önünde bir set gibi duran ve duygularını sınırlamalarını sağlayan bir engeldir affetmeme duygusu. Sana bu duygudan da kısaca söz edeceğim canım” diyerek başladı sözlerine.</p>

  <p>“Bu olumsuz engel, hem ruhen, hem de fizik olarak bir insanı çökertecek güce sahiptir. Birçok insan öfke içinde yaşıyor, oysa öfke, insan ruhunun ve kalbinin en büyük düşmanıdır!</p>

  <h6>KIZGINLIK VE ÖFKE İÇİNDE OLMAK. "YALNIZCA O DUYGUYU RUHUNDA BARINDIRAN İNSANA ZARAR VERİR. Kin zehirdir, içinde tutanı zehirler!..”</h6>

  <p>Zehra bu konuda kendisini çok sıkıntılı hissediyordu. Derin bir iç çekerek, “Nineciğim biliyorsunuz ben çok duygusal bir kızım. Değer verdiğim insanlar, bana karşı bir hata yaptıkları zaman onları sertçe suçluyor ve affedemiyorum” dediğinde, yaşlı nine yüzündeki tebessüm ile, “Seni çok iyi anlıyorum” dedi. Zehra bu tebessümün, ninesinin zorluklarla karşılaştığında ve her imkânsız sözünü işittikten sonra yüzünde oluştuğunu fark etmişti bir kez daha.</p>

  <p>Zehra, boşluğa dalmıştı, ninesinin her şeye rağmen gülebildiğim düşündüğü bu sırada, yaşlı nine sözlerine devam edince birden irkilerek kendisini toplamaya çalıştı. Meryem nine devam etti sözlerine:</p>

  <p>“İnsanları affetmek için önce kendi yüreğini affetmelisin! İnsanın kendisini affetmesi, yaşamı boyunca karşısına çıkan tüm güzellikleri de fark etmesini sağlar yavrum.</p>

  <p>Ancak kendini affettikten sonra bir başkasını da rahatlıkla affedebilirsin; çünkü affetmeyi, affederek öğrenebilirsin.</p>

  <p>Peygamberimiz Hz. Muhammed’in (S.A.V) bu konudaki hadislerini de seninle paylaşmak isterim Zehracığım. Efendimiz der ki:</p>

  <p>Affedin ki, Allahü teâlâ da sizi affetsin ve şerefinizi yükseltsin! [İsfehani]</p>

  <p>Sana zulmedeni affet, sana gelmeyene git, sana kötülük edene sen iyilik et, aleyhine de olsa mutlaka doğru konuş. [Ruzeyn]</p>

  <p>Musa aleyhisselam, ‘Ya Rabbi, senin indinde en aziz kimdir?’ diye sordu. Allahü teâlâ da, ‘İntikam almaya gücü yeterken affedendir’ buyurdu.) [Haraiti]</p>

  <p>Merhamet edenlere, Allah da merhamet eder. Siz yeryüzündekilere merhamet edin ki, göktekiler de size merhamet etsin. (Ebu Davud, Edeb, 58; Tırmizi, Birr, 16)</p>

  <p>Üstelik insanların yaptıkları hatalar, onların kişilikleriyle ilişkili değildir ve her insan hata yapabilir. Önemli olan aynı hatayı tekrarlamamaktır. Affetmeyi seven insanın üzerinde Allah’ın sıfatları da vardır. Rahman (merhamet eden), rauf (şefkatli olan), gaffur (bağışlamayı çok seven), afüv (affı bol olan)... İşte kin ve nefret taşıyan insanlar üzerlerindeki bu esmaları elinin tersi ile adeta iterek aslında kendilerine zarar vermiş olurlar güzel kızım. Allah’ın rahmetinden uzaklaştırırlar farkında olmadan kendilerini!..”</p>

  <p>Zehra şaşkındı. Bugüne kadar bunları kimseden duymamıştı. Ona kimse böyle anlatmamıştı...</p>

  <p>Anlıyordu artık insanı en çok yoranın da affedememe duygusu olduğunu. Diğeri ise, Tüm insan ilişkileri çift yönlüdür, eğer ortada bir sorun varsa, bunun sebepleri her iki tarafta da vardır’ düşüncesini kabullenmekti...</p>

  <p>İnsanlar çoğu zaman sebepsiz yere yorulduklarını düşünürler. Bunların başlıca sebeplerinden bir tanesi de, sana az önce anlattığım gibi gereksiz sorumluluğun dışında yer alan affedememe duygusudur güzel kızım.</p>

  <p>Eğer içimizde birisine karşı öfke duygusu taşıyorsak, bürün odak noktamız da o kişi üzerinde yoğunlaşacaktır. Öfke duygusu ile yaşayan insanlar yaptıkları işe tam olarak odaklanamadıkları için başarılı olamazlar ve en acısı da; insanların yaşamlarında karşılarına çıkan güzellikleri bu yüzden fark edememeleridir.</p>

  <p>Kızgınlık ve öfke içinde olmak, yalnızca o duyguyu ruhunda barındıran insana zarar verir! O insan yüreğini ve ruhunu öfke ile kemirirken, öfke duyduğu insan ise çoğu zaman bundan habersizdir ve hayatını en iyi şartlarda yaşamaya koyulmuştur. Bu duygu durumu içindeyken yine iki seçenek çıkar insanın karşısına; ya affedecek, ya da öfkesine yenilecektir!”</p>

  <p>Tam bu sırada Zehra, Meryem ninenin sözünü keserek, "Artık zihnim bana fitne fesat edemeyecek nineciğim, o yüzden ben de peygamberimiz gibi hep affetmeyi seveceğim!’’ diyerek haykırdı.</p>

  <p>Yaşlı nine Zehra’nın bu sözlerinden sonra, onun kendi düşünce ve duygularını yönettiğinin farkına varmıştı. Zehra’nın önce kendisini, sonra da öfke duyduğu insanları affedebileceğine inanıyordu artık.</p>

  <h4>HASTALANMAK BİR SEÇİM!</h4>

  <p>O sırada Zehra’nın aklına son zamanlarda sık olarak yaşadığı hastalıklar geldi. Ninesinin pek fazla hastalandığı söylenemezdi. Zehra’nın aklında “Yaşlı nine kendisini hastalığa karşı bir şekilde koruyor?” düşüncesi vardı. Bir anda tekrar dedesini hatırlayarak yaşlı nineye, “Nineciğim, dedem de sizin gibi az mı hastalanırdı?” diye sorduğunda, yaşlı nine net bir şekilde “Hayır!” dedi. Ardından, “Deden de hasta olmak için kendisine izin vermezdi” diye ekledi. Küçük kız bir an duraksadı. İlkönce verecek cevap bulamasa da, sonrasında kendini toparlayarak; fakat şaşkınlığını gizleyemediği bir ses tonuyla, "Hasta olmamak için izin mı vermemek gerekiyor!” diye mırıldandı.</p>

  <p>Genç torununun bu sorusu üzerine yaşlı nine hafifçe gülümseyerek, “Bir nevi öyle” dedi ve sözlerine devam etti. “Çoğu hastalığın temeli olan stresi, içimizi karartan düşüncelerimiz oluşturur Zehracığım. İnsanların yaşadıkları zorluklar, güvensizlikler, geleceğe duydukları kaygıları ve geçmişe duydukları pişmanlıkların da içimizi karartan duygular olduğunu sana daha önce anlatmıştım zaten.”</p>

  <p>Meryem nine bu son cümlesinin ardından zihnindeki kelimeleri toparlamak için kısa bir süre duraksadı. Ardından, odanın içinde pozitif enerji dalgalan oluşturan şefkatli sesinin tınlamasıyla devam etti sözlerine.</p>

  <p>“Görüşmemizin başında sana Elif'in hikâyesini anlatmıştım, anımsıyor musun canım?”</p>

  <p>'Tabii ki nineciğim. Elif de benim gibi sorunlar yaşamıştı. Hatta bir ara kendisini toparlamasına rağmen, sonrasında arkadaşından ayrılarak tekrar kendi içine kapanmış ve sebepsiz hastalığıyla yaşamaya devam etmişti.”</p>

  <p>“Evet canını. Annesinin tüm çabalarına rağmen kendisini toparlayamamıştı; çünkü kendisini içdünyasına kapayarak tüm hastalıklara da izin vermişti farkında olmadan...”</p>

  <p>Zehra, ninesinin bu son sözleriyle onun ne demek istediğini anlamıştı. Yaşlı nine tüm hastalıkların ana nedeni olan stresin nasıl düşüncelerimizle adeta aktif hale gelerek insanları çaresiz duruma düşürdüğünü Zehra’ya sırasıyla anlatmaya başladı.</p>

  <p>“Hasta olmaya izin vermek istemiyorsan güzel kızım, stresi var eden o karanlık duygulan içinde barındırmamakla harekete geçebilirsin. Mesela düşünce ve duygularını, boş bir kâğıda yazarak da anlatabilirsin. Gerekirse o kâğıdı sonra yırtıp atabilirsin de. Ya da kendine bir ağaç bulabilir ve onunla dost olabilirsin. Sıkıntını bir ağaçla da paylaşabilirsin. O senin tüm olumsuz enerjini çekip alacaktır. Önemli olan içindeki bu kara duyguları bir şekilde dışarı vurmandır canım.</p>

  <p>Bir insanın içten hissettiklerini dışarıya cam tersi olarak yansıtması, yani yüreği kan ağlarken insanlara güler yüz göstererek güçlü gözükmesi gibi... Bu da, yine hastalığın başlıca sebeplerindendir Zehracığım.”</p>

  <p>Zehra, yaşlı ninenin bu son cümlesinden sonra araya girerek, “Bir insan neden yüreği kan ağlarken başkasına güler yüz göstersin ki?” diye sorduğunda. Yaşlı nine net bir ifade ile “Egosu, yanı nefsi yüzünden, ama onu birazdan açıklayacağım yavrum” diyerek sözlerine devam etti.</p>

  <p>“Aynı zamanda insanın hislerini dışarıya farklı yansıtması, ruhunda mikroplara karşı örmüş olduğu bütün güvenlik kapılarını da sonuna kadar açması demektir. Çünkü bir insan hem dışarıya olumlu ve güzel yönünü göstermeye çalışıp, hem de kendi iç güvenliğini bir arada sağlayamaz.</p>

  <p>Sana az önce de söz ettiğim gibi Zehracığım, stresi var eden nedenlerin başında, insanların yaşam yolunda karşılarına çıkan zorluklar gelir. Bu zorluklar her zaman olacaktır, çünkü bunlar hayattan bir parçadır. Zorlukları ve sıkıntılara odaklanarak stres oluşturacağına sana az önce de anlattığım gibi, onları bir misafir, ötede duran bir enerji olarak da görerek hayatına yeni anlam katabilirsin...</p>

  <p>Yaşamın zorluklarını kabullenmek, onların da hayatın bir parçası olduğunu görmek gerekir. Onları yeter ki sahiplenmeyelim. Bırak ortada bir enerji gibi duruversin. Bunun için de hangi kelimeleri kullanacağını biliyorsun artık. Mutsuzluk geldi gibi...”</p>

  <p>Bu sözden sonra Zehra tekrar araya girerek, "Peki nineciğim hastalığın en büyük ilacı nedir?" diye sorduğunda, Meryem nine hiç düşünmeden cevapladı.</p>

  <h6>“HASTALIĞIN EN BÜYÜK İLACI: RAHMANİ DÜŞÜNEREK HAYATA GÜLEN GÖZLERLE BAKMAKTIR..."</h6>
</body>
</html>
