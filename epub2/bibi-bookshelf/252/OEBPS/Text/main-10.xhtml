<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4>KORKULARIN ARKASINDAKİ DÜŞÜNCE</h4>

  <p>Ama Zehra, diğer insanlar gibi mutluluğun ve huzurun kalıcı olmadığını ve kısa bir zaman sonra yüreğinden akıp gideceğini düşünerek kaygılanmaya başladı bir anda. Endişeli sesinin titrek tınısıyla “Yalnız içimde bir korku var nineciğim, bu korkum kendime karşı. Yeniden aynı şeyleri yaşayarak en başa dönmekten korkuyorum belki de...” diyerek susuverdi.</p>

  <p>Yaşlı nine yüzündeki tebessüm ile baktı uzun uzun gözlerine genç torununun. Sonra Zehra'ya doğru eğildi. Ellerini uzatarak torununun ellerini kavradı avuçlarıyla. Ve onun yüreğine bir kez daha merhaba demeye hazır hissedince kendisini devam etti sözlerine.</p>

  <p>"Sen artık daha farklı düşünmeyi öğrendin yavrum. Korkuyu çoğu insan düşünüyor zaten ve kendilerini huzurlu ve mutlu hissettikleri an geleceği düşleyerek, kaygı yaparak bu muhteşem anı yaşamadan yüreklerini karartıyorlar. Unutma kalbinden geçen her şey niyettir ve niyet duadır. Senin dileğindir. Biz aslında, mutlu olamayız, bu bizim kaderimiz, ben şanssızım, ben bahtsızım, ben huzurlu olamam derken farkında olmadan bu şekilde yaşamaya niyet etmiş oluyoruz.</p>

  <p>Hz. Mevlana ne güzel demiş:</p>

  <p>‘Gül düşünür gülistan olursun, diken düşünür dikenlik olursun’ diye.</p>

  <p>Dikkat edersen insanlarda çok yüksek bir enerji vardır, uzun zamandır görmediğin birini düşündüğünde o birkaç gün sonra karşına çıkar ve şaşırırsın. Bu çoğu zaman olmuştur. Çünkü biz niyetine giriyoruz. Aslında dua ediyoruz o insanı görmek için.</p>

  <p>İşte insan da ben mutsuz olurum, eşim beni aldatır, ben iş bulamam diye kaygılandığında aslında kendine beddua etmiş oluyor! Bundan sana konuşmamızın başında da söz etmiştim anımsadın mı?</p>

  <p>Şunu hiçbir zaman unutma ki; güzel niyet ile yaşayanlar, diğerlerinden farklı düşünerek yaşamını cennet bahçesine çeviren insanlardır Zehracığım.</p>

  <p>Yüreğinin sesine odaklan, insanların ve kendi zihninin zehirli düşüncelerine kapat kulaklarını. Sen bir okyanusa akan nehirdin unutma. Önünde engeller de olsa, nehir okyanusuna kavuşmak için bir yol bulur kendisine. Eğer bir yol bulamazsa kendine yeni bir yol açar amacına ulaşmak için. Hayallerini zihninde bir resim gibi taşırsan eğer, bir nehir olur akarsın büyük okyanusuna doğru güzel kızım.</p>

  <p>Sonra okyanusunun üzerinde bir sandal olur küreklerini çekersin mavi suların yumuşak berraklığında. Hiç beklemediğin bir anda önüne büyük dalgalar çıksa da sakın korkma bir tanem” dedi Meryem nine.</p>

  <h6>"YAŞAM BİR DENİZ GİBİ AKICI BAZEN DE DALGALIDIR, AMA UNUTMA, KÜREKLER HER ZAMAN SENİN ELLERİNDEDİR..."</h6>

  <p>Meryem ninenin gözleri bir ara uzaklara daldı. O günleri tekrar yaşarcasına derin bir nefes çekerek ciğerlerini temiz havayla doldurdu. Ardından gözlerindeki ışığın canlı yansımasını genç torununun ruhuna aşılarcasına bir anısını anlatmaya başladı.</p>

  <p>“Bir sene yine buğday tohumlan bırakmıştık tarlamıza. Bizim topraklarımız kumlu tınlı topraklardı. Fosfor ve kireci de boldu, o yüzden çok güzel buğdaylar alırdık. Ama o sene hiç yağmur düşmemişti toprağımıza. Herkes umudunu yitirmişti. İnsanlar çaresizce yakınıp duruyorlardı birbirlerine. Deden ise bir kenarda oturmuş gözlerinin içi gülerek şiir yazmaya koyulmuştu. Diğerlerinin aksine ne kaygı vardı ne de bir üzüntü...</p>

  <p>Bu durum günlerce sürdü, sonunda işçiler dayanamayıp dedenin başına toplandılar. ‘Biz çaresizlik içinde ne yapacağımızı düşünüyorken sen nasıl olur da bu şekilde rahat olabiliyorsun?’ diye sorguladılar dedeni.</p>

  <p>Deden ise şu sözlerle cevaplıyordu onları:</p>

  <p>‘Şu an nefes alabiliyorum arkadaşlar. Yağmur birazdan da yağabilir bunu bilemem, ama bildiğim bir şey var.’ O sırada gözlerini kapatıp burnundan derin bir nefes aldı ve beynine temiz havanın dolduğunu duyumsadıktan sonra ekledi: ‘Şimdi nefes alabilmenin tadını çıkarıyorum ve ardından yine ekledi:</p>

  <h6>‘Ben sadece tohumu eker ve dua ederim, gerisini Rabbim bilir!..’</h6>

  <p>Evet, güzel kızım. İnsanlar aradıkları sorunun çözümünün Rabbimiz de olduğunu bilirler, ama hep kendi başımıza işe koyulduğumuz için yarı yolda kalırız. Rabbimizi sadece işimiz düştüğünde hatırlıyoruz. İnsanlar nefes almanın maneviyatını grip olduklarında anlarlar. Tıpkı bir balığın denizden karaya çıkartıldığında, denizin değerini anladığı gibi...”</p>

  <p>Yaşlı ninenin bu son sözleri Zehra’nın kaygılarını biraz olsun hafifletmişti, ama hâlâ eksik olan bir şeyler vardı Zehra’nın düşüncelerinde. Adını cam olarak koyamadığı bir eksiklikti bu...</p>

  <p>Genç kız, ninesine artık sıkıntılarından söz etmeye çekiniyordu. Üstelik ninesi ona bu kadar güvenmişken o kalkıp da en başa dönmek istemiyordu. Aslında yaşlı nine, Zehra'nın aklının karışık olduğunu sezmişti kesik nefes alışlarından. Ama saatin geç olduğunu fark ederek genç torununa artık odasına giderek güzelce uyumasını önerdi. Zehra da ninesinin bu önerisini hiç düşünmeden kabul ederek ona teşekkür etti ve odasının yolunu tuttu.</p>

  <p>Zehra yastığına başını koyduğunda ninesinin akşam anlattıklarını düşündü. Bir nehir gibi okyanusa akmayı ve onunla bütünleşmeyi çok istiyordu, ama yaşamın dalgalı yollarında karşısına çıkacak olan engelleri “Ya aşamazsam?” diye düşünerek kendisini bir çıkmaza sokuyordu. O gece neredeyse sabaha kadar hep “Yapabilir miyim?” diye düşündü Zehra. Güneşin, perdenin arasından sızarak odasına süzüldüğünü fark ettiğinde birden yatağından doğruldu. Zorlukla kirpiklerini araladı.</p>

  <p>Sanki bütün gece çalışmışçasına bir yorgunluğun üzerinde olduğunu duyumsadı. Sırtı, beli, omuzları ve kolları tutulmuştu adeta. Sonra ellerinin titrediğini fark etti, bir buz kabının içinden çıkmışçasına...</p>

  <p>Neler olduğuna bir anlam veremiyordu genç kız, ama rahatsız olduğu kesindi. Sonra ayağa kalkarak aynanın karşısına geçti. Gördüğü manzara onu iyice ürpertmişti. Gözleri bir yumru gibi yerinden çıkmıştı sanki. Bu durumu annesine ve yaşlı nineye belli etmeden bir doktora gözükmenin doğru bir davranış olacağını düşünerek hazırlanmaya başladı.</p>

  <p>Zehra giyinip sokak kapısına doğru ilerlerken annesi de mutfakta kahvaltı hazırlıyordu. Anneciğini telaşa vermemek için her ne kadar da ufak adımlarla yürümeye çalışsa da, annesinin mutfaktan ani çıkışı ile karşı karşıya geldiler. Anne şaşkındı. Kızının bu saatte evden çıkmak için hazırlandığına daha önce şahit olmamıştı. Neler olup bittiğini anlamaya çalışırcasına bakıyordu Zehra’nın yüzüne.</p>

  <p>Ama Zehra tek bir söz bile etmeden arkasına dönerek kapıya doğru ilerledi ve bir hışımla evden çıktı. Annesi soramamıştı bile “Kızım nereye gidiyorsun?” diye. Zehra'nın arkasından koşup kapıyı açtığında, genç kız çoktan gözden kaybolmuştu bile.</p>

  <p>O sırada yaşlı nine belirdi bir anda annesin ardında. Anne, yaşlı nineye Zehra’nın anlam veremediği davranışından söz etti. Yaşlı nine de olanlardan habersizdi, “Tek yapmamız gereken Zehra’nın eve gelmesini beklemek yavrum” diyerek cevapladı onu. Ardından ekledi: “Benim torunum ne yaptığını bilir, sen merak etme” diye.</p>

  <p>Ama anne yüreği bu, nasıl merak etmeyecekti yavrusunu...</p>

  <p>Biraz sakinleştikten sonra yapılacak bir şey olmadığını anladı ve beklemeye başladı Zehra’yı. Akşama doğru Zehra kapının eşiğinde belirdi tekrar. Anne ve yaşlı nine hemen yanına yaklaştılar büyük merak içinde. Genç kızın kendinden geçmiş bir halinin olduğunu fark eden annesi hemen koluna girerek oturma odasına götürdü. Kızını yavaşça koltuğa oturttuktan sonra mutfaktan bir bardak su getirerek, genç kızın kurumuş dudaklarının arasına birkaç damla bıraktı.</p>

  <p>Meryem nine ve genç kızın annesi, neler olduğuna dair bir açıklama bekliyorlardı artık Zehra’dan. Ve Zehra sonunda, kendini rahatsız hissettiği için doktora gittiğini ve yapılan tetkiklerin uzun sürmesi yüzünden eve geç geldiğini açıkladı.</p>

  <p>Yaşlı nine ve anne aynı anda sordular “Neyin varmış yavrum?” diye.</p>

  <p>Nefesi bir yumru olmuş ve boğazını tıkamıştı sanki genç kızın. Konuşamıyordu. Gözleri dolmuş, hatta birkaç damla yaş süzülmüştü kirpiklerinin arasından. Ama bir cevap bekliyorlardı ondan, açıklama yapmak zorundaydı. Güçlükle kontrol ettiği sesinin zayıf tınısıyla “Ben...” dedi ve biraz bekledikten sonra devam etti cümlesini tamamlamak için. “Ben lenf kanseriymişim!"</p>

  <p>Bir anda sessizliğe bürünmüş odanın içi, genç kızın annesinin feryadı ile çalkanmaya başlamıştı adeta. Yaşlı nine ise son derece sakin ve düşünceliydi. Ama o hep çözüme odaklı düşündüğü için aklından olumsuz hiçbir şey geçmiyordu.</p>

  <p>Meryem nine bu durumda bile soğukkanlılığını koruyarak sadece düşüncelerine odaklanmıştı. Onun çözüme yönelik düşünceleri ile ağzından şu sözler dökülüverdi bir anda:</p>

  <p>“Bu hastalığı yenmek elinde Zehracığım!”</p>

  <p>Yaşlı ninenin bu sözleri üzerine bir anda odayı tekrar sessizlik bürümüştü. Zehra ve annesi gözlerini yaşlı nineye diktiler. Bakışlarındaki ifadeden anlamıştı Meryem nine “Sen ne demek istiyorsun” sorusunu akıllarından geçirdiklerini. Yaşlı nine tekrarladı az önceki sözlerini.</p>

  <p>“Bu hastalığı yenmek senin ellerinde yavrum” dedi ve ardından devam etti. “Lenf kanseri dedin Zehracığım. Bu, kanser türünün en kolay atlatabileceğin bir hastalık olduğunu söylememe gerek yok sanırım. Yalnız bu hastalığın sandığımız gibi kolay atlatılması yalnızca senin düşüncelerine bağlı yavrum. Şimdiye kadar sana anlattıklarımı yaşamında uygulayarak, karşına çıkan bu engeli sevgi ile kabulleneceksin. Anımsıyor musun, bir keresinde sana ‘Bu hayat senin, bu yol senin. Ben sadece kararmış yolunu aydınlatması için sana fener verebilirim’ demiştim.</p>

  <p>Daha önce de dediğim gibi, seni düştüğün zaman elinden tutarak ayağa kaldırabilirim bir tanem, ama ayağa kalktıktan sonra yolunda sevgi bahçene doğru koşacak olan yalnız sensin.”</p>

  <p>Meryem ninenin bu sözleri o an hem Zehra’nın, hem de annesinin yanan yüreğine sanki su serperek onları rahatlatıyordu. Ama yine de genç kızın endişeli ve kendine güvensiz bir hali vardı. Titrek sesini tekrar kontrol ederek gözlerini, yaşlı ninenin gözlerinin içine odakladı ve "Neden benim başıma geliyor böyle şeyler...” diyerek bıkkınlığını dile getirirken, yaşlı nine de Zehra’nın bu sorusuna cevap vermekte gecikmiyordu.</p>

  <h6>‘NEDEN'LER, SANA HAYATI KENDİ İÇİNDE ZİNDAN EDEN DEMİR PARMAKLIKLAR GİBİDİR. NASIL'LAR İSE. O PARMAKLIKLARI SONUNA KADAR AÇARAK DIŞARIDAKİ ÖZÇÜRLÜĞÜ KUCAKLAMANI SAĞLAYAN BİR ANAHTARDIR."</h6>

  <p>Zehra, ninesinin bu son cümlesinden sonra sorusunu yineledi: “Ya yapamazsam, başaramazsam iyileşmeyi?” diye. Yaşlı nine gülümsedi önce, sonra Zehra’nın ellerini tuttu ona güç verirmişçesine. Genç torununun gözlerine baktı uzun uzun ve şöyle dedi:</p>

  <h6>“NE DERSEN DE. AMA ASLA VE ASLA ‘BEN YAPAMAM!' DEME."</h6>

  <p>Zebra bir an ninesini kırdığını düşündü, ama sonrasında, kimsenin yaşlı nineyi incitemeyeceğini onun, buna asla izin vermediğini düşünerek gülümsedi. Bu gülümsemeyi genç kızın annesi fark etti hemen ve içini büyük bir huzur kapladı bir anda.</p>

  <p>Saat yine geç olmuştu. Zehra, önceki gece de uyuyamadığı için kendisini çok yorgun ve uykusuz hissediyordu. Ninesine ve annesine iyi geceler diledikten sonra odasına çekildi. Yastığına başını koyar koymaz uykuya dalıvermişti genç kız. O sırada yaşlı nine de kızına, Zehra için her şeyin yolunda gideceğini söyleyerek onu rahatlatmaya çalışıyordu. Onun tüm sözleri rahatlatmak pahasına da olsa o kadar içtendi ki! Zaten Zehra’nın annesi de bunu çok iyi biliyordu...</p>

  <p>Ertesi sabah Zehra yeni bir güne gözlerini araladığında, başucunda ninesini görüyordu. Birden heyecanlanarak yatağından doğruldu ve yaşlı ninenin boynuna sarılarak onu ne kadar çok sevdiğini söyledi. O sırada Zehra’nın gözpınarlarından birkaç damla yaş süzülmüştü, ama bunlar üzüntünün değil, inancın gözyaşlarıydı. Zehra, yaşlı ninenin akşamki sözlerini bir daha düşünmüş ve kendisini, bu hastalığın daha ağır şartlarına yakalanmadığı için şanslı hissetmişti. Yaşlı nine ise genç torununun kendisini hasta olmasına rağmen umutlu hissettiğini, kendisine sarıldığı an duyumsamıştı.</p>

  <p>Meryem ninenin kollarında kendisini çok huzurlu hissetmişti Zehra. Sanki ninesinin yüreğindeki sevgisi taşıyor ve tüm hücrelerine doluyordu. Ruhunun ısındığını hissediyordu yavaş yavaş ve oradan bedenine yansımasını tüm sıcaklığın...</p>

  <p>Artık kahvaltı vakti gelmişti. “Hadi yavrum...” dedi yaşlı nine. “Anneni fazla bekletmeyelim.”</p>

  <p>Birlikte aşağıya indiler ve kahvaltı masasındaki yerlerini aldılar. Bir ara Zehra, annesine ve ninesine baktı uzun uzun. Yıllardır birlikte kahvaltı ediyorlardı, ama bugün nedense farklı bir şey vardı masada. Zehra, ilk defa anne ve ninesi ile birlikte kahvaltı etmenin hazzını yaşıyordu aslında.</p>

  <p>Kahvaltılarını bitirdiklerinde yaşlı nine Zehra’ya, birlikte evlerinin arka tarafında bulunan parka gitmek istediğini söyledi. Genç kız da seve seve kabul etti bu teklifi. Ninesi ile en son çocuk yaşlarda o parka gitmişlerdi. Ne çok da eğlenirdi o zamanlar Zehra. Bir anda o günler geldi aklına. Tekrar çocuk olmanın özlemini duyuyordu sanki. Ama bunu ninesine söylemedi; çünkü ninesinin kendisine, her yaşın ayrı bir güzelliği olduğunu hatırlatacağını çok iyi biliyordu.</p>

  <p>Bu duygular içinde parkın yolunu tuttu Zehra ve yaşlı nine. Hava o gün çok güzeldi. Güneş tam tepede, dönme dolap oynarcasına birbirini izleyen bulutların arasından onları selamlıyordu. Çocuklar cıvıl cıvıl bir sağa bir sola nedensizce, sorgusuzca koşturuyorlardı sevinç çığlıkları içinde. O sırada Zehra ve yaşlı nine, köşede bir bankın boş olduğunu fark ederek gidip oturdular ve etrafı seyretmeye koyuldular. Aslında yaşlı ninenin anlatmak istediği bir şey vardı Zehra’ya, ama uygun zamanı kolluyordu; çünkü genç kız parkta kendinden geçmiş bir şekilde oturuyordu. Torununun bir düş halinde olduğunu fark ettiği için de konuşarak düşlerinin arasına girmek istemiyordu Meryem nine, en azından şimdilik...</p>

  <p>Bir süre sessizce bankta oturdular, ta ki Zehra bir anda silkelenip kendini toplayarak o an kurmuş olduğu düşlerine veda edene kadar. Bu sırada yaşlı nine genç torununun ellerini avuçlarının arasına alarak gözlerinin içine odaklandı. Ve ona, uzun zamandır aklında olan soruyu sormanın zamanı geldiğini düşünerek sözlerine başladı.</p>
</body>
</html>
