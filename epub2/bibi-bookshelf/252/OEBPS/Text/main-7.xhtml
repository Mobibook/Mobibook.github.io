<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h6>UZAK DA OLSA MESAFELER, YÜREĞİNDE HİSSETTİĞİN SANA EN YAKINDIR!</h6>

  <p>Yaşlı nine bu sözlerin üzerine kendinden emin bir ses tonu ile, “Yüreğinde hissettiğin her neyse veya her kimse sana asla uzak değildir kızım. Matta sana en yakın olan odur...” diyerek cevap verdi. “Her acı ve her zorluğun ardında eğitici bir güç vardır Zehracığım” diyerek devam etti sözlerine...</p>

  <p>“Acılar ve zorluklar doğru kararlar alabilmemiz adına geçmişte karşımıza çıkar ve geçmişte kalırlar! Ama çoğu insan, bu acı duygulan geçmişten bugününe ısrarla taşıyarak dünyalarını bir savaş alanına çevirirler.</p>

  <p>Sevgi yolunda geçmiş, geçmişte kalmıştır. Sevgi yolunda her gün yeni duygularla doğar insan...</p>

  <p>Sevgiyi hissetmeyen insanlar ise, kendi önlerine bazı engeller koydukları için yüreklerindeki o sıcacık duyguyu fark edemezler."</p>

  <p>Yaşlı ninenin bu sözlerinden sonra Zehra başıyla ninesini onaylayarak, “Haklısınız nineciğim. Yaşamımızdaki en büyük engeli biz düşlerimiz ile oluşturuyoruz” dedi. Ardından, aklındaki soru işaretlerinden bir tanesini daha ninesine yönelterek, “Peki, bana bu engellerden de söz eder misiniz?” diye sordu.</p>

  <p>Yaşlı nine Zehra’ya bir kez daha, "Sana artık bu engellerden ve sevgiden söz edebilirim; çünkü sen, yüreğindeki sevgiye dokunabilmek için önünde duran en büyük engellerden birini kaldırdın. Yaşamın zorluklarla şekillendiğine inandın ve kabullendin” dedi ve ekledi:</p>

  <p>"İnsanları anlamanın, sana olumlu duygular bırakacağının farkındasın artık. Kendi sorumluluğunun da bilincindesin ve bu bilinç sayesinde kalbine uzanan sağlam bir köprüyü de kurmuş oldun!”</p>

  <p>Zehra coşkulu ve meraklı bir ses tonu ile, “Yüreğime uzanan köprüyü kurdum ve şimdi önümde başka engeller var, öyle mi?” diye sordu ninesine.</p>

  <p>“Evet Zehracığım” dedi yaşlı nine. “Daha önümüzde engeller var. Aslında insanın önündeki en büyük engel yine kendisidir! Kendi önünden çekildiğinde, bir anda önünde başka engel kalmayacağını da göreceksin. Çevrendeki olumsuzlukların sana yaşattığı duyguları artık olumluya çevirebildiğine göre, şimdi kendi önünden çekilip, sevgi yoluna doğru koşma zamanıdır.”</p>

  <p>“Ya sevgi!” diye tekrarladı Zehra.</p>

  <p>“Sevgi hakkındaki düşüncelerine gelince: Söylediğin gibi sevgiye ne kadar çok ihtiyacın olduğunun farkındayım. Sevgiye her canlı ihtiyaç duyar.</p>

  <p>Fakat sevgi arayıp da bulabileceğin bir şey değildir! Üstelik insan, tüm güzellikleri sadece kendi içinde bulabilir.</p>

  <p>Bir başkasından güven, sevgi, ilgi ve şefkat bekleme düşüncesi, çoğu zaman karamsarlık hastası eder insanı. Ve sen, senin gibi aynı hastalıklı düşünceye ve ihtiyaçlara sahip olan insanlardan bu beklentilerini karşılayamazsın.</p>

  <p>Sen bu isteklerini bana aktarırken ne kadar çok beklenti içinde olduğunun farkına vardım. Beklentilerimiz çoğu zaman hüsranla bitebilirler Zehracığım; çünkü onları bize verecek bir başkasıdır her zaman.”</p>

  <p>Yaşlı nine sözlerini tamamlamak üzereydi ki Zehra’ya doğru eğildi ve “Başkalarından alacağın hiçbir şey yoktur. Aradığın her şeyin tek bir kaynağı vardır; o da senin yüreğin..." dediğinde, sanki önemli bir detayı fısıldamıştı.</p>

  <p>Ve ardından bu kez iki kart uzattı Zehra’ya doğru:</p>

  <h6>KENDİMİZİ İYİ HİSSETMEK BAŞKALARINA BAĞIMLI OLMAYI. ONLARDAN SEVGİ VE İLGİ BEKLEMEYİ GEREKTİRMEZ.</h6>

  <h6>AŞK VE SEVGİ BİZE KİMSEDEN GELMEZ. ONLAR ALLAH’IN KULLARINA VERDİĞİ BİR RAHMETTİR VE DAİMA KENDİ İÇİMİZDEDİR.</h6>

  <p>“Biz, bir başkasının kendi yaşamımıza anlam katmasını bekleyemeyiz; bu bizi bağımlı yapar...”</p>

  <h4>YAŞAMIN ANLAMI</h4>

  <p>Bir anda kısa bir sessizlik hâkim oldu odaya. Ama yaşlı nine sanki kitli kapıları açacak bir formülü verircesine, “Bütün sıkmalar, bizim beklediğimiz ve hayal ettiklerimiz ile hayatın bize sundukları olaylar arasındaki farktan doğarlar" diyerek sessizliği bir anda bozmuştu. Ardından devam etti sözlerine:</p>

  <p>"Sen, sevgi bekleyip karşılığını alamazsan yüreğinde bir acı oluşur. Oysa insanların yürekleri okyanuslar kadar geniştir. İçlerinde o kadar büyük bir güç vardır ki, bu gücün kaynağı yüreklerindeki sevgi ve o sevginin kaynağı Rabbimizdir.</p>

  <p>Önemli olan bir başkasından sevgi beklemek yerine, yüreğimizdeki sevgiyi çevremize saçarak bakmaktır yaşama. Beklentisizce. Allah'ın rahman sıfatını üzerimizde hissederek... Böylece kendimiz için de en doğru ve mutlu olanı seçmiş oluruz yavrum.</p>

  <p>Üstelik az önce yaşamıma bir insanın anlam katmasını istiyorum demiştin. Şunu asla unutma...” dediğinde, Zehra, ninesinin karşısında birazdan işiteceği sözlerin, beyninde bir davul sesi gibi zonklayacağını tahmin edercesine bekliyordu. Ve yaşlı nine sırtını yasladığı koltuğundan öne doğru eğildi:</p>

  <p>"Yaşamına verdiğin anlam dışında başka bir anlam yoktur. İnsanlar her zaman yaşamlarına bir anlam katmaya çalışır ve sürekli bu anlamı arayıp durur, bulmaya çalışırlar. Yaşamına, hiç kimse bir anlam katamaz! Bu hayat senin olduğuna göre, yaşamına anlam katacak olan da sadece sensin! Ve o anlam önce yüreğindeki güzel duygularla yani sevgi ile şekillenip, sonrasında ise hayatının anlamını oluştururlar. Bu dünyaya tek geldik ve tek başına gideceğiz. Önemli olan güzel kızım kendimizi bulmak ve Rabbimizi daha yakın hissetmektir. Bu yolda her zaman sıkıntılar olacaktır ama biz o sorunlara Rabbimiz için sabrederiz.”</p>

  <p>Yaşlı nine bu sözlerle Zehra’nın yüreğine dokunurken, Zehra ise ninesini o kadar dikkat kesilerek dinliyordu ki, aklındaki soruyu da unutmuştu...</p>

  <p>Paylaşmanın verdiği huzur yaşlı ninenin o canlı görünümüne bir kat daha güç katmış gibiydi. Kısa bir sessizliğin ardından, “Şunu asla unutma ki...” dedi ve ardından devam etti sözlerine Zehra’nın kalbine huzur aşılamak için:</p>

  <p>“İnsanların kendilerini iyi hissetmeleri için başkalarına ihtiyacı yoktur. İnsanlar başkasından bir şey beklemek yerine, tüm yürekleri ile o istediklerini Allah'tan dileselerdi, çoktan niyetlerine kavuşup, yaşamlarına çok güzel anlamlar katabilirlerdi!</p>

  <p>Bu sözlerin üzerine yaşamın gerçek anlamını merak etmeye başladı Zehra ve yaşlı nineye “Hayatın anlamı nedir?” diye sordu.</p>

  <p>Nine, "Aslında hayatın anlamını görmeni isterim yavrum” dediğinde ise Zehra’nın içini bir bilinmezlik duygusu kaplıyordu.</p>

  <p>“Görmek mi!” dedi şaşkın bir ifade ile. “Hayatın anlamını görebilir miyiz gerçekten?” diye ekledi sonrasında.</p>

  <p>“Evet, görebilirsin yavrum” diyerek cevap verdi Meryem nine. “Ama yarın sabaha karşı beşte burada olmanı istiyorum. Dışarıda seni tanıştırmak istediğim güzel yürekli bir insan var” diye ekledi.</p>

  <p>“Peki” dedi Zehra. “Dediğiniz saatte burada olacağım nineciğim.”</p>

  <p>Sonrasında saatine baktığında akşam olduğunu fark etti. Neredeyse bütün gününü ninesinin yanında geçirmişti. Zehra kafasında biraz karışıklık olduğunu hissetse de, o an bunu hayatın akışına bırakarak akşam yemeği için salona indi.</p>

  <p>O akşam uzun bir aradan sonra, yediği yemekler ilk defa boğazına düğümlenmemişti Zehra’nın.</p>

  <p>Ama bir an önce sabah olmasını istiyordu. Üstelik ilk defa bu kadar erken saatte kalkacaktı. Bu duygular içinde odasına çekildi, saatinin alarmını kurdu ve derin bir uykuya daldı...</p>

  <p>O sabah saatin alarmı henüz çalmadan uyandı Zehra. Büyük bir heyecan ile giyinmeye başladı ve saat tam beşi gösterdiği sırada ninesinin yanında belirdi.</p>

  <p>Yaşlı nine sarılarak karşıladı Zehra’yı. Her ikisinin de içi kıpır kıpırdı. Bu, yüzlerinden de çok iyi anlaşılıyordu zaten ve çok geçmeden yola çıktılar...</p>

  <p>Uzunca bir süre yürüdüler. Zehra nereye gittiklerini yaşlı nineye defalarca sorsa da, nine ona kilitli kapıları açacak bir anahtarı tekrar hatırlatıyordu. “Rabb'in için sabret kızım...”</p>

  <p>Aslında yaşlı nine Kuran’da Asr Suresi’ndeki görevini yerine getiriyordu bir nevi. Çünkü yüce Yaradan, Kuran-ı Kerim’in Asr Suresi’nde, insanların ziyanda olduğunu, ancak iman ederek, birbirine hakkı ve sabrı öğretenlerin müstesna olduğunu söyleyerek insanlığa yaşam amaçlarından birini veriyordu adeta...</p>

  <p>Zehra’nın aklına peygamber efendimizin bir hadisi geldi, daha önce yine ninesinden duymuştu. “Nineciğim, diyerek sordu: “Siz daha önce peygamberimizin, sabır istemeyin, sabır isterseniz önce Allah’tan bela gelir, diye bir hadisinden bana söz etmiştiniz diye sorduğunda yaşlı nine Zehra’nın ne demek istediğini anlamıştı.</p>

  <p>‘‘Güzel kızım, orada efendimiz bir sıkıntı içinde değilken sabır istenmemesi gerektiğini anlatmaktadır. Çünkü sıkıntısız bir durumda sabır isteyen kula önce bela gelir. Sabretmesi için bela olması lazım değil mi? Biz sıkıntı içindeyken sabrı istiyoruz. Bu yüzden bu hadisi bazen insanlar karıştırmakta...”</p>

  <p>Zehra şimdi bu konuyu daha net anlamıştı.</p>

  <p>Bu sırada uzun zamandır yürüyorlardı. Yorgunluktan sendelediği sırada aklından da, “Bir yerlerde otursak ta dinlensek...” diye iç geçiriyor, bir yandan da yaşlı ninenin bu denli rahatça yürümesini şaşkınlıkla izliyordu.</p>

  <p>O sırada Zehra sevinç içinde “Buldum nineciğim!” diye haykırdı. “Hayatın anlamı sabah yürüyüşü mü?” diye sordu ve bu fikrinin onaylanması için gözünü ninesine doğru dikti. Zehra’nın bu sorusunun üzerine Meryem nine gülümsedi ve Zehra'ya “Birazdan göreceksin” diyerek cevap verdi. "Sadece sabret...”</p>

  <p>Birkaç dakika sonra bir gecekondu mahallesine geldiklerini fark etti Zehra. Saat yaklaşık altı buçuk civarlarındaydı. Yaşlı nine sağ kolunu kaldırdı ve işaretparmağıyla az ileride, arkası dönük durumda tekerlekli sandalyesinde oturmuş genci gösterdi.</p>

  <p>Çok geçmeden gencin yanına yaklaştıklarında, etrafında ufacık kedi ve köpek yavrularının olduğunu fark etti Zehra. Hiçbir şey söylemeden sadece bakıyordu onlara doğru. Yüzünde, olayları anlamaya çalıştığına dair bir ifade vardı.</p>

  <p>Buraya neden getirmişti onu ninesi? Bu insan kimdi? Bu saatte burada ne işleri vardı? Bunları aklından geçirirken, “İşte seni tanıştırmak istediğim güzel yürekli insan” dedi yaşlı nine.</p>

  <p>Zehra genç çocukla selamlaşarak, bu tanışmadan memnuniyet duyduğunu belirttikten sonra genç çocuğa, “Çok merak ettim doğrusu, sabahın bu ilk saatlerinde, burada yalnız başınıza ne yapıyorsunuz?” diye sordu.</p>

  <p>Bu soru ile yüzünde hafif bir tebessüm beliren genç çocuk, “Ben yalnız değilim ki" diye cevap verdi. Ardından yeri göstererek, “Bak. etrafımda bir sürü dostum var” diyerek, kedi ve köpek yavrularını işaret etti.</p>

  <p>Zehra, “Her gün bu saatte buraya gelip kedi ve köpek yavrularını mı izliyorsunuz?" diye sorduğunda, “Onları sadece izlemiyorum. Akşamları bakkallardan fırına iade edilen bayat ekmekleri sabah erkenden kalkarak fırından toplayıp, sabahın erken saatlerinde bu küçük canlılara getiriyorum. Onların mutlu olduklarını hissettikçe tarif edilemez bir huzur sarıyor içimi...” diye cevap verdi.</p>

  <p>"Ama her gün aynı saatte, aynı şeyleri yapmak insanı bıktırmaz mı?”</p>

  <p>“Evet haklısın. Her gün aynı saatte, aynı şeyleri yapıyorum. Ama bundan her defasında ayrı bir mutluluk alıyorum. İlk başlarda ben de senin gibi düşünüyordum. Gün geçtikçe önemli olanın, her gün ayrı yerler gezip, farklı şeyler yapmak değil, her gün yaşama yeni gözlerle bakmanın olduğunu keşfettim!</p>

  <p>Böylece her gün yeniden açıyorum gözlerimi yaşama. Her gün yeni bir ben olduğumu hissettikçe, günüm muhteşem geçiyor! Bu yavruların etrafımda sevgi ile dolaştığını fark etmek benim için en büyük mutluluk...”</p>

  <p>O sırada Zehra’nın gözleri genç çocuğun vücuduna takıldı. Çocuğun bacakları yoktu...</p>

  <p>“Bunu sorması gerçekten zor, ama bacaklarına ne oldu? Üstelik sabahın bu erken saatlerinde her gün buraya, bu vaziyette yalnız geliyorsun. Seni nasıl yalnız bırakıyor ailen?”</p>

  <p>“Bacaklarımı henüz on yaşındayken ailem ile birlikte depremde kaybettim! İlk zamanlar hayatın artık benim için bir anlamı olmadığını düşünüyordum. Ben bu düşünceler içindeyken bir gün bir kitap geçti elime. Çok etkilenmiştim içindeki bir cümleden. Bu bir ruhsal gelişim kitabıydı ve içinde beni etkileyen çok anlamlı olduğunu düşündüğüm bir söz vardı. Şöyle yazıyordu:</p>

  <h6>Önemli olan hayatın bize verdikleri ve yaşattıkları değil, bizim ona kattığımız anlamdır!</h6>

  <p>Bu özel söz, içimdeki kıvılcımı ateşlemişti o gün. Daha sonra kendimi ruhsal gelişim kitaplarına verdim. Neredeyse iki günde bir tane kitap okuyorum. Ve o gün bugündür okuduklarımı yaşamımda uyguluyorum...”</p>

  <p>Zehra bu tanışmadan gerçekten de çok mutlu olmuştu. Ninesi ile birlikte genç çocuğa teşekkür edip tam evlerinin yolunu tutacakları sırada etraftaki kedilerin birinin bir anda miyavlayarak sıçraması ile irkildiler. Çok geçmeden Zehra, zavallı kedinin üzerine ufak bir çakıltaşı atıldığını fark etti.</p>

  <p>O anda yanlarında, ayağıyla çakıltaşına vurarak kedinin korkmasına, hatta canının yanmasına neden olan bir adam belirdi. Adamın bakımsız bir hali vardı. Uzunca bakımsız sakallan yine uzun ve bakımsız saçlarıyla birbirine karışarak çenesinden aşağıya doğru sarkmış, elinde gazete kâğıdına sarılı bir şişe ile sallanarak ayakta zor duruyordu.</p>

  <p>Zehra şaşkın şaşkın bir genç çocuğa, bir ninesine, bir de çok yaşlı olmayan bakımsız ve sağlığı yerinde olmasına rağmen çaresizce ayakta zor duran adama bakıyordu. O sırada bir şey dikkatini çekti Zehra’nın, genç çocuğun ve ninesinin gözlerindeki ışık adamın gözlerinde yoktu!</p>

  <p>Zehra yaşlı nineye dönerek, “Nineciğim, galiba ben hayatın anlamını buldum" dedi.</p>

  <p>Yaşlı nine sevgi dolu bakışlarını Zehra’nın üzerinde gezdirip, “Bunu ben de görebiliyorum güzel kızım" diyerek ekledi: “Hayatın anlamı her insana göre değişir yavrum, ama hayat amacı ne işe yarar diye soracak olursan:</p>

  <h6>HAYAT AMACI, İNSANIN GÖZLERİNE PARILTI GETİRİR:</h6>

  <p>Yaşlı nine bu sözlerinin ardından Zehra ile birlikte genç çocuğa teşekkür ederek yanından ayrıldılar.</p>

  <p>Yolda yürürken ninesi Zehra’ya birtakım nasihatlerde bulunuyordu:</p>

  <p>“Evet güzel kızım. Yaşamındaki anlam mutlu olmaksa eğer, az önce gördüğün gibi kendini mutluluğa adayabilirsin. Bunun için de mutluluğu beklemek yerine, mutlu olmayı istemen gerektiğini biliyorsun artık.</p>

  <p>Mutluluğu dışarıda değil de yüreğinde ararsan, yüreğinin karanlığına sakladığın huzuru da, aydınlığa doğru çıkarmış olacağının farkındasın artık. Unutma ki önemli olan, ne aradığını bilmek ve onu tüm yüreğinle istemektir canım.</p>

  <p>Sevgililer Günü’ne gelince, bizim zamanımızda böyle bir gün yoktu. Hem sevgimizi hissetmek ve onu kutlamak için şimdi insanların yaptığı gibi bir yıl boyunca da beklemezdik. Ben yaşadığım her günün ve her anın sevgi günü olduğunu düşünüyorum. Böyle düşünmek bana, yüreğimdeki sevgiyi her gün ve her an taze bir çiçek gibi hissetmemi sağlıyor.</p>

  <p>Biliyor musun canım, yüreğimizde yaşayan sevginin de bir dili vardır ve her an sıcaklığını hissetmemiz için bize mesajlar gönderir.</p>

  <p>Hatta çoğu zaman haykırır, özellikle aşkı kaybetmiş insanlara, ‘Bırakın aşkı aramayı ve yeniden alevlendirmeye çalışmayı, aşk’ı arayıp dururken beni fark edemezsiniz! Sizi birbirinize en sağlam ve sıcacık duygular ile bağlayan benim! Aşk’ı çaba göstermeden kazanırsınız, ama beni kazanmak emek ister; çünkü ben gerçek sevgiyim. Bana ne kadar inanırsanız, yüreklerinizdeki ateşi o kadar canlı ve sıcak tutarım’ diye seslenir, ama bizler duymayız bile sevginin bu haykırışını; çünkü aklımız hâlâ aşk’ta kalmıştır.</p>

  <p>Gözümüz başka bir şey göremez o an. Sevgi bize haykırırken, biz onu duymayız bile; çünkü aşk, gerçekleri görmemizi engellediği için, gözümüz kör, kulaklarımız da sağır olmuştur adeta.</p>

  <p>Sevgi yoluna eriştiğimiz o an, artık gözlerimizle görmek, kulaklarımızla işitmek yerine, sadece yüreğimiz ile algılayabileceğiz hayatın bize sunduklarını!"</p>

  <p>O sırada Zehra suçlulukla başını öne eğip mırıldandı. “Haklısın nineciğim, hiç bu şekilde düşünmemiştim ben...” diyerek cevap verdiğinde, sesindeki mahcupluğu hissetmişti ninesi. Ama çok kısa bir süre sonra bu mahcupluğun yerine tüm benliğini, ninesinin sevgi dolu ifadeleri sarmıştı. Kendisini, sanki koca bir filtreden geçmişçesine arınmış ve rahat hissediyordu Zehra.</p>

  <p>Ona bu rahatlığı veren duygu ise, yaşamına bir başkasının anlam katacağını düşünmek ve beklemek yerine, hedeflerine ulaşabilmesi için tüm kalbiyle bunu kendisinden istemesi gerektiğinin farkında oluşuydu.</p>

  <p>Yüreğindeki sevgiyi istediği an hissedebilecekti Zehra. Bundan sonra sevginin sesine her zaman kulak vereceğine dair o an kendisine bir söz verdi. Sevgiye muhtaç olduğunu hissettiğinde hep o sesi duyacak, yüreğine dokunabilecek ve bu sayede de sevgi onun bedenini iliklerine kadar tüm sıcaklığı ile saracaktı. Zehra aslında içindeki sevginin Allah tarafından kendisine verilen bir armağan olduğunu fark etmişti. Vedut sıfatının daima kendi üzerinde olduğunu anlıyordu artık... Sadece dışarıya odaklandığından içeride olanı hakikati göremiyordu...</p>

  <h6>Tek dost Allah'tır.</h6>

  <p>Kul Rabb’ine sıkıca sarılırsa Umudunu kesmezse Allah da kulundan umudunu kesmez...</p>

  <p>Gözleri ışıl ışıl olmuştu bir anda Zehra’nın ve ninesine meraklı bir ses tonu ile, “Nineciğim, annem bana çoğu şeyi dedemden öğrendiğinizi söylemişti, ama dedemi ne zaman bana anlatmasını istesem, ‘Sana dedeni en iyi ninen anlatır’ diyordu. Dedemi çok merak ediyorum. Annemin onun hakkında tek söylediği çok özel bir insan olduğuymuş. Bana biraz dedemden söz eder misiniz? Nasıl tanışmıştınız dedemle?” diye sorduğunda, yaşlı nine, “İstersen önce eve gidip kahvaltımızı yapalım. Hem annen de bizi bekliyordur şimdi. Kahvaltıdan sonra odamda buluşur hem sorularına yine birlikte çözümler arar, hem de dedenden sana söz ederim” diyerek cevap verdi.</p>

  <p>O sabah hep birlikte kahvaltı masasına oturdular. Zehra’nın o yumuşak kalbi yeniden kıpır kıpır olmaya başlamıştı. Çünkü birazdan, çok merak ettiği dedesini anlatacaktı ninesi ona. Bu duygular içinde kahvaltı masasından kalkıp odasına çekildi.</p>

  <p>Gözleri boşluğa dalmış, sabah gördüklerini düşünüyordu. Bugün harika başlamıştı ve günün geri kalanın harika geçeceğine tüm kalbi ile inanıyordu. Sonra birden irkildi ve ninesinin onu odasında beklediğini anımsayıp büyük bir heyecan ile yaşlı ninenin yanma gitti.</p>

  <p>Zehra sabırsız bir şekilde, “Lütfen nineciğim, çok merak ediyonım. Bana dedemi anlatır mısınız artık? Çok özel bir insan olduğunun dışında hiçbir şey bilmiyorum dedem hakkında” dediğinde, yaşlı nine yüzünde hüzünlü bir ifade ile özlemle sözlerini sürdürdü.</p>

  <p>“Evet, yavrum. Deden çok özel bir insandı; çünkü o, kendisini her zaman özel görüyordu. Allah özenerek yaratıyor kullarını nasıl özel hissetmesin ki? Onun yaşama bakışı farklıydı. Çevresindeki insanlar da bunu fark edebiliyordu rahatlıkla. Bundan yaklaşık seksen sene öncesiydi. Ben o zamanlar senin kadardım neredeyse. Sevginin ne olduğunu bile bilmiyordum henüz. Hayata sevgi dolu gözlerle bakmayı daha sonra dedenden öğrenmiştim.</p>

  <p>Çok yoksulduk. Babam beni köyümüze yarım saat uzaklıkta başka bir köye, tarlada çalışmam için göndermişti. İki köy arasında her gün bir saat yürümek zorunda kaldığım için, akşam olduğunda kendimi çok yorgun hissediyordum.</p>

  <p>Bu yorgunluk gündüz çalışmama da yansıyordu. Dedenle de tarlada tanışmıştık. Ekim ve tarım konusunda benden çok daha bilgiliydi.</p>

  <p>Aslında benim bu konuda doğru düzgün bilgim yoktu. İlk defa çalışıyordum bir tarlada. Üstelik o zamanlar böyle gelişmiş makineler, aletler de yoktu. Ellerimizle tek tek eker, sonrasında toplardık ektiğimiz buğday tohumlarını. Ben hiçbir şey bilmediğim için çok zorlanıyordum çalışırken.</p>

  <p>Benim gibi birkaç insan daha vardı yeni işe başlayan. Aramızda en bilgili olanımız dedendi. O yüzden bir sorunla karşılaştığında başı sıkışan herkes dedenden yardım isterdi.</p>

  <p>Oysa hepimizden çok daha fazla çalışıyordu deden, ama onu çalışırken hiçbir zaman yorgun görmemiştik. Hep gözlerinin içi gülerdi. Bir insanın gözlerine baktığında kalbinin derinliklerini görmeyi öğrenmiştim deden sayesinde. ‘Gözler kalbin aynasıdır’ derdi deden. Gözleri de ışıl ışıldı zaten her zaman.</p>

  <p>Çok zor şartlarda çalışıyorduk, yorgun ve uykusuzdum. Güneş tüm sıcaklığı ile tepemizdeyken yorgunluğumuzu ve bunaldığımızı daha belirgin bir şekilde hissediyorduk.</p>

  <p>Bir gün yine tarlada çalışırken gözlerimin karardığını his settim. Kirpiklerim ağırlaşmaya başlamıştı, gözlerimi açık tutmaya çalışıyordum ama buna gücüm yetmiyordu artık. Daha sonra gözlerimi açtığımda deden başımda duruyordu. Neler olduğunu anlamamıştım o an, sonradan bayıldığımı öğrendim.</p>

  <p>Diğer çalışan arkadaşlarda başıma toplanmışlardı. Şaşkın şaşkın bakıyorken çevreme, deden o an bizlere hayatın bir oyun olduğunu söyledi. Adeta donup kalmıştık o söz karşısında. Asla unutamıyorum o günü. İnsanın yaşamını değiştirecek anlamlar gizliydi dedenin her sözünde.”</p>

  <p>“Bana da anlatır mısın nineciğim, dedem başka neler söylemişti size?”</p>

  <p>“Deden çok çalışıp, buna rağmen yorulmamasının sırlarını anlatmıştı bizlere. Allah’ı her zaman vekil edindiğini ve böylece hep huzurlu, güvende olduğunu söylerdi. Her işinde Rabbimizin Ya Berr esmasını (kolaylaştıran) çekerek Allah’tan kolaylık dilerdi.</p>

  <p>Eğer Allah’ı kendimize yakın görürsek ve her işimize O’nu zikrederek başlarsak; üzerimizdeki yükün hafifleyeceğini, fakat hayatın bize üzüntü, mutsuzluk getirdiğine inanıp, nefsin sesini dinlersek geçmişe takılı kalarak yaşam enerjimizi tüketeceğini anlatırdı. O an Rabbimi daha iyi hissediyordum.</p>

  <p>Çoğu zaman O’nu kendimize dost olarak görememiştik Çünkü. O yüzden mutsuzluk, mutluluktan daha fazla yansıyordu düşüncelerimize.</p>

  <p>Deden, Allah’ı dost olarak algıladığı için, yaptığı işi de sürekli oyunun bir parçası olarak görüyordu. Kolaylaşıyordu her şey. Böylece yaptığı her şeyden zevk alarak çalışıyordu.</p>

  <p>Tıpkı çocuklar gibi...</p>

  <h6>ÇOCUKLAR GİBİ CESUR YAŞA!</h6>

  <p>“Çocuklar mı? Çocuklar hayatı kendilerine arkadaş olarak mı görürler nine?"</p>

  <p>“Evet canım, bir oyun olarak daha çok... Çocuklar hayatla hep güzel ve akıcı bir iletişim içindedirler. Deden bizlere çocukların düşüncelerini ve onların ne kadar azimli olduklarını anlatmıştı.”</p>

  <p>Zehra yaşlı nineye, “Sen de anlatır mısın bana nineci-ğim?” diye sordu büyük bir heyecan ile.</p>

  <p>Bu soru karşısında Meryem nine bir an duraksayıp, gözlerini tavana doğru dikmişti. Birbirlerine zincirlenmiş sarmaşıklara bakarken, bir yandan da o günleri, bir film şeridi gibi tekrar tekrar aklından geçiriyordu sanki. Sonra başını öne doğru eğdi ve gözlerini Zehra’ya doğru dikti. Mutluluğun kilidini açacak başka bir anahtarı ona teslim edermişçesine, “Deden o gün çocuklar hakkında şunları söylemişti bize yavrum” dedi ve ardından ekledi.</p>

  <p>“Çocuklar çok erken saatte kalkarlar. Neredeyse bütün gün hiç dinlenmeden koşar, zıplar, bir yerlere tırmanır ve adarlar. Biçmek bilmeyen bir enerjiye sahiptir çocuklar; çünkü onların tüm hayatı oyun üzerine kuruludur. Yaptıkları her şeyi oyunun bir parçası olarak algılarlar. Bu yüzden de hiç yorulmaz çocuklar; çünkü yaşamdan sadece zevk almayı seçerler.</p>

  <p>(Seçim haklarının kendi ellerinde olduklarını, daha sonra yakın çevreleri onlara unutturacaktır!)</p>

  <p>Çocukların hayal dünyaları çok geniştir. Her istediklerine yılmadan, yorulmadan ulaşmaya çalışırlar. Onlar, korkunun ne olduğunu bilmedikleri için cesurca yaklaşırlar hedeflerine. Hedefleri her zaman nettir. Bu yüzden ne istediklerinin bilincinde ve kararlıdırlar her zaman. Zihinleri çocukları ele alamamıştır henüz...</p>

  <p>Çocukların en büyük özelliklerinden birisi de, kimseyi suçlamamalarıdır. Çevrelerini suçlamadıkları için önlerine bir engel çıktığında, bu engeli sadece kendilerinin oluşturduğunu bilirler. Üstelik çocuklar kendilerini sınırlayan düşünceleri dışarıda değil, kendi içlerinde ararlar. Ve o an tek yaptıkları kendi önlerinden çekilmek olur.</p>

  <p>Bunu, o kadar sevgi dolu ve sıcak duygularla yaparlar ki, hayat bile bir kenara çekilip hayranlıkla izler onları!</p>

  <p>Yürekleri o kadar saf ve temizdir ki çocukların, hiçbir kuşku ve endişe duymazlar yaptıkları işten. Bu nedenle bulundukları anı doya doya yaşar ve sürekli motive içinde olurlar. Kendi içlerindeki enerjiyi sürekli canlı tutarlar. Gözlerinde hep bir gülümseme vardır çocukların. Işık gibidirler. Bulundukları ortam karanlıksa eğer rahatlıkla bir anda aydınlığa çevirebilirler.</p>

  <p>Çocuklar imkânsız nedir bilmezler; çünkü sadece yapabilirim düşüncesi hâkimdir zihinlerinde. Onlar asla ben yapamam demezler.</p>

  <p>(Daha sonra yakın çevreleri onlara sen yapamazsın, başaramazsın, senden bir şey olmaz düşüncesini aşılayana dek!)</p>

  <p>Bu güçlü inanç sayesinde hedeflerine karşı ‘İmkânsız yoktur!’ düşüncesi içinde yaklaşırlar.</p>

  <p>Kısacası çocukların her zaman net hedefleri ve umutları vardır ve o hedeflere ulaşabilecek cesaretleri...</p>

  <p>Deden bu sözlerle yüreğimize dokunmuştu o gün. Ve bu sözlerinin ardından bir kâğıt çıkartıp, üzerini karalayarak bize vermişti.</p>

  <p>Kâğıdı merakla alıp okuduğumuzda şu sözlerin yazılı olduğunu görmüştük:</p>

  <h6>Siz yüreğiniz ile kendinize inanırsanız, tüm dünya da size inanacaktır!”</h6>

  <p>“Siz anlatırken tahmin etmiştim! Bana verdiğiniz kartlar bunlar...”</p>

  <p>“Evet canım. Bu kartlar bana dedenden kalmıştı. O gün bize yazılı olarak bu sözü verdiğinde ‘Neden yazılı bir şekilde verdiniz' diye sormuştum merakla. O da bana gülümseyerek, ‘Yazıların verdiği mesaj yüreğinizde, konuşmaların verdiği mesaj ise zihinlerinizde kalır’ demişti.”</p>

  <p>Bunun üzerine Zehra, “Ben de bu satırları inanarak okuyup yüreğime yazacağım' diyerek heyecanını dile getiriyordu.</p>

  <p>Zehra bir yandan da ninesinin anlattıklarını düşündükçe, kendisini suçlamaya başlıyordu. “Çocuklar bizim yapamadıklarımızı yapabiliyorlar, keşke çocuk kalabilseydim nineciğim. O zaman hayata bir çocuk gibi cesurca bakabilirdim...” dediğinde, Meryem nine Zehra’yı teselli eder bir ses tonlamasıyla devam etti sözlerine.</p>

  <p>“Hayata cesurca bakmak için çocuk olmaya gerek yok Zehracığım. Önemli olan cesur olmayı gerçekten istemektir. Çocukların düşüncelerindeki sır da budur zaten: Gerçek anlamda, tüm yüreği ile inanmak ve istemek... Çocuklar kendilerine inanmamak gibi düşüncelere kapılmazlar. Bu konuda tereddüt bile duymazlar. Eğer bir çocuk gibi önce sen kendine inanırsan; tüm dünya da sana inanacaktır!”</p>

  <p>Zehra yeni bir şeyler öğrenmenin heyecanı içindeydi. Tıpkı ufak bir çocuğun annesini soru yağmuruna tutuğu gibi sorular sormaya devam ediyordu. “Peki, dedem başka neler anlattı size nineciğim?" diye sorduğunda yaşlı nine, Zehra’nın bilgiye açık olup ve yüreği ile ona yaklaştığını hissettikçe hem mutlu oluyor, hem de severek anlatıyordu. Onun anlayışında, bir ruhun olgunlaşması, zamanla tüm dünyanın gelişimine etki edecekti. Bu yüzden kendisi de Zehra kadar heyecanlıydı.</p>

  <p>Yaşlı nine, Zehra'nın az önceki sorusuna cevap vermek için derin bir nefes aldı ve “Deden, bize yaptığımız işi kendi içimizde Allah'ın izniyle bu işi en güzel şekilde yapacağım düşüncesinin önemini anlatmıştı canım. Dedenin bu sözü hâlâ kulaklarımda çınlıyor...” diyerek duygularını belirtikten sonra kaldığı yerden devam etti sözlerine.</p>

  <p>"Hepimiz bu sözü yüreğimize haykırdıkça, kısa zaman içinde bu düşünceyi benimsemiş olduk. Buna o kadar çok inanmıştık ki, artık kendimizi çok daha değerli hissediyorduk. Her birimiz ayrı ayrı yaptığımız işi en iyi yapan insanlar olmuştuk. Bu düşünceyi yaşamımızın her alanında sürdürdük. Çalışırken, ev işlerinde...</p>

  <p>Hatta bazı arkadaşlar okula giden çocuklarına anlatmışlar ve onlara da benimsetmişlerdi en iyi olma fikrini. Çok kısa süre sonra derslerini zorlukla yapan çocuklar bile artık severek bakmaya başlamışlardı ödevlerine.</p>

  <p>Ben de ilk zamanlar senin gibi yaşamın zorlukları karşısında şikâyet ederdim. Ama hayatın zorluklarla anlam kazandığını, zorluklar olmadan rahat bir yaşantının insana azim, heyecan, merak ve istek vermediğini öğrendim. Yavaş yavaş kuruyan bir çiçek gibi, zamanla yapraklarımın döküldüğünü fark ettim ve rahatlık ortamından kendimi uzaklaştırdım.”</p>

  <p>Yaşlı nine bu sözlerin ardından Zehra’ya bir kart daha uzattı. Kartın üzerinde şu yazıyordu:</p>

  <h6>EKMEDEN ÖNCE DÜŞÜNEN İNSAN, BİÇERKEN DÜŞÜNMEK ZORUNDA KALMAZ!</h6>

  <p>Dünyamız her zaman ona kattığımız düşünce ve anlamlarla şekilleniyor. Hayatımıza ne katarsak karşılığında onu alıyoruz. Deden bizlere, ‘Siz, sevgi bahçesinde açan birer sevgi çiçeklerisiniz...’ derdi. İnsanın bu dünyayı koca bir sevgi bahçesi, kendisini de o bahçede açan nadide bir çiçek olarak hissetmesi ne hoştu.</p>

  <p>İstediğimizi ektiğimizde, karşılık olarak ektiğimizi alıyorduk. Kalbimize stres, kızgınlık, suçlama ektiğimizde mutsuzluk ve öfke, sevgi ekince de karşılığında güzellikleri ve mutluluğu alabileceğimizi öğrendikten sonra kalbime her fırsatta sevgi tohumları ekmeye başlamıştım.</p>

  <p>Deden şöyle bir ifade kullanmıştı o gün:</p>

  <h6>Ekmeden önce düşünürseniz, biçerken düşünmek zorunda kalmayacaksınız."</h6>

  <p>Yaşlı nine bir süre durup soluklandı. Gözleri uzaklara dalıp gitmişti. Kısa bir süre sonra da devam etti sözlerine.</p>

  <p>“Evet güzel kızım. Çok güzel bir yüreğe sahipti deden. Söylediği her sözün içinde mutlaka SEVGİ vardı. Kalbine sadece sevgi ve mutluluk tohumlan eker, bunun sonucunda da sevgi biçerdi.</p>

  <p>Bir şeyleri başarmak için zorluklarla karşılaşmam gerektiğini de dedenden öğrendim. ‘Eğer yürüdüğünüz yolda zorluklar yoksa hemen geriye dönün; çünkü o yol sizi başarıya götürmeyen sapa, kör bir yoldur...’ derdi deden. Bu sözler hepimiz için başarı yoluna uzanan bir köprüyü oluşturuyordu sanki.</p>

  <p>Deden mutlu yaşamak için, sürekli değişim ve gelişim içinde olmamız gerektiğini anlatmıştı bizlere. Çok güzel bir söz söylemişti yine o gün, ‘Mutlu yaşamak için gelişmek, gelişmek için öğrenmek, öğrenmek için sevgi gerekir’ diye.</p>

  <p>Gerçekten de öyleydi. Mutlu yaşamak için gelişmek zorundayız her zaman. Gelişmek ise öğrenilerek edinilir. Öğrenmek ise yüreklilik ve sevgi gerektirir. Sevgi dolu bir yürek her zaman öğrenmeye açlık duyar Zehracığım. ”</p>

  <p>Yaşlı nine Zehra’ya elindeki kartlardan bir tane daha verdi:</p>

  <h6>KENDİ YÜREĞİNDE HİSSETMEDİĞİN BİR DUYGUYU BAŞKASINA VEREMEZSİN!</h6>

  <p>Zehra bu sözleri yüreğine yazdıktan sonra duygu yüklü bir ses ile “Bugün yaşamıma güzel anlamlar katmaya başladığım çok özel bir gün. Üstelik bu kartlara dokundukça dedemin de elimi tuttuğunu hissediyorum. Lütfen bana dedemi anlatmaya devam edin nineciğim’’ dedi.</p>

  <p>Yaşlı nine bu paylaşımı daha sonraya bırakmayı düşünse de, Zehra’nın kendisini dinlemeyi yüreği ile istemesine dayanamadı ve sözlerine devam etti.</p>

  <p>“Deden çoğu zaman, ‘Önce kendi yaşantınıza bir şeyler katmalısınız, önce kendinizi sevmelisiniz ki daha sonrasında yaptığınız işi sevebilesiniz. Çevrenizdeki insanlara bir şeyler verebilmek için, önce o duyguya sizlerin sahip olması gerekir' derdi.”</p>

  <p>Meryem nine o günleri tekrar yaşıyordu adeta. Bir ara Zehra, ninesinin gözlerinin dolduğunu fark etti. Neredeyse ağlayacaktı yaşlı nine. Hatta birkaç damla gözyaşı sızmıştı kirpiklerinin arasından...</p>

  <p>O an, “Görebiliyorum artık, değişen dünyada değişmeyen sadece bizim düşüncelerimiz!” nineciğim diye haykırdı Zehra...</p>

  <h4>DEĞİŞİM BU KADAR ACI MI?</h4>

  <p>Yaşlı ninenin Zehra'dan hiç beklemediği bir sözdü bu. Şaşırmıştı... Fakat Zehra’nın bu kadar kısa bir sürede, böyle bir düşünceye sahip olması çok mutlu etmişti kendisini.</p>

  <p>“Değişen dünyada değişmeyen tek şey, maalesef insanların düşünceleri ve davranışları oluyor. Aslında insanlar da değişim içindeler, ama bunu kendi içlerinde fark edemiyorlar canım...” diyerek cevap verdi Meryem nine.</p>

  <p>Zehra bu kez, “Ben arkadaşlarıma günlerinin nasıl geçtiklerini sorduğumda, ‘Hep aynı, bildiğin gibi, değişen bir şey yok' diyerek cevap veriyorlar. Hayat gerçekten de hiç değişmiyor mu nineciğim?” diye sorduğunda, Meryem nine sanki Zehra’nın bu soruyu kendisine sormasını bekliyormuşçasına hemen cevap verdi.</p>

  <p>“Dünya sürekli değişim halindedir yavrum. Hayat bıraktığımız yerde durmuyor tabii ki. Hayat durağan değildir, bir nehir gibi sürekli akıp gider. Sonra bulutlar... Bulutlar da hareket halindedir her zaman...</p>

  <p>Üstelik güneş her gün farklı sıcaklıkta ısıtıyor bizi. İklimler değişim içindeler. Sonra duygularımız değişiyor her an büyük bir hızla. Ama çoğu insan bu değişimleri fark edemiyor bile...</p>

  <p>Üstelik insanlar bereketlerinin olmadıklarını düşünürler. Bereketi sadece rızık olarak görürler. Oysa saçlarımız uzuyor bak, tırnakların da öyle. Kirpiklerin de... Boyun uzuyor... Demek ki Allah’ın rahmet ve bereketi daima üzerimizde, ama bizler manevi bir uykunun içindeyiz adeta güzel kızım.”</p>

  <p>Zehra ninesine, “Peki, neden fark edemiyoruz, neden bizler de değişmiyoruz, dünyaya uyum sağlamıyoruz?” diye sordu bu kez şaşkınlık ve merak duygularının kapladığı ses tonuyla. Meryem nine, insanlığın çok önemli bir sorunu karşısında, onlara mesaj verirmişçesine, “Çoğu insan, hayatın her şeye rağmen devam ettiğini algılayamaz Zehracığım” dedi. “Sanki dünya durmuş gözü ile bakarlar yaşamlarına. Sonra da geri kaldıklarını hisseder ve suçlarlar çevrelerini.</p>

  <p>O an keşke demeye başlarlar. Keşkeler ise, geçmişteki olumsuz duygularımızı bugünümüze taşırlar ve kendimizi suçlamaya başlarız bir anda. İnsan sürekli ya geçmişte ya da gelecekte olduğu için üzerindeki rahmeti de fark edemez. İşte bu şeytanın bir tuzağıdır, onlar az şükretsin, tefekkür içinde olamasınlar diye... Keşke şeytani bir kelimedir. Hep geçmişe gitmek için zihnin tuzak kelimesidir. Bu yüzden bizler keşke yerine, bir dahaki sefere deriz.</p>

  <p>Biz, keşke şöyle yapsaydım derken, dünya bizi duymaz bile. Bütün hızı ile hiç durmadan devam eder dönmeye. Sonra yine zihne kulak veririz ve kendimizi değersiz, işe yaramaz hissettirir bize. Zihnin bu hilesini fark ettiğimiz an, o hataları düzeltmek çok daha kolay olacaktır aslında...”</p>

  <p>Meryem nine bu sözlerin ardından, yüreğinin üzerinde taşıdığı kartlardan bir tanesini daha uzattı Zehra’ya...</p>

  <h6>HER İNSANIN İÇİNDE GİZLENEN BİR KAHRAMAN VARDIR. AMA KAHRAMANLAR GİZLENEREK DEĞİL, DÜNYADA BİR İZ BIRAKARAK ANILMAK İSTERLER.</h6>

  <p>Ve ardından devam etti.</p>

  <p>“Değişim; emek, sabır ve bazen de zorluklarla baş etme cesareti ister. İnsanların çoğu değişimin bu istekleri karşısında kendilerini güçsüz hissederler; çünkü o an kendilerine bir rahatlık ortamı oluşturmuşlardır. Rahatlık ortamından çıkmak, değişime uzanan en büyük adımdır. Hiç kimse elindeki tohumları tarlasına ekmeden ürün alamaz!</p>

  <p>Deden bizlere çalışırken hep rahattan kaçınmamızı söylerdi. Sonradan anladım rahatlık duygusunun güzellikleri yaratmak için harekete geçmemizi engellediğini. İnsanlar sadece düşünerek, üreterek ve gerekirse zorlanarak sunabilirler güzellikleri. Bu duyguları rahatlık içinde hiçbir zaman hissedemeyiz canım.</p>

  <p>Ben, dünyaya gelmek için zorlanan, ama bu zorlanmanın onun özgürlüğe doğru uçmasını sağlayacak bir sınav olduğunu bilen koza kelebeği gibi, değişimi ve zorlanmayı kabullenmesi gerektiğine inanıyorum insanların...”</p>

  <p>“Peki değişimi nasıl hissedeceğiz nineciğim?”</p>

  <p>“Değişim içinde olduğunu hissetmek için, kendine her gün şu soruyu sorabilirsin canım:</p>

  <h6>Dünden bugüne hayatımda değişen ne oldu?</h6>

  <p>Bu soruyu kendine sor ve sadece bekle. Çok kısa bir süre sonra, yüreğin sana bu sorunun cevabını verecektir:</p>

  <p>Bir insan ancak, olumlu ya da olumsuz bir şekilde değiştiğini hissettiği an, olumsuz davranışlarını olumluya çevirip, olumlu davranışlarının sonucunda da gelişen güzellikleri paylaşabilir. ”</p>

  <p>“Bunları bilmediğimiz sürece hayatı hep acı verici olarak algılayacaktık değil mi nine?"</p>

  <p>‘'Kesinlikle..." dedi yaşlı nine ve ekledi:</p>

  <h6>“ASLINDA ACI OLAN YAŞAMIN KENDİSİ DEĞİL, YÜREĞİMİZDEKİ GÜCÜ FARK ETMEMEKTİR..."</h6>

  <p>Meryem nine sözlerinin ardından durup Zehra’nın gözbebeklerini süzdüğünde, Zehra, ninesinin birazdan çok özel bir sırrı paylaşacağını hissetmiş gibiydi. Yaşlı nine, sanki tüm insanlığın kabahatini açığa çıkarırmışçasına, “Her insanın içinde uyuyan gizli bir kahraman yatar. Ama kahramanlar gizlenerek değil yaptıkları güzellikler ile anılırlar. İnsanlar gerçekten tüm yürekleri ile inanırlarsa, içlerindeki o kahramanı sınırsız bir şekilde kullanabilirler. Allah bizi halife olarak kılmış ve bize güvenmişken bizim kendimize inanmamamız da zihnin bir oyunu Zehracığım... İçimizdeki kahramanı uyandırmamız için önce yüreğimizi fark etmemiz gerekiyor! Hayata yüreğimiz ile bakmak...” dediğinde, “Bu nasıl olacak nineciğim?” dedi Zehra. “Hatırlıyorum! Daha önce bana pencereden bakmamı istediğinizde de çevredeki güzellikleri fark edeceğimi söylemiştiniz. Ben pencereden baktığımda, daha önce hiç fark etmediğim o cıvıl, cıvıl rengârenk kuşları, yol kenarındaki ağaçların o muhteşem doğa ile özdeşmiş yeşil renklerini görmüştüm. Siz de bana, ‘Yüreğinle baktın da onun için’ demiştiniz. Peki, yüreğimle bakmak, bu nasıl bir şey nineciğim?” diye sordu bu kez Zehra.</p>

  <p>Meryem ninenin bu soru karşısında gözlerinin içi gülmüştü; çünkü sevgiyi anımsatan her söz, onun yüreğinde bir sıcaklık hissi oluşturuyordu. Bu da yaşlı ninenin gözlerine yansıyordu. Zehra, yaşlı ninesinin gözlerindeki ışık ile birlikte yüzündeki mutluluğu görüp sesinin titreşimindeki sıcak sevgisini hissedince heyecanlanarak onu dinlemeye başladı.</p>

  <p>“Güzel kızım. Sen aslında yeşilliklere baktığında gönlün açılmıştı. Yeşilliklere özellikle bakmanı istedim ve gökyüzüne, uçan kuşa. Her şeyin Allah’ın iradesi ile O'nun kudreti ile hareket ederek can bulduğunu fark etmeni istedim. Rabbimiz Kuran-1 Kerim Kaf Suresi'nde ‘gökyüzünü yarattığını ama ona bakmadığımızı, bakarsak bir çatlak bile bulamayacağımızı ve dağlar ile yeşillikleri kalp gözümüzü açmamız için yarattığını’ söylemektedir.</p>

  <p>Ama biz maalesef Kuranı bile sevap için okumaktan, aşk’ı kaçırıyoruz.</p>

  <p>Sana pencereden güzellikleri görmen için bakmanı söylediğimde, sen farkında olmadan, düşüncelerini sadece güzellikleri görmen için yönlendirmiş oldum. Sen tefekkür halindeydin. Tefekkür bir kanaldır, velilerin, peygamberlerin sürekli izlediği bir yoldur bir tanem.</p>

  <p>Daha önce de söylediğim gibi, her şey bizim düşüncelerimizde sınırlıdır! Sen yaşamına hangi düşünce ve anlamı katmak istersen, o bakış açısı ile çevrene odaklanırsın.</p>

  <p>Deden hayata yüreği ile bakardı her zaman. Ben de dedenden öğrendim yaşama yüreğim ile bakmayı. Baktığım her yerde güzellikleri gördüm; çünkü güzellikleri görmek için bakıyordum her şeye. Zorluklarla karşılaştığımda bakış açımı değiştirdim her zaman.</p>

  <p>Zorluk anında yaşam bizlere iki seçenek sunuyordu: Ya yaşadığın zorluklara isyan edeceksin, ya da tüm karşılaştığın zorlukları sam uzanan bir mucize olarak kabul edeceksin.</p>

  <p>Ben de, her zorluğun arkasında gizlenmiş ve bana kavuşmak için bekleyen bir hazinenin saklı olduğunu düşünerek, seçimimi olumludan yana kullandım. Biliyordum ki Rabbim bir hediye vermeden önce önüne engel koyuyordu ve arkasına hediyesini gizliyordu. Bu yüzden zorluk yerine, beni bekleyen hazineye odaklamış oldum kendimi. Hayatı, bir çocuğun oynadığı oyun olarak görmem, hana bu odaklan mayı sağlıyordu. Sonunda da yorulmadan hazineme kavuşuyordum.</p>

  <p>Üstelik bu hazinenin boyutu ve değeri hiç önemli değildir. Çok küçük de olsa, küçük mutlulukların, ardından büyük mutluluklara uzanan bir köprüyü oluşturduğuna inanarak yaşamalı insan.</p>

  <p>Sadece derdin arkasına baktığımda gördüm ki, sıkıntının arkasında bizi yükselten amel olarak derecimizi artırarak Allah’a yaklaştıran bir merdiven var aslında. Yaşamımızda başarısızlıklar da olacaktır tabii ki. Üstelik başarısızlık sonucu zihnimizde olumlu düşünceler ve alınması gereken derslerin olduğunu fark edebiliyorsak eğer, yaşanılanları başarısızlık olarak değil, bizleri eğiten birer eğitmen olarak görürüz.</p>

  <p>Hayatı yaşayarak öğreniyoruz çünkü. Her olay olumlu ya da olumsuz bir deneyim kazandırıyor bizlere. Önemli olan olumlu deneyimlerimizi fark edip mutlu olmak, olumsuzluklara ise onlardan alacağımız dersler olduğu düşüncesi ile bakıp, bu dersleri kabullenmek ve ruhumuzu olgunlaştırmaktır canım.</p>

  <p>Tarlaya buğday tohumlan ektiğimizde, sonradan aralarında oluşmamış, içleri hoş binlerce buğdayların çıkrığını görürdük. Ama buna isyan etmez, sebeplerini araştırırdık. Ve yaptığımız hatayı bulduktan sonra, o olaydan ders almanın mutluluğunu yaşardık. Tıpkı az önce anlattığım gibi...”</p>

  <p>Zehra bu duyduklarına çok sevinmişti. Sevgi yoluna doğru ilerlerken, kendi dünyasında mutlu yaşamak adına, ninesinden çok anlamlı bilgiler edindiğinin farkındaydı.</p>

  <p>O an yüreğine şu sözlerle seslendi:</p>

  <p>“Yolumdaki engelleri kendi kendime oluşturduğumun farkındayım artık. Önümdeki en büyük engeli kendi düşüncelerimle oluşturduğumu biliyorum. Bundan sonra sevgi aramak ve beklemek yerine, içimdeki sevgiyle yaşayacağım. Böylece beklenti içinde olmadan, kendi önüme koyduğum engeli kaldırıp sonra da kucaklayacağım hayatı.</p>

  <p>Şimdiye kadar yaşamıma bir başkasının anlam katacağını düşünerek sadece beklemiştim. Artık kendi yaşantıma, sadece kendimin anlam katabileceğimin farkındayım. Bundan sonra bir çocuk gibi yürekli, cesur ve kararlı olacağım.</p>

  <p>Beklemek yerine net hedefler belirleyip, bu hedeflere ulaşmak için sadece yapabilirim düşüncesi ile yaklaşacağım.</p>

  <p>Allah’ı her zaman vekil edineceğim, O’nunla çocukken olduğu gibi dostluk kuracağım. Değişen dünyayı artık fark edebiliyorum. Rahatlıktan kurtulup, değişim adına her türlü zorluğa kahramanca göğüs gereceğim. İçimdeki kahramanı uyandırma zamanı geldi şimdi. Şimdi hayata yüreğim ile bakma zamanı... Şimdi, her gün yeniden, yeni duygularla doğma zamanı!”</p>

  <p>Zehra bu rahmani duygular içindeyken gözlerinin içi gülüyordu. Ninesine, “İçimdeki kahramanı nasıl uyandıracağımı ve yüreğim ile bakmama engel olan her şeyi bana anlatır mısın?” diye sorduğunda, yaşlı nine bu soru ile Zehra’nın yaşamında seçim hakkının da kendi elinde olduğunun farkına vardığını anlamıştı.</p>

  <p>Böylece Zehra, üçüncü büyük adımı da atmıştı sevgi yoluna doğru.</p>

  <h6>İNSANLARI MUTLU ETMEYE ÇALIŞIRKEN. KENDİMİZİ MUTSUZ BIRAKTIĞIMIZI FARK EDEMEDİK!</h6>

  <p>Meryem nine büyük bir zevk ile anlatıyordu söylediği her şeyi...</p>
</body>
</html>
