<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4>SEVGİ YOLUNA YOLCULUK... OLUMSUZLUKLAR</h4>

  <p>Her ne olduysa o gün olmuştu!</p>

  <p>Belki de bu, yılların birikimi sonucu oluşan bir duygu patlamasıydı...</p>

  <p>Zehra, bir zamanlar polis olan çok sevdiği babasını henüz çok küçük yaşlarda kaybetmişti. Aradan yıllar geçmişti, onun için bu duruma alışmak çok zor olsa da, yaşam yolunda babasından yoksun nefes almaya alıştırıyordu kendisini. Tabii bunu nereye kadar başarabileceğini hep düşünerek...</p>

  <p>Küçük şirin evlerinde annesi ve yaşlı ninesi ile yaşıyordu Zehra. Henüz hayatının baharındaydı. Fakat çoğu zaman yaşamın kendisine acımasızca davrandığını düşünüyor ve böylece o güzel ruhunu, müthiş bir öfkeyle birlikte kızgınlık duygusu kaplıyordu.</p>

  <p>En kötüsü de, bütün zorlukların sanki kendisini bulduğuna inanmaya başlamasıydı. Bazen isyankâr bile olabiliyordu... Yaşamında eksikliğini hissettiği hep birisi olacaktı ne de olsa... Bu inanç, yaşamının her anını olumsuzca etkiliyordu Zehra’nın. Çoğu zamanını mutlu olamamasının sebeplerini düşünerek geçirmeye başlamıştı artık.</p>

  <p>Babasının ölümünden sonra, yaşamındaki eksikliği doldurması için kendisine arkadaş edindiği ve zamanla kendisini çok sevdiği bir de erkek arkadaşı vardı Zehra’nın.</p>

  <p>Yine güneşli bir hafta sonuydu o gün. Zehra’yı her zamanki gibi annesi uyandırmıştı pembe duvarlı, küçük şirin odasının eşiğinden seslenerek. Zehra uyanıp yatağından kalktığında, güneş ışıklarının perdenin arasından sızıp, yüreğine doğru aktığını ve o an içini bir sıcaklığın doldurduğunu hissetmişti. İnsanın ruhunu tazeleyen bu ışıkla güne başlamak, Zehra’nın yüreğini ısıtmakla kalmayıp, ruhuna harika duygular da katmıştı o an.</p>

  <p>Zehra, hu sıcak duygulan hissettikten kısa bir süre sonra elini yüzünü yıkamak için banyoya gidip sonrasında yemek odasına geçtiğinde, annesinin kahvaltıyı hazırlamış olduğunu gördü. Kahvaltıda çok fazla bir şey yiyemiyordu. Bir bardak açık çay, ince bir dilim kızarmış ekmek ve biraz da beyazpeynir yeterli oluyordu onun için.</p>

  <p>Yedikleri de zaten boğazına düğümlenmeye başlıyordu...</p>

  <p>Kısa bir süre sonra, “Afiyet olsun size’’ diyerek kahvaltı masasından kalktığında, sehpanın üzerinde duran gazetelere ilişmişti gözü.</p>

  <p>Önce eğilip gazeteleri aldı eline. Bir tanesini koltuk altına koyup, diğerine ayaküstü bir göz attı ve daha sonra odasına doğru ilerledi. Yatağına kurulup merakla günlük haberleri okumaya başladı. Zehra, gazete okumayı çok seviyordu, ama o gün gazetedeki haberleri okudukça içini çekti “Of!” diye.</p>

  <p>Sonra birden, “Bu ne böyle, hep aynı haberler! Yine insanlar birbirlerini dolandırmışlar, yine öldürülen insanlar, yine yanan evde mahsur kalan çocuklar, kaçırılan öğrenciler. Yine terör, yine vahşet haberleri!” diyerek söylenmeye başladı. “Yeter artık yeter!” diye haykırırken, odasının içinde çalkalanan ses, kulakları çınlatacak kadar yankılıydı adeta.</p>

  <p>Birkaç dakika sonra diğer gazeteyi de aldı eline; fakat o gazetede de farklı bir haber yoktu. Gazetedeki olumsuz haberler ruhunu üşütmüştü Zehra’nın. Sabah kalktığında yüreğinde hissettiği güneşin vermiş olduğu aydınlığın etkisi bir anda gitmiş, yerini karanlık duygular kaplamıştı artık. O an öfkeyle birlikte elindeki gazeteleri buruşturup hızlıca yere fırlattı.</p>

  <p>Daha sonra uzandığı yatağından doğrularak tekrar oturma odasına geçti. Televizyon izlemenin biraz kafasını dağıtabileceğini düşünüyordu çoğu insan gibi...</p>

  <p>Oturma odasına geldiğinde, kendisini her zaman rahat hissettiği, televizyonun tam karşısında duran geniş, bordo sarı çizgilerle döşenmiş kadifemsi koltuğa oturup sırtını yasladı. Televizyonun kumandasını eline aldı ve televizyona doğru uzatıp bir tuşa bastı.</p>

  <p>O an bir gevşeme olmuştu Zehra’nın bedeninde. Yüzünden fazlasıyla belli oluyordu bu rahatlık. Bir dakika içinde neredeyse bütün kanalları dolaşmıştı Zehra. Fakat televizyondaki sabah haberleri ve boş laflarla dolu programlar, içini karartmaktan başka bir duygu vermemişti ona.</p>

  <p>“Yine olumsuz haberler, nereye baksam hep kötü şeylerle karşılaşıyorum. Nedir bütün bu olanlar? Neden hiçbir şeyden zevk alamıyorum artık? Neden gazete haberleri ve daha önce izlediğim televizyon programlan, keyif yerine mutsuzluk hissi vermeye başladı bana?” diyerek kızgınlığını haykırıyordu bir kez daha yüreğine.</p>

  <p>Zehra, bir anda öfkelenerek oturduğu koltuktan doğruldu ve odasına gitti. Dışarıda erkek arkadaşı ile buluşup biraz sohbet etmenin kendisini mutlu edeceğini düşünüyordu. Bunun üzerine arkadaşını arayarak daha önce gittikleri kafede buluşmak istediğini söyledi.</p>

  <p>“Bu çok iyi olur, benim de sana söylemek istediğim bir şey var aslında” diyordu karşıdaki ses.</p>

  <p>Zehra'nın içini büyük bir heyecan kaplamıştı o an. “Acaba bana ne söyleyecek?” diye düşünmeye başlamıştı bile telefonu kapatırken... Vakit kaybetmeden eşyalarının çokluğundan artık küçük bulduğu iki kapılı gardırobunu açtı ve hafta sonu için giyebileceği bir kıyafet aradı kendisine, ama karar veremiyordu ne giyeceğine...</p>

  <p>Daha doğrusu içi içine sığmıyordu heyecandan. Sonunda kendisine rahat bir kıyafet seçip giyindi. Arkadaşını bekletmemek için hızlı hareket etmeye çalışıyordu ve öğleye doğru randevulaştıkları kafede buluştular.</p>

  <p>Kısa bir sohbetin ardından heyecanlı bir şekilde, “Hadi artık...” dedi Zehra. “Bana söylemek istediğin nedir?”</p>

  <p>“Bunu söylemek bana zor geliyor, ama yine de söylemek zorundayım” diyerek cevap verdi arkadaşı çekingen bir şekilde.</p>

  <p>Zehra, “Neyi söylemek zorundasın, neden söz ediyorsun anlayamıyorum!” dediğinde ses tonundan ne kadar da endişeli olduğu anlaşılıyordu.</p>

  <p>Arkadaşı suskundu hâlâ ve kısa bir sessizliğin ardından, “Buraya kadarmış...” diyerek oturduğu koltuktan ayağa kalktı bir anda ve hiçbir açıklama yapmadan Zehra’nın yanından ayrıldı.</p>

  <p>Öylece donakalmıştı Zehra bulunduğu masada. Olanlara anlam veremiyordu.</p>

  <p>Çaresizlik içinde yumruklarını sıkıp dudaklarını ısırıyor, bir yandan da, “Kâbus gibi bir gün! ” diye düşünüyordu. O sırada telefonu çalmaya başladı. Arayanlar kız arkadaşlarıydı. Önce telefonu açmamayı düşünse de, daha sonra bu durumu arkadaşları ile paylaşmanın kendisini rahatlatabileceği kararına varıp telefonu cevaplayarak arkadaşlarını bulunduğu ortama çağırdı.</p>

  <p>Yaşadıklarını arkadaşlarına anlatırken, arkadaşları da yaşadıkları sıkıntıları Zehra ile paylaşıyordu. Ama ortada çözüm için gerekli hiçbir konuşma yoktu! Zehra, bu sohbetin ardından yeniden gerilmeye başlamıştı. “Hep aynı konuşmalar. İnsanlar birbirlerini çekiştiriyor. Ayşe sevgilisinden ayrılmış, Demet babası ile tartışmış, Melike derslerden şikâyet edip içimi karartıyor” diyerek bu olumsuz ortamdan da uzaklaştı.</p>

  <p>Yalnız başına çevrede dolaşmanın, kendisine iyi geleceğini düşünerek küçük adımlarla çevrede gezinmeye başladı. Birkaç dakika sonra, o güzel güneşli havanın yerini, bulutlu, kapalı bir havaya terk ettiğini gördüğünde, “Ne kadar da şanssız bir insanım ben. Bu güzel havada dolaşmayı bile çok gördü bana kaderim!" diye isyan ederek, az ileride bulunan otobüs durağına doğru hızlı adımlarla ilerledi.</p>

  <p>Yağmur bir anda atıştırmaya başlamıştı. Ufak yağmur damlacıkları Zehra’nın saçlarını nemlendirirken o, otobüs durağına bir an önce yetişebilmek için koşturmaya başlamıştı bile.</p>

  <p>Otobüs durağına geldiğinde müthiş bir kalabalığı da fark etti Zehra. Yapılacak bir şey yoktu, eve gitmesi gerekiyordu ve bunun için de otobüsü kullanacaktı. Yaklaşık yarım saat bekledikten sonra, az ileride kendisini evine götürecek olan yeşil renkli, tepesinde 26 yazan otobüsün geldiğini gördü.</p>

  <p>O müthiş kalabalığın içerisinden kendisini otobüse attığında, bu defa otobüsün içinde tıkış tıkış olmuş insanları fark etti. Artık daha çok inanmaya başlamıştı bütün zorluklan kendisine çektiğine...</p>

  <p>Bunu kötü şansına bağlayarak, “Zaten şanslı bir insan oh saydım, otobüs boş gelirdi’’ diyerek mırıldandı hafifçe. Hoş, otobüs o gün her günkünden çok daha kalabalıktı! O kadar kalabalığa şoför bile “Arkaya doğru ilerleyin lütfen” diye seslenmekten yorulmuştu artık.</p>

  <p>Zehra, bir yandan kaderine isyan ederken, bir yandan da otobüsün içinde ayakta kalabilmek için dengesini sağlamaya çalışıyordu.</p>

  <p>Yaklaşık bir saat süren yolculuğun ardından ancak evine ulaşabilmişti... Eve girer girmez üzerine rahat bir şeyler aldı. Saatine baktığında çok sevdiği dizilerin başlamak üzere olduğunu fark etti. Çok geçmeden televizyon karşısındaki yerini aldı, diziler de başlamıştı zaten...</p>

  <p>Ama birkaç dakika sonra Zehra, yine sıkılmaya başladığını fark etti. Dizideki insanlar sürekli, “Üzgünüm, mutsuzum, kahretsin, yapamam, başaramam...” gibi olumsuz kelimeler kullanıp, birbirlerini vurup, aldatıp, tehdit edici sözler sarf ediyorlardı. Bu durum, artık Zehra’nın yüreğinde büyük sıkıntılar oluşturmaya başlamıştı.</p>

  <p>Aslında uzun bir zaman diliminin sonucu oluşan, Zehra’nın, farkında olmadan çevresinden edindiği ve zamanla içselleştirdiği duyguların patlamasıydı bu duygu durumu. Zehra biraz düşündü.</p>

  <p>Gerçekten de her şeyin kendisini mutsuz ettiğine iyice inanmaya başlamıştı artık. Nereye baksa, nereye gitse, hep iç sıkıcı olumsuzluklarla karşılaşıyordu...</p>

  <p>Babasının ölümünden sonra sevgiyi erkek arkadaşında aramış; fakat saatler önce onu da yüreğinden zor da olsa çıkarmak zorunda kalmıştı. Kendisini çok çaresiz hissediyordu ve mutlu olabileceğine dair hiçbir inancı kalmamıştı, ta ki bahçeye çıkıp, toprağın üzerinde koşturan karıncaları görünceye kadar...</p>

  <h4>FARKINDALIK</h4>

  <p>Yüzlerce karınca hiç durmadan hareket ediyor ve aynı iz üzerinde gidip geliyorlardı. Karıncalar ağızlarında taşıdıkları boylarından büyük yemleri yuvalarına taşırken, Zehra da oturup onları izlemeye başlamıştı. Sonra dikkatini çok küçük bir karınca çekti.</p>

  <p>Ağzındaki çekirdek kabuğunu tutamayacak kadar küçücük bir karıncaydı bu...</p>

  <p>İki adımda bir ağzındaki kabuğu düşürüp, daha sonra tekrar yakalıyor ve sürükleye sürükleye yuvasına taşımaya çalışıyordu. Karıncanın önünde yaklaşık on metrelik bir yol vardı ve sonunda yuvasına ulaşmıştı. Zehra, bu minik karıncanın hiçbir şekilde hedefinden vazgeçmediğini görünce çok şaşırmıştı.</p>

  <p>O an gözleri bir boşluğa dalmıştı Zehra’nın.</p>

  <p>Sadece düşünüyordu... Bir ara ağzından “Asla vazgeçmedi! Asla vazgeçmedi!’’ sözlerinin çıktığını fark etti.</p>

  <p>Az önce gördüğü olay, Zehra’nın içindeki kıvılcımı bir anda ateşlemiş olmalı ki, "Yaşamımı değiştirmek için ne yapmalıyım?” diye sordu heyecanla kendine ve ardından tekrar düşünmeye başladı.</p>

  <p>Zehra’nın tüm yaşamını değiştirmek adına, yüreğinin derinliğinden gelen kilit bir soruydu bu aslında. Daha sonra, “Tek başıma bu sorunlarımın üstesinden gelebilir miyim?" diye sorguladı kendisini.</p>

  <p>Her şey bir anda değişmeyecekti tabii, ama Zehra niyet ettikten sonra zamanla tüm istediklerine kavuşabilirdi. Bu soru, adeta mucizevi bir değnek gibi ruhuna dokunmuştu Zehra’nın. “Yaşamımı değiştirmek için ne yapmalıyım?” diye tekrar sorguladı kendisini. Biraz düşündü ve bir anda aklına, çok sevdiği Meryem ninesi geldi.</p>

  <p>Meryem nine yüz yaşının üzerindeydi. Bu yaşına rağmen hâlâ pozitif enerjisini kaybetmemiş ve kendisini her zaman mutlu hisseden bir insandı. Zehra’nın zihni ilk başlarda “Ninen sana bu konuda yardımcı olur mu?” diye kaygılansa da, o yüreğinin sesini dinledi ve yaşadıklarını ninesine anlatmaya karar verdi. Aslında, ninesinin bu yaşta böyle enerji dolu olmasını hep merak etmiş, “Bunun bir sırrı olmalı” diye düşünmüştü çoğu zaman...</p>

  <p>Evet, kararlıydı Zehra. Bu durumu ninesi ile paylaşacaktı. Kendisini anlayacak tek insanın ninesi olduğuna emindi artık. O an saatine baktığında çok geç olduğunu fark etti. Ninesi ile konuşmak için sabahı beklemek zorundaydı. Bu düşüncelerle bahçeden odasına doğru yöneldi ve yatağına yattığında bir an önce sabah olmasını dileyerek gözlerini kapattı...</p>

  <p>Ertesi sabah gözlerini yeni bir güne açar açmaz soluğu Meryem ninenin yanında aldı.</p>

  <p>Kapıdan girdiğinde ninesini, çok sevdiği sallanan koltuğuna oturmuş, kitap okurken gördü. Heyecanlı bir ses tonuyla, “Nineciğim, sizden bir konuda bilgi almak istiyorum. Bana ancak sizin yardım edebileceğinizi düşündüm” dedi.</p>

  <p>Meryem nine, Zehra’yı böyle telaş içinde görünce şaşırmıştı açıkçası, ama bir yandan da mutlu olmuştu. Çünkü paylaşmanın kendisini huzura götüren bir yol olduğunu çok iyi biliyordu yaşlı nine. Bildiği bir şey daha vardı ki o da, yaşam yolunda varoluş sebebinin insanlığa yardım etmek olduğuydu.</p>

  <p>Bu hisler içinde, “Ninen senin o güzel yüreğine dokunmak için her zaman yanında. Kendini ne zaman hazır hissedersen, ben burada paylaşmak için seni bekliyor olacağım güzel kızım” diyerek cevapladı torununu.</p>

  <p>Zehra hiç vakit geçirmeden, “Şu an hazırım ben nineciğim" dediğinde ninesi, Zehra’nın çok istekli ve heyecan dolu olduğunu hissetmişti.</p>

  <p>“Ama seni çok telaşlı ve heyecanlı görüyorum. Heyecan iyidir, gelişmen için sana kalbinin derinliklerinden anlamlı sorular getirmesine vesile olur. Ancak telaşlı olman beni dikkatli bir şekilde dinlemene engel olabilir, bu da sağlıklı iletişim kurmamızı engeller, değil mi Zehracığım?” diye sorduğunda yaşlı nine, Zehra biraz düşündü ve ardından başını yukarı ve aşağı sallayarak onayladı ninesini...</p>

  <p>Meryem nine Zehra’ya adeta kalbiyle konuşuyordu.</p>

  <p>“O halde, çok kısa olmak şartıyla, kendinle baş başa kalmanı isteyeceğim senden. Yüzünü bir kez daha yıkamanı... Yüzünü yıkarken sadece suyun sesine ver kendini. Onun akışını hisset. Her şey Allah’ı zikreder yavrum. O suyun zikrini kalbinde hisset. Daha sonra eşsiz doğayı ve güzellikleri görmek için pencereden bakmanı da istiyorum yeryüzü ve gökyüzüne doğru. Her şeyin canlı olduğunu göreceksin, her şeyde bir hareket var ve bunun da Allah'ın muhyi (can veren) esmasının tecellisi sonucunda olduğunu fark edeceksin o an. Bunları yaptıktan sonra tekrar yanıma gelebilirsin canım.”</p>

  <p>Zehra’nın telaşını üzerinden atması ve kendisini rahat bir şekilde dinlemesinin, onun üzerinde oluşacak olumlu etkiler yaratacağının bilincindeydi Meryem nine.</p>

  <p>Küçük kız, ninesinin dediklerini yapmak için yanından ayrıldıktan kısa bir süre sonra geri dönüp kapının eşiğinden belirdiğinde bu kez daha rahat görüyordu onu ninesi. Yaşlı nine, “Hoş geldin yavrum. Seni daha sakin ve huzurlu görüyorum şimdi" dediğinde ses tonu, bir arının balı kadar tatlı gelmişti Zehra’ya.</p>

  <p>Zehra, kendisine gelmiş olmanın verdiği rahatlıkla, “Evet nineciğim. Dediklerinizi yaptım. Kendimi kısa süreli dinlemek iyi geldi gerçekten. İnsan çok kısa süre de olsa kendisine zaman ayırmalı diye düşündüm pencereden bakarken. Üstelik doğadaki güzellikleri görmek ve Allah’ı hissetmek için etrafa bakmak da harikaydı gerçekten. Şimdiye kadar fark edemediğim güzellikleri görmüş oldum. Cıvıl cıvıl ötüşüyordu kuşlar. Rengârenk geldi bu sefer bana çiçekler, insanlar... Her şey ne kadar da farklıymış!" dediğinde, yaşlı nine, "Yüreğinle baktın da ondan yavrum!” diyerek cevap verdi küçük torununa. Zehra şaşırmıştı. “Nasıl oluyor yüreğinle bakmak nineciğim?" diye sordu büyük bir merakla. Yaşlı nine gülümseyerek, “Onu da anlatacağım birazdan, ama beni ayakta dinlemeyi düşünmüyorsun değil mi? Gel otur bakalım şöyle” diyerek karşısında duran misafirlerine ayırdığı özel koltuğa davet etti Zehra’yı.</p>

  <p>Meryem nine de heyecanlıydı. Acaba torunu kendisi ile neler paylaşacaktı? Meryem nine aklından bunları geçirirken, Zehra da ninesinin bir an önce söze başlamasını beklemekteydi...</p>

  <p>Yaşlı nine, “Artık dinleyebilirim seni. Güzel kızımı neymiş bakalım bu kadar üzen şey?" diye sorarak başlattı sohbeti.</p>

  <p>Zehra, sanki yıllardır birisinin gelip ona bu soruyu sormasını bekliyormuş gibi büyük bir heyecan içinde, “Şey..." dedi ve ardından devam etti. “Ben ilkönce çok merak ettiğim bir şeyi sormak istiyorum size. Biliyorum ki siz yüz yaşını aşmış bir insansınız. Oysa insan ömrü ortalama altmış beş senedir diye biliyorum ve birçok insan buna inanıyor. Sizin gibi bu yaşlara gelmiş çok az insan olduğunu da biliyorum. Uzun yaşamanın özel bir sırrı var mı acaba nineciğim?”</p>

  <p>“Evet, özel bir nedeni var, ama sırrı yok!" dedi yaşlı nine gülümseyerek ve devam etti sözlerine. “Çünkü bilinen bir şey sır değildir yavrum. Benim bu konuda bildiklerimi birçok insan da biliyordur elbet, ama bildiklerini yaşamlarında uygulayan çok az insan var maalesef. Gençken kendime bir hedef belirlemiştim, yüz yaşıma Allah izin verir de gelirsem paylaşmanın gücünü her an yüreğimde hissedeceğim diye. Yüz yaşıma geldiğimde, yüreğimdeki sevgi ile çevremdekileri ısıtacağıma o kadar çok inanmıştım ki, zihnimde hiçbir zaman altmış beş yaşlarında yaşlanacağım ve öleceğim duygusuna yer vermemiştim! Ben, bir asır boyunca yaşamayı düşündüğümde tek yaptığım, sadece buna inanmaktı. Bu yüzden buna bir sır diyemiyorum!"</p>

  <p>“Anlıyorum..." dedi Zehra. “Sanırım inanan gücü kaderimize de etki ediyor."</p>

  <p>Yaşlı nine yüzünü kaplayan tebessümle, “Kaderi değiştirmek mümkün değildir canım, ama dua kazayı değiştirebilir. Üstelik kalbinden geçen her şey niyettir. Erken öleceğine niyet edersen, ya da başına olumsuz bir şey geleceğine, bununla karşılaştığını görürsün. Bu yüzden çoğu insana dikkat et, inandıklarının başına geldikleriyle karşılaşmışlardır. Bazen birini düşünürsün, birkaç gün sonra onunla karşılaşabilirsin... Niyet böyle güçlü bir duadır işte."</p>

  <h4>YÜREĞİN SESİ</h4>

  <p>“Nineciğim, ben çok şanssız bir kızım. Dünyadaki bütün zorluklar ve sorunlar sanki hep beni buluyor. Nereye gitsem, nereye baksam, hep karanlık duygular yaşıyorum. Son zamanlarda yüzümün artık hiç gülmediğini fark ettim. Kendimi çoğu zaman mutsuz ve yorgun hissediyorum. Yemek bile yiyemiyorum, yiyecek olduğumda ise ağzımdaki lokmalar boğazıma düğümleniyor adeta. Ne yapabilirim mutlu olabilmek için? Benim kaderim bu mu yoksa? Üstelik içim kararmış gibi bir hisse kapılıyorum sürekli, bu yüzden içimden hiçbir şey yapmak gelmiyor, tüm bunların sebebi nedir?” diye sorduğunda, Zehra’nın sesindeki olumsuzluk dalgaları odayı da bir anda kaplamıştı.</p>

  <p>Meryem nine, Zehra’nın bu somları karşısında, “Hepsi bu kadar mı?” dedi yüzünden eksik olmayan tebessümle.</p>

  <p>Zehra, ninesinin yüzündeki bu tebessüme anlam verememiş olmalı ki, “Daha ne olsun nineciğim?” diyerek cevap verdi şaşkın bir ifadeyle.</p>

  <p>Meryem nine o an, Zehra’nın kendi yüreğinden gelen haykırışı fark edebildiğini anlamıştı aslında. Yüzündeki tebessüm de bundan kaynaklanıyordu zaten. Yüreği Zehra’ya sürekli bir yakarış içindeydi, Zehra da, yüreğindeki bu yakarışı fark ederek ona kulak vermişti. Böylece çözüme ulaşan özgürlük yolunu da keşfetmişti ve bu yolun sonu sevgi yoluna uzanıyordu.</p>

  <p>Yaşlı nine, bu olumsuz duyguların zamanla Zehra’nın beyninde kendisinin de farkında olmadan yer ettiğinin bilincindeydi. Bunlar, olumsuz düşüncelerin birikimi sonucunda oluşan duygu yoğunluğunun patlamasıydı aslında.</p>

  <h6>"Yüreğin sen izin verdiğin için karanlıktır..."</h6>

  <p>Yaşlı nine Zehra’ya, yüreğini inciten bu karanlık duyguların, sürekli olumsuzu, negatifi düşünüp ona odaklanarak kendisini bağımlı kıldığını ve buna bağlı olarak şimdi farkında olmadan niyet ettiği şeyi yaşadığını söyledi. Daha sonra kendisine bir yakınının başından geçenlerini anlatmak istediğini söyleyerek sözlerine, bu olayı bir öykü gibi anlatırcasına devam etti:</p>

  <p>Bir zamanlar bir yerde, Elif isminde bir kız çocuğu yaşarmış.</p>

  <p>Liseye yeni geçmiş o sene Elif. Derslerinde başarılı, okulunu ve öğretmenlerini de çok seven bir kızmış. Her şeyin yolunda gittiğini düşündüğü bir gün, hiç ummadık bir şekilde, çok sevdiği babasını kaybetmiş.</p>

  <p>Günlerce babasının yasını tutmuş Elif. Aylarca hiç usanmadan, her gün babasını ziyarete gitmiş mezarlığa. Kendisini dış dünyaya kapatıp, sadece içine attığı olumsuz duyguların sesini dinlemeye haşlamış. Okulunu bile bırakmış...</p>

  <p>Annesi, Elifin bu durumuna çok üzülüyor ve onun için bir şeyler yapmak istiyormuş. Kendisini bir doktora götürmeyi birçok kez teklif etmesine rağmen, Elif bunu asla kabul etmemiş. "Benim hiçbir şeyim yok" diyerek her defasında annesinin bu isteğini geri çeviriyormuş.</p>

  <p>Bu olay, eşinin acısını unutturmuş Elifin annesine. Anne yüreği daha ağır basmış! Onun tek derdi biricik yavrusuymuş. Elif inin gözlerinin önünde eriyip bitmesine dayanamıyormuş artık. Onunla defalarca konuşmak istese de, bunu başaramamış. Elif kendisini dış dünyaya kapatmış bir kere ve kendi kabuğundan çıkmaya da hiç niyeti yokmuş.</p>

  <p>Yaklaşık bir yıl boyunca Elif, babasının mezarlığım her gün ziyaret etmiş. Mezarlık dönüşünde ise kendisini odasına kapatıyor, orada bütün gün düşünüyormuş çaresizce. Yemeği bile annesine kendi odasına getirtiyor, sonrasında ise tabağın ucundan sadece bir kaşık alıp bırakıyormuş.</p>

  <p>Mutluluk, bir hayalden öte değilmiş artık onun için. Annesi, Elifi teselli edip, tüm bu yaşadıklarının geçici duygular olduğunu, yaşamın her koşulda devam ettiğini anlatmaya çalışsa da, Elif duyduğu hiçbir şeye inanmıyormuş.</p>

  <p>Annesi bu olaya daha fazla dayanamamış çaresizlik içinde bir psikoloğa gitmiş ve kızının durumunu danışmış. Uzun uzun, yaşadıklarını anlatmış Elifin. Psikolog, annesine, “Madem Elif buraya gelmek istemiyor, o zaman siz ona yardıma olacak bir şeyler götürün" diyerek, Elifin okuyabileceği birkaç kitap önermiş.</p>

  <p>Yüreği yanan anne, elindeki listeyle hemen bir kitabetine giderek önerilen kitapları almış ve Elif e götürmüş. Annesi odaya girdiğinde Elif, annesinin elindeki kitaplara bakmış anlamsızca, ama hiç tepki vermemiş. Usulca kitapları masanın üzerine bırakıp odadan ayrılmış yüreği sızlayan anne.</p>

  <p>Birkaç gün boyunca kitaplar, masanın üzerinde öylece kalmış. Elifin artık iyice cam sıkılmaya başlamış. İçinden yapacak hiçbir şey gelmiyormuş. Tek yaptığı her gün babasını ziyaret etmekmiş, hem de hiç usanmadan...</p>

  <p>Elif yine bir sabah gözünü açmış gün ışığına doğru. Kendisini daha farklı hissetmiş nedense o gün. Annesinin getirdiği kahvaltıyı her zamankinden biraz daha fazla yemiş.</p>

  <p>Sonra, bırakıldığı günden beri masanın üzerinde duran kitaplara ilişmiş gözü. Masaya doğru yaklaşmış önce. Sonra ellerini uzatmış kitaplara doğru, tam tutmak üzereymiş ki, bir anda elini gen çekmiş.</p>

  <p>Uzun bir süre masanın başında dikilip kitapları seyretmiş uzaktan. O sırada en üstte duran kitabın adı ve üzerindeki resim dikkatini çekmiş.</p>

  <p>Kitabın kapağında kocaman, uçan bir filin resmi varmış. Sonra bir daha uzatmış elini kitaba doğu. Kitabın üzerinde kocaman harflerle “İMKÂNSIZ YOKTUR’ yazıyormuş. Uzun zamandır ilk defa bir şeyin ilgisini çektiğini düşünerek ayaküstü kitaba göz atmaya başlamış.</p>

  <p>Sayfalarını çevirdikçe, yazara ait birtakım sözler ilişmiş gözlerine. Bir sayfada şöyle yazıyormuş:</p>

  <h6>UZATIN KOLLARINIZI VE YILDIZLARA DOKUNUN. YAPAMIYORSANIZ BİLE EN AZINDAN DENEMİŞ OLURSUNUZ.</h6>

  <p>Bu söz Elif'in çok hoşuna gitmiş. Uzun bir aradan sonra ilk defa yüreğinde bir tebessüm oluştuğunu hissetmiş o an.</p>

  <p>Sonra sayfalan çevirmeye devam etmiş. Sayfanın birinde onu çok yakından ilgilendiren bir sözle karşılaşmış:</p>

  <h6>UZAK DENEN YER, YÜREĞİN HİSSETMEDİĞİ HER YERDİR.</h6>

  <p>Düşünmeye başlamış Elif. Okuduğu bu sözü içinden tekrarlamış “Uzak denen yer, yüreğin hissetmediği her yerdir." Ve birden irkilerek, “Babam bana uzak değil, çünkü o, her an yüreğimde!" diye haykırmış. Odanın içinde sesi öyle bir çınlamış ki, annesi kızına bir şey olduğunu sanarak birden Elifin odasına dalıvermiş.</p>

  <p>Meraklı gözlerle neler olduğunu anlamaya çalışırken, aldığı kitabın, kızının kollan arasında, bir bebek gibi sarılı olduğuna görmüş . Elif'in gözlerine bakmış dikkatlice neler oluyor gibisinden. O an Elif, annesine doğru hızlı adımlar atarak yanına yaklaşmış ve om kucaklamış. Sevinç gözyaşlarına boğulmuşlar ana kız.</p>

  <p>O gün hayata yeniden başlama kararı almışlar. Elif okuluna devam etmek istememiş, annesi de onu bu konuda serbest bırakmış zaten. Elifin kendi kararlarını alabilecek bir yaşa geldiğine inanıyormuş.</p>

  <p>Kendisine bir iş aramış Elif ve çok geçmeden yönetici sekreterliği için başvurduğu bir firmadan arayıp, kendisi ile görüşmek istediklerini belirtmişler. Vakit kaybetmeden giy rüşmeye gitmiş o gün Elif ve aynı gün işe başlamış. Aradan aylar geçmiş. Elif yaşantısından memnunmuş. İşini seviyormuş, huzuru yerindeymiş.</p>

  <p>Bir öğlen, işyerinde birlikte çalıştıkları arkadaşı Ahmet, Elif e, yemeğe dışarı çıkmayı teklif etmiş. Elif bu teklifi kabul etmiş ve çevrede bulunan bir lokantaya gitmişler. O gün birbirlerinden cadı bir elektrik almışlar ve kısa bir süre sonra da aralarında güzel bir arkadaşlık başlamış. İlk başlarda her şey yolunda gitse de, bir süre sonra bu arkadaşlık yerim ayrılığa bırakmış. Elif için bu durum çok üzücü olmuş. İşyerinde her gün Ahmet'le karşılaşmak çok zor geldiğinden işi de bırakmış.</p>

  <p>Annesi, Elife artık karışmak istemiyormuş. Kendisini tekrar toplar diye düşünüyor ve umutla bekliyormuş bunu...</p>

  <p>Elif in ise zihninde hep olumsuz düşünceler varmış. Mutluluğun kendisinden çok uzakta olduğunu ve hayatın kendisine hep acı yüzünü gösterdiğine inanıyormuş. Elif bir müddet sonra çok yorulduğunu hissetmiş. Sebepsiz yere kendisini yorgun hissediyor ve içinden hiçbir şey yapmak gelmiyormuş. Eskiden her gün farklı bir kıyafet giymeyi seven Elif, şimdi aynı kıyafet ile günlerce dolaşıyormuş.</p>

  <p>Yine bir gün her yerinin ağrıdığını hissetmiş. Ağrılar her gün vücudunun farklı bir yerinde ortaya çıkıyor ve gittikçe dayanılmaz oluyormuş. Gece yastığa başını koyduğunda ise kulaklarını sağır edercesine bir uğultu ile baş dönmesi yaşıyormuş.</p>

  <p>Bu durumu annesine anlatmış ve bir dahiliye doktoruna gitmişler. Elif bütün tetkikleri yaptırmış, ama sonuç hep negatif çıkmış. Hastalık adına hiçbir belirti yokmuş yapılan tetkik sonuçlarında!</p>

  <p>Çaresizce evin yolunu futmuş anne kız. Elif neler olduğuna anlam veremeden yaşantısını sürdürmüş. annesi ise kızına hep bir çare arayarak ömrünü ona adamış...</p>

  <p>Bu hikâyeden sonra Zehra ninesine, “Elifin de kaderi tıpkı benim gibiymiş” diyerek, çaresiz bir şekilde üzüntüsünü dile getirdi. Bunun üzerine yaşlı nine çok önemli bir konuyu açıklarmışçasına sesini inceltip, Zehra’ya doğru eğilerek, “Bunları düşünen sen değilsin” dediğinde küçük kız şaşırıyordu.</p>

  <p>Peki, bunları düşünen kim nine?</p>

  <p>Sen kafanın içindeki sesi karşına almalısın. O ses zihninden geliyor. Dizler ruhsal varlığız yavrum. Ruh sadece hisseder düşündüren ise bizleri zihindir. Biz zihni kullanmazsak o bize yaşadığımız bütün sıkıntıları tekrar tekrar hatırlatır!</p>

  <p>Zehra iyice şaşırmıştı, peki zihin şeytan mı?</p>

  <p>Nine gülüyordu... Hayır, elbette. Ama Allah onu bize vermişti, o çok güzel bir hafıza deposu, işine yarayacak bilgiler hep orada saklı. Öğrendiğin dualar, ev adresimiz mesela. Ancak zihni şeytan almış eline ve nerede olumsuz yaşadıklarımız var hep onu hatırlatıp durur insanlara... Bir yaşadığını adeta bin yapar.</p>

  <p>Zehra, yeni şeyler öğrenmenin heyecanı içindeydi... Yaşlı nine sözlerini bir kimyacı havasında anlatmaya devam ediyordu...</p>

  <p>“Bir kap düşün ve bu kabın adı düşünce olsun. Şimdi bir de suyu canlandır gözlerinde. Suyun adı ise duygular olsun. Suyu (duygularını), kabın (düşüncelerin) içine bıraktığında, yayılarak kabın şeklini aldığını göreceksin. Eğer düşüncelerinde, mutluluğun ve güzelliğin oluşturduğu bir kap resmi hayal edersen, o kabın içinde birikecek olan duyguların da, mutluluk ve güzellikle şekillenecektir.”</p>

  <p>Meryem nine bu sözlerinin ardından Zehra’ya, “Bana gelmeden önce ne düşünmüştün güzel kızım?" diye sordu.</p>

  <p>Yüreğinden gelen ses hâlâ Zehra’nın kulağında çınlıyormuşçasına, “Bu durumdan kurtulmak için ne yapmam gerektiğini düşündüm, ama bulamadım. O yüzden, şu an sizin yanınızdayım. Sizin bana istediğim cevapların dışında, güç ve enerji vereceğinizi de düşündüm nineciğim” diyerek cevap verdi ninesine.</p>

  <p>Bunun üzerine yaşlı nine usulca ayağa kalktı ve odanın en köşesinde duran yatağına doğru ilerledi. Sağ eliyle, yatağının başucunda duran, uzunca yastığının ucunu hafifçe kaldırdı ve altından birtakım kartlar aldı. Daha sonra Zehra’nın yanına gelerek bu kart destelerinin en üstte duranını ona doğru uzattı. Zehra kartını alıp okudu. Kartın üzerinde şunlar yazılıydı:</p>

  <h6>BİZ ALLAH’A SIKICA SARILMAZSAK, ŞEYTAN GELİP BİZE SARILIR!</h6>
</body>
</html>
