<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4>İNANMANIN GÜCÜ</h4>

  <p>Bir zamanlar Ayşe isminde genç ve güzel bir kız çocuğu varmış. Ayşe, genç ve güzel olduğu kadar da akıllı, zeki ve mutlu bir kızmış. Fakat Ayşe'nin bu olumlu yaşantısını gören arkadaşları onu çok kıskanırmış. Ayşe'yi her gördüklerinde moralini bozmak için ellerinden geleni yapar ona ne kadar çirkin, beceriksiz ve mutsuz bir kız olduğunu söylerlermiş. Zamanla Ayşe, kendisini çok güzel, akıllı ve mutlu hissetmesine rağmen, arkadaşlarının ona söyledikleri bu sözlere inanmaya başlamış. Ayşe, bu sözleri her gün kulağında çınlarmışçasına hissettikçe, kısa bir süre sonra kendisini değersiz bulmaya başlamış.</p>

  <p>Daha önce kendisine söylediği “Ben mutluyum, ben değerliyim” gibi sözlerin yerini “Ben mutsuzum, değersizim, işe yaramazım” gibi olumsuz sözler almış ve bu olumsuz sözler kısa bir süre sonra Ayşe'yi büyük bir çıkmaza sokmuş. Kendisini mutsuz olacağına öyle çok inandırmış ki, bu inancı sayesinde, yaşamı ona istediği hayatı sunmakta hiç gecikmemiş! Böylece çevresinde bulunan bu yabani otlar, Ayşe bir çiçek olarak açmak isterken, onu da kendileri gibi bir yabani ota çevirip istediklerini elde etmişler.</p>

  <p>Evet, güzel kızım. Bir insan yüreğini neye inandırırsa, yüreğinin vereceği duygularda o inanca bağlı olarak gelişecektir. Kendine güzel bir dünya oluşturmak istiyorsan, her zaman güzel düşünmeli ve buna inanarak beklemelisin. Şunu asla unutma ki:</p>

  <p>Bir insan, sadece güzel şeylere niyet ederse güzel olanı yaşayabilir. ”</p>

  <p>Yaşlı nine bu kısa hikâyeden sonra duraksayıp elinde bulunan destelerden en üstte olanını Zehra’ya uzattı. Zehra kartı okuduğunda şu sözleri tekrarladı:</p>

  <h6>"Mutsuz insanlar niyetsiz, bir yola arzu ederek çıkan insanlardır!"</h6>

  <p>Zehra, ninesinin anlattığı bu hikâyeden ve kartın üzerinde yazılı olan sözlerden çıkarılacak dersler olduğunu anlayarak ninesine, “Peki, karanlıklara gömdüğüm mutluluğu nasıl çıkaracağım tekrar gün ışığına?” diye sordu bu kez.</p>

  <p>Meryem nine daha önce kendi yüreğine defalarca dokunmuştu. Şimdi bu heyecanı torununa yaşatmak istiyordu ve paylaşmanın vermiş olduğu heyecanla anlatmaya başladı.</p>

  <p>“Mutluluğu hissetmek ve onu istediğin an doya doya yaşamak istiyorsan, Rabbimize el açıp seslenmen ve gerisini O’na bırakman yeterlidir.</p>

  <p>Allah’a şöyle dua et yavrum: Çoğu zaman sadece işim düştüğünde el açtığım ve beni huzura kavuşturacak olan merhamet edenlerin en merhametlisi, rahman olan Rabbim. Biliyorum ki sen şu an buradasın, yüreğimde... Ve sana seslenmemi bekliyorsun. Her an her saniye duayı kabul etmek için bekliyorsun.</p>

  <p>Bize olan sevgin koşulsuzca... Hem de seni çoğu zaman hissetmemişime rağmen...</p>

  <p>İşte sesleniyorum tüm kalbimle sana. Benim güneşim serisin. Benim ışığım sensin, benim yol göstericim serisin. Beni istediğim her an, sıcacık duygularla ısıtacağını biliyorum.</p>

  <p>İçimde beni ısıtacak bir güneş'imin olması, çaresiz durumlarda her an bir çare bulacak Rabbimi hissetmek harika bir duygu!</p>

  <p>Aradığım her şeyin bende saklı olduğunu hissetmek...</p>

  <p>Bundan sonra benim için yaşam demek, sen demek Allahım. Senin gücünü hissetmek bütün bedenimi titretiyor. Bugüne kadar nasıl da ayrı gibi yaşamışım seninle, ama artık hepsi geride kaldı. Tıpkı geçmişin her saniye geride kaldığı gibi... Niyet ediyorum Allahım ve sana bırakıyorum. Ben sadece dua ediyorum ve diyorum ki gerisini Rabbim bilir.</p>

  <p>Evet, güzel kızım artık mutluluğu beklemeden işlerine bak. Her şeyin bir zamanı olduğunu unutma. Rabbimız senin için en uygun olanı, en uygun zamanda verecektir inşAllah. Bundan sonra tek yapman gereken her başın sıkıştığında O'na seslenmek olacak. Unutma, sen Rabbimize niyet ederek yaklaştığın sürece O seni mağdur bırakmaz. Çünkü niyet Allah’a uzanan kutsal bir yoldur.”</p>

  <p>Zehra heyecanla yutkunuyordu. Gözleri bir boşluğa dalmıştı o an. Meryem nine hayatına olumlu anlamlar katabilmesi için mesajlar vermeye başladığı an, Zehra birden irkilerek kendine geldi.</p>

  <h6>"SEN, OLMAYI AYAL ETTİĞİN SENSİN!"</h6>

  <p>Bu son cümlesinin ardından hiç vakit kaybetmeden, “Konuşmamızın başında benden güç ve enerji alabileceğini düşündüğünü söylemiştin, hatırlıyor musun yavrum?” diye sordu yaşlı nine.</p>

  <p>“Evet, hatırlıyorum nineciğim” diyerek cevap verdi Zehra.</p>

  <p>Yaşlı nine, Zehra’nın sevgi dolu bakışlarının arasında adeta o rahmani sözlerine devam etti.</p>

  <p>“Beklediğin güç ve enerjiyi ne ben, ne de bir başkası gerçek anlamda sana verebilir canım; çünkü o güç senin içindedir her zaman. Kaynak insandır, öfke de insanın içinden çıkar, sevgi de. Sadece içine dön hissedeceksin.</p>

  <p>Eğer mutlu ve pozitif bir insan olmak istiyorsan, bunu önce kendi içinde hissetmelisin. Olmak istediğin her neyse onu gerçekten tüm kalbinle benimsemelisin. Kendini buna inandırmalısın ki, yaşamak istediklerine kavuşabilesin. Sen Allah'tan umut kesme ki O da senden kesmesin. Unutma Allah kulunun zannı üzerinedir bir tanem.</p>

  <p>Eğer ‘Benim Rabbim bana yeter, O bana mutlaka doğru yolu gösterir' düşüncesi ile yaklaşırsan Rabbim sana nice hayırlı kapılar açar"</p>

  <p>Zehra ninesini dinlerken, söylediği her sözü sanki yüreğine yazarak not alıyordu. Tam o sırada Meryem nine gülümsedi ve...</p>
</body>
</html>
