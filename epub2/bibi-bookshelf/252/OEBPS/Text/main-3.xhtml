<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4>YÜREĞİN GÜCÜ</h4>

  <p>"Senin çok kıymetli bir hazinen var Zehracığım! İşte orası kalbindir. Her insanda olan, fakat çoğu zaman fark edilemeyen hazinedir bir insanın yüreği. Arayıp da bulamadığımız tüm soruların cevabı, yüreğimizin derinliğinde gizlidir. Hatta birçok insan taşıdığı sevgiyi, yüreğinin karanlığına gömmüştür! Şimdi, o soruların cevaplarını birlikte senin yüreğinde arayacağız. Fakat şunu en başta söylemek istiyorum" dedikten sonra bir an duraksayıp kirpiklerini dahi kırpmadan Zehra’nın gözlerine dikkatlice baktı.</p>

  <p>Zehra adeta işittiği her cümlenin, kapalı bir kilidi açan anahtar değerinde olduğuna inanarak dinliyordu ninesini...</p>

  <p>Yaşlı nine gözlerini Zehra’nın gözbebeklerinden ayırmadan devam etti sözlerine:</p>

  <p>"Sen, kendi yolunda ilerlerken ayağın bir engele takıldı ve düştün.</p>

  <p>İşte o an odaklanman gereken sorunlar değildir... Sorunlarına çözüm bulmak için olaya değil, daima arkasındaki Rabb'imize bak. Çünkü 0. adeta sorunun Arkasında bekleyip senin kendisine Sığınmanı bekleyecektir...</p>

  <p>Bir insan yüreğindeki karanlığı, yalnızca Allah’a sığınarak aydınlatabilir. Bunu sakın unutma..."</p>

  <p>Zehra, “Peki nineciğim, hayat hep problemlerle mi dolu olacak?” diye sordu...</p>

  <p>Meryem nine, sözlerine kaldığı yerden devam etti:</p>

  <p>“Yaşam yolunda her zaman engeller olacaktır. Üstelik her insan bu engellere takılıp düşebilir, önemli olan düştüğümüz zaman yerde kalıp söylenmek yerine, ayağa kalkıp yolumuza devam etmektir canım. Eğer zaman zaman yere düşebileceğin fikrini kabullenirsen, hayat senin için hem daha anlamlı olacak, hem de kolay bir yaşam sürmeni sağlayacaktır. Bu, sevgi yoluna giderken bilmen gereken önemli bir kuraldır.”</p>

  <p>Zehra’nın yüzü yavaş yavaş gülmeye başlamıştı, ama bir yandan da aklında soru işaretleri vardı hâlâ. Ninesine, “Sevgi yolu dediniz, daha önce de yüreğimle baktığımı söylemiştiniz nineciğim. Bana bunları da anlatacak mısınız?” diye sorduğunda, heyecan ve coşku bir aradaydı ses tonunda Zehra’nın...</p>

  <p>“Tabii ki, zamanı gelince anlatacağım; fakat sevgi yoluna çıkmadan önce hayata yüreğinle bakmayı öğrenmen gerekir yavrum. İnsanların farkında olmadan kendi yollarına koydukları bazı engeller vardır. Önce bu engelleri, daha sonra da o engelleri nasıl aşacağımızı anlatacağım sana. Çünkü hiç kimse, kendi yüreğine koyduğu engeli kaldırmadan mutluluğa erişemez!<sup>n</sup> diyerek cevap verdi yaşlı nine.</p>

  <p>Bu sözler üzerine Zehra’nın heyecanı artmaya başlamıştı, hatta bu heyecan kısa bir süre de tüm bedenini sarmıştı neredeyse. “Peki, nineciğim söz veriyorum. Bu yol benim yolum ve önce ayağa kalkacağım, sonra da hızla koşacağım sevgiye doğru!” diyerek haykırdı sevinç çığlıklarıyla.</p>

  <p>Az önce odayı saran negatif dalgaların yerini, sevinç çığlıkları doldurmuştu bir anda. Bir kıvılcım ateşlenmişti o an Zehra’nın içinde. Yüreğini keşfetmek, onun sıcaklığıyla ısınmak ve aradığı soruların cevabını bulabilmek için sabırsızlanıyordu adeta.</p>

  <p>Zehra bu duygular içinde, “Nineciğim, bana yüreğimden biraz söz eder misiniz?" diye sordu hiç vakit geçirmeden.</p>

  <p>Meryem nine, Zehra’nın kendi yüreğini keşfetme vaktinin geldiğine inanıyordu artık. Zehra’nın kendisine dikkat kesilmesini hissettikten sonra o şefkatli sesinin tınlamasıyla devam etti sözlerine:</p>

  <p>"Bana gelmeden önce seni çözüme odaklayan o sihirli soruyu hatırlıyor musun Zehracığım?"</p>

  <p>"Tabii nineciğim, ‘Yaşamımı değiştirmek için ne yapmalıyım?’ diye sormuştum kendime."</p>

  <p>"İşte, o soruyu sana yüreğin gönderdi! Hatta bana gelmek, benden bilgi almak için seni hareketlendiren de yüreğinden gelen bir sesti! Sen, çok üzgün ve düşünceli olduğun zamanlarda o hep senin yanındaydı! Uyurken bile seni bir an olsun yalnız bırakmadı. Adeta, başında nöbet tutan bir askermiş gibi yerine getirmek üzere senin emir ve seçimlerini bekledi her zaman. Sen ne istediysen yüreğin sana onu vermeye çalıştı. Üstelik senden fazla bir beklentisi de yoktu." Yaşlı nine tam cümlesini bitirmek üzereydi ki birden Zehra’ya doğru eğildi ve kulağına:</p>

  <p>"Tek istediği şey onu keşfedip, varlığını sürekli hissetmen ve ona dokunabilmendi..." dediğinde, sanki önemli bir detayı fısıldıyordu...</p>

  <h4>SEÇİM HAKKI</h4>

  <p>Genç kız iyice şaşırmaya başlamıştı duydukları karşısında. Heyecan ve coşku yeniden bir aradaydı o küçük bedenindeki kocaman yüreğinde... Zehra kendinden emin olmayan bir ses tonu ile “Mutsuz olmayı da ben mi istedim nineciğim?” diye sorduğunda, "Unutma”, dedi ninesi. “Sen ne hissetmek istediysen yüreğin sana o duyguyu hissettirdi. Kendi dünyandasm ve bu yol senin yolun. Yolunda dikenli çiçekler de olacak, rengârenk sevgi bahçeleri de. Tıpkı, zorlukların ve mutlulukların yaşamımızda olduğu gibi! Sen hangisini görmek istiyorsan, yüreğin sana görmek istediklerini verecektir. Biliyorsun ki o, senin emrinde olan bir asker gibi sürekli hazır durumda, senin seçimlerini yerine getirmeye çalışıyor.”</p>

  <p>"O halde yaşamımdaki seçim ve kararlar bana ait öyle mi?" dedi Zehra.</p>

  <p>“Evet yavrum. Her zaman da öyleydi zaten."</p>

  <p>Meryem nine tüm insanlığa hitap edercesine, "Mutlu ve mutsuz olmayı bizler seçeriz. Yaşamımızda ne kadar çevresel etkenler de olsa bu hayat bizim hayatımız. O dış etkenleri kendi dünyamıza katan da bizleriz çünkü..." dedi ve devam etti sözlerine:</p>

  <p>“Allah Kuran-ı Kerim’de Nisa Suresi 79’da buna yer vermiştir Zehracığım. Rabbimiz der ki: ‘Sana ne iyilik gelirse Allah’tandır. Sana ne kötülük gelirse kendindendir.'</p>

  <p>Geçmişteki seçimlerimizin sonucu bugünümüzü, bu şekilde yaşıyoruz. Mutlu ya da mutsuzuz. Eğer mutsuzsak, bundan sonra geçmişteki seçimlerimizi bugünümüze taşımamamız gerekecek; çünkü bugünkü seçimlerimiz de yarınımızı belirleyecektir.</p>

  <p>İnsanlar zaman zaman hata yapabilirler, bu çok doğaldır. Çünkü hatasız olan sadece Allah'tır. Önemli olan o hatadan ders alıp aynı hataya tekrar düşmemektir. Hatta bazen biz yolumuzda sakince yürürken önümüze bir tümsek, engel çıktığında geriye doğru birkaç adım atarız; fakat attığımız bu geri adım, hata ya da başarısızlık değildir hiçbir zaman.</p>

  <p>Tam aksine o engeli aşmak için birkaç adım geriye doğru gitmemiz, engelin üzerinden daha rahat bir şekilde atlamamızı sağlar. Tıpkı atletizmde sırıkla uzun atlama yapan sporcuların yaptığı gibi. Hatırlıyor musun, bir gün seninle televizyonda görmüştük ve sen insanlar o kadar yükseğe nasıl zıplayabiliyor diye çok şaşırmıştın. Sporcu atlet çıtanın üzerinden atlamak ve o çıtayı düşürmemek için onlarca metre geri adım atıyor, daha sonra koşuyor ve elindeki sırığı ile yerden güç alıp zıplıyordu.</p>

  <p>Sporcu atlet, eğer birkaç metre geriye gitmeden çıtanın altında durup zıplamaya çalışsaydı, kendisini başarıya götürecek büyük sıçramasını asla gerçekleştiremezdi!</p>

  <p>Bizler yaptığımız hatalar ile bugüne geldik canım. Aslında hayat denen şey de bir anlamda seçimlerimizin sonucudur. Geçmişimiz ve hatalarımız her zaman için bizim seçimlerimizdi çünkü. Onlar bizim yaşamımızdan bir sahne, bir bölümdü aslında ve bize şimdiye kadar olumlu ya da olumsuz çok şey kattılar.</p>

  <p>Bu gerçeği kabullenmeliyiz Zehracığım ve bu gerçeklerden edindiğimiz farkındalıklar ile tecrübe kazandığımızı da hiçbir zaman unutmamalıyız.</p>

  <p>Yüreği ile hayata bakan ender insanlar sevgi yoluna eriştiklerinde, bu gerçeği kabullenerek hayatlarına hep güzel anlamlar katmışlardır.</p>

  <p>Yaşlı nine sözlerine kısa bir ara verdi ve sırası ile dizilmiş kartlardan en üstte duranını Zehra'nın meraklı bakışlarının arasında kendisine doğru uzattı. Zehra, heyecanla kartı aldı ve okumaya başladı.</p>

  <p>Kartta şu sözler yazılıydı:</p>

  <h6>ZORLUKLAR YAŞAM YOLUNDAKİ BİR SINAV; HATALAR İSE BU SINAVLARDAN ALINACAK EN GÜZEL DERSLERDİR.</h6>

  <p>Zehra, kartın üzerindekileri okuduktan sonra yazılanları kısık bir şekilde tekrarladı. “Zorluklar yaşam yolundaki bir sınav; hatalar ise bu sınavlardan alınacak en güzel derslerdir.”</p>

  <p>“Evet’’ dedi yaşlı nine.</p>

  <p>Sonrasında sözlerine, “Bütün eylemlerimiz kendimizi iyi hissetmek içindir yavrum" diyerek devam etti...</p>

  <h4>ANİ YAŞAMAK</h4>

  <p>Yaşlı nine nefes almak için duraksadığında, Zehra’nın yüzünün “Durma, lütfen anlat!” der gibi bir hal aldığını gördü ve sözlerine devam etti.</p>

  <p>“Ne şekilde olursa olsun, bugüne kadar yaşanılan olumsuz her duygu geride kaldı. Şimdi bugün, yaşadığımız ilahi an var güzel kızım. Eğer sürekli geçmişimizi anımsayıp ona bağımlı kalırsak, bugünü yaşayamayız ve nefesimizi hissettiğimiz bu güzel andan çok şey kaçırırız yavrum. Geçmişi ya da bulunduğun anı yaşamak bir seçimdir ve bu seçim hakkı da her zaman bizimdir. Şunu hiçbir zaman unutma:</p>

  <h6>Bizler ancak geçmişimizi ve hatalarımızı kabullendiğimiz ve geride bırakabilmeyi öğrendiğimiz sürece huzuru ve şimdiki bu ilahi anı yaşayabileceğiz.</h6>

  <p>Kendimizi iyi hissetmek istiyorsak eğer; geçmişe pişmanlık, geleceğe de kaygı duymadan bakmalıyız hayata. Dünyadaki hiçbir güç bir insana, birkaç saniye öncesini geri getiremez ve yine dünyadaki hiçbir güç yarını kontrol etmek adına sana garanti veremez! Geçmiş, adı üzerinde geçmiştir. Ama onu sana sürekli hatırlatan da şeytandır. Adeta vesvese halinde yaşadıklarını tekrar tekrar önüne getirir. Bu yüzden zihnin seni geçmişe getirdiğinde ona de ki, ben sana takılı kalmıyorum artık, Allah’a sığındım ve Rabbim beni senden koruyacaktır. O kullarına çok şefkatli olandır...</p>

  <p>Çoğu insan farkında değildir, ama yaşadığımız şu an Rabbimiz tarafından bize verilmiş çok değerli bir hediyedir aslında. Üstelik o hediyenin içinde seni mutlu edecek ve yaşamına anlam katacak sürprizler de vardır.</p>

  <p>Ama bunu görebilmek için önce o hediyeye ulaşabileceğimize inanmak gerekiyor. Hediyeyi fark etmek için de, önce yaşadığımız anı hissetmeliyiz.”</p>

  <p>Yaşlı ninenin bu son cümlesi üzerine Zehra, kendisini saklı bir hazinenin peşinde koşar hissedercesine, “Nineciğim, o hediyenin içinde ne gibi sürprizler var?” diye sorduğunda, “O sürprizleri ancak anı yaşayarak fark edebileceksin” diye yanıtladı yaşlı nine ve ardından devam etti. “Eğer bulunduğun anı yaşamayı fark etmek istiyorsan yüreğine hafifçe şöyle fısılda: Az sonra muhteşem şeyler olacak. İşte o an yüreğine sıcacık duygularla dokunmuş olacaksın!</p>

  <p>Yüreğinin senden istediği tek şey de buydu zaten, hatırladın mı? Ona dokunabilmen!</p>

  <p>Ve yüreğin, senin bu isteğin karşısında hemen harekete geçerek, gün içinde sana muhteşem duygular yaşatacak. Sen de bunları rahatlıkla görebileceksin.</p>

  <div>
    <p>Çünkü:</p>
  </div>

  <h6>Yüreğine dokunduğun an, kendini keşfetmiş olacaksın...</h6>

  <p>En büyük zenginliğimiz; yüreğimizi fark edebilmemizdir canım. Bir insanın yüreğini fark edemeyip ona dokunamaması ise, yüzlerce dönümlük verimli bir tarlaya sahip olup da onu ekip biçmeden yoksulluktan isyan etmeye benzer."</p>

  <p>Yaşlı ninenin bu sözleri üzerine; Zehra’nın zihnindeki şaşkınlık ve merak duyguları birbirine karışsa da, yavaş yavaş bir şeylerin farkına da varmaya başlamıştı artık. En azından hayatın, zorluklarla ve mutlulukla birlikte devam edeceğini biliyordu. İçi çok rahattı bu yüzden. Bilinen her şey kolaydı çünkü...</p>

  <h4>MUTLULUĞUN ADRESİ</h4>

  <p>Aklındaki bu karışıklığı bir an önce çözmek isteyen Zehra, ninesine hesap soran bir ses tonu ile “Peki, neden zorluklar mutluluktan daha çok karşıma çıkıyor, bu haksızlık değil mi sizce? Sonuçta mutsuz olmayı ben seçmiyorum, öyle değil mi?” diye sordu.</p>

  <p>Yaşlı nine, sallanan koltuğuna biraz daha yasladı sırtını ve gülümseyerek, “Bu duyguyu sadece sen yaşamıyorsun Zehracığım. Birçok insan senin gibi bu duygular ve karamsarlık sonucu oluşan olumsuz sorular içinde yaşamlarına devam ediyorlar. Mutsuzluğu tabii ki bilinçli olarak seçmez insanlar, ama mutlu olmak adına da kendilerine çok fazla sebep bulmazlar, öyle değil mi?” dedi.</p>

  <p>Zehra düşünmeye başladı. Ninesi ne demek istemişti bu soruyla kendisine...</p>

  <p>Meryem nine, Zehra’nın aklına takılan soruyu önceden sezerek, “Kendini nasıl hissediyorsun?” diye sordu.</p>

  <p>Zehra, “Şimdilik bir sorunum yok nineciğim” diye cevap verdiğinde, Meryem nine hafifçe gülümseyerek Zehra’ya şöyle dedi:</p>

  <p>“İnsanlar düşünceleriyle kendilerini mutsuz olacaklarına odaklarlar ve böylece kendilerini mutsuzluğa taşıyan yüzlerce sebep üretirler. Bunu da çoğu zaman farkında olmadan yaparlar."</p>

  <p>“Nasıl sebepler bunlar nine?”</p>

  <p>“Örneğin, birçok insan az önce sana sorduğum gibi ‘Kendini nasıl hissediyorsun?’ diye sorulduğunda, senin verdiğin yanıt gibi 'Şimdilik sorun yok ya da şimdilik iyiyim’ diyerek cevap verirler. Bu sözler sayesinde insanlar, birazdan sorunlar yaşayacaklarına ve mutsuz olacaklarına kendilerini fark etmeden inandırmış olurlar. Bunun niyetine girerler. Bir de trafikte fazla beklediğinde insanlar mutsuz olmaya başlarlar ve bu mutsuzluk bazen bütün gün sürer. Buna hiç dikkat ettin mi canım?"</p>

  <p>“Tabii ki nineciğim. Dün otobüsle eve gelmek isterken bu sıkıntıyı yaşadım ben.”</p>

  <p>“Peki, daha önceki günlerde trafik açık olduğunda, trafik açık diye bütün günü mutlu geçen bir insan gördün mü?”</p>

  <p>“Görmedim!"</p>

  <p>“Çünkü insanlar, bunu olağan bir durum olarak gördükleri için mutluluk hissine kapılmazlar, tıpkı nefes almak gibi..."</p>

  <p>“Nefes almak mı nineciğim?"</p>

  <p>“Evet yavrum. Yaşıyoruz ama yaşadığımızı unutuyoruz. Nefes alıyoruz sürekli, ama grip olup burnumuz tıkanana kadar bunun farkında değiliz. Ellerimiz kalem tutuyor yazıyoruz, gözlerimiz gazete okuyabiliyor, ama bunları ancak bu yetimizi kaybettiğimizde anlayabiliyoruz... Oysa insan sürekli tefekkür içinde olmalı, yani derin düşünce... Her şeyin Allah’ın bir lütfu olduğunu, Allah’ın izni ile, O’nun iradesi ile hareket edebildiğimizi de sürekli düşünmeliyiz. Asıl farkındalık budur güzel kızım. Biz Allah'ı her fırsatta analım ki O da bizi ansın.</p>

  <p>Bir anne odasını toplamaya fırsat bulamadığında çocuğuna kızabilir, ama çocuğu odasını genelde toplu tutuyorsa bunun için kendisini mutlu hissetmez. İstediği bir şey yolunda gitmediyse mutsuz olmayı seçer insanlar, ama istedikleri bir şey yolunda gitse de mutlu olduklarını fark edemezler bile.</p>

  <p>O an mutlu olsalar da, çok kısa süre sonra mutsuz olmaları adına kendilerine yeni bir sebep bulurlar.”</p>

  <p>Meryem nine bu sözlerinin ardından duraksayarak Zehra’yı dikkatlice süzdü. O an Zehra, ninesinin bu bakışlarının ardından gelecek sözlerin çok önemli olduğunu anlıyordu sanki. Derin bir nefes alarak ciğerlerini taze havayla doldurmaya başladı. Kefesini dengelediğinde ise birazdan duyacaklarına da hazırdı artık. Meryem nine Zehra’nın yüz ifadesinde “Söyleyeceklerine artık hazırım” dercesine bir ifade olduğunu sezince, kaldığı yerden tekrar devam etti.</p>

  <p>“Çünkü mutluluk, insanın ayağını adeta yerden kesercesine güçlü bir duygudur ve insanlar mutluyken kendilerini bir rüyadaymış gibi hissederler. Acı ise, insana nefes aldığını, yaşadığını, her an var olduğunu hissettirir. İnsan, doğası gereği yarına kalmak için yaşar ve acının verdiği duygular; insana hayatta var olduğu hissini verir.</p>

  <p>Bu yüzden insan, kendisini farkında olmadan acıya bağlı kılar. Çoğu insanın zihninde “Sorunlar biterse yaşam da biter" düşüncesi vardır. İnsanların farkında olmadan beslediği bu düşünce sonucu, mutlu olmak adına öne sürdükleri sebepler, mutsuzluk adına buldukları sebeplerden daha az olur. Böyle olunca da mutsuzluk daha fazla hissedilir."</p>

  <p>Yaşlı ninenin bu sözlerinden sonra odaya kısa bir sessizlik hakim oldu. Zehra, ninesinden gelecek bilgece sözleri her ne kadar hazır durumda bekliyor olsa da, o an tüm organları buz kesmişti sanki. Fakat ninesinin birazdan söyleyecekleri, o buz’un tam ortasına isabet eden ateş topu gibi sıcak anlamlar taşıyordu.</p>

  <p>Meryem nine çok net bir şekilde dedi ki: “İnsanların, mutlu olmak için odaklandıkları noktalar, çevrelerindeki insanların davranışlarıdır. Oysa bizi mutluluğa götürecek tek adres vardır:</p>

  <h6>MUTLULUĞUN ADRESİNİ İNSANLAR HEP UZAKLARDA ARAMIŞLARDIR OYSA O ADRESİN YERİ SICACIK YÜREĞİMİZDİR.</h6>

  <p>Çoğu insan mutlu olmak için sanki binlerinden mutluluğa davet edilecekmiş hissi ile sadece beklemeyi seçer. Ama hiç kimse gelip de bize üzerinde ‘Mutluluğa davetlisiniz!’ yazılı bir davetiye getirmeyecektir.</p>

  <p>Mutluluk, zaten içimizde gizlidir. O, her zaman yüreğimizde sakladığımız sıcacık bir duygudur; fakat saklı kaldığı zaman yaşamımıza bir anlam katamaz. Onu yüreğimizde gizleyen biz olduğumuza göre, gizlediğimiz yerden çıkaracak olan da yine bizleriz.</p>

  <p>İnsanların yanılgısı, farkında olmayıp çoğu zaman kendilerinden mutsuzluk istemesi olmuştur. Mutsuz ve huzursuz olacaklarını o kadar çok düşünürler ki, bu düşünceyi sürekli yüreklerine kazırlar ve o an kendilerine olumsuz bir dünya yaratmış olurlar.”</p>

  <p>Zehra nine durdu ve ardından Zehra’nın gözbebeklerini içine dikkat kesilerek:</p>

  <h6>İNSANLARIN DÜNYALARI DÜŞLEDİKLERİ GİBİDİR VE DÜŞLERİMİZ YAŞAMIMIZA GERÇEĞİMİZ OLARAK YANSIRLAR.</h6>

  <p>Sözleri sanki bir nutuk havasındaydı.</p>

  <p>“Hz. Mevlana ne güzel de söylemiş güzel kızım: Gül düşünürsün gülistanlık olursun. Diken düşünürsün dikenlik olursun. Ne düşünüyorsan sen o’sun.”</p>

  <p>Zehra, ninesinin karşısında çok mutlu gözüküyordu. Sanki aradığı cevapları yavaş yavaş buluyor gibiydi. O an, Meryem nine gibi bir varlığı tanımış olduğu için ne kadar şanslı olduğunu hissetmişti.</p>

  <p>Yaşlı nine Zehra’ya, biraz temiz hava alması için dışarıya çıkıp daha başka günlerde yine sohbetlerine devam etmelerini önerdiyse de, Zehra o kadar meraklı ve heyecanlıydı ki bu teklifi kabul etmedi. "Lütfen nineciğim...” dedi. “Lütfen devam edelim şimdi. Yarını beklemek istemiyorum. Bugün öğrendiklerimle yarınımı ve bundan sonraki günlerimi hep dolu dolu, mutlu olarak geçirmek istiyorum.”</p>

  <p>Yaşlı nine için de sorun yoktu aslında. O, paylaştıkça mutluydu.</p>

  <p>“Peki o halde” dedi yaşlı nine ve ardından kısa bir hikâye anlatmak için devam etti sözlerine...</p>
</body>
</html>
