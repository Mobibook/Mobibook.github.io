<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942816">Barbar Göçleri ve Batı Roma İmparatorluğu’nun Sonu</p>

  <p class="block_6">Massimo Pontesilli</p>

  <p class="block_19"> </p>

  <p class="block_19"> </p>

  <p class="block_31">Barbar göçleri, göçebeler ile yerleşik halklar arasında bin yıldır süren çatışmanın sadece bir dönemi olarak görülebilir. İmparatorluk, başlıca özelliği siyasal istikrar olan; kuzeyden ve doğudan gelen halkların baskısına tepki veren engin bir bölge olarak karşımıza çıkar. İmparatorluk ile komşu halklar arasındaki gerilimli dönemlerin ardından 375 yılında Tuna bölgesinden büyük bir göç başlar ve bir yüzyıl içinde Batı Roma İmparatorluğu’nun üniter iktidarını yok eder.</p>

  <p class="block_19"> </p>

  <p class="block_19"> </p>

  <p class="block_30">Göçebe ve Yerleşik Halklar</p>

  <p class="block_39">Göç akımları ve Akdeniz uygarlığı</p>

  <p class="block_9">IV ile V. yüzyıllar arasında Batı Akdeniz bölgesinin üniter sistemini altüst eden göçler, Avrupa-Asya ekseninde birkaç binyıllık bir karşılaşma-çatışma tarihinin bir parçasını oluşturur. Buradaki taraflar, Akdeniz’den Doğu Çin Denizi’ne kadar ulaşan ılıman iklimli geniş bir bölgede tarımla uğraşan yerleşik halklar ile o bölgelerin kuzeyindeki bölgelerde bulunan, ama iklim ve demografik nedenler başta olmak üzere yayılma eğilimi gösteren ve yerleşik halkların topraklarını hedef alan göçebe-çobanlardır. Bu devasa bölgenin batı tarafında yaşanan en geniş çaplı ve uzun süreli göçler, Litvanyalı arkeolog ve dilbilimci Marija Gimbutas’ın (1921-1994) günümüzde en çok itibar edilen, ama tartışma konusu olmaya da devam eden tezine göre, MÖ V ile II. binyıllar arasında Ural-Pontus steplerinden Avrupa, Transkafkasya, Anadolu, İran ve Kuzey Hindistan’a ve yayılan ve Hint-Avrupa adı verilen halkların göçleridir. Bu göçler sonucunda, I. binyılda Orta-Doğu Akdeniz bölgesinde, aşamalı olarak gelişen Helenistik uygarlık başta olmak üzere, çeşitli Hint-Avrupa kültürleri oluşur. MÖ II. yüzyıldan itibaren de Roma’nın askeri yayılımıyla, Orta ve Kuzey Avrupa halklarının saldırılarına karşı korumalı, Helenistik kültürün mirasçısı ve siyasal istikrara sahip geniş bir bölge oluşmaya başlar. Ancak Akdeniz’e doğru uzanan bu bölgenin dayanma gücü, bir türlü sakinleşmeyen göçebe dünyasının saldırılarıyla sık sık sınanır ve Batı kısmı V. yüzyılın başından itibaren nihayet tamamıyla çöker.</p>

  <p class="block_9">“Roma merkezli” açıdan bakarak Batıda imparatorluk sisteminin sonuna işaret eden göçlerin savaşçı ve yıkıcı yönlerini vurgulayan tarihyazımı “Barbar istilalarından söz ederken, bu olaylara göçebeler ile yerleşik halklar arasındaki uzun süreli çatışmanın tarihi açısından yaratıcı bir dönem gözüyle bakıldığında (özellikle XIX. yüzyıldan günümüze olan Alman dilindeki tarihyazımında) “halkların göçleri”nden <i class="calibre2">(Völkerwanderung)</i> söz edilir.</p>

  <p class="block_46"> </p>

  <p class="block_46"> </p>

  <p class="block_30">Germenlerin Kökenleri ve İmparatorluğun Sınır Bölgesine Yerleşmeleri</p>

  <p class="block_9">Genel olarak Germen adı verilen saldırgan halkların kökeni, Orta-Doğu Avrupa’sından gelen ve Danimarka Yarımadası ile İskandinav Yarımadasının güneyini içine alan Hint-Avrupalılaşma sürecinden (y. MÖ 3000-2500) gelir. Germenler II. binyılın sonuna doğru bu bölgelerden yola çıkarak Baltık kıyısına ve Kuzey Denizi’ne, MÖ VI. yüzyıl civarında da Ren Vadisi’ne ulaşırlar ve Keltlerle bazen şiddetli karşılaşmalar yaşanır. Daha sonra, ama bu bilginin kaynağı olan Caesar’ın döneminden (MÖ 102-44) önce, Germenler güneye doğru yayılırken Tuna’ya da ulaşırlar. Ren ile Tuna, Germenlerin daha fazla yayılmasını engellemekte önce doğal sınırlar, sonra da Roma lejyonlarının denetimindeki siyasal sınırlar <i class="calibre2">(limes)</i> olarak rol oynar.</p>

  <p class="block_39">Hem savaş hem ticaret</p>

  <p class="block_9">Roma MÖ II. yüzyıldan itibaren güneye doğru hareket eden Germen kavimleriyle karşılaşmaya başlar. Tehlikeli bir yayılmadan sonra Cimbriler ve Tötonlar MÖ 102 ve 101’de Gaius Marius’un (MÖ 157-86) birlikleri tarafından nihai bir yenilgiye uğratılır. Germenlerle bir sonraki karşılaşma, Galya’yı fethetmek için yola çıkan Caesar MÖ 58’de, bölgeye baskı yapmakta olan ve -en azından Caesar’a göre- Romalılar olmasaydı burayı fethedecek olan Ariosvistus yönetimdeki Sueb kavmine karşı zafer elde edince gerçekleşir. Roma’nın bundan elli yıl sonra Germenlerin yaşadığı toprakların Elbe Nehri’ne kadar olan kısmını imparatorluğa katma çabaları, Arminius’un (y. MÖ 18-MS 19) 9 yılında liderlik ettiği isyanla sekteye uğrar; Arminius, Teutoburg ormanlarında Quinctilius Varus’un (MÖ 47-MS 9) üç lejyonunu yok eder; Tiberius da (MÖ 50?-MS 37), bundan sonra imparatorluğun sınırını teşkil edecek olan Ren Nehri’nin doğusundaki sonucu kuşkulu seferlerden vazgeçmeye karar verir. Bu arada Romalıların fetih çabaları sonucu iki Sueb kavmi olan Markomanlar ve Kuvadlar güneydoğuya, Bohemya ve Moravya’ya kayarlar.</p>

  <p class="block_9">Balkanlar’da Roma sancağı altında birleştirilmiş olan Akdeniz halkı, göçebe ve yarı-göçebe halkları yüzyıllar boyunca Pontus steplerinden Tuna Vadisi’ne doğru götüren göçler sonucunda yerel halkların İskit ve Sarmat kavimleriyle (Yazığlar ve Roksolanlar) birleşerek oluşturduğu etnik bir kitleyle karşılaşır.</p>

  <p class="block_9">Aynı zamanda barışçıl temaslar ve ticari alışverişler de (köle, kürk, bal, kehribar vs karşılığında silah, lüks tüketim ürünleri, şarap ve sikke) söz konusudur ve halkların birbirlerini tanımasında ve dönüşümünde rol oynar. Ordunun destek saflarında giderek daha çok görevlendirilmek Barbarların savaş eğitimi için çok değerli olurken; Roma için geçici de olsa önemli yararlar sağlar, çünkü hem sınırların üzerindeki baskıyı hafifletir hem de insanları “yutan” ve kırsal kesimi boşaltan orduyu güçlendirmiş olur.</p>

  <p class="block_46"> </p>

  <p class="block_46"> </p>

  <p class="block_30">Barbarlar İmparatorluğa Karşı: İlk Saldırılar</p>

  <p class="block_22"><span class="text_10">Limes</span> <span class="text_9">(Roma sınırı) boyunca yerleşmiş olan kabilelerin ilk büyük göç girişimi 166’dan itibaren, Doğulu Germenler olan Gotlar gibi başka birçok kavmin Vistül bölgesinden Karadeniz’e doğru hareketi sonucu gerçekleşir. Kuvadlar ile Markomanlar Tuna’nın merkezi bölgesine girerler, Yazığlar da Dacia’da [Daçya]</span> <span class="text_10">limes’i</span> <span class="text_9">ihlal ederler. 169’da daha tehlikeli bir saldırı gerçekleşir: Markomanların liderliğinde büyük bir Germen ittifakı Pannonia’nın içlerine kadar girerek Aquileia’ya ulaşır ve burada Marcus Aurelius’un (121-180,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_9">&gt; 161) birlikleri tarafından imha edilir.</span></p>

  <p class="block_9"><span class="text_">Limes</span> <b class="calibre3">boyunca baskılar</b></p>

  <p class="block_9">Birkaç yıllık görece huzurlu geçen bir dönemin ardından III. yüzyılda <i class="calibre2">limes</i> boyunca hareketler ve baskılar giderek yoğunlaşır. Büyük bir Germen topluluğu olan ve adları “bütün erkekler” anlamına gelen Alamanlar 30’lu yıllarda <i class="calibre2">Agri decumates</i> bölgesinde (günümüzde Güneybatı Almanya) Roma birliklerini zor durumda bırakır. Gotlar, karadan ve denizden sürekli olarak yürüttükleri saldırılarla 248 yılından itibaren Balkanlardaki başlıca düşman haline gelseler de, sonradan “Gothicus” adıyla bilinecek olan dunctilius Aurelius Claudius (?-270) Naissos’ta (269) onları ağır bir yenilgiye uğratır. Bu arada Ren’in aşağı kısmında başlangıçta Gallienus (y. 218-278) tarafından durdurulan Büyük Frank Federasyonu 258’de <i class="calibre2">limes’i</i> delmeyi başarır ve Galya’da ilerleyerek İspanya’ya kadar ulaşır, ama kısa sürede buradan başladıkları noktaya kadar kovalanır. Bu arada Pikt kavmi de saldırıya geçer, Saksonlar da denizden baskınlarıyla Galya’nın kuzey kıyılarını hedef alırlar, Kuzeydoğu Almanya’dan da Burgonlar ve Vandallar batıya ve güneye doğru göç etmeye başlarlar. İmparatorların ardı ardına değişmesiyle, hatta siyasi birliğin geçici sonunun getirdiği askeri anarşiyle zayıflayan imparatorluk, Britanya’dan Mısır’a kadar bütün sınırlarında dış halkların dinamizmi tarafından şiddetli zorlamalara maruz kalır ve ancak Illyrialı imparatorlarla yeniden birlik ve güç kazanır.</p>

  <p class="block_46"> </p>

  <p class="block_39"></p>

  <p class="block_49"><b class="calibre13">Barbarlar İmparatorluğa Karşı: IV ve V. Yüzyıllardaki İstilalar ve Batı</b> <span class="text_13">Bölümünün</span> <b class="calibre13">Sonu</b></p>

  <p class="block_22"><span class="text_9">Diocletianus (243-313, 284-305 arası imparator) ile Constantinus (y. 285337,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_11">&gt;</span> <span class="text_9">306) dönemleri daha sakin olmakla birlikte bu dönemde</span> <span class="text_10">Agri decumates ve</span> <span class="text_9">Dacia terk edilmiştir. Aynı zamanda demografik çöküşü telafi etmek için giderek artan sayıda Barbar,</span> <span class="text_10">kolon (malik</span> <span class="text_9">veya</span> <span class="text_10">laeti)</span> <span class="text_9">olarak imparatorluk sınırları içerisine yerleştirilirken ordunun “Barbarlaşması” şiddetini artırarak devam eder. Gotlar, 250’li yıllarda sapkın piskopos Wulfila (311-y. 382) sayesinde Aryan Hıristiyanlığı kabul eder ve Aryanlık, Nicaia [İznik] Konsili sonrasında din değiştirecek olan Franklar dışındaki tüm Barbarlar arasında yayılır.</span></p>

  <p class="block_39">Hunların aniden ortaya çıkışı</p>

  <p class="block_22"><span class="text_9">IV. yüzyılın ortalarına doğru büyük çaplı gerginlikler yaşanır, ancak bu durum Hunların aniden ortaya çıkışıyla derinden etkilenir ve diğer halkların batıya doğru itilmesine neden olarak büyük göçle (dar anlamda</span> <span class="text_10">Völkerwanderung)</span> <span class="text_9">sonuçlanır. Orta Asya’daki steplerden yola çıkan ve Karadeniz’in kuzeyinde kalan bölgeyi şiddete maruz bırakan bu Türkmen göçebeler önce Alanları yenilgiye uğratır, sonra Ostrogotların hâkimiyetini sona erdirir; Ostrogotların bir kısmı onlara boyun eğer, bir kısmı da Alanlar ve Vizigotlarla birleşerek Mesia’ya kaçarak 375’te İmparator Valens’e (328-378,</span><span class="text_2"><img alt="Image" class="calibre7" src="../Images/image-5.jpg" /></span> <span class="text_9">&gt; 364) sığınır. Bu kadar karmaşık bir topluluğun barındırılması sorun oluşturmaktadır. Valens’in Gotların huzursuzluğunu güç uygulayarak bastırma çabası Adrianopolis’teki büyük yenilgiyle (378) ve imparatorun ölümüyle sonuçlanır. Theodosios’un (y. 347-395,</span><span class="text_2"><img alt="Image" class="calibre7" src="../Images/image-5.jpg" /></span><span class="text_9">&gt; 379) aceleyle müzakere ettiği barış antlaşması Vizigotlar için çok daha geniş kapsamlı ve elverişli bir yerleşim programı içerir ve bunun sonucunda Vizigotlar</span> <span class="text_10">foedera</span> <span class="text_9">antlaşmaları dahilinde Thracia ve Mesia’ya yerleştilir. Yine de devletin zayıflığı karşısında Vizigotlar durulmaz, Balkan Yarımadasına yıllar boyu süren baskınlar düzenledikten sonra 401 yılında Alaric’in (y. 370-410,</span> <span class="text_11"><img alt="Image" class="calibre6" src="../Images/image-4.jpg" /></span> <span class="text_14">&gt;</span> <span class="text_9">395) komutasında İtalya’ya ulaşır. Vandal asıllı Romalı general Stilicho (y. 365-408) tarafından yenilgiye uğratılsa da Alaric tehdit oluşturmaya devam eder; 408’de İtalya’ya yeniden saldırarak Roma’ya ulaşır ve 410 yılının Ağustos ayında Roma’nın tarihe geçecek yağmalanmasını gerçekleştirir. Ataulf’un (?-415) yönetimindeki Gotlar buradan Galya’ya geçerek 413’te Aquitania’yı istila eder, İspanya’yla olan sınırı geçtikten sonra da yeni Vizigot kralı Wallia (?-419,</span> <span class="text_11"><img alt="Image" class="calibre6" src="../Images/image-4.jpg" /></span><span class="text_9">&gt; 410) 416-418 yılları arasında Roma adına savaşarak Vandallar ile Alanları yenilgiye uğratır. Aquitania’ya dönen Vizigotlar krallıklarını sağlamlaştırır ve Euric’in (?-484,</span><span class="text_11"><img alt="Image" class="calibre6" src="../Images/image-4.jpg" /></span><span class="text_9">&gt; 447) yönetiminden itibaren yeniden genişlemeye başlayarak İspanya’nın büyük bir kısmını ele geçirir.</span></p>

  <p class="block_39">Batı İmparatorluğu için sonun başlangıcı</p>

  <p class="block_9">Ancak Alan, Vandal ve Sueblerden ve isyan halindeki Pannonialı büyük bir çiftçi topluluğundan oluşan akınların Mainz yakınlarında, donmuş Ren Nehri’ni geçerek hiçbir engelle karşılaşmadan Galya’ya yayıldığı 31 Aralık 406 tarihi, imparatorluğun Batı <i class="calibre2">bölümü</i> için sonun başlangıcı olur; <i class="calibre2">limesi</i> yine <i class="calibre2">foedera</i> antlaşmalarına taraf Barbarlar olan Franklar korur, çünkü Alaric’in oluşturduğu tehlike devam ederken Stilicho İtalya’yı askersiz bırakamaz. İstilacılar Galya’yı yağmaladıktan sonra 409’da İspanya’ya inerek burayı aralarında paylaşır: Asding ve Sueb Vandalları kuzeybatıya, Siling Vandalları güneye, Alanlar da merkeze yerleşir. Bildiğimiz gibi bu son iki halk Wallia’nın Vizigotları tarafından yok edilir. Aynı zamanda, Gaiseric’in (y. 390-477) yönetimindeki Asding Vandalları 429’da Afrikaya geçerek burada kendi krallıklarını kurar, korku saçarak imparatorluğa ciddi zararlar verirler. Kendine bir donanma edinen Gaiseric, Akdeniz’de ittifak ve genişleme politikasını büyük bir başarıyla yürüterek Sardinya ve Korsika’yı kontrol altına alır, Sicilya’yı fetheder ve 455’te Roma’yı şiddetli bir yağmaya tabî tutar.</p>

  <p class="block_9">Hunların yedi yıl önce Worms’u yıkarak Ren bölgesinden kovduğu Burgonlar 443’ten itibaren Lion bölgesine yerleşmek için imparatorluktan izin alır ve burada, Batıda Vizigot Krallığı’yla komşu olan ve giderek önem kazanacak olan bir krallık kurar. Kuzeyde, Galya’da bulunan Syagrius (ö. 487) yönetimindeki Galya-Roma Krallığı doğuda Franklarla komşudur. Romalı birliklerin uzun bir süre önce boşalttığı Britanya, Angllar, Saksonlar ve Jutlar tarafından işgal edilir; Kelt halkı ile geriye kalan Romalılar gerileyerek batı bölgelerine ve Manş Denizi’nin ötesine, Armorika’ya (günümüzde Bretonya) sığınmaya çalışırlar.</p>

  <p class="block_9">Bu arada 430 yılından itibaren Hunlar Avrupa için doğrudan bir tehdit oluşturmaya başlar ve Pannonia’da yerleşmek için imparatorluktan General Aetius’un (y. 390-454) şahsında izin alırlar. Attila’nın (?-453) önderliğinde büyük bir ittifak halinde buradan yola çıkarak 451’de Galya’ya yönelseler de General Aetius’un Germenlerden oluşturduğu ittifakın bozgununa uğrarlar. Sonraki sene Attila İtalya’yı doğrudan tehdit etmeye başlar, ancak ardından vazgeçerek Pannonia’daki kampına döner ve kısa süre sonra ölür. İmparatorluğu da bunun hemen ardından sona erer.</p>

  <p class="block_22"><span class="text_9">Alaric’in geçişinden sonra İtalya’da imparatorluk Barbar krallarla ittifaka giderek toparlanmaya çalışır. III. Valentinianus (419-455,</span><span class="text_2"><img alt="Image" class="calibre7" src="../Images/image-5.jpg" /></span><span class="text_9">&gt; 425), bir zamanlar Stilicho’yla olduğu gibi, fazla güç kazanmaya başlayan General Aetius’tan kurtulmayı başarır. Ancak Valentinianus’tan sonra imparatorluk giderek zayıflar; artık tamamıyla Barbarlardan oluşan bir orduya komuta eden Barbar kökenli generaller istedikleri imparatorları tahta çıkarır veya tahttan indirirler. Diğer yandan Doğudaki politika Batıdaki politikayı etkilemeye başlar. 475 yılında General Orestes, Augustulus adını alan genç oğlu Romulus’u imparator ilan eder, ama ordu generale başkaldırır ve 23 Ağustos 476’da Odoacer’i (y. 434-493) kral ilan eder. Orestes ortadan kaldırılır, Romulus Augustulus tahttan indirilir, fakat Odoacer bir imparator atama sorumluluğunu üstüne almaz. İmparatorluğun Batı kısmı da bu şekilde sona erer.</span></p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih</b>: <i class="calibre2">Roma İmparatorluğu’nun Parçalanması,</i> s. 50; <i class="calibre2">Barbar Krallıkları, İmparatorlukları ve Prenslikleri,</i> s. 90; <i class="calibre2">Justinianus ve Batının Yeniden Fethedilmesi,</i> s. 95; <i class="calibre2">IX ve X. Yüzyıllarda Saldırılar ve İstilalar,</i> s. 226</p>

  <p class="block_47"><b class="calibre3">Edebiyat ve Tiyatro</b>: <i class="calibre2">Bizans Kültürü ve Doğu ile Batı Arasındaki İlişkiler,</i> s. 605</p>

  <p class="block_57" id="calibre_pb_14"> </p>
</body>
</html>
