<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942830">Hıristiyan Doktrininin Tanımı ve Sapkınlıklar</p>

  <p class="block_6">Giacomo Di Fiore</p>

  <p class="block_19"> </p>

  <p class="block_19"> </p>

  <p class="block_9"><i class="calibre2">İsa’nın öğretilerine uyan toplumlar başlangıçta yazılı başvuru kaynaklarından yoksundur; Yahudilerin kutsal kitabı ile güvenilirlik ve kaynak açısından ciddi sorunlar teşkil eden bir takım kutsal metinler vardır, ama bunların çok büyük kısmı tahrif edilmiş olup daha sonra reddedilecektir. Bu arada kilise, doktrindeki birçok farklı sapmanın etkisindedir; bunlar İsa’nın verdiği mesajın yorumlanmasından İsa’nın insani ve tanrısal özelliklerinin algılanmasına ve kilisenin tarihinde tekrar tekrar ele alınacak, Kilise Babaları ve Apolojistler tarafından çürütülüp sinod müzakerelerinde reddedilecek olan lütuf ve ilahi takdir gibi konulara kadar uzanır. Ancak sapkınlık bir anlamda yeni şeylerin doğmasına vesile olur, çünkü reddedilmesi yoluyla Hıristiyanlığın doktrine dayalı Ortodoksluğu giderek daha net biçimlenir ve belirginleşir. Aziz Paulus’un kendisi bile şöyle der:</i> “Oportet et haereses esse, ut et qui probati sunt, manifesti fiant in vobis” <i class="calibre2">(“Ayrımların gün ışığına çıkması faydalıdır. Böylece aranızdaki gerçek inananlar ortaya çıkacaktır”) (I Korinthoslular, XI: 19).</i></p>

  <p class="block_46"> </p>

  <p class="block_46"> </p>

  <p class="block_30">Kanon Sorunu ve İlk Sapkınlıklar</p>

  <p class="block_39">Kanonik Yeni Ahit’in tanımlanması</p>

  <p class="block_9">İlk Hıristiyan topluluklar kendi özerk <i class="calibre2">corpus</i><sup class="text_8"><sup class="noteref" id="back_note_12"><a class="calibre9" href="../Text/index_split_186.html#note_12" title="12">12</a></sup></sup> derlemelerine sahip değildi; Yahudiliğin kaburga kemiği olarak ortaya çıkmış yeni dinin başlangıçtan itibaren başvurabileceği tek kaynak Tevrat’tı. Buna zamanla İsa’nın öğretilerini vurgulayan çok çeşitli metinler eklenir, ama İsa’nın ardında bıraktığı herhangi bir yazılı metin yoktur. Yahudi kutsal metinlerinin yanı sıra inanan toplumlar arasında çeşitli Proto-İnciller, Çocukluk İncilleri, asıl İncilller, Vahiyler, şu veya bu azize veya daha az otorite sahibi kişilere atfedilmiş Mektuplar ve İşler okunur, ama I. yüzyılın sonunda, 60 yılından itibaren hazırlanmış olan tama daha eski ve artık kaybolmuş kaynaklara atıfta bulunan) Markos, Matta, Luka ve Yuhanna İncil’lerine özel bir önem verilmeye başlanır ve bunlar daha sonra Kanonik Yeni Ahit metnine dahil edilir.</p>

  <p class="block_9"><b class="calibre3">Markion ve</b> <span class="text_">Antitez</span></p>

  <p class="block_9">İnananlar arasında var olan sayısız metine bir düzen getirip Hıristiyanlığa özgü kutsal metinleri tespit etme ihtiyacını ilk hisseden kişi, Pontus’ta Sinop piskoposu’nun oğlu ve belki kendi de piskopos olan Markion’dur (y. 85-y. 160). Markion yeni dinin kendine özgü özelliklerini ortaya koymak ve İsa’ya atıfta bulunan birçok yeni tarikatın ortaya çıktığı İbrani dininden farklı olduğunu açıkça göstermek ister. Nitekim Yahudilikten gelen birçok Hıristiyan, Musa’nın geleneğinden tamamıyla kopmaya cesaret edemez ve bazı topluluklar dini törenlerde ve kültürde yozlaşmaya neden olurlar. Bunların arasında yer alan Ebiyonitler (İbranicede “zayıf demektir) Caesarea piskoposu Eusebius tarafından “akıl açısından da zayıf <i class="calibre2">(Historia Ecclesiastica,</i> III<i class="calibre2">:</i>27) olarak nitelenirler ve Nasranilere ( apokrif bir İncil’in ardındaki Yahudileşmiş Hıristiyanlar için kullanılan genel terim) benzer şekilde, İsa’nın tanrısal özelliğini reddederler; Elkasaycılar ise, Aziz Petrus’un yaptığı gibi, inancı kalplerinde taşıdıkları sürece onu reddetmenin mümkün olduğuna inanırlar. Yahudi-Hıristiyanlığın karmaşık tarihinde göze çarpan bu tarikatlara <i class="calibre2">Elçilerin İşleri’</i>nde (8:9) adı geçen ve vaftiz olduktan sonra vücudun ölümlü olduğunu öne süren ve nikâhsız aşkı savunan Simon Magus’un (I. yüzyıl) müritleri olduğu sanılan Simoncular ile adlarını Simon Magus’un müritlerinden alan Menandriyanlar ve Satürniyanlar eklenebilir. Bunların yanı sıra Kâbil’e tapan Kâbilciler, İsa’nın bir Yılan-Tanrı olduğuna inanan Ofitler, <i class="calibre2">Vahiy’de</i> de adı geçen ve sefahat içinde yaşayan Nikolaitler (ortaçağda kendilerinden metresleri olan rahipler diye söz edilecektir) gibi daha birçok tarikat vardır. Markion’a göre Eski Ahit’teki zalim ve intikamcı Yahudi tanrı ikinci düzey, basit ve kaba bir yan tanrıdır; asıl Tanrı ise Yeni Ahit’tekidir ve yakında başlayacak olan krallığı İsa tarafından ilan edilmiştir. Markion, cinsel perhizin yanı sıra içkiden kaçınmayı, beslenmede katılığı ve evrensel kardeşliğe karşıt olarak gördüğü devlete karşı kayıtsızlığı savunur. İsa’nın mesajlarından sadece doğrudan kendisi tarafından verilenleri kabul eder. Dolayısıyla Luka İncili’nin sadece bir kısmını ve Pavlus’un yazdıklarından sadece bazılarını kabul eder ve bunları <i class="calibre2">Antitez</i> adı verilen, günümüze ulaşmamış olan kendi İncili’nde toplar. Markion’un öğretileri yaygın olarak takip edilir ve 140 yılında gittiği Roma’da da bir bölünmeye yol açar; onun öğretilerine dayanan kiliseler, İslamın gelişinden önce Mezopotamya’da ve Arap Yarımadasında birkaç yüzyıl boyunca varlığını sürdürür. <i class="calibre2">Contra Marcionem [Markion’a Karşı]</i> adlı bir eser yazan Tertullianus (y. 160-y. 220) bile mücadele ettiği kavramları hayatının sonuna doğru kabul ederek Markionculukla birçok benzer yanı olan Montanosçuluğu benimser.</p>

  <p class="block_29">Muratori Kanonu</p>

  <p class="block_9">Aziz Justinus (y. 100-y. 165) ve Adversus baereses <i class="calibre2">[Sapkınlıklara Karşı]</i> adlı çok önemli bir metin yazmış olan İzmir asıllı Lion piskoposu Aziz Irenaeus (y. 130-y. 200) gibi saygın yazarlar tarafından mahkûm edilmiş olmasına rağmen Markion’un tezleri yine de bu yeni dinin kutsal metinler açısından temellerinin belirlenmesinin önemini savunur. Özellikle doğudaki kiliselerin büyük rol oynadığı Hıristiyanlık doktrininin oluşma süreci, yavaş, olaylarla dolu ve az belgelenmiş bir süreçtir. Apolojist çürütmeler ve sinodlar tarafından mahkûmiyet yoluyla sapkınlıklara karşı yürütülen mücadele bu sürecin en temel aşamalarını oluşturur; ne yazık ki bu sürecin en eski döneminden geriye hiçbir akit, tutanak veya tanıklığın izi kalmamıştır. <i class="calibre2">Muratori Kanonu</i> adı verilen (Modenalı büyük âlim Ludovico Antonio Muratori tarafından 1724’te, Ambrosiana Kütüphanesi’nde bulunan bir elyazmasında keşfedilmiştir) ve Yeni Ahit metininin taslağını içeren belge II. yüzyılın ikinci yarısına aittir. Bu belgenin Roma Kilisesi’nin bir üyesi olan isimsiz yazarı, kitapları bir sınıflandırmaya tâbi tutar; Luka, Matta, Markos ve Yuhanna’nın İndileri evrensel olarak kutsal sayılır ve ayinler sırasında okunur; Petrus’un <i class="calibre2">Vahiy’i</i> gibi kitaplar evrensel olarak kabul görmez, ama çeşitli kiliselerde okunur. <i class="calibre2">Erma Çobanı [Haermae Pastor]</i> gibi kitaplar kişisel olarak okunabilse de peygamberlerin kitapları arasında yer almaz. Bir de, Basilides (II. yüzyıl) veya Markion’un kitapları gibi sapkın olduğu için reddedilmesi gereken metinler vardır. Caesarea piskoposu Eusebius da (y. 265-340) <i class="calibre2">(Historia Ecclesiastica,</i> III:25) buna benzer bir sınıflandırma yapsa da Yuhanna’nın <i class="calibre2">Vahiy’</i>ini<i class="calibre2">,</i> evrensel olarak kabul gören kitaplara karşıt olan kitaplar arasına yerleştirir.</p>

  <p class="block_39">Laodikeia Sinodu’nun 59. maddesi</p>

  <p class="block_9">Bu bilgiler temelinde, II. yüzyılda eski ayinlerde kullanılan çeşitli Eski Ahit derlemelerinin “halk tarafından okunmaya uygun kitaplardan oluşan ve tüm kiliselere önerilen küçük temel kütüphane” oluşturduğu sonucuna varmak biraz fazla indirgemeci bir tavır olabilir (Trocmé, aktaran: H. Puech, <i class="calibre2">Hıristiyanlığın Tarihi,</i> 1983). Ancak 360 yılı, Hıristiyanlığın kutsal metin kaynaklarının ağır oluşum sürecinin bitiş noktası sayılabilir, çünkü Laodikeia Sinodu’nun 59. maddesine göre dini içerikli olmayan metinlerin kiliselerde okunması yasaklanır.</p>

  <p class="block_9">Bundan birkaç yıl sonra, İskenderiyeli Atbanasius’un (295-y. 373) mektuplarından 367 yılında yazılmış olan <i class="calibre2">Epistola Pascalis 39</i> eserinde, Hippo Sinodu’nda (393) ve Kartaca Sinodu’nda (397) onaylanmış ve bir daha biç tartışma konusu edilmemiş Yeni Ahit’in 27 kitabının kesin listesi ilk defa yer alır. V. yüzyılın sonunda ise, hatalı olarak Papa Gelasius’a (492-496 arası papa) atfedilerek <i class="calibre2">Decretus Gelasianus</i> adı verilmiş, ama <i class="calibre2">De libris recipiendis et non recipiendis [Kabul edilebilecek ve edilmeyecek kitaplar]</i> olarak da bilinen ve <i class="calibre2">Indexlibrorumprohibitorum’un [Yasaklı kitaplar listesi]</i> atası sayılan bir kitapta dini kitapların arasına katılmaması gereken birkaç düzine kitaptan oluşan bir listeye rastlıyoruz; bu liste, apokrif metinlerin yanı sıra Tertullianus, Lactantius ve Arnobius gibi Hıristiyan olup Ortodoksluğu savunurken doktrinci hatalar yapan yazarların eserlerini de içerir.</p>

  <p class="block_9">Hıristiyanlık tarihinde kitapların yakılmasından ilk olarak, Aziz Pauvus’un Efes’e yaptığı ziyaretin anlatıldığı <i class="calibre2">Elçilerin İşleri’nde</i> (19:19) söz edilir ve söz konusu kitapların, yüksek ticari değere sahip sihir kitapları olduğu belirtilir.</p>

  <p class="block_39">Gnostikler</p>

  <p class="block_9">Markion’un sorguladığı ilk Yahudi-Hıristiyan sapkınlıkların yanı sıra Markion’un kendisinin de ortak noktalar sergilediği gnostislik gibi teozofik ve ezoterik uzantılarla klasik Yunan felsefesinin ana akımına dahil olan daha gelişmiş sapkınlıklar da vardır. Aralarında İskenderiyeli Basilides’in de olduğu gnostikler İyilik ile Kötülük arasındaki Maniheist kozmik düalizmi ele alırlar; <i class="calibre2">Christus,</i> bir marangozun, adı İsa olan alçakgönüllü oğlu, Yahya’nın onu vaftiz ettiği anda gökyüzünden inip gelen, ona çarmıha gerildiği Golgota’ya kadar rehberlik eden ve son nefesini verdiği anda onu terk eden bir tanrıdır <i class="calibre2">(eone)</i> ve gizli öğretileri az sayıdaki müride aktarılmalıdır.</p>

  <p class="block_39">Montanizm</p>

  <p class="block_9">Hıristiyan halkını canlandırmaya gelen bir <i class="calibre2">paracletes</i> (şefaatçi, yardımcı) olduğunu iddia eden Frigya asıllı Montanus’un (II. yüzyıl) savları da çok yaygın olan sapkınlıklardan birini oluşturur. Caesarea piskoposu Eusebius’a göre, “ruhunun üstün olma konusundaki ölçüsüz arzusundan dolayı [...] aniden saplantılı bir hale gelip kendini fazlasıyla kaptırmış, [...] yabancı kelimelerle konuşmaya ve kehanetlerde bulunmaya başlamış [...];” gezileri sırasında ona eşlik eden müritlerinin arasında, kendilerini peygamber ilan eden Priscilla ve Maximilla adlı iki kadın da vardı. Eski bir mürit olan Efesli Apollonius (II. yüzyıl sonu-III. yüzyıl başı) Montanus ve Montanizm adı verilen tarikatıyla ilgili olarak tartışmalı bir tablo çizer: “Söyle bana, bir peygamber saçını boyar mı? Kaşlarına siyah makyaj yapar mı? Bir peygamber lüksü sever mi? Bir peygamber satranç oynar mı, zar atar mı? Bir peygamber para ödünç verir mi?” (Eusebius, <i class="calibre2">Historia ecclesiastica,</i> V:6, 13, 18). Aslında Montanus’un ahlaki katılığa inandığı anlaşılmaktadır; vaaz ettiği şeyler arasında çilecilik (asketizm) ve üremekten feragat etmek vardır (tanrıça Kybele’ye tapan ve rahibi olan Attis gibi, Montanus da hadım edilmişti).</p>

  <p class="block_9">Hıristiyanlığın <i class="calibre2">corpus’</i>una dair derlemelerin gelişimi, sapkınlığın çürütülmesiyle eş zamanlı olarak sürer. Lionlu Ireneaus, Hıristiyanların birliğini tehdit eden sayısız tarikata karşı <i class="calibre2">Adversus haereses’i</i> yazmakla kalmaz, gerçek doktrini ortaya çıkarmak için de <i class="calibre2">Demonstratio apostolicae praedicationis’i [Havarilerin Vaazlarının Açıklaması]</i> yazar; Hippo piskoposu Augustinus da (354-430) Maniheistler, Donatusçular ve Pelagiusçuları hedef aldığı kitapların yanı sıra Kitabı Mukaddes’in tefsirini, ahlak ve ruhun ölümsüzlüğünü konu alan çok sayıda eser yazacaktır; burada hatırlayacaklarımız, patristik edebiyatın <i class="calibre2">De doctrina christiana [Hıristiyan Doktrini Üzerine] ve De Civitate Dei [Tanrı Devleti Üzerine]</i> gibi iki temel eseridir.</p>

  <p class="block_9">Hıristiyan doktrininin oluşturulduğu o ilk, belirleyici yüzyıllarda gerçekleşen büyük teolojik ve entelektüel tartışmalarda sapkınlık ile Ortodoksluk arasındaki sınırı aşmak çok kolaydır; örneğin Aziz Justinus’un (II. yüzyıl başları-y. 165) müridi Suriyeli Tatianus (II. yüzyıl) <i class="calibre2">Diatesseron [Dördün Uyumu]</i> adlı eserinde dört incili tek bir metinde birleştirmeye çalışsa da, sonuçta birçok açıdan Katharosçuların ataları sayılan Enkratitler gnostik sapkınlıklarını kabul eder. Başlangıçta bir Apolojist olan Tertullianus da sonradan Montanizmi benimser, Augustinus ise tam tersi bir süreçten geçerek Maniheist iken Hıristiyanlığı kabul eder.</p>

  <p class="block_46"> </p>

  <p class="block_46"> </p>

  <p class="block_30">Doktrinin Güçlenmesi ve Patristik Dönemin Büyük Sapkınlıkları</p>

  <p class="block_9">Başlangıçta halk arasında yayılan yeni dine, giderek aydınlar, hatipler ve filozoflar da katılır ve kendi kültürel birikimlerini bu davaya adayarak Hıristiyanlık doktrininin gelişmesine katkıda bulunurlar ve hem paganizmle hem de sapkın hareketlerle büyük bir gayretle mücadele ederler. Afrikalı Apolojistler bu alanda önemli rol oynar; bunlara örnek olarak, günümüzde Tunus’ta yer alan Sicca Venerialı iki yazarı, <i class="calibre2">Adversus nationes’i [Uluslara Karşı]</i> yazan Arnobius ile <i class="calibre2">De mortibus persecutorum’u [Zalimlerin Ölümü Hakkında]</i> yazan dostu Lactantius’u sayabiliriz. Kartacalı Tertullianus’un <i class="calibre2">Apologeticum’da [Savunma]</i> (10:9) yazdığı üzere, sahte ve yalancı tanrılar ilahi unvanı suistimal ederler; nitekim bunlar Saturnus gibi, başka insanlar tarafından ilahlaştırılan insanlardır. Sicilyalı Firmicus Maternus’un (aktif olduğu yıllar 337-350) <i class="calibre2">De errore profanarum religionum’da [Kâfirlerin Dinlerinin Hataları Hakkında]</i> (12:4) yazdığı üzere, Jüpiter baba katili olmanın yanı sıra ahlaksızlığın ta kendisidir, bütün akraba derecelerinde ensest ilişkiler kurar: <i class="calibre2">cum matre concubuit, sororem suam duxit uxorem, et ut integrum facinus impleret incesti, filiam quoque animo corruptoris adgressus est</i> (“Annesiyle yattı, kız kardeşiyle evlendi ve ensestin iğrençliğini tam olarak yerine getirmek için kızına tecavüz etmeye kalkıştı”).</p>

  <p class="block_39">Kilise Babaları</p>

  <p class="block_9">IV. yüzyıldan itibaren bazı önemli yazarlar (bunların arasında çelişkili olarak, tamamıyla veya daima Ortodoks olmayan Tertullianus gibi kişiler vardır) ve birçok piskopos için unvan olarak kullanılan Kilise Babaları, doktrinin gelişimine belirleyici katkılarda bulunurlar. Yukarıda söz edilen <i class="calibre2">Decretus Gelasianus’ta</i> Kilise Babalarının sahip olması gereken özellikler belirtilir; <i class="calibre2">doctrina orthodoxa [Ortodoks doktrin], sanctitas vitae [kutsal hayat], approbatio ecclesiae [kilise onayı], antiquitas [yaşlılık], eminens eruditio</i> [bilgi birikimi açısından ileri gelenler arasında olmak]. Kilise Babalarının çoğu yüzyıllar sonra (1298’den itibaren) kilise âlimleri olarak tarif edilecektir; 2000 yıllık teoloji tarihi boyunca Kilise Babaları olarak tanımlanmış olan 33 kişinin üçte birinden fazlası IV. yüzyılda yaşamıştır ve aralarında en ünlüleri hiç şüphesiz Hippo piskoposu Augustinus’tur.</p>

  <p class="block_39">Aryanizm ve Teslis dogması</p>

  <p class="block_9">Anlaşılması kolay bir dogma olmayan teslisin tanımlanması, İskenderiyeli bir papaz olan Arius’un (256-336) mahkûm edilmesine dayanır; Arius’a göre İsa, ebedi ve bölünmez olan babayla özdeş olamaz (Arius’un ünlü bir beyanına göre, “Oğul’un olmadığı bir zaman vardı”). Dolayısıyla Baba ile Oğul aynı varlıktan oluşmazlar. Böyle olunca hem çarmıha gerili figür hem de gerçekleştirdiği kurtarma görevi ve tabii onun mirasını kabullenen ve misyonunu üstlenmiş olan kilise değer kaybeder. Arius 321 yılında, bu amaçla bir sinod toplayan kendi piskoposu Alexander tarafından aforoz edilir, kaçmak zorunda kalır ve Constantinus’un (y. 285-337) güçlü danışmanı Nicomedia [günümüzde İzmit] piskoposu Eusebius’un yanına sığınır; Arius’un doktrinleri o derecede yaygınlaşır ki, 313 yılında Hıristiyanlara ibadet özgürlüğü tanımış olan imparator 325’te, sadece Doğulu piskoposlardan oluşmasına ve papanın temsilci olarak sadece iki rahip göndermiş olmasına rağmen ilk ekümenik konsil sayılan İznik Konsili’ni toplar. Sonradan İskenderiye patriği olacak olan diyakon Athanasius’un şiddetle karşı çıktığı Arius, hamisi Eusebius’la birlikte sürgüne gönderilir, kitapları yakılır, doktrini reddedilir; konsil, İsa’nın babayla aynı varlıktan oluştuğuna <i class="calibre2">(homoousios)</i> ve onun tarafından yaratıldığına karar verir. Ancak Arius’u destekleyenler yeniden üstünlük sağlamayı başarırlar; Eusebius yeniden sarayda itibar kazanır (Constantinus’u ölüm döşeğinde vaftiz edecektir), Arius sürgünden geri çağrılır, ama yolculuk sırasında, 336’da -onu eleştiren yazarlara göre Konstantinopolis’te bir helâda- ölür. Ancak Arius’un ölümüyle Aryanizmin sonu gelmez; tam tersine giderek daha çok yayılır; Aryan piskopos Wulfila (311-y. 382), sonradan Roma’nın yağmalanmasından sorumlu olacak olan Gotlara Aryanlığı kabul ettirir.</p>

  <p class="block_39">Donatus ve dini törenlerin geçerliliği</p>

  <p class="block_9">Bastırılmış olmalarına rağmen kilise tarihinde sonradan yeniden ortaya çıkan ve Aziz Augustinus’un şiddetle mücadele ettiği iki sapkın akım da Donatusçuluk ile Pelagiusçuluktur. Birkaç yıl boyunca tartışmalı bir şekilde Kartaca piskoposu olan Numidialı Donatus (IV. yüzyıl), Diocletianus tarafından 303 ile 305 arasında gerçekleştirilen zulüm döneminde dinden dönmüş veya korkak davranıp kutsal metinleri onları yakacak olanlara teslim etmiş olanlar gibi alçak veya hain olanlar tarafından yerine getirildikleri takdirde dini törenlerin geçersiz olduğunu savunmuştu. O döneme kadar “teslim etmek” anlamına gelen <i class="calibre2">tradere,</i> o andan itibaren İtalyancada günümüzde “ihanet etmek” anlamına gelen <i class="calibre2">tradire’ye</i> dönüşecektir. Donatus’un müridi Petilianus’un (IV. yüzyıl sonu - V. yüzyıl başı) ve ortaçağ veya Protestan sapkınları gibi dinden dönmüş başka birçok kişinin vaftiz yapamadığını ileri sürer. Donatusçuluk 411 yılında Kartaca Konsilinde, 431 yılında da Arles Konsili’nde mahkûm olur, Trent Konsili ise dini törenlerin geçerliliğinin onu yerine getirene bağlı olmadığını <i class="calibre2">(ex opere operantis),</i> kendinden geçerli olduğunu <i class="calibre2">(ex opere operato)</i> ilan eder.</p>

  <p class="block_9"><b class="calibre3">Nestorius ve İsa’nın</b> <b class="calibre3">annesi</b></p>

  <p class="block_22"><span class="text_9">Antakya’da doğup 427’den itibaren Konstantinopolis patriği olan Nestorius’un (IV. yüzyılın ikinci yarısı-y. 451) bir bölünmeye yol açacak olan sapkınlığı, temelde İsa’nın doğasıyla ilgilidir; Nestorius’a göre İsa’nın tanrı ve insan olmak üzere iki doğası vardır ve Meryem’den “Tanrı’nın annesi” veya</span> <span class="text_10">Theotokos (Tanrı’yı doğuran)</span> <span class="text_9">diye değil, ancak İsa’nın annesi diye söz edilebilir. Bu ihtilaf çeşitli rekabetleri, saray entrikalarını ve Ortodoksluğun savunulmasını bir arada barındırır. İskenderiye’nin güçlü piskoposu Cyril (y. 380-444) Roma ve Efes piskoposluklarının da desteğini alarak İmparator II. Theodosius’tan (401-450,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_9">&gt; 408) Efes Konsili’nin toplanmasını ister. Cyril, Nestorius’u destekleyenlerin gecikmesinden yararlanarak onu aforoz eder. Ancak Nestorius’un dostu I. Yuhanna da (428-442 arası Antakya patriği) Efes’e vardığında Cyril’i aforoz eder. Bu karmakarışık durumla karşı karşıya kalan imparator hem Nestorius’u hem de Cyril’i görevden alsa da ihtilaf sürer. Kalkedon’da 451’de gerçekleşen konsilde monofizitizm reddedilir ve İsa’nın tanrı ve insan olmak üzere iki doğaya sahip tek bir kişi olduğu ilan edilerek Nestorius’un savı kabul edilmiş olur. Ancak memnuniyetsizlikleri devam eden Nestorius’un müritleri özerk bir kilise oluşturur; bu kilise, ulusal kilise ilan edileceği Pers toprakları, Arabistan, Suriye ve Hindistan’da, hatta birkaç yüzyıl boyunca var olmaya devam edeceği Çin’de İslamın gelişine kadar çok yayılacaktır. O andan itibaren Kalkedoncular ile monofizitlerin arasındaki mücadele “o kadar şiddetlenir ki, birçoğu dindaşlarıyla beraber ibadet etmektense sürgüne gitmeyi, hatta ölümü tercih eder ve bağnazlıkları onları kiliseleri ateşe vermeye ve rakiplerinin ayinlerinin kutsallığını bozmaya iter. Bu husumet o kadar yayılır ki, Müslümanlar imparatorluğu istila ettiklerinde monofizitler onları kurtarıcı olarak görür ve şehirlerinin kapılarını Hıristiyanlığın düşmanlarına açar!” (N. Zarnov,</span> <span class="text_10">Il Cristianesimo Orientale,</span> <span class="text_9">1990).</span></p>

  <p class="block_39">Pelagius ve ilk günah</p>

  <p class="block_9">Augustinus’un en şiddetli şekilde karşı çıktığı sapkınlıklardan biri olan Pelagius’un (y. 360-y. 420) akımı kilisenin ve Diriliş’in temellerinden biri olan kurtuluş ve ilk günahla ilgilidir. Britanya asıllı olan keşiş Pelagius, Roma’da uzun zaman kalarak ilahi lütuf konusunda şaşırtıcı derecede modern düşünceler geliştirir; nitekim kilise, çeşitli tereddütler ve kuşkulardan sonra onu kesin bir biçimde mahkûm eder. Sonradan Rönesans döneminde gururla ele alınacak olan ve insanın itibarının özü ve temelini oluşturan özgür iradenin yüceltilmesi Britanyalı monastiğin düşüncelerinde merkezi rol oynar: <i class="calibre2">“Hine, inquam, totus naturae nostrae honor consistit; hine dignitas” [Doğamızın gururu ve itibarımız bundan oluşur].</i> Seçme özgürlüğü o derece paha biçilmez bir değere sahiptir ki, çelişkili bir şekilde, kötülük yapabilmek bile iyi bir şeydir <i class="calibre2">(“hoc quoque ipsum, quod etiam malafacere possumus, bonum est”).</i> Bunlar <i class="calibre2">Patrologia Latina [Kilise Babalarının Latince Yazılan]</i> eserinde bakire Demetriade’ye yazılmış ilk mektuptan iki satırdır (XXX, süt. 18 ve 19, 1865 Paris baskısı). Pelagius’un insan doğası konusundaki iyimserliği onu insanın, ilahi lütuf olmadan kendi imkânlarıyla kurtuluşu elde edebileceğine inanmaya iter. Pelagius’a göre ilk günah, sadece onu işleyen Âdem’in günahıdır; ondan sonra gelen insanoğlu masumdur, dolayısıyla vaftiz olmak insanı işlemediği bir günahtan arındırmaz, sadece Hıristiyan toplumuna girişini onaylar. Pelagius gibi kendine has fikirleri olan ve cesur bir düşünürün mahkûm olmasına neden olan şey muhtemelen düşüncelerinin analizinden çok fırsatçılığa dayalı değerlendirmeler olmuştur. İnsanoğlu kendi başına kurtuluşa erişebilecekse kilise ile rahipler ne işe yarar? İlk günahın kefaretini ödemek ve insanoğlu için yeni şartlar koşmak için değilse, İsa neden çarmıha gerilerek ölmüştür? Pelagius’un iyimserliği, insanoğlunun <i class="calibre2">massa damnationis [lanetli kitle]</i> olduğuna, ontogenetik olarak kötülük yapmaya eğilimli olduğuna dair yaygın olan (temelde karşı cinsten korkuya dayanır, çünkü ana meselelerden biri budur) ve bundan 1000 yıldan daha uzun bir süre sonra, Sakson keşiş Luther’in (1483-1546) savunacağı inanca karşıttır. Pelagius’un doktrinleri 418’de gerçekleşen Kartaca Sinodu dahil olmak üzere çeşitli sinodlarda mahkûm edilir ve ilk günah dogması yeniden öne sürülür.</p>

  <p class="block_39">Roma ile Konstantinopolis</p>

  <p class="block_9">Ortak bir doktrin derlemesinin gelişmesine paralel olarak Latin geleneğine bağlı kilise ile Yunan ve Doğu geleneğine bağlı kiliseler arasında yavaş, ama aralıksız bir biçimde süren bölünme söz konusudur. İlk kiliseler arasında daima rekabet vardıysa da bu rekabeti büsbütün körükleyen 395’te imparatorluğun bölünmesidir; iktidarın başlıca iki çekim merkezi olan Roma ile Konstantinopolis, direnişle karşılaşmalarına rağmen Antakya ve İskenderiye’deki patriklik merkezlerine egemenliklerini dayatmaya çalışırlarken başka kiliseler de (Maruni, Kıpti, Ermeni, Keldani, Jakobit, Kadim Süryani, vs) özerkliklerini zor şartlarda elde edecekler, ama bu özerkliği günümüze kadar sürdüreceklerdir.</p>

  <p class="block_22"><span class="text_9">Ikonoklazm hatalı bir şekilde bir sapkınlık olarak tanımlanır, imparator İsaurialı III. Leo (y. 685-741,</span><span class="text_2"><img alt="Image" class="calibre7" src="../Images/image-5.jpg" /></span><span class="text_9">&gt; 717) reformcu bir grubun da desteğini alarak 726’da, batıl inanç ve bağnazlığa yol açtıkları gerekçesiyle putperestliğe ait sayılan kutsal tasvirlerin yapımını, ticaretini ve ibadetini yasaklar. Bu önlemler, prestijleri ve kazançları zarar gören din adamları ve keşişler tarafından hiç kuşkusuz düşmanlıkla ve direnişle karşılanır. Sonuçta Leo isyancıları sürgüne gönderir, mülklerine el koyar ve Ikonoklazm bu yasağa Roma’yı da dahil etmeye çalışır, ancak Papa Gregorius Magnus (y. 540-604) bundan yaklaşık bir yüzyıl sonra tasvirlere tapınmayı kabul edilebilir ilan edecektir (“Tasvirler kutsal kitapları tanımayanların kitabıdır;”</span> <span class="text_10">Mektuplar</span> <span class="text_9">IX:209) ve bu karar Trent Konsili’nde onaylanacaktır. İtalya’ya sığınarak birçok manastır açmış olan sayısız muhalif beklenmedik şekilde papanın ittifakıyla karşılaşır; Konstantinopolis’e karşı çıkan papa da, Şarlman’ın 800’de Kutsal Roma İmparatorluğu’nun imparatoru olarak taç giymesiyle onay verecek, özerkliğini vurgulamış olur.</span></p>

  <p class="block_39">Bogomilcilik</p>

  <p class="block_9">Diğer doktrinci sapkınlıklar arasında, Bogomil (X. yüzyıl) adlı Bulgar bir rahipten (Yunan Theophilus’un bir benzeri) adını alan ve X. yüzyılda ortaya çıkmış olan Bogomilizm de sayılabilir; Bizans İmparatorluğu’nun sınırlarını aşan Bogomilizm Kuzey İtalya ile Güney Fransa’nın bazı bölgelerine yayılır ve Catharosçuluğa ilham verir. Sadece onu eleştirenler yoluyla bilinen bu doktrinle ilgili doğrudan kaynaklar yoktur; resmi Ortodoks kilisesini tanımayan Bogomilciler İsa’nın gerçek müritleri olduklarını öne sürerler, ibadeti, litürjiyi, <i class="calibre2">Pater Noster</i> dışındaki duaları, teslisi, dini törenleri, azizlere, ikonalara ve kutsal emanetlere ibadet etmeyi reddederler ve Maniheistliğe atıfta bulunurlar (A. Dimitar, <i class="calibre2">Bogomilismo. Un’eresia Medievale Bulgaria,</i> 1979).</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Roma Kilisesi’nin Yükselişi,</i> s. 146; <i class="calibre2">Roma Kilisesi ve Papaların Dünyevi Gücü,</i> s. 151; <i class="calibre2">Hıristiyanlığın Yayılması ve Kabulü,</i> s. 156; <i class="calibre2">İmparatorlar ve İkonoklazm. s.</i> 177</p>

  <p class="block_57" id="calibre_pb_28"> </p>
</body>
</html>
