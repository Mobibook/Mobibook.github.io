<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942823">Roma Hukuku ve Justinianus’un Derlemeleri</p>

  <p class="block_6">Lucio De Giovanni</p>

  <p class="block_19"> </p>

  <p class="block_19"> </p>

  <p class="block_31">Roma hukuku her zaman üniter bir özellik sergilememiştir ve hiçbir zaman kanunlaştırılmamıştır. Ancak V. yüzyılda Batı Roma İmparatorluğu nihai çöküş dönemine girerken, Doğu Roma’da Roma hukuk malzemelerinin derlenmesine başlanır, ama bu kısmi bir işlemdir, çünkü Constantinus’tan itibaren yayımlanmış yasalarla sınırlıdır. Ancak Doğu Roma imparatoru Justinianus VI. yüzyılda hem Roma yasaları hem de içtihat hukuku açısından büyük bir derleme hazırlar ve gelecek nesiller için paha biçilemez değerde, birçok Avrupa ülkesinde yüzyıllar boyu geçerli olan hukukun temelini oluşturacak bir hukuk mirası bırakmış olur.</p>

  <p class="block_"> </p>

  <p class="block_"> </p>

  <p class="block_30">Kanunları Olmayan Bir Hukuk</p>

  <p class="block_39">Roma hukuku</p>

  <p class="block_9">Vizigot kralı Alaric (y. 370-410) 410 yılında Roma’yı kuşatıp ele geçirdiği ve yağmaladığı zaman -bu son derece önemli olay, imparatorluğun nihai çöküşünün başlangıcını teşkil eder- Roma hukukunu oluşturacak materyaller henüz resmi bir şekilde toplanmamıştır. Öte yandan Roma hukuku son derece uzun tarihi boyunca her zaman birleşik özellikler sergilememiştir. Bir şehir devletinde medeni hukuk <i class="calibre2">(ius civile)</i> olarak ortaya çıkan Roma hukuku, yüzyıllar boyunca yargıçların önerisiyle <i class="calibre2">(rogatio)</i> halk tarafından yürürlüğe konan yasalara <i class="calibre2">(lex)</i> değil de, varlıklı sınıfa dahil olan hukuk adamlarının faaliyetlerine dayanmıştır. Bu hukukçular yurttaşlardan gelen taleplere cevap verirken çeşitli somut vakaları inceler ve yorumlama faaliyetleri <i class="calibre2">(interpretatio)</i> yoluyla hukukun evrimine katkıda bulunurdu.</p>

  <p class="block_9">Kamu yasalarında olduğu gibi, hukukçuların fikirleri de resmi olarak bir araya getirilmez ve zaman geçtikçe ister istemez tam olarak hatırlanmasına imkân olmazdı. Aynı şey senato müzakereleri <i class="calibre2">(senatus consulta) ve</i> yargıçların emirnameleri <i class="calibre2">(edicta)</i> için de söz konusuydu. İlk Roma imparatoru Augustus’un (MÖ 63-MS 14) tahta çıkışıyla ve halefleri zamanında yeni bir hukuk sisteminin geliştirilmesi için yeni bir kaynak, yani imparatorun hukuku <i class="calibre2">(constitutio principis)</i> oluşmaya başladığı zaman ve özellikle II. yüzyıldan itibaren rolleri değişen hukukçular önce danışman sonra da idari işler bölümünde imparatorun iradesine hukuki şekil ve geçerlilik veren bürokratlar haline geldikleri zaman bile imparatorlar hiçbir zaman yasalarını derlemeler halinde toplamazdı.</p>

  <p class="block_9">Eski kaynaklarda, bütün bunların hukuk alanında neden olduğu büyük belirsizliğin ve karışıklığın izlerine rastlanır. Örneğin Cumhuriyet döneminde bile Cicero (MÖ 106-43) kuralların karışıklığından ve dağınıklığından şikâyet eder; <i class="calibre2">De Oratore [Hatipler Hakkında]</i> adlı eserinde içtihat hukukunun “medeni hukukun mükemmel sanatı” <i class="calibre2">(perfecta ars iuris civilis)</i> olarak görüldüğü, başlıca özelliğinin zorluk veya muğlaklık değil de açıklık olduğu düzenleyici bir hukuk kavramını tarif eder (1, 42,190). <i class="calibre2">De Legibus [Yasalar Hakkında]</i> adındaki bir başka eserinde ise yasaların resmi olarak derlenmesinin eksikliğini ele alır (3, 46); bunların kâtiplerden istenmesinin zorunluluğundan ve yasaların “kâtiplerin istediği şekilde olduklarından” <i class="calibre2">(quas apparitores nostri volunt)</i> şikâyet eder. Kuralların muğlaklığıyla ilgili çözülmemiş sorunlar ve metinlerin sahiciliği konusunda şüpheler geç antik döneme kadar imparatorluk için oldukça ciddi sorunlar oluşturur. IV. yüzyılda tarihçi Ammianus Marcellinus (y. 330-y. 400) ile <i class="calibre2">De Rebus Bellicis [Savaş Makineleri Hakkında]</i> adlı eserin anonim yazarı, “yasaların uyumsuzluğu” <i class="calibre2">[legum discidia,</i> 30, 4, 11) ve “yasaların karışık ve zıt hükümleri” <i class="calibre2">(confusas legum contrariasgue sententias,</i> 21,1) gibi, uzak bir geçmişte kalmış Cicero’yu andıran ifadelerle hukuk krizinden şikâyet ederler.</p>

  <p class="block_9">Roma dünyasında yasaların resmi olarak derlenmemiş olmasının çeşitli nedenleri vardır: Roma’da özellikle önemli sayılan âdetlerin <i class="calibre2">(mores)</i> yazılı kanunlar öngörmeyen bir hukuk geleneğinin kökten değiştirilmesine engel olması; en azından imparatorluğun ilk yıllarına kadar hukukun ağırlıklı olarak içtihat hukukuna dayanıyor olması; bir şehir devleti için oluşturulmuş hukukun evrensel ve kozmopolit bir imparatorluğa uygulanmak zorunda kalınmasının yarattığı zorluklar. Ne olursa olsun ve hangi açıklama geçerli olursa olsun, ülke yasaları neredeyse Roma tarihinin sonuna kadar resmi olarak hiç derlenmemiştir.</p>

  <p class="block_9"><b class="calibre3">İlk kanunlaştırma çabaları ve</b> <span class="text_">Codex Theodosianus</span></p>

  <p class="block_22"><span class="text_9">III. yüzyıldan itibaren bazı özel hukukçular, okullara ve hukuk alanında çalışanlara yönelik ve belli açıklayıcı planlara dayalı olarak,</span> <span class="text_10">Codex Gregorianus ve Codex Hermogenianus</span> <span class="text_9">örneğinde olduğu üzere imparatorluk yasalarından</span> <span class="text_10">(leges)</span> <span class="text_9">veya eski zamanlardan kalma içtihat hukuku</span> <span class="text_10">(iura)</span> <span class="text_9">metinlerinden veya her ikisinden oluşan derlemeler hazırlamaya başlar. Doğu Roma imparatoru II. Theodosius (401-450,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_11">&gt;</span> <span class="text_9">408) 429 yılında ilk resmi kanunlaştırma sürecini teşvik eder. Daha iddialı planlardan vazgeçtikten ve çalkantılı olaylardan sonra derlediği ve günümüze kadar ulaşmamış olan</span> <span class="text_10">Codex Theodosianus</span> <span class="text_9">adlı derleme, Hıristiyanlığı kabul eden ilk imparator olan Constantinus’tan itibaren yayımlanmış imparatorluk emirnamelerini içerir. Eğer bu derlemeler sadece özel olanlarla ve II. Theodosius’un yukarıda sözü geçen derlemesiyle sınırlı olsaydı gelecek nesiller Roma hukukunun çok küçük bir kısmından haberdar olacaktı (bu arada özgün eserlerin neredeyse tamamının günümüze ulaşmadığını vurgulamak gerekir) ve hukuk tarihi, Roma’nın düşüşünden sonraki yüzyıllarda Avrupa’da sahip olduğu özelliklerden çok farklı özelliklere sahip olacaktı. Justinianus’un (y. 482-565) derlemesinin hukuk tarihi açısından ne kadar büyük bir önem taşıdığı buradan da anlaşılabilir.</span></p>

  <p class="block_46"> </p>

  <p class="block_46"> </p>

  <p class="block_30">Justinianus’un Eserleri</p>

  <p class="block_39">Kanun koyucu olarak Justinianus</p>

  <p class="block_9">Amcası Justinus’un (450/452-527) yerine geçerek 527’de tahta çıkan Justinianus güçlü bir karaktere sahipti ve çok çalışkandı. Beraber çalışmak üzere seçtiği insanlar da çok kabiliyetliydi; bunların en ünlüleri arasında İdari Bölge Valisi Kapadokyalı Johannes (y. 490-548 sonrası) ve <i class="calibre2">guaestor sacri palatii [kutsal sarayın hazinedarı -günümüzün Adalet Bakanına benzer bir görev]</i> Tribonianos (VI. yüzyıl) ile Belisarius (y. 500-565) ve Narses (y. 479-y. 574) gibi komutanlar vardır. Justinianus’un asıl amacı, Barbarların eline geçmiş olan Batı İmparatorluğu’nu geri almak, ilahiyat alanındaki tartışmalar sonucunda dağılmış olan kiliseye Ortodoks dini altında huzuru geri getirmek ve Roma hukukunun derlenmesini gerçekleştirmekti. İlk iki amaç geçici olarak elde edilir ve kısa ömürlü olur, ancak üçüncü amacın gerçekleştirilmesi Justinianus’un bir yasa koyucu olarak tarihe geçmesini sağlar.</p>

  <p class="block_9"><span class="text_">Corpus iuris civilis</span><b class="calibre3">’in kökeni</b></p>

  <p class="block_9">Bu derleme aşamalı bir şekilde gerçekleştirilir ve ilk hali eksiksiz bir bütün oluşturmaz: Bu eser için kullanılan <i class="calibre2">Medeni Hukuk Derlemesi (Corpus iuris civilis)</i> ifadesi bile Justinianus’a değil, 1583’te bu eseri basıma hazırlayan Fransız hukuk danışmanı Denys Godefroy’a (1549-1621) aittir.</p>

  <p class="block_9">Justinianus tahta çıkışından kısa bir süre sonra, 13 Şubat 528’de <i class="calibre2">Haec quae necessaria [Gerekli olan şeyler]</i> adıyla bilinen bir emirname yayınlar; buna göre hukuk görevlilerinden ve uzmanlarından oluşan bir komisyon, <i class="calibre2">Codex Gregorianus, Codex Hermogenianus</i> ve <i class="calibre2">Codex Theodosianus’un</i> içerikleriyle ondan sonraki yasaları bütünleştirerek bir <i class="calibre2">Codex,</i> yani imparatorluk yasaları derlemesi oluşturacaktır. Justinianus bu derlemenin işlevsel amacını, dava sürelerini kısaltmak <i class="calibre2">(prolixitas litium)</i> olarak belirler ve bu amaçla komisyona asıl metinler üzerinde değişiklik yapma, onları kesme, kelime ekleme veya çıkarma ve farklı başlıklar altında dağınık halde bulunan yasaları tek bir düzenlemede toplama yetkisi verir. Bu derleme, 7 Nisan 529’da, <i class="calibre2">Summa rei publicae [Cumhuriyet yasalarının derlemesi]</i> adı verilen yasayla yürürlüğe girer.</p>

  <p class="block_9"><b class="calibre3">Tribonianos’un</b> <span class="text_">Digesta’</span><b class="calibre3">sı</b></p>

  <p class="block_9">Bir sonraki sene, 15 Aralık 530’da Justinianus <i class="calibre2">Deo auctore [Tanrı’nın elinden]</i> adı altında yeni bir emirname yayımlayarak <i class="calibre2">Digesta seu Pandectae (Digesta veya Pandectae)</i> adı verilecek ve eski içtihat hukukunun yazılı metinlerinin, yani yasaların derlemesini oluşturma kararını açıklar. Bu yasanın hitap ettiği kişi, imparatorun bu derlemenin ana hatlarını daha önceden de konuştuğu belli olan <i class="calibre2">quaestor</i> Tribonianos’tur. Hukuk alanında engin bir bilgi birikimine sahip olan Tribonianos, <i class="calibre2">Digesta’nın</i> büyük mimarı olacaktır. Bu işle görevlendirilen heyet, hukuk âlimlerinden ve Konstantinopolis <i class="calibre2">forum</i>unun avukatlarından oluşur. Heyete Roma hukukçularının metinlerini inceleme, en güncel parçalarını seçme, gerektiği yerlerde kelimeleri değiştirme ve bu çalışmayı konularına göre ayrılmış 50 ciltlik bir eser halinde toplama görevi verilir. <i class="calibre2">Digesta</i> tamamlandıktan sonra, içerdiği içtihat metinlerinde belirtilen fikirler imparatorun ağzından çıkmış gibi, tam anlamıyla geçerli olacaktır; Justinianus, hukuk alanında çelişkili yorumlardan ve muğlaklıklardan kaçınmak amacıyla, bu eser hakkında fikir belirtmenin ve yorum yapmanın yasak olduğunu ilan eder. Komisyon üyeleri görevlerini büyük bir hızla yerine getirir. İmparator bundan sadece üç yıl sonra, 16 Aralık 533’te <i class="calibre2">Tanta</i> veya <i class="calibre2">Devdwken</i> adı altında iki dilli bir emirnameyle <i class="calibre2">Digesta’yı</i> yayımlar.</p>

  <p class="block_39">Diğer yasalar</p>

  <p class="block_22"><span class="text_9">Justinianus</span> <span class="text_10">Deo auctore’de</span> <span class="text_9">kurumsal bir eserin hazırlanacağını ilan eder. Ancak</span> <span class="text_10">Codex</span> <span class="text_9">ve</span> <span class="text_10">Digesta’da</span> <span class="text_9">olduğu gibi, bu yasanın da metni günümüze ulaşmamış olsa da imparatorun</span> <span class="text_10">Institutiones sive Elementa</span> <span class="text_9">(Kurumlar veya Unsurlar) adlı bu rehberle beraber yayımladığı 21 Kasım 533 tarihli, “yasaları öğrenme konusunda istekli gençlere”</span> <span class="text_10">(cupida legum iuventus)</span> <span class="text_9">hitaben yazılmış</span> <span class="text_10">Imperatoriam</span> <span class="text_9">adlı emirname günümüze ulaşmıştır. Dört ciltten oluşan bu eser daha önceki dönemlerde yazılmış (ve özellikle II. yüzyılda yaşamış hukuk adamı Gaius’a ait) kurumsal metinlere dayalıdır ve hem özel hukuk ve duruşmaları hem de cezai hukuku kapsar. Justinianus 15 Aralık 533’te, yani bu rehberin yayımlanmasından aşağı yukarı bir ay sonra ve</span> <span class="text_10">Digesta’yla</span> <span class="text_9">aynı dönemde,</span> <span class="text_10">Omnem [Her şey]</span> <span class="text_9">adı altında bir emirname yayımlayarak hukuk alanındaki araştırmaların yeniden gözden geçirilmesine yönelik bir hareket başlatır. Bunun nihai amacı o ana kadar oluşturulmuş tüm derlemelerin eğitim alanında kullanımının da mümkün kılınmasıdır. Justinianus ertesi yıl, 16 Kasım 534’te</span> <span class="text_10">Cordi</span> <span class="text_9">olarak bilinen yeni bir emirnameyle, 530 yılından beri yayımlanmış olan yenilikçi emirnamelerin sayısından dolayı gerekli hale gelmiş</span> <span class="text_10">Codex’ın</span> <span class="text_9">ikinci baskısını</span> <span class="text_10">(Codex repetitae pra-electionis</span> <span class="text_9">veya Tekrar Edilen Açıklamaların Derlemesi) yayımlar. Bu ikinci eserin derleme kriterleri de bir öncekine benzer. Günümüze kadar ulaşmış birinci derlemenin tersine ikincisi on iki ciltten oluşur; her bir cilt, en eskisi Hadrianus’a (76-138,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_11">&gt;</span> <span class="text_9">117) ait olmak üzere, imparatorların tek tek yasalarını içeren başlıklara ayrılmıştır.</span></p>

  <p class="block_9">Justinianus 534’ten 565’teki ölümüne kadar hukukun farklı alanlarında yenilikler getiren birçok yasa yayımlamaya devam eder: <i class="calibre2">Novellae constitutiones [Yeni Emirnameler],</i> resmi derlemeler halinde toplanmamıştır, ama özel derlemeler yoluyla günümüze kadar ulaşmıştır.</p>

  <p class="block_46"> </p>

  <p class="block_46"> </p>

  <p class="block_30">Justinianus’un Derlemesinin Tarihe Geçişi</p>

  <p class="block_9">Justinianus’un derlemeleri üzerine yapılan araştırmalar; yani heyet üyelerinin asıl metinler üzerinde uyguladığı değişiklikler ve derlemeler başta olmak üzere, özellikle Digesta’nun redaksiyon teknikleri ile eklentiler meselesi bu eserlerin çok farklı yönlerini ele almıştır. Justinianus gelecek nesillere paha biçilmez değerde bir hukuk mirası aktarmıştır; bu miras sonraki yüzyıllarda doğrudan veya dolaylı bir şekilde birçok Avrupa ülkesinin hukuk sisteminin temelini oluşturacaktır. Ancak Justinianus aynı zamanda bu mirası, anlaşıldığı üzere Romalıların bilmediği bir format olan yasa derlemesi şeklinde sunmuş ve bu format sayesinde bu yasaların yüzyıllar boyunca muhafaza edilmesini ve daha kolay bir başvuru kaynağı olmasını sağlamıştır. Dolayısıyla günümüzde bu derleme metinlerini okuyacak olanlar bu durumu görmezden gelmemeli ve bu metinlerin tarihini keşfetmek istedikleri takdirde oluşturuldukları bağlamda ve dönemde neyi temsil ettiklerini anlamaya çalışmalıdır.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Justinianus ve Batının Yeniden Fethedilişi,</i> s. 95; <i class="calibre2">Hukukta Çoğulculuk,</i> s. 217</p>

  <p class="block_57" id="calibre_pb_21"> </p>
</body>
</html>
