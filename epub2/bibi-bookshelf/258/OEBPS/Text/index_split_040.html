<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942843">Şarlman’dan Verdun Antlaşması’na Frank Krallığı</p>

  <p class="block_6">Ernst Erich Metzner</p>

  <p class="block_6">(İtalyanca tercüme: Barbara Scardigli)</p>

  <p class="block_19"> </p>

  <p class="block_19"> </p>

  <p class="block_31">Frank Krallığı’nın merkezi, ortaçağın başlarında, Merovenj ve Karolenj hanedanlarının yönetiminde ve Ludwig’in hukuki mirasının üç oğlu arasında bölünmesini onaylayan Verdun Antlaşması’na (834) kadar Akdeniz’deki Roma topraklarından kıtanın merkezindeki yeni topraklara doğru hareket eder. Bu yeni çekirdek, Avrupa’nın ilk büyük krallığını oluşturacaktır.</p>

  <p class="block_46"> </p>

  <p class="block_46"> </p>

  <p class="block_30">Avrupa’yı Birleştirme Girişimi</p>

  <p class="block_39">Avrupa’nın ilk çekirdeğinin oluşumu</p>

  <p class="block_9">Müslümanların 711 yılında Güney Akdeniz’de İspanya’ya, 732 yılında da Güney Fransa’ya kadar yayılması sonucunda bu bölgelerdeki eski ulaşım sistemi geçerliliğini yitirirken, ticari ilişkiler de Kuzey Afrika ve İspanya’dan gelen Sarazen ve Mağribilerden dolayı kesilir. Göç döneminde Clovis’in (y. 466-511) yönetiminde olan Fransa da Galya-Roma bölgesinde kendi Latin kaynaklı izlerini taşıyan bir bölge oluşturur, ama sonuçta o da Alman bölgesiyle daha sıkı bağlar kurar. Dikkati buradan, eski başkent Roma yerine, kuzey ve doğu sınırlarında bulunan ve din açısından ortak özelliklere sahip olan halklara çevirmek daha kolay olur. Bu arada, Saksonya’nın Şarlman (742-814) tarafından fethinden sonra kuzeyde yaşayan ve yayılmakta olan halklarla ve Slav kontrolündeki Doğuyla kurulan sıkı ilişkiler krallığın miras olarak devraldığı eski ve yeni sorunlarla ve Şarlman’ın politikalarıyla bağlantılı olarak ortaya çıkan sorunlarla yüzleşmesine neden olur. Danimarka kralı Harald’ın Mainz yakınlarında 826 yılında vaftiz edilmesi ve 831 yılında Elbe’nin kuzeyinde, Aziz Anscarius’un İskandinav bölgesini de içeren Hamburg başpiskoposluğunun kurulması bu açıdan büyük önem taşır. İlk Viking istilaları ve Slav isyanlarıyla beraber imparatorluğun geçirdiği kriz döneminden dolayı yayılma hareketlerine bir süreliğine ara verilir. Frankların İskandinavya’yla bağlantı kurma girişimleri de önem taşır, çünkü runik alfabe gibi temel bilgilerin aktarımını teşvik eder ve muhtemelen İskandinavya’nın, kuzeyin ortak dili olduğu düşünülen eski Sakson dilinde yazılmış olan <i class="calibre2">Heliand [Kurtarıcı]</i> adlı muhteşem şiir gibi popüler Hıristiyan şiirlerinin etkisinde kalmasını sağlarlar.</p>

  <p class="block_39">Fransa Krallığı’nın birleştirici özelliği</p>

  <p class="block_9">Clovis zamanında başkent Paris’tir. Clovis’in yönetim merkezi ve kralların gömüleceği yer olarak bu şehri seçmekte gösterdiği kararlılık sayesinde, Kuzeybatı Avrupa en azından Şarlman’ın dönemine kadar imparatorluğun temel merkezi haline gelir. Başkenti Aquisgrana’ya taşıyacak olan kişi, böylelikle siyasi ekseni Orta Avrupa’ya doğru kaydırma iradesini sergileyecek ve kuzey ile doğunun ortak Germen dilinin Frank Krallığı’ndaki birleştirici rolünü vurgulayacak olan, Şarlman’ın oğlu Dindar Ludwig’dir (778-840). Böylece Dindar Ludwig zamanından itibaren Avrupa kavramının gerçek öncüleri olan Franklar, Germenlerin ve Slavların yönetimindeki kuzeye ve doğuya doğru kültürel bir köprü oluştururlar, aynı zamanda da Britanya Adaları ve Roma yönetimindeki güneyle bağlantılarını sürdürürler. Ancak daha baskın olan toplulukların arasında buyruk altındaki dönemlerden beri var olan gerilimler ve Germen, Latin kökenli, Slav, Kelt ve Bask dillerini konuşan halkların arasındaki son derece ciddi anlayış sorunları, monarşinin kısa süre sonra sergileyeceği zayıflık belirtileri sırasında içeride var olan ihtilafları derinleştirmeye hazırdır.</p>

  <p class="block_46"> </p>

  <p class="block_46"> </p>

  <p class="block_67">Taht Veraseti ve Mirasın Bölünmesi: Çatışmalar ve İhtilaflar</p>

  <p class="block_9">İmparatorluğun çöküşünün belirtilerinin görülmeye başlandığı Ludwig döneminde, Şarlman’ın uzun yönetim dönemi (768-814) “Karolenj döneminin zirvesi” olarak görülür. Şarlman’ın hayatta kalan tek oğlu olan ve 813’te Aquisgrana’da babasının naibi ilan edilen Ludwig, başlangıçta bölünmemiş bir krallığı miras almanın avantajını yaşar. Ancak aynı hakları tüm meşru oğullara tanıyan taht veraseti hukukundan dolayı Ludwig, Şarlman’ın tersine, krallığın birliğini ve bölünmezliğini sağlayamaz. Yeni kralın yönetiminin başından itibaren imparatorluğun idaresinde önemli rol oynayan din danışmanları (nitekim Ludwig “dindar” olarak bilinir), Roma-Katolik özellikli evrensel bir monarşi şeklini alan devletin bölünmezliğinin sürdürülmesini arzular ve bu amacı gerçekleştirmek için azimle uğraşır.</p>

  <p class="block_39">Taht veraseti alanında yeni kurallar</p>

  <p class="block_9">Sadece güç yoluyla bir arada tutulabilen büyük, çok-kültürlü bir krallıktan, katı derecede “dini” bir devlet kavramı sayesinde bölünmez bir birliğe geçme hayali, şimdilik veya en azından ciddi dış tehlikeler söz konusu olmadığı sürece olumsuz etkilere yol açmaz. 817’de Aquisgrana’da taht veraseti konusunda yeni bir emirname yayımlanır <i class="calibre2">(Ordinatio imperii).</i> Bu emirnameye göre, Ludwig’in büyük oğlu Lothar (795-855) imparatorluğu derhal devralır, Aquisgrana’ya yerleşir ve kardeşleri Aquitanialı Pépin (y. 803-870) ile Bavyeralı Ludwig’in (y. 805-876) üzerinde egemen olur. Daha sonra “Germen” olarak bilinecek olan Bavyeralı Ludwig, en uzun süre hayatta kalacak varis olacaktır. Ancak taht verasetinde, krallığın birliğini sağlamak amacıyla yapılan köklü değişiklikler, o anda geçerli olan merkezkaç güçlere karşı çıkmak için yine de yeterli değildir. Nitekim bir yandan küçük kardeşler ikincil rollerini kolay kolay kabul etmezken, diğer yandan onlara verilen idari görevler, o ana kadar köklü aristokrasi geleneklerine göre başkalarına verilmiş olan ayrıcalıklara zarar verir.</p>

  <p class="block_9">Ayrıca taht veraseti konusundaki hassas kurala Ludwig’in büyük hırs sahibi Bavyeralı Judith’le yaptığı ikinci evlilikten ve oğlu Karl’ın (daha sonra “Dazlak Kari” olarak bilinecektir, 823-877) doğumundan sonra, geneline uygulanamaz bir karşıtlık unsuru eklenmiş olur, çünkü Ludwig dördüncü oğluna da idarede görev vermek ister.</p>

  <p class="block_39">Parçalanma</p>

  <p class="block_9">Birbirini izleyen çeşitli koalisyonlardan ve 833 yılında Colmar yakınlarında, “yalan alanı” (Lügenfeld) adı verilen yerde ordusunun uğradığı ihanetten sonra Ludwig tahttan indirilecek, daha sonra oğullarından biri tarafından yeniden tahta çıkarılacak ve 840’taki ölümüne kadar başta kalacaktır. Sonraki yıllarda ise imparatorluk makamının zayıflamasından ve taht veraseti ile mirasın bölünmesi konusundaki -silahlı çarpışma düzeyine ulaşan- ihtilaflardan kaynaklanan parçalanma faktörleri öne çıkacaktır. İmparatorluğun bundan sonraki bölünmesinin bazı belirtileri Şarlman’ın saltanatının ilk yıllarından itibaren tespit edilebilir: Örneğin imparatorluğun içerisinde Germen dillerini konuşan ve halk dilindeki karşılığı <i class="calibre2">deutsch</i> [Almanca] olan <i class="calibre2">theodiscos</i> terimi bütün bir tebaa için ilk olarak 786 yılında yazılı bir belgede kullanılmıştır.</p>

  <p class="block_39">Alman dilinin doğuşu</p>

  <p class="block_9">Dindar Ludwig zamanında bu terim giderek daha sık kullanılır ve resmi metinlerdeki bazı ihtiyatlı ve dolaylı anlatımlar da bu yeni olguya atıfta bulunur. Yaşlı imparatorun 840 yılındaki ölümünden sonra alevlenen veraset tartışmalarına nihai olarak son verecek olan 843 tarihli Verdun Antlaşması’ndan önce Batı tarafının kralı Dazlak Karl ile Doğu topraklarının kralı Germen Ludwig arasında 842 yılında imzalanan ünlü Strasbourg Andı’nda iki dil kullanılır: Latince ve Almanca. Bu iki dil her ikisinin de hamisi olan üst sınıfın ortak kültürünü ifade eder; zaten iki kral ant içerlerken birbirlerinin dillerini kullanırlar (ama alt sınıfların iki dilliliği konusunda varsayımda bulunmamıza izin verecek herhangi bir yazılı belge yoktur).</p>

  <p class="block_"> </p>

  <p class="block_"> </p>

  <p class="block_47">Bkz. <span class="tab">      </span></p>

  <p class="block_47"><b class="calibre3">Tarih:</b> <i class="calibre2">Şarlman’dan Verdun Antlaşması’na Kadar Frank Krallığı,</i> s. 211; <i class="calibre2">Verdun Antlaşmasından Parçalanma Dönemine Kadar Frank Krallığı,</i> s. 208</p>

  <p class="block_47"><b class="calibre3">Görsel Sanatlar:</b> <i class="calibre2">Fransa, Almanya ve İtalya’da Karolenj Dönemi,</i> s. 846</p>

  <p class="block_57" id="calibre_pb_40"> </p>
</body>
</html>
