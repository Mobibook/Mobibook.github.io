<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942878">Boethius: Bir Uygarlığın Geleceğe Aktarım Aracı Olarak Bilgi</span></p>

  <p class="block_6">Renato De Filippis</p>

  <p class="block_19"> </p>

  <p class="block_19"> </p>

  <p class="block_9"><i class="calibre2">Lorenzo Valla’nın meşhur tanımına göre “Romalıların sonuncusu ve skolastiklerin ilki” olan Boethius, antikçağın Yunan düşüncesi ile ortaçağın Batı düşüncesi arasındaki başlıca aracılardan biridir. Yüzyıllar boyunca okullarda incelenecek mantık ve bilim eserlerinin yazan, teolog ve antikçağ eserlerinin yorumcusu Boethius, ölümünden kısa bir süre önce Avrupa edebiyatının ölümsüz klasik eserlerinden biri olan</i> Felsefenin Tesellisi<i class="calibre2">’ni</i><sup class="text_8"><sup class="noteref" id="back_note_21"><a class="calibre9" href="../Text/index_split_195.html#note_21" title="21">21</a></sup></sup> <i class="calibre2">yazar.</i></p>

  <p class="block_46"> </p>

  <p class="block_46"> </p>

  <p class="block_30">Yaşamı</p>

  <p class="block_9">Anicius Manlius Torquatus Severinus Boethius (y. 480-525?) Avrupa tarihinin en çalkantılı dönemlerinden birinde, yani Batı Roma İmparatorluğu’nun çöküşünden hemen sonra ve Aryan Barbarlar ile Katolik Romalıların barış içinde bir arada yaşama projesinin her iki tarafın direnişiyle karşılaştığı Got kralı Theodoric’in (y. 451-526) zorlu döneminde yaşamıştır. Bu siyasal krizin doğrudan etkisi, erken ortaçağın başlangıç döneminin tamamına yansıyacak olan genel kültürel çöküşte görülür.</p>

  <p class="block_39">Şan ve şeref ile saray entrikaları</p>

  <p class="block_9">Senato aristokrasisinin son güçlü ailelerinden biri olan Symmachusların yanında eğitim alan Boethius hemen siyasal kariyere adım atar, eğitim ve bilgi alanında mükemmel fırsatlar yakalar, ama dönemin başlıca felsefe okullarının bulunduğu Atina veya İskenderiye’ye seyahat etmediği sanılır. En büyük şan ve şerefe layık görülen Boethius, yaşlı Theodoric’in saray entrikalarına kurban gider ve büyük olasılıkla haksız yere, monarşinin devrilmesi için Doğulu ileri gelenlerle beraber komplo kurmakla suçlanır. 524’te savunma hakkı tanınmadan yargılanır, çıkarlarını daima korumuş olduğu Roma senatosu bile ona sırtını döner ve Boethius 525 yılının ilk aylarında Pavia’da infaz edilir. Her ne kadar mahkûmiyeti dini nedenler içerse de -Batı imparatoru Justinus (450-527) 523 yılında Aryanlara karşı bir emirname yayınlamıştı- günümüzde, ortaçağda olduğu üzere Boethıus’un Katolik Kilise’nin şehidi olduğuna artık inanılmamaktadır; Dante Alighieri (12651321) ise onu şehit sayar ve onu Thomas Aquinas (1221-1274) ve diğer bilge ruhlarla beraber <i class="calibre2">İlahi Komedya’nın</i> “Güneş Küresi”ne yerleştirir (Cennet, X, 121-129).</p>

  <p class="block_46"> </p>

  <p class="block_46"> </p>

  <p class="block_30">Eğitim Programı</p>

  <p class="block_9">Elyazması geleneğinde Boethios’a İsa’nın doğası ve teslis konularında beş kısa teoloji yazısı atfedilir, ama bu eserlerden birinin ona ait olduğu şüphelidir. Bilimsel üretimi incelendiğinde, Yunan bilgi birikimini muhafaza etme ve yaymayı amaçladığı açık bir şekilde görülür. Boethios’un özel bir önem verdiği beşeri bilimler, aşağı yukarı aynı dönemde Martianus Capella (aktif olduğu yıllar 410-439) adlı pagan hatip tarafından, <i class="calibre2">De nuptii philologiae et mercurii [Filoloji ile Merkür’ün Evlenmesi]</i> adlı eserde derlenip sunulur. Boethios’un Yeni-Pythagorasçı matematikçi Gerasalı Nicomachus’tan (I. yüzyıl) ilham alarak yazdığı müzik ve aritmetik konulu, hazırlık amaçlı eserler erken ortaçağın tamamı boyunca bu konuların eğitiminin temelini oluşturmaya devam eder ve bu dönemde Boethios’un mantık ve retorik konulu yazıları da çok okunur. Ancak Boethios’un bilimsel programı bundan çok daha geniş kapsamlı ve iddialıdır; Yeni-Platoncu Yunan filozof Porphyrius’a (233-y. 305) ait olan bir amacı benimseyerek, doktrinlerinin tüm temel noktalardaki birliğini göstermek amacıyla Platon’un (MÖ 428/427-348/347) ve Aristoteles’in (MÖ 384-322) tüm eserlerini tercüme etmeye karar verir.</p>

  <p class="block_9">Bu senkretist proje hem dönemin Yeni-Platoncu incelemelerinin bağlamına hem de geniş kapsamlı bir siyasal ve toplumsal çöküş döneminde geçmişin en önemli kültüre] sonuçlarının kurtarılması ve muhafaza edilmesi amacına mükemmel bir şekilde uyar. Bu nedenlerden ötürü, “Boethios Batıda ‘klasik’ adı verilen o beşeri düşünce döneminin son büyük temsilcisidir” (L. Obertello, <i class="calibre2">Severinus Boethius,</i> 1974).</p>

  <p class="block_9">Boethios, erken yaştaki ölümünden dolayı amaçlarını gerçekleştiremez. Platon’un bazı eserlerini tercüme etmeye başlasa da bunlar kaybolur; ancak günümüze ulaşanlar arasında yer alan ve <i class="calibre2">Analytica Posteriora [İkinci Çözümlemeler]</i> dışında Aristoteles’in diyalektik alanındaki eserlerini kapsayan felsefi açıdan titiz tercümeleri, Boethios’u “ortaçağın mantık âlimi” haline getirmiştir (E. Gilson, <i class="calibre2">La Filosofia nel Medioevo,</i> 1973). Bu tercümelerin çoğuna, Porphyrius veya Iamblichos (y. 250-y. 325) gibi, zamanın belli başlı bütün Yeni-Platoncu filozoflarına doğrudan veya dolaylı olarak dayanan yorumlar eşlik eder. Bazı araştırmacılara göre Boethios kendi yorum yazıları için Yunanca bir elyazmasındaki bilgileri birebir kopya etmiştir; ancak onun rasyonellik ve entelektüellik açıdan kapasitesi göz önüne alındığında bu teori pek inandırıcı değildir. Her ne kadar büyük ölçüde başka kaynaklara dayalı iseler de, bu yazılar ortaçağda XI. yüzyıla kadar <i class="calibre2">logica vetus</i> [eski mantık] adı altında diyalektik konusunda bilinen her şeyi temsil eder.</p>

  <p class="block_46"> </p>

  <p class="block_46"> </p>

  <p class="block_49"><span class="text_13">İsagoge</span> <b class="calibre13">ve Tümeller Meselesi</b></p>

  <p class="block_39">Klasik filozofların yorumu</p>

  <p class="block_9">Porphyrius’un düşüncesinin ayrıntılı incelemesinde Platonculuğa belli bir eğilim gösterilse de, kesin bir karara varılmaz ve kiniklerin kavramcılığından Aristotelesçilerin içkinciliğine kadar klasik filozofların bütün bakış açıları sunulur; Boethius Latin Batının meselelerini sunmakla ve ortaçağ filozoflarına tartışma konuları sağlamakla kalmaz, tanıdığı Yeni- Platoncu yorumculara dayanarak kendi kişisel yorumunu da sunar. <i class="calibre2">İsagoge</i> üzerine yazdığı ikinci yorumda, Aristoteles’in ünlü yorumcusu Afrodisiaslı Aleksandros’un <span class="text_17">(II-III.</span> yüzyıl) çözümü yeniden ele alınır: Boethios, Aristoteles felsefesinin temellerinden birini oluşturan bilgikuramsal soyutlama teorisine dayanarak tümellerin duyusal nesnelere içkin olduğu, ama akıl yoluyla soyutlanarak ayrı olarak düşünülebilecekleri sonucuna varır. Ancak Boethios’un sonradan bu sorunu yeniden gözden geçirerek daha Platoncu bir çözüme varmış olması olasıdır; tümeller de böylece duyusal varlıkların saf düşünceleri haline gelir. Bu alanda var olmaya devam eden belirsizliklerden dolayı ortaçağ yazarları bu soruna çözüm bulmak konusunda daha da güçlü dürtüler hisseder.</p>

  <p class="block_46"> </p>

  <p class="block_46"> </p>

  <p class="block_61">Felsefenin Tesellisi</p>

  <p class="block_9">Boethius’un zihninin vardığı en açık sonuç, ölümünden kısa bir süre önce yazdığı beş kitaplık <i class="calibre2">Felsefenin Tesellisi’dir.</i> Antikçağın Menippus’a özgü hiciv modeli örnek alınarak şiirlerle bölünmüş olan bu zarif yazıda Boethius, bir kadın şeklinde canlandırdığı Felsefe’nin onu hapishanede teselli etmeye geldiğini, Talihin onu maruz bıraktığı bütün acıların evrensel Yaratıcı’nın büyük planının bir parçası olduğunu ve bir bilgeye özgü metanetle kabul edilmesi gerektiğini anlattığını hayal eder.</p>

  <p class="block_39">Özgün düşüncelerle dolu bir derleme</p>

  <p class="block_9">Eserin doktrin senkretizminden ve Boethius’un kullandığı en eski kaynakların sonradan kaybolmuş olmasından dolayı, ortaçağ âlimleri <i class="calibre2">Felsefenin Tesellisi’ni</i> özgün düşüncelerle dolu bir felsefi derleme olarak yorumlamışlar, ama yazarın Hıristiyanlığa olan bağlılığını neden açıkça itiraf etmediğini ve neden Hıristiyan Tanrı’yla tamamıyla özdeşleşmeyen bir Yaratıcı’dan ve neden dünyanın ebediyeti veya evrenin ruhu gibi heterodoks düşünceler öne sürdüğünü kendi kendilerine sormuşlardır. En büyük suçlamalar, özellikle üçüncü kitabın merkezine yerleştirilmiş olan ve Platon tarafından <i class="calibre2">Timaios’ta öne</i> sürülen kozmolojiyi şiir şeklinde özetleyen <i class="calibre2">O qui perpetua mundum ratione gubernas [Sen ki ebedi gücünle dünyayı yönetirsin]</i> şiirine yöneltilmiştir.</p>

  <p class="block_39">Boethius Hıristiyan bir filozof mudur?</p>

  <p class="block_9">Bu sorulara verilebilecek en akla yatkın cevap, Boethios’un, skolastisizmin yüzyıllar sonra ulaşacağı sonuçlara varırken, felsefe ile teoloji alanlarını kesin bir şekilde ayrı tutmayı amaçladığıdır; Dolayısıyla dolaylı olarak Proklos’tan (412-485) kaynaklanan ve temelde Yeni-Platoncu olan teorileri ortaya koymayı amaçlayan bu eserde teolojiye yer yoktu. Ancak günümüzde <i class="calibre2">Felsefenin Tesellisi’nin</i> üçüncü kitabının Kitabı Mukaddes’teki Bilgelik Kitabı’na en azından bir kez dolaylı bir şekilde atıfta bulunduğuna inanılır. Dolayısıyla bu metin antikçağ felsefesinin en azından dolaylı olarak Hıristiyan olan yeni bir sentezini sunar ve bu açıdan da Boethios ortaçağın çok önemli bir öncüsü sayılır.</p>

  <p class="block_46"> </p>

  <p class="block_46"> </p>

  <p class="block_30">Kötülük, İlahi Takdir ve İnsanların Özgürlüğü</p>

  <p class="block_39">İnsan mutluluğunun doğası</p>

  <p class="block_9">Düpedüz felsefi niteliği olan konular eserin son üç kitabında işlenmiştir. Daha önceki bölümler, Boethios’un rakiplerinin haksız suçlamalarına karşı kendini savunması için kişisel, siyasal savunmasına ve Talihin dünyevi olaylardaki rolünün incelenmesine ayrılmıştır. Üçüncü kitapta ise insanların gerçek mutluluğunun doğası incelenir ve en yüce nimetle evrenin düzenleyicisi olan Tanrı’ya erişmek istemekle aynı şey olduğu sonucuna varılır. Dünyadaki nimetlerin hiçbiri gerçek anlamda nimet değildir. Zenginlik, şan ve şöhret beraberinde acılar getirir ve kolaylıkla kaybedilebilir; oysa cennete ulaşmaya çalışan insan bir anlamda ilahi bir doğa kazanır ve mükemmel mutluluktan oluşan insanüstü bir konuma ulaşır. Dördüncü kitapta kötülük sorunu ele alınır, çünkü en yüksek derecede adil olan Yaratıcı kötülüğe göz yummakla kalmaz, kötülerin de her türlü dünyevi tatmini yaşamasına izin vermektedir. Felsefe’nin bu soruya verdiği cevap, Hippolu Augustinus’un (354-430) tezine dayanır: Kötülüğün gerçek bir ontolojik statüsü yoktur, İyiliğin zıddı olan hiçliği temsil eder. İyilikten, dolayısıyla da Tanrı’dan uzaklaşan kötüler mutluluğa erişememekle kalmaz, var olmayan bir şeye kendilerini adar ve sonuçta insani durumlarını ve kendi benliklerini kaybeder.</p>

  <p class="block_39">Kader, İlahi Takdir ve epistemolojik yaklaşım</p>

  <p class="block_9">Bu sorunun daha ayrıntılı bir şekilde anlaşılması, Felsefe’nin Kader ile İlahi Takdir arasında ayrım yapmasını gerektirir: Bütün olayların meydana gelişini düzenleyen evrensel düzen, ebedi, her şeyi bilen ve zaman dışı olan ilahilik açıdan düşünülürse İlahi Takdir adını alır, zamansallığa tabi canlılar açısından düşünüldüğünde ise Kader adını alır. İnsanın anlamak için yararlandığı tek araç akıl <i class="calibre2">(ratio)</i> olduğundan, Tanrı’ya özgü olan ve kötülüğün derin, ama kavranamaz bir açıklama bulduğu, Boethius’un <i class="calibre2">intelligentia</i> adını verdiği mükemmel görüş şekline sahip değildir; dolayısıyla insan Tanrı’ya yaklaşmadıkça yaratılışın gizli dengelerini anlayamaz. Platon’un <i class="calibre2">Devlet’</i>inin altıncı kitabına dayanan bu hiyerarşik ehizüekomojik yaklaşım, <i class="calibre2">Felsefenin Tesellisi</i> yoluyla ortaçağa ulaşan felsefi unsurlardan bir diğeridir.</p>

  <p class="block_9">Özgür eylemler ve zorunlu eylemler</p>

  <p class="block_9">Son kitap, İlahi Takdir kavramının Boethius’a göre gerektirdiği etik-metafizik meseleyi ele alır. Eğer Tanrı her şeyi bilir ve gözlemlerse ve mükemmel olduğu için yanılmasına imkân yoksa, İlahi Takdir’in gelecek için öngördüklerinin gerçekleşmesi gerekir; dolayısıyla insanların bütün eylemleri önceden bellidir ve özgürlük olmayınca iyi insanlar için ödüllerin, kötü insanlar için cezaların olduğunu düşünmek anlamsız olur. Bu noktada da Felsefe insanların her şeyi üstün bir bakış açısıyla kavrama imkânsızlığından söz eder: Tek bir bakışla insanların bütün kararlarını kapsayan ve geleceği öngörmeyen ebedi ve ilahi şimdiki zamanda özgür eylemler özgür olarak, zorunlu eylemler de zorunlu olarak öngörülür. Olayların gerçekleşmeden önce, zamanın dışındaki saf görüşü (“İlahi Takdir”in asıl anlamı budur) o olaylar üzerinde herhangi bir şartlandırma içermez.</p>

  <p class="block_46"> </p>

  <p class="block_46"> </p>

  <p class="block_49"><span class="text_13">Teselli</span><b class="calibre13">’nin Başarısı</b></p>

  <p class="block_39">Eserin başarısı</p>

  <p class="block_9"><i class="calibre2">Felsefenin Tesellisi</i> 400’den fazla elyazması yoluyla gelecek nesillere aktarılmıştır: Ortaçağ Avrupa’sında neredeyse tüm kütüphanelerde bu eserden en az bir nüsha olması, ortaçağın Boethius’a beslediği saygının somut bir kanıtıdır. Ortaçağ ansiklopedi yazarları tarafından bile bilmediği uzun bir dönemden sonra bu eser, Şarlman (742-814) dönemindeki kültürel rönesansın başkahramanlarından olan İngiliz bilge keşiş Alcuinus (735-804) tarafından keşfedilip tanıtılır; eser hakkındaki ilk yorum yazıları IX. yüzyıla aittir. Bunların en önemlisi Remi d’Auxerre’e (y. 841-y. 908) ait olup sonraki dönemlerde yeniden ele alınmıştır; Karolenj döneminin en büyük filozofu Johannes Scotus Eriugena’ya (810-880) atfedilen yorumun ona ait olamayacağı modern araştırmacılar tarafından öne sürüldüyse de, Johannes Scotus’un hem <i class="calibre2">Felsefenin Tesellisi’nden</i> hem de teoloji alanındaki yazılardan yararlanmış olduğu kabul edilir. Ortaçağ yazarlarının büyük kısmı Boethius’un başyapıtını Hıristiyan bir bakış açısıyla yorumlamaya gayret eder ve Yeni-Platoncu felsefi unsurları Vahiy’e benzetmeye çalışır; ancak Bovo von Corvey (?-916) gibi <i class="calibre2">O qui perpetua’yı</i> tefsir edip “tehlikeli” olmasından dolayı okunmamasını tavsiye edenler de vardır.</p>

  <p class="block_9"><i class="calibre2">Felsefenin Tesellisi</i> XII. yüzyılda, ortaçağda Platoncu düşüncenin kalelerinden biri olan Chartres Okulu’nda ve özellikle Guillaume de Conches (y. 1080-y. 1154) tarafından incelenir; kendinden öncekilerin tersi bir gayret içinde olan de Conches’in yorumunda Hıristiyanlık felsefi ilkelere uyarlanır. Aristotelesçi konularla daha ilgili olan üniversiteler döneminde Boethius’un eserine olan ilgideki azalmaya rağmen <i class="calibre2">Felsefenin Tesellisi</i> ortaçağın sonuna kadar okunmaya, yorumlanmaya ve önemli bir ilham kaynağı olmaya devam eder.</p>

  <p class="block_9">IX. yüzyıldan itibaren halk diline uyarlamalar da görülmeye başlar. Bunların en eskisi, Boethius’un kültür sahibi herkes tarafından tanınması gerektiğine inanan Wessex kralı Büyük Alfred (y. 849-899?) tarafından Anglo-Sakson diline yapılan tercümedir. 1000 yılı civarında da İsviçre’de bulunan Sankt Gailen Manastırı’ndan keşiş III. Notker Labeo (y. 950-1022) eseri Yüksek Almancaya tercüme eder; XII. yüzyıldan itibaren ise Avrupa’nın dört bir tarafında hem düz yazı hem de şiir şeklinde yapılan ve dindışı ve üniversite dışı okurlara hitap eden tercümelerin sayısı giderek artar. En büyük ilgi italya, Fransa ve biraz daha geç de olsa, ispanya’da görülür; Almanca, hatta Yunanca uyarlamalar yapılır. Dolayısıyla halk diline çevrilen metin, dindışı kültürün yeniden doğuşunun ilk belirtilerinden biridir: <i class="calibre2">Felsefenin Tesellisi’nin</i> Geoffrey Chaucer (1340/1345-1400) tarafından tercüme edildiğini ve <i class="calibre2">Roman de la Rose’un</i> yazılmasında kullanıldığını düşünmek yeterli olacaktır. Dante Alighieri de, Cehennem’in 5. kantosunda Paolo ile Francesca’nın hikâyesini anlatırken Boethius’un talihin dönmesi konusunda söylediklerini göz önünde bulundurur <i class="calibre2">(“Nessun maggior dolore/che ricordarsi del tempo jelice/ne la miseria”,</i> m. 121-123). <i class="calibre2">Felsefenin Tesellisi’nin</i> etkisi başka birçok yazarın üslubunda, hatta Felsefe ve Talihin ikonografik temsillerinde (resim ve heykellerde) görülür: Boethius’un düşüncesi ve eserleri böylece Avrupa felsefesinin bütün bir dönemini derinden etkilemiş olur.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Felsefe:</b> <i class="calibre2">Hıristiyan Kültürü, Artes Liberales ve Pagan Dönemi Bilgileri, s.</i> 369; <i class="calibre2">Scotus Eriugena ve Hıristiyan Felsefesinin Başlangıcı,</i> s. 390</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Klasik Miras ve Hıristiyan Kültürü: Boethius ve Cassiodorus,</i> s. 578; <i class="calibre2">Manastır Kültürü ve Monastik Edebiyat,</i> s. 583; <i class="calibre2">Klasik Metinlerin Aktarımı ve Klasik Yazarlar Hakkındaki Genel Görüşler,</i> s. 588; <i class="calibre2">Ansiklopedi Yazarlığı ve Sevillalı İsidorus,</i> s. 622</p>

  <p class="block_60"><span class="text_33"><br class="calibre15" id="calibre_pb_74" /></span></p>
</body>
</html>
