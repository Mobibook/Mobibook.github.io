<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_83" id="id_Toc404942919">Okullar, Diller, Kültürler<br class="calibre12" />
  <br class="calibre12" />
  <br class="calibre12" />
   </p>

  <p class="block_56" id="id_Toc404942920">Yorklu Alcuinus ve Karolenj Rönesansı</p>

  <p class="block_6">Francesco Stella</p>

  <p class="block_19"> </p>

  <p class="block_19"> </p>

  <p class="block_31">“Karolenj Rönesansı” adı altında bilinen görkemli siyasal, kültürel, sanatsal ve hukuki reform faaliyetleri Avrupa tarihini kapsamlı bir şekilde ve birçok açıdan etkileyecektir. Şarlman’la beraber bu reform döneminin dinamiklerine ilham veren ve resmi belgelerin çoğunu yazan aydın, 804 yılında Tours’da ölen Yorklu Alcuinus’tur.</p>

  <p class="block_46"> </p>

  <p class="block_46"> </p>

  <p class="block_30">York’da Eğitim Dönemi ve Okulun Önemi</p>

  <p class="block_39">Yazının önemi ve değeri</p>

  <p class="block_9">730 ile 740 yılları arasında Northumbria’nın Deira bölgesinde (İngiltere’nin ortadoğu kesimi) doğan Alcuinus (735-804), ailesi tarafından York Manastırı’na gönderilir ve burada öğretmen olarak yetişir. Alcuinus, en önemli şiiri olan ve buradaki hayata adadığı <i class="calibre2">De sanctis Euboricensis ecclesiae</i> (York Kilisesi’nin Azizleri Üzerine) şiirinde şehrin ve dini cemaatin hikâyesini kişisel bir bakış açısıyla anlatır. Böylece toplu kimlik içerisinde kişisel kimliğin gelişim seyrini konu alan kurumsal destan şeklinde yeni bir edebi tür ortaya çıkmış olur. Buradaki okulda, Alcuinus’ta kitaplara ve yazılı kelimelere karşı bir ilgi uyanır; bu ilgiyi Karolenj reformuna aktaran Alcuinus, bilgiyi yaymanın ve insanlar arasında insancıl ve ruhani bir bağ oluşturmanın yolunun yazıdan geçtiğini bıkıp usanmaksızın tekrarlar. Yazıya verilen değer, Karolenj döneminde ortaya çıkmış veya restore edilmiş sayısız manastır, piskoposluk, kilise bölgeleri, <i class="calibre2">scriptorium</i> ve sarayı birbirine bağlayan bir ağın oluşmasına ve sürekli bir kitap, armağan, bilgi ve sipariş alışverişinin gerçekleşmesine yardımcı olur. Bu ağın yoğunluğu, Avrupa’nın her yerindeki kilise ve manastırlar için hazırlanan 200 kadar manzum yazıttan (örneğin günümüzde Vatikan’da görülebilen, Papa I. Hadrianus mezar kitabesi) ve Alcuinus’un 270’ten fazla kişiye yazdığı 300 kadar mektuptan anlaşılabilir; mektup yazımı için bir örnek oluşturan bu eserler, bize kısmen keşfedilmemiş olan bir çağın canlı bir tablosunu sunar.</p>

  <p class="block_46"> </p>

  <p class="block_46"> </p>

  <p class="block_30">Karolenj Sarayı</p>

  <p class="block_39">Uluslararası bir akademi</p>

  <p class="block_22"><span class="text_9">Şarlman’ın döneminde (742-814,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_9">&gt; 768, tt &gt; 800) Karolenj sarayı ve değişen merkezleri (Aquisgrana veya Aachen ve Compiegne gibi) bir tür uluslararası akademi işlevi görür: Buraya yıllar boyunca davet edilen aydınlar (İtalya’dan Aquileia piskoposu Paulinus, Paulus Diaconus ve Petrus Pisanus İspanya’dan Theodulphus, İngiltere’den Alcuinus’un yanı sıra Wigboldus ve Exeterli Josephus, İrlanda’dan da Dungal, Dicuil ve Clemens) “Karolenj Rönesansı” adı verilecek olan reform döneminin temellerini atarlar. İlk neslin lideri olan Alcuinus, en çok rağbet gören ilmi eserlerini (gramer, retorik, diyalektik, matematik problemleri ve muhtemelen yazım konusunda),</span> <span class="text_10">Schola Palatina</span> <span class="text_9">adı verilen okul için yazar ve daha sonra çeşitli manastır ve piskoposlukların başına geçecek olan en ünlü öğrencilerinden bazılarını (örneğin Mainzli Rabanus Maurus ve Salzburglu Arnon) bu okulda yetiştirir.</span></p>

  <p class="block_46"> </p>

  <p class="block_46"> </p>

  <p class="block_49"><b class="calibre13">Şarlman’la İşbirliği ve</b> <span class="text_13">Renovatio</span></p>

  <p class="block_9">Alcuinus’un Şarlman’la olan dostluğu, <i class="calibre2">Vita Alcuini [Alcuinus’un Hayatı]</i> eserine göre 781 yılında İtalya’ya yaptığı bir yolculuğa dayanır; Alcuinus burada Parma’da Frank kralı olup Longobard kralı ve Roma <i class="calibre2">patricius</i>’u ilan edilmiş olan ve Paulus Diaconus (y. 720-799) ile Petrus Pisanus (?-799’dan önce) gibi bazı saygın hocaları toplamaya başlamış olan Şarlman’la tanışır. İçinde “başkalarının ilerlemesine hizmet etme arzusu” taşıyan Alcuinus onuna çalışmayı kabul eder.</p>

  <p class="block_39">İmparatorluğun kültürel temelleri</p>

  <p class="block_9">Şarlman’ın sarayında, Karolenj İmparatorluğu’nun ideal birleştirici temelini oluşturacak olan ve sonradan -doğru veya yanlış- Kutsal Roma İmparatorluğu idealine dönüşecek olan Hıristiyan imparatorluğu kavramını geliştiren Alcuinus’tur. Ancak Saksonlara Hıristiyanlığın zorla kabul ettirilmesi konusunda kralı eleştirme cesaretine sahip olan tek kişi de yine Alcuinus’tur. Her şeyden öte Alcuinus’un, önceki dönemlere ait en iyi deneyimleri (İrlanda, İspanya, Longobard ve Merovenj kültürlerindeki, “Rönesans öncesi” diye nitelendirilen dönemleri) yorumlayarak krallığın tamamına yayılacak iletişim standartları oluşturan ve ortak eğitim programları öne süren bir kültür politikasının gelişiminde de belirgin bir katkısı olur. Hümanistlerin eski çağlara ait olduğunu varsaydığı ve günümüzde baskı harfleri olarak kullanmaya devam ettiğimiz (Times New Roman’ın atası) “Karolenj” yazısı bu şekilde olgunluğa ulaşır; Roma-Barbar döneminde her biri alıp başını giden ve yarı-yerel dillere dönüşen sayısız Latince versiyonu bu şekilde yasaların, talimatların, eğitim metinlerinin sunulması için gerekli olan resmi bir Latinceye dönüşür. Bu hareketi başlatan ve Alcuinus tarafından yazıldıklarına inanılan yol gösterici düzenlemeler arasında Frank Kilisesi’nin ve litürjisinin reformunu konu alan ünlü <i class="calibre2">Admonitio generalis [Genel Uyan]</i> (789) ve daha az varlıklı sınıflar ve kadınlar için de eğitim teşvik politikasıyla bağdaştırılan, sonuçların sık denetimler yoluyla doğrulanmasını da içeren ve bir edebiyata dönüş manifestosu olan <i class="calibre2">Epistula de litteris condendis [Edebiyatı Geliştirme Üzerine bir Mektup]</i> (794 ile 796 arası) yer alır. Şarlman’ın bazı haleflerinin de (özellikle Lothar) devam ettireceği bu siyasal plan hem Alcuinus’un sonsuz program yapma kapasitesini hem de sık sık krallığın aydınlarına gramer ve teoloji konularında sorular soran ve Aquisgrana’da kaplıcadayken bile onlarla felsefi konuları tartışan kralın kendi görüşlerini ve merak ettiklerini yansıtır.</p>

  <p class="block_9"><i class="calibre2">Renovatio</i> [yenilenme] politikasının yeniden harekete geçirmeyi başardığı kapsamlı metin okuma, değiş tokuş ve kopyalama faaliyeti sayesinde IX. yüzyıldan geriye sadece en az 8000 elyazması eser kalmıştır, halbuki bu sayı MS ilk 800 yıl için 1800’dür. Bunun yanı sıra Alcuinus, Aquileia piskoposu Paulinus’la (?-802) birlikte, İspanya’daki sapkınlıklarla (Adopsiyonizm) mücadele etmeye yarayan teolojik düşüncenin temellerini hazırlar, Theodulphus (750/760-y. 821) ise Bizans ikonoklazmıyla mücadelede üstünlük kazanarak Batıdaki dini sanatın, Bizans ikonografisinin tersine coşku dolu bir özgürlüğe sahip olmasını sağlayacak olan savları geliştirir. Alcuinus’un <i class="calibre2">De trinitate [Teslis Üzerine]</i> eseri XIV. yüzyıla kadar Avrupa’daki en yaygın teoloji rehberlerinden biri olmaya devam eder. IX. yüzyıldan sonra kullanılan Kitabı Mukaddes metininin kısmen Şarlman’ın Alcuinus ileTheodulphus’a sipariş ettiği <i class="calibre2">Vulgata’nın</i> filolojik versiyonuna dayandığı sanılır, ancak bu mesele tartışma konusu olmaya devam etmektedir.</p>

  <p class="block_46"> </p>

  <p class="block_46"> </p>

  <p class="block_30">Entelektüel Üretim</p>

  <p class="block_39">Karolenj Rönesans’ı</p>

  <p class="block_9">Bu hararetli yazı, tartışma, mektup alışverişi ve yasama faaliyeti 768 (Şarlman’ın tahta çıkışı) ile 888 (son Karolenj imparatorunun ölümü) arasında “Karolenj Rönesansı” olarak bilinen olguya yol açar; bu tanım ilk defa Jean-Jacques Ampere (1800-1864) tarafından 1839 tarihli <i class="calibre2">Histoire litteraire de la France avant le XII</i> siecle [XII. yüzyıl öncesi Fransız Edebi Tarihi] eserinde verilmiştir ve tarihi verilerin değerlendirilmesinin yanı sıra olağanüstü bir yayılma ve kültürel canlılık dönemini başlattıklarının ve Atina’dan Roma’ya ve Şarlman’ın Fransa’sına kadar uzanan bir <i class="calibre2">translatio studiorum</i> [ilimlerin aktarımı] gerçekleştirdiklerinin farkında olan öncülerin kendileriyle ilgili sergilediği bilinci de esas alır. Bu itici güç hem okulların ve kültür merkezlerinin sayısında (kuzeyden güneye en çok dikkat çekenler arasında York, Canterbury, Corbie, Tours, Saint-Denis, Fleury, Auxerre, Lorsch, Echternach, Fulda, Sankt Gailen, Reichenau, Salzburg, Verona, Bobbio, Aquileia ve Montecassino vardır) ve elyazması üretiminde büyük bir artışa neden olur (50 bin rakamını bulduğu sanılan bu elyazması üretiminden dolayı Pierre Riche’ye göre “Avrupa kültürü Karolenjlere çok şey borçludur”) hem de sanat ve mimarlık alanına önemli etkileri olur.</p>

  <p class="block_9">Reforma tabî tutulan litürji alanında da hem metinlerin ve sistemlerin Roma tarzında standartlaştırmasına başlanır, hem de <i class="calibre2">Veni Sancte Spiritus</i> [Gel Kutsal Ruh], <i class="calibre2">O Roma nobilis</i> [Ey Asil Roma], <i class="calibre2">Gloria laus et honor</i> [Şan, Şeref ve Övgü Senin Olsun], <i class="calibre2">Ut queant laxis</i> [Mümkün Olsun Diye] gibi ünlü ilahilerin bestelenmesi ve mecaz ve <i class="calibre2">sequentia</i> gibi yeni türlerin (Alleluia’nın aralarında yer alan şiirsel-müziksel ekler) ve müzik notalarının doğuşu dahil, büyük yaratıcılığa sahip bir akım da harekete geçer.</p>

  <p class="block_39">Sayısız kültür merkezi</p>

  <p class="block_9">Entelektüel ve edebi üretim, IV ila V. yüzyıldan beri aşina olunmayan ve XII. yüzyıla kadar bir daha görülmeyecek bir düzeye ve yoğunluğa ulaşır: Alcuinus ile Yeni-Platoncu filozof Johannes Scotus Eriugena (810-880) dışında büyük önem taşıyan aydın kişiliklerin yokluğu, sayısız kültür merkezinin ortaya çıkışıyla ve çok canlı bir kültürel gelişim dönemiyle dengelenir. Bu dönemin zirvesinde yer alan eserler arasında teoloji alanında Aquileia piskoposu Paulmus, Theodulphus, Saksonyalı Godescalc ve Eriugena’nın ilmi yazıları; Alcuinus’un çağdaşı Wigboldus, öğrencisi Rabanus Maurus (y. 780-856) ve daha sonra Luxeuil Manastırı’ndan Angelomus ve Auxerre ile Laon okullarının Kitabı Mukaddes’in tefsiri alanındaki düzenlemeleri (bu edebiyat türü daha yeni keşfedilmektedir); büyük başarı elde eden <i class="calibre2">Historia Langobardorum [Longobardların Tarihi]</i> eserinin yazarı Paulus Diaconus (y. 720-799) ve Şarlman’ın zarif biyografi yazarı <i class="calibre2">(Vita Caroli</i> [Şarlman’ın Hayatı]) ve kutsal emanetlerin çalmışını sürükleyici bir dille anlatan <i class="calibre2">(Translatio sanctorum Marcellini et Petri [Aziz Marcellinus ile Aziz Petrus’un Kaçırılması]),</i> Eginhard’ın (y. 770-840) monastik tarih ve tarihyazımsal eserleri, nesir ve manzum olarak düşsel edebiyat, vaaz derlemeleri ve skolastik rehberler, müzik alanındaki teoriler (Hucbaldus de Saint-Amand, Prüm Manastırı’ndan Regino, Aurelianus Reomensis), azizlerin yaşam öyküleri (Alcuinus’un kendisi, Walafrid Strabo, Heiric d’Auxerre, Johannes Diaconus ve birçok anonim yazar tarafından yazılmış veya şiire aktarılmış), klasik dönemin derlemelerinin geri kazanılmasına ve metinlerin bir araya getirilmesine duyduğu ilgi açısından bir tür proto-hümanist sayılan Lupus Servatus Ferrariensis’in (805-862) filolojisi ve mektupları ve asil bir aileden gelip olağanüstü bir kadın olan Dhuoda’nın (802-843’ten sonra) derin bir duygusallıkla oğlu William’a yazdığı görgü rehberi bulunur. Bu dönemde ayrıca Alman (Otfried von Weissenburg), Fransız (Eulalia’nın <i class="calibre2">Sequentiası)</i> ve Anglo-Sakson (Yaratılış, Kitabı Mukaddes’i temel alan şiirler, <i class="calibre2">Beowulf)</i> halk edebiyatları da ortaya çıkar; ayrıca 813’te Tours Konsili’nde, ilk defa Almanca ve Fransızca vaaza izin verilir.</p>

  <p class="block_46"> </p>

  <p class="block_46"> </p>

  <p class="block_30">Şiir</p>

  <p class="block_39">Konular türler, kişiler</p>

  <p class="block_9">Karolenj Rönesansı konusundaki tarihyazımı tartışmalarında apayrı konular söz konusuysa da, bir konuda fikir birliği olduğu anlaşılmaktadır. Hepsi henüz yayımlanmamış olan 3200 sayfalık metinin günümüze ulaştığı, bu dönemin kültürel faaliyetlerinin zirvesi olarak algılanan ve nitelenen Latin şiiri açısından kesin olarak “Rönesans” terimi kullanılabilir. İlk nesil şiirler arasında Vergilius veya Claudianus’tan ilham alınarak imparator figürünü konu alan epik türlerin geri kazanımının yanı sıra <i class="calibre2">(Carolus Magnus et Leo Papa</i> [Şarlman ve Papa Leo] ve <i class="calibre2">Hibernicus Exul [Hibernia Sürgünü]),</i> Alcuinus’un York’u konu alan veya Paulus Diaconus’un Metz piskoposlarını konu alan şiiri gibi yeni bir kurumsal destanın, Calpurnius ve Nemesianus’u örnek alarak kırsal kesimi konu edinen şiirlerin (Autun piskoposu Modoinus, Angilbert), sivil konulu şiirlerin (Theodulphus’un hakimler üzerine yazdığı kısa şiir veya, Şarlman’ın ölümünü konu alan müzikli <i class="calibre2">Planctus [Ağıt]),</i> Kitabı Mukaddes’ten bölümlerin tiyatroya benzer şekilde yeniden yazılışının (Aquileia piskoposu Paulinus), itiraf ve ilahilerin, bilmece, “dairesel” şiirler, dostluk şiirleri, tasvir şiirleri ve nostalji şiirleri gibi saray yaşamına ve kişisel ilişkilere bağlı türlerin da gelişimine tanık oluruz. Şiirin rolü üzerinde öne sürülen görüşler de (Paulus Diaconus, Theodulphus, Modoinus, Alcuinus ve başka birçok yazar) bu türün kültürel sistem içerisinde oynadığı merkezi rolü teyit eder.</p>

  <p class="block_39">Yeni modellerden oluşan bir repertuar</p>

  <p class="block_"> </p>

  <p class="block_"> </p>

  <p class="block_9">İkinci nesille beraber (azap içinde yaşayan İmparator Dindar Ludwig zamanı) dairesel şiir üretimi biter, ama epik edebiyat daha da gelişir (Ermoldus Mgellus, <i class="calibre2">Carmina in honorem Hludovici [Ludwig’in Onuruna bir Şiir];</i> Walafrid Strabo, <i class="calibre2">De imagine Tetrici [Theodoric’in Heykeli Üzerine])</i> ve yüzyılın en önemli iki ismi ortaya çıkar: Walafrid Strabo (808/809-849) öteki dünyanın ilk şiirsel düşünün <i class="calibre2">(Visio Wettini [Wettin’in Düşü])</i> ve Karolenj insanlarının uygarlık alanındaki çabalarının bir simgesi olarak görülen bahçe bakımı konusunda çok güzel bir şiirin <i class="calibre2">(De cultura hortorum [Sebze Bahçelerinin Yetiştirilmesi Üzerine])</i> yazarıdır, Saksonyalı Godescalc (y. 801-y. 867) ise ilahi kader yanlısı teorilerden dolayı zulüm görmüş bir teoloji dehası ve ilk sistematik kafiye örnekleri olup kısa sürede müzikal eşlik olarak yaygın hale gelen zarif lirik eserlerin yazarıdır. Teolog Johannes Scotus’un yazdığı ve dilbilimsel deneysellik açısından cesur olan şiirler Ezra Pound (1885-1972) tarafından beğenilmiştir. Dazlak Karl (823-877) ile Lothar (795-855) arasında yer alan üçüncü nesil ise parçalanışına tanık olduğu imparatorluğa bazen eskiye dönük bir epik nostaljiyle (şair Saxo’nun <i class="calibre2">Annales de gestis Caroli magni</i> [Şarlman’ın Kahramanlıkları]), bazen yeni istilaların neden olduğu bir kaygı hissiyle (Abbon de Saint-Germain’in Normanların Paris’e saldırısını konu alan şiiri) bakar, ama aynı zamanda da daha ironik parodi şiirini (Sedulius Scotus, anonim İrlanda vecizeleri) ve düşsel öykülerin gelişimine (Sens piskoposu Audradus), “skolastik” lirik eserlerin yeniden ele almışına <i class="calibre2">(Carmina Centulensia [Centual Manastırının İlahileri]), sequentia’nın</i> doğuşuna (Kekeme Notker’in son derece zarif <i class="calibre2">Liber hymnorum</i> [İlahiler Kitabı] eseri) tanık olur. Bu arada yeni ortaya çıkmış olan ve modern şiir gibi hece kriterine dayalı ölçülü şiir alanında hem ilk Karolenj nesli tarafından (Aquileia piskoposu Paulinus) uygulanan lirik türün yanı sıra Johannes Diaconus’un (?-y. 882) yazdığı <i class="calibre2">Cena Cypriani’nın [Cyprianus’un Şöleni]</i> belgelediği, tiyatrovari bir tür de gelişir. “Klasiklerin geri kazanımı”na dair skolastik klişenin çok ötesine geçen bu devrim, sonraki yüzyıllara sayısız model içeren önemli bir repertuarın yanı sıra kültürel yenilenme bilincini miras bırakacak olan binlerce yeni yönü açar.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Alegori ve Doğa,</i> s. <span class="text_17">601</span></p>

  <p class="block_47"><b class="calibre3">Görsel Sanatlar:</b> <i class="calibre2">Fransa, Almanya ve İtalya’da Karolenj Dönemi,</i> s. <span class="text_17">846</span></p>

  <p class="block_60"><span class="text_32"><br class="calibre15" id="calibre_pb_123" /></span></p>
</body>
</html>
