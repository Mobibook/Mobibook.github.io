<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942857">Orman</p>

  <p class="block_6">Amalia Papa Sicca</p>

  <p class="block_19"> </p>

  <p class="block_19"> </p>

  <p class="block_31">Bernard de Clairvaux, “Kitaplardan fazlasını ormanlarda bulacaksın. Ağaçlarla kayalar sana hiçbir öğretmenin söylemeyeceği şeyleri öğretecektir,” der. Orman antikçağlardan beri ve erken ortaçağın tamamı boyunca halkın ekonomik ve toplumsal yaşamı için gerekli olan bölgeyi sunar. Hayvanlar aleminin merkezi olup şövalyelerin ata binmesi, sürek avları ve düellolar için ayrıcalıklı bir mekân sunar. Hem inziva hem de eşkıyalık için seçilen yerdir. Zulüm veya intikamdan korkanlar için yakalanmayı imkânsız kılan ve özgür bir yaşam sunan bir sığınma yeridir.</p>

  <p class="block_46"> </p>

  <p class="block_46"> </p>

  <p class="block_30">Ormanlar</p>

  <p class="block_39">Zarar görmüş bir miras olarak orman</p>

  <p class="block_9">Romalıların fetihleri sırasında, her ne kadar Akdeniz ülkelerindeki geniş ormanlık alanlar yok edilmiş ve iklim yeni ormanların oluşmasını zorlaştırmışsa da, geç antik dönemde Avrupa’nın tamamı ormanlarla kaplıdır.</p>

  <p class="block_9">Ayrıca erken ortaçağda uzun ve çok soğuk kışlarla yağmurlu ve çok sıcak yazlar gibi çevre ve iklim felaketleri, Avrupa’nın orman mirasına ciddi derecede zarar verir. Doğa felaketlerinin sonucu olarak ormanların özelliklerini kaybetmesi çevreyi de etkiler; örneğin Fransa’da bulunan ve tür bakımından büyük bir zenginliğe sahip Ardenne Ormanı, çok yağmurlu ve nemli bölgelere özgü bir büyük kayın ormanına dönüşür.</p>

  <p class="block_9">Erken ortaçağda İtalya’daki ormanların dönüşümünde tarımsal kolonileşme de belirleyici rol oynar; VTI. yüzyıldan itibaren yeni tarım tesislerinin oluşturulduğu bölgelerde ormanlık alanlar küçülmeye ve seyrekleşmeye başlar.</p>

  <p class="block_39">Ormanların ender de olsa yeniden gelişmesi</p>

  <p class="block_9">Ancak İspanya’da, geniş çam ormanlarının bulunduğu Algarve veya İtalya’da, Po Vadisi’ne kadar ormanlarla kaplı olan Piemonte ve ıslah edildikten sonra civar bölgelerin ekonomisi ve ilişkileri için değer kazanacak olan bazı bataklık bölgeler dışında tamamıyla gür ormanlarla kaplı Veneto örneğinde olduğu üzere, Avrupa’nın güneyinde ormanların yeniden geliştiği görülür.</p>

  <p class="block_9">Kuzey Avrupa’da temel orman yapısı V. yüzyılla X. yüzyıl arasında kayda değer değişikliklere maruz kalmaz ve orman alanlarının çevresinde güçlü bir orman ekonomisi oluşur. Almanya’da ve İngiltere’nin Kent, Sussex, Essex ve Doğu Anglia gibi bazı bölgelerinde durum böyledir. Örneğin 1000 yılı civarında, güneyi Romalılar tarafından kolonileştirilen Warwick Eyaleti’nin kuzeyi tamamıyla ormanlarla kaplıdır ve başka yerlerde de olduğu üzere, sadece kenar bölgelerinde, civardaki köy halklarının orman kaynaklarından yararlanma çabalarından dolayı ormanlık alanlarda belirgin bir azalma görülür.</p>

  <p class="block_46"> </p>

  <p class="block_46"> </p>

  <p class="block_30">Orman Ekonomisi</p>

  <p class="block_39">Ahşabın değeri</p>

  <p class="block_9">Orman ekonomisi, yerel halkların ve iktidar merkezlerinin kolay ulaşılan kaynaklardan elde edebildiği kullanım, tüketim ve işletimine dayalıdır. Dolayısıyla sayısız kullanım alanı olan ahşap son derece değerlidir; özellikle dal ve tahtalarla inşa edilen kulübelerin aşırı soğuk geçen kış aylarında köy halkını donarak ölmekten koruyamadığı göz önüne alınırsa, odunun ısınma kaynağı olarak değeri çok büyüktür. Şato ve konak sahipleri bile ısınmak ve yemek pişirmek için odun kullanır.</p>

  <p class="block_9">Kralın veya derebeyinin konutunu çevreleyen bina ve toprak bütünü kazıklı çitle çevrilidir; tüm evler ahşaptır, bir tek derebeylerinin konaklan veya şatoları taştandır, ama bu yapıların bile büyük giriş kapısı masif ahşaptandır.</p>

  <p class="block_9">Ortaçağda derebeyi konutlarının kazıklı çitle çevrili olması, dönemin konut yapısının başlıca özelliğidir. Yabancıların buraya girişini engellemeyi amaçlayan istihkâm üzerinde çok katı bir kontrol uygulanır; kazıklı çitlerin ihlali sert bir şekilde cezalandırılır. Özellikle şehirlerin önemi yerini kırsal toplumlara ve büyük merkezlerin surlarının dışındaki yerleşim alanlarına bıraktığında, ormanlar köylerin inşası için temel kaynak haline gelir.</p>

  <p class="block_9">Boyutları ve gövdesinin sertliğinden dolayı kazıklı çitlerde en çok kullanılan meşenin her türü, bu amaca en uygun ahşabın temin edilmesini sağlar. Dolayısıyla saplı meşe, sapsız meşe ve saçlı meşe gibi türlerin çok olduğu <i class="calibre2">ormanlar</i> büyük önem <i class="calibre2">taşır.</i> Meşe, hiç şüphesiz, erken ortaçağda İtalya’da -çam ağaçları açısından zengin olan Alpler ve Apeninler bölgeleri dışında- en çok bulunan ağaç türüdür.</p>

  <p class="block_9">Meşe ağacının hem kulübeler hem de ev ve köprüler için mükemmel yapı malzemesi sağlaması onu çok değerli bir ekonomik kaynak yapar; bu ağacın meyvesi olan meşe palamudu ise bu çağda yaşayan insanların beslenmesinde önemli bir unsur olduğundan çok değerli sayılan, çok yaygın olarak bulunan domuzlar için yem teşkil eder.</p>

  <p class="block_39">Geçim kaynağı olarak orman</p>

  <p class="block_9">Ağaç türleri bakımından zengin olan ormanlar, her türlü kullanıma uygun ahşabı sağlarlar. Isınmak için kullanılan ateş genelde ağaçlardan düşen, dolayısıyla toplanması kolay olan kuru kozalaklarla yakılır, kozalakların içindeki çam fıstıkları da beslenmede kullanılır. Kestane ağaçlarının meyveleri karbonhidrat ve bitkisel protein açısından zengin olup çok değerlidir ve yüksek kalorili çorbaların ve tatlıların yapımında kullanılır; kestane ahşabı ise çeşitli ürünlerin imalatında kullanılır. Değerli bir tatlandırıcı olan bal da ormanlardan çıkar ve civar köylüler veya seyyar topluluklar tarafından toplanır. Büyük çeşitlilik gösteren mantarlarla, çilek, böğürtlen ve dut gibi kolaylıkla toplanan meyvelere, yenen veya ilaç olarak, hatta büyü törenlerinde kullanılan otlar da eklenebilir.</p>

  <p class="block_9">Ancak erken ortaçağda orman yalnızca ağaç veya meyveyle özdeş değildir; aynı zamanda av ormanı veya gizemli “vahşi av ormanı,” kaçış ve sessizlik mekânı olarak orman, azizler ile eşkıyaların, gerçek hikâyeler ile efsanelerin ormanı gibi anlamlar taşır.</p>

  <p class="block_9">Erken ortaçağda av sadece şövalye yaşamının eğlenceli ve prestijli bir boş zaman geçirme şekli değil; aynı zamanda beslenme için av eti elde etmenin tek yoludur. Geyik avı, güçlü ve hızlı bir hayvan karşısında avcılık kabiliyeti sergileme imkânı verdiği için sadece üst sınıflara özgüdür.</p>

  <p class="block_9">Av geleneği ve av hayvanlarının bolluğu sayesinde o dönemde herkesin et temelli beslenme imkânına sahip olduğunu göz önünde bulundurmak gerekir. Dolayısıyla yabani hayvanların doğal mekânı olan ormanlar, bütün bir halkın hayatta kalması için temel önem taşıyan yerlerdir.</p>

  <p class="block_46"> </p>

  <p class="block_46"> </p>

  <p class="block_30">Destanlar ve Efsaneler</p>

  <p class="block_9">“Vahşi av” adı verilen farklı bir av şekli, yani bazı geceler ölümlülerin gök kubbesinden inip gelen doğaüstü yaratıkların korteji de erken ortaçağa ait bir âdettir. Kelt kökenli olup Avrupa’nın tamamına yayılmış olan vahşi av efsanesi ile <i class="calibre2">tregenda</i> [Şeytanların toplandığı gece] kavramının ilk mekânı orman ve ağaçlardır. Gizemli orman dünyası üzerine kurulu olan İskandinavya efsaneleri sonradan Valhalla destanına ve <i class="calibre2">Gespensterbuch’da</i> anlatılan efsanelere yansıyacak (J. A. Apel - F. Laun, Leipzig 1811-1816), Wagner’in <i class="calibre2">Tetraloji</i> veya Cari Maria von Weber’in (1786-1826) <i class="calibre2">Freischutz’u</i> gibi son derece etkileyici operaların ve tiyatro eserlerinin temelini oluşturacaktır.</p>

  <p class="block_39">İnziva mekânı</p>

  <p class="block_9">Geç antik dönemde ve ortaçağda ormanlar aynı zamanda inzivaya çekilen keşişlerin ve azizlerin mekânıdır. Ormanların ve ağaçların arasında inzivaya çekilmelerini ve buralardaki faaliyetlerini konu alan ve sonraki yüzyıllarda ibadet kaynağı haline gelecek olan birçok hikâye ve efsane ortaya çıkar VIII. yüzyılda ortaya çıkan Eustachius veya Placidus kültü, İmparator Traianus’un (53-117) ordusunda bir komutan olup efsaneye göre bir ormanda avlanırken bir geyiğe rastlar (asil bir hayvan olduğuna inanılıp avı da bazen kutsal sayılırdı) ve boynuzlarının arasında ışıltılı bir haç gördüğüne inanır Eustachius bu görüntü karşısında karısı Theopista ve çocukları Theopistus ile Agapitus’la beraber Hıristiyanlığı kabul eder ve vaftiz edilir.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Çevre, Ortam ve Nüfus,</i> s. 253; <i class="calibre2">Kentlerin Çöküşü,</i> s. 257; <i class="calibre2">Curtis Ekonomisi ve Kırsal Derebeylikler,</i> s. 262; <i class="calibre2">Evcil, Yabani ve Hayali Hayvanlar,</i> s. 270</p>

  <p class="block_57" id="calibre_pb_53"> </p>
</body>
</html>
