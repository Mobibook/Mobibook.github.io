<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942848">IX ve X. Yüzyıllarda Saldırılar ve İstilalar</p>

  <p class="block_6">Francesco Storti</p>

  <p class="block_19"> </p>

  <p class="block_19"> </p>

  <p class="block_31">Avrupa IX ila X. yüzyıl arasında çok sayıda saldırıya maruz kalır. Kuzeyden İskandinavya halkları, güneyden Akdeniz havzasının Araplaşmış halkları, doğudan da Macarlar, iç ihtilaflardan dolayı zayıf düşmüş Avrupa topraklarına girip yağmalar. Bu, Avrupa tarihinde dramatik bir sayfa açsa da kıta halkları, saldırganlara karşı çıkma ihtiyacından dolayı, feodal toplumun dayandığı yeni sosyal-kurumsal yapıları geliştirmek için gerekli olan gücü bulur.</p>

  <p class="block_46"> </p>

  <p class="block_46"> </p>

  <p class="block_30">Vikingler</p>

  <p class="block_39">Korsan ve tüccar</p>

  <p class="block_9">Germen dilinde “koy” anlamına gelen “vik”ten türemiş olan Viking adıyla genelde İskandinavya fiyordlarından gelen ve bazen daha genel olarak (Kuzeyli adam anlamına gelen “Nordman”dan türeyen) Norman adıyla bilinen korsanlar kastedilir. Eski zamanlardan beri ticaret ile korsanlığı bir arada yürütmeye alışkın olan Vikingler, IX. yüzyılın başlarında saldırı faaliyetlerini yoğunlaştırır. Avrupa tarihinin bu zor döneminde vuku bulan trajik olaylarda da söz konusu olduğu üzere, Karolenj devletinin bölünmesiyle ortaya çıkan krallıklar arasında yaşanan husumet, bu dönemin başlıca davasına yön verir çünkü yıllar boyu düzenli bir şekilde imparatorluğun sınırlarını savunan güçler iç ihtilaflara odaklanmak zorunda kalır. Ancak bu dönemde, Kuzey toplumlarının gelişimine yol açan başka faktörler de belirleyici bir rol oynar. Birinci sırada, bu dönemde ve o halkların arasında en üst düzeye ulaşan denizcilik tekniklerindeki gelişme vardır. Ancak Normanların denizci olarak doğmadıkları, Roma eyaletlerine yerleşen Germenlerin kıtada kurdukları krallıkların kuzeyden, karadan gelebilecek geçişleri engellenmesi nedeniyle V. yüzyıldan itibaren kendilerini buldukları tecrit durumundan çıkmak için denizciliği öğrendikleri belirtilmelidir. Sonradan edinilen bu denizcilik kabiliyeti, savaşçı elit sınıflardan oluşan ve kökenleri çok eskiye dayanan bu Germen soyunda, atalarından kalma savaşçı ruha bağlı olmaya devam eden âdetlerle birleşir. Böylece VIIL yüzyıldan itibaren, tek başlarına veya geçici ittifaklar halinde hareket eden sayısız küçük, birleşik silahlı çekirdekten oluşan, inanılmaz kapsama sahip bir hareket ortaya çıkar.</p>

  <p class="block_39">Farklı halklar, farklı rotalar</p>

  <p class="block_9"><i class="calibre2">“Snekkja”</i> adı verilen, yuvarlak hatlı ve -hem deniz ruhlarına karşı koruma amacıyla hem de saldırılan halkları korkutmak amacıyla- ejderha şeklinde bir pruvaya sahip olan hızlı teknelere binen İskandinav korsanları, her halkın kendi kaderini seçtiği karmaşık bir nehir ve deniz rotası sistemi oluşturur.</p>

  <p class="block_9">Danimarkalılar Kuzey Denizi ve Manş Denizi’nin kıyılarına saldırıp kıtanın büyük nehirlerinden içeri girerken, Norveçliler batıya doğru akın eder, Atlantik’teki adalara üs kurar ve oradan Fransa ve İspanya’ya geçip İzlanda’ya yerleşerek Grönland ile Alaska’ya ulaşır. “Vareghi” veya Slav dilinde “Rus” olarak da bilinen İsveçliler doğuyu hedef alarak, Baltık Denizi’nden Volga, Dvina, Dinyeper ırmaklarından içeri girer, Slavlarla mücadele eder ve onlarla karışırlar, Hazar Denizi’ne ve Karadeniz’e ulaşarak Bizanslılarla ittifak kurar, Araplarla hem mücadele eder hem de ticaret yaparlar.</p>

  <p class="block_46"> </p>

  <p class="block_46"> </p>

  <p class="block_67">Normanlar, Sarazenler ve Macarlar: Saldırı Güzergâhları</p>

  <p class="block_39">Şiddete maruz kalan Avrupa</p>

  <p class="block_9">Avrupa için yeni bir tehdit, IX. yüzyıl başlarından itibaren -dolayısıyla Kuzey halklarının yürüttüğü saldırılarla aynı dönemde- Araplaşmış dünyadan gelir. Bu saldırılar, Frank krallıklarının diyalektiğine kapılmış olan Avrupalıların bir süredir ilgilenmediği denizlerden gelir yine ve kahramanları, Akdeniz havzasına bakan halklar ve özellikle Arap devletlerine dahil edilmiş olan ve atalarından kalma yağmacı göçebe doğalarını denizcilik yoluyla yeni şekillerde ifade etmenin yollarını bulan Berberi kabilelerdir. Dolayısıyla bu durumda da, denizi keşfeden veya yeniden bulan halkların macera ve kazanç ruhu söz konusudur ve İtalyan halkları, genel olarak Sarazen adı verilen bu Müslüman saldırganların korkunç yağmalarına maruz kalır. İspanya, Afrika ve Sicilya kıyılarından yola çıkan ve Güney İtalya ile Provence’da üs kuran Sarazenler IX ve X. yüzyıllar boyunca yoğun bir yağma faaliyeti sürdürür ve kıyılarla yetinmeyip, içerilere, örneğin Apenin Dağları’na veya Alp Dağları’nın geçitlerinde kurulmuş olan zengin manastırlara kadar ulaşırlar: Bu akınlar kısa sürede mevsimlik bir düzene girer. Aynı şey Kuzey bölgeleri için de geçerlidir, çünkü Viking saldırıları da mevsimsel bir düzenle gerçekleşir. Bu saldırı güzergâhları öyle bir şekilde birbirine girip karışır ki, ortaya çıkan dramatik tablo, geniş kapsamlı bir şekilde şiddete maruz kalan bir Avrupa’dır.</p>

  <p class="block_9">841 yılında bazı Sarazen grupları Capua’yı yakıp yıkarken, başka gruplar da Arles’a doğru ilerler; aynı yıl Vikingler Dublin’e saldırır, Londra’yı yağmalar ve Fransa’ya sayısız saldırı düzenleyerek Sen Nehri’nden Rouen ve Saint-Denis’e kadar çıkar ve 844’te Toulouse’a ulaşırlar. Ertesi sene Elbe Nehri yoluyla Almanya, Frizya, Loire ve Sen Nehirleri yoluyla Paris ve İspanya’da Sevilla başta olmak üzere yine sayısız Viking saldırısı gerçekleşir. 846 yılında, kış arasından sonra İskandinav korsanları yine Frizya’ya saldırır, Bretonya’ya yayılır ve artık iyi bilinen güzergâhları izleyerek Loire, Gironda, Schelda Nehirleri boyunca ilerler. Bu arada Kayrevan Mağribileri İtalya’da, Napoli dükü Sergius tarafından cesurca korunan Ponza’yı istila etmeye çalışır, Miseno Kalesi’ni fetheder İsernia’yı yakıp yıkar ve Montecassino’ya yönelerek Ostia’yı istila ederler. Bu saldırıların tarihleri giderek daha düzenli bir hal alır: 847’de Sarazenler Bari’yi fetheder, 848’de Marsilya’ya saldırır, 849’da Lazio’yu ve Luni şehrini yağmalar, 850’de yine Arles şehri için bir tehdit oluştururlar. Öte yandan Vikingler 851’de yeniden Frizya’yı “ziyaret eder,” Schelda, Sen ve Elbe nehirleri boyunca ilerler, Thames’in ağzına ulaşarak Londra’ya saldırırlar.</p>

  <p class="block_9">Burada anlatılan kısa kronolojik dönem, bu olgunun yoğunluğu ve boyutları konusunda fikir verir. Kuzey ve Güney kaynaklı bu saldırılar artarak devam ederken ve yağmaya uğrayan alanlar giderek genişlerken, yüzyılın ortalarında yeni bir unsurun ilavesi bu tabloyu büsbütün karmaşık hale getirir: Macarlar.</p>

  <p class="block_39">Macarlar</p>

  <p class="block_9">Macarların Almanya’nın doğu sınırlarına düzenlediği ilk büyük çaplı saldırı 862 yılında gerçekleşir: 895 yılında, günümüzde Macaristan’da bulunan Pannonia’ya yerleşmiş olan bu halk, bu tarihten itibaren 100 yıl boyunca Bavyera, Thüringia, Saksonya, Schwaben (Suebya) ve Frankonya’yı sistematik bir şekilde yakıp yıkacaktır. İtalya’da, bu vahşi şövalyelerin saldırılarına en çok maruz kalan bölge olan kuzeydoğunun yanı sıra Toscana, Lazio ve Campania gibi iç bölgeler de etkilenir. Avarların Batıya doğru ilerleyişi Şarlman (742-814) tarafından durdurulup, Orta Asya kökenli bir başka savaşçı göçebe halk olan Bulgarlar, Bizanslılar tarafından yıllarca süren mücadeleler sonucunda yavaşlatılınca, kökenleri Urallar ile Volga arasındaki Fin-Ugor etnik-dilsel bölgeye kadar uzanan göçebe bir halk olup Sarmatya Vadisi’nin Türk-Moğol soylarıyla kaynaşan Macarlar, Avrupa’ya girmek için uygun alanlar bulur ve binlerce kilometre uzaklıkta oluşan göç akınlarının sonucunu bir kez daha bu bölgede hissettirir.</p>

  <p class="block_46"> </p>

  <p class="block_46"> </p>

  <p class="block_30">Sonuçlar</p>

  <p class="block_39">Kültürlerarası bir karşılaşma</p>

  <p class="block_9">Coğrafi açıdan Norveç Denizi’nden Afrika’nın kuzey kıyılarına, Atlantik Okyanusu’ndan da Hazar Denizi’ne kadar uzanan ve birbirinden bu kadar farklı kahramanları olan bu saldırı dönemi, Avrasya’da göçebe halklarla yarı-göçebe veya yerleşik halklar arasında yüzyıllardır devam etmekte olan diyalektiğin bir ifadesi daha olarak yorumlanabilir. Şiddet de içerse, farklı kültürler ile halklar arasındaki bu karşılama, Batı toplumunun ilerideki gelişimi açısından asli bir öneme sahiptir. I. Otto (912-973) tarafından Lechfeld Savaş’ında (955) yenilgiye uğratılan, ardından Hıristiyanlığı kabul eden Macarlar, savaşçı gelenekleri sayesinde yüzyıllar boyunca Türk tehdidine karşı sağlam bir engel oluşturacaklardır. Benzer şekilde Normandiya’nın 911 yılında III. Karl (879-929) tarafından bir vasal unvanı olarak İskandinav lideri Rollo’ya (y. 846-y. 931) verilmesi kısa vadede İskandinav halklarının akınlarını yavaşlatsa da, artık Franklaşmış olan bu savaşçı dinamizmi, Batının gelecekteki yayılma sürecinin temelini oluşturan devletin inşa projelerine (örneğin Sicilya’da ve İngiltere’de Norman krallıklarının kurulması) yöneltmeye de yarayacaktır. Dolayısıyla bunlar küçük çaplı olsa da, son derece önemli sonuçlardır. Nitekim saldırıların yarattığı tehlikeler, bu saldırıların askeri tipolojisi ve onlara yerel olarak karşı koyma zorunluluğu sayesinde, Karolenj döneminde başlamış olan ve en belirgin işareti sayısız şatonun inşası olan resmi iktidarın parçalanma süreci, Avrupa’yı feodal açıdan yeniden düzenlemeye götürecek olan ivmeyi kazanacaktır. Son olarak, Avrupa halklarının denizi yeniden keşfi -ve bu keşfin ileride yol açacağı olağanüstü sonuçlar- korsan dünyasıyla olan bu karşılaşmanın aciliyetinden doğmuştur.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Barbar Göçleri ve Batı Roma İmparatorluğu’nun Sonu, s.</i> 64; <i class="calibre2">Germen Halkları,</i> s. 69; <i class="calibre2">Slav Halkları,</i> s. 74; <i class="calibre2">Step Halkları ve Akdeniz Bölgesi: Hunlar, Avarlar, Bulgarlar, s.</i> 78; <i class="calibre2">Roma-Barbar Krallıkları, s.</i> 85; <i class="calibre2">Barbar Krallıkları, İmparatorlukları ve Prenslikleri, s.</i> 90; <i class="calibre2">Frank Krallığı,</i> s. 120; <i class="calibre2">Longobardlar İtalya’da,</i> s. 124; <i class="calibre2">Emevi Halifeliği,</i> s. 132<br class="calibre15" id="calibre_pb_45" /></p>
</body>
</html>
