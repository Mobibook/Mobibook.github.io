<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942833">Hıristiyanlığın Yayılması ve Kabulü</p>

  <p class="block_6">Giacomo Di Fiore</p>

  <p class="block_19"> </p>

  <p class="block_19"> </p>

  <p class="block_31">İsa’nın ölümünden sonra müritleri bu yeni dinin sadece Yahudilerle mi sınırlanacağını, yoksa bütün insanları mı hedef alması gerektiğini düşünmeye başlar. Hıristiyanlığın, Yahudi temelli ve kısa ömürlü sayısız tarikatten biri haline indirgenmesini değil, İsa’nın öğretilerine uygun şekilde evrensel bir misyona uymasını isteyen Tarsuslu Paulus’un grubu üstün gelir. Hıristiyanlığın yayılmasında iki önemli dönem vardır; birincisi Roma İmparatorluğu tarafından zulme uğraması, ikincisi ibadet özgürlüğünün tanınması ve Hıristiyanlığın devlet dini olarak ilan edilmesi. Hıristiyanlık tarihinin sonraki aşamaları, Batıda olduğu kadar Doğuda da yavaş yavaş yayılmanın yanı sıra VII. yüzyıldan itibaren İslamın eline geçen eyaletlerin kaybında olduğu üzere, gerileme ve duraklamalardan oluşur. Barbarlıktan uygarlığa geçişle paralel olarak gerçekleşen (Hıristiyanlık bu anlamda da bir çekim merkezidir) Avrupa’nın Hıristiyanlığı kabulünün, XIV. yüzyılda, son pagan kral, Litvanyalı Jegiello’nun vaftiz edilmesiyle tamamlandığı söylenebilir.</p>

  <p class="block_46"> </p>

  <p class="block_46"> </p>

  <p class="block_30">Başlangıç</p>

  <p class="block_29">Tarsuslu Paulus: Halkın havarisi</p>

  <p class="block_9">50 yılı civarında düzenlenen ve hakkında bilgi sahibi olduğumuz ilk konsil olan Kudüs Apostolik Konsili’nde yeni kurtuluş mesajının hedefinin, Simon Petrus’un (I. yüzyıl) düşündüğü gibi sadece Yahudiler mi olması gerektiği, yoksa Tarsuslu Paulus’un (I. yüzyıl) savunduğu gibi paganları da mı dahil etmesi gerektiği tartışılır. Taraftarlarının üstün gelmesi üzerine Paulus’un geliştirdiği misyonerlik stratejisi ona Halkın Havarisi namını kazandırır, çünkü Akdeniz havzasının büyük kısmını dolaşarak -daima cesaret verici sonuçlar elde etmese de- paganlar (ve Yahudi olmayanlar) arasında Hıristiyanlığın yayılması için büyük bir kararlılıkla uğraşır. Paulus ile müritleri Makedonya’nın Philippi kentinde dövülür ve hapse atılır; Paulus Thessaloniki’te hapisten kurtulmak için kaçmak zorunda kalır; Efes’e gittiği zaman (dünyanın yedi harikasından biri olan Artemis Tapınağı’nın mekânı) tanrıçanın tapınağının gümüşten minyatür modellerini yapıp satan zanaatkârlar arasında bir isyan baş gösterir, çünkü yeni tek tanrılı dinin temsilcilerinin başarısı onlar için iflas anlamına gelecekti.</p>

  <p class="block_9">Yunan başkentini çevreleyen tepelerden biri olan Areopagos’ta, Paulus ile günlerdir şehrin meydanlarında Stoacı ve Epikourosçu filozoflarla konuşan yeni dinin vaizini dinlemek için merak içinde ve kitleler halinde koşup gelmiş olan Atinalılar arasında ilk entelektüel tartışma gerçekleşir. Ancak Paulus ölülerin dirilişinden söz etmeye başladığı zaman şüpheci halk onunla dalga geçmeye ve oradan ayrılmaya başlar, öyle ki Havari Paulus da geri çekilmeye karar verir. Ancak bazıları <i class="calibre2">Elçilerin İşlerine</i> (17:34) inanarak Hıristiyanlığı kabul eder. Bunların arasında bulunan Dionysios Areopagites sonradan Atina’nın ilk piskoposu olacaktır ve aslında çok daha sonra, V. yüzyılda yazılmış bazı metinler ona atfedilecektir.</p>

  <p class="block_39">Yeni dinin önlenemez yükselişi</p>

  <p class="block_9">Yeni din yine de önlenemez bir şekilde yükselmeye devam eder: Korinthos’tan Philippi’ye, Ptolemaida’dan Antiokhia’ya, Tyrus’tan Cesarea’ya, Pozzuoli’den Roma’ya her yerde Hıristiyan toplulukları ortaya çıkar. Ebedi kurtuluş beklentisinin yanı sıra Hıristiyanlık kısa vadede, günümüzdeki adıyla toplumsal konulara çok önem verir (örneğin Elçilerin İşleri’nin bir yerinde günlük gıda dağıtımında ihmâl edilen bazı dul kadınların hoşnutsuzluğundan söz edilir) ve en azından Petrus’un idare ettiği toplulukta -kendilerine ait bir tarlanın satışından elde ettikleri gelirin bir kısmını gizledikleri için Ananias ile karısı Saffira’ya verilen korkunç cezadan da anlaşılacağı üzere- ortak mallar, bencilliğe yer vermeyecek şekilde idare edilir. Yeni dinin başarısına, tam olarak belirlenemeyecek bir düzeyde de olsa, rahiplerin mucize alanındaki faaliyetleri de -kötülükle mücadele etme kabiliyeti, hastalıkları iyileştirme, iblisleri kovma, Şeytan kaçırma, hatta duruma göre, korku veya umut aşılama- önemli ölçüde katkıda bulunur. Hippo piskoposu Augustinus (354-430), <i class="calibre2">De catechizandis rudibus [Cahillerin Eğitimi Hakkında]</i> eserinde (5, 9) Tanrı’nın, hayır işlerinin temelini oluşturan sağlıklı bir korkuya neden olan sertliğinden söz eder <i class="calibre2">(“De ipsa etiam severitate Dei, qua corda mortalium saluberrimo terrore quatiuntur, caritas aedificanda est”)</i> ve hiçbir belirsizliğe yer bırakmaksızın, Tanrı karşısında belli bir korku hissetmeden Hıristiyanlığı kabul eden hemen hiç kimsenin, hatta hiç kimsenin olmadığını teyit eder <i class="calibre2">(“rarissime quippe accidit, imno vero numquam, ut quisquam veniat volensfieri Christianus, qui non sit aliquo Dei timore perculsus”).</i></p>

  <p class="block_46"> </p>

  <p class="block_46"> </p>

  <p class="block_30">Roma ve Hıristiyanlar</p>

  <p class="block_39">Zulüm dönemi</p>

  <p class="block_9">Bu yeni dinin boyun eğmezliği ve farklılığı, normalde hoşgörülü olan imparatorluk Roma’sında ona taraftardan çok düşman kazandırır. I. Constantinus’tan (y. 285-337) önceki neredeyse tüm Roma imparatorları, hatta hiçbir şekilde şiddet yanlısı veya zalim olmayanlar bile Hıristiyanlara zulüm ederler, ilk zulümler Julius-Claudius hanedanı döneminde başlar. Suetonius’un (y. 69-y. 140) <i class="calibre2">On İki Caesar’ın Hayatı,</i> XXV’de dediği üzere, İmparator Claudius <i class="calibre2">“Iudaeos impulsore Chresto assidue tumultuantes Roma expulit”</i> (Chresto’nun teşvikiyle sürekli olarak karışıklıklara yol açan Yahudileri Roma’dan kovdu). Her ne kadar bu metindeki Chresto’nun İsa olduğu kesin değilse de -çünkü Chresto’nun o dönemde azad edilmiş köleler arasında yaygın bir isim olduğu anlaşılmaktadır- genel algının böyle inceliklere fazla önem vermediği ve Hıristiyanlarla Yahudileri tek bir gürültücü topluluk olarak gördüğü anlaşılır. Dolayısıyla Tacitus’un (y. 55-117/123) <i class="calibre2">Annales’te [Yıllıklar]</i> (XV:44) yazdığı üzere, Nero (37-68) Temmuz 64’te Roma’da bir yangın başlattığı zaman bunun sorumluluğunu Hıristiyanlara atmaya çalışmış olması şaşırtıcı değildir. Nitekim Hıristiyanlar Roma’dan birkaç yıl önce kovulan coşkulu topluluğun üyeleri değildir sadece; aynı zamanda halk da onlara kötü gözle bakar <i class="calibre2">(invisos);</i> Tacitus’a göre Yahuda’da bastırılmış olan bu tarikat hem ilk ortaya çıktığı yerde “hem de Roma’da yeniden oluştu ve başka yerlerden gelen ve adi ve aşağılık olan her şey burada yayıldı ve yüceltildi” <i class="calibre2">(“sed per urbem edam, quo cunda undique atrocia aut pudenda confluunt celebranturque”).</i> Muhafazakâr olan Tacitus’a göre, her ne kadar Roma’yı ateşe vermiş olma konusunda suçsuz idilerse de, Hıristiyanlar genelde zulmü hak ederler, çünkü insanlığa düşman olan bir tarikat oluşturmuşlardır. Romalıların büyük bir kısmı aynı fikirdedir; Hıristiyanların karışıklıklara yol açmanın yanı sıra gizli toplantılarında âlem yaptığı ve menfur uygulamalar gerçekleştirdiği ve çocuk yedikleri yönünde söylentiler yayılır (E. R. Dodds, <i class="calibre2">Pagani e Cristiani in un’epoca d’angoscia,</i> 1970).</p>

  <p class="block_39">Hıristiyanlara karşı inanışlar</p>

  <p class="block_9">Hıristiyanlar sadık ve ılımlı vatandaşlar olarak kabul görmeye gayret ederler ve Petrus 1. Mektubu’nda şöyle yazar: “Tanrı’nın hatana tüm insani kurumlara, hem hükümdar olarak krala hem de onun temsilcileri olarak valilere boyun eğin; ... size yabancılar ve hacılar olarak tensel arzulardan sakınmanızı tavsiye ediyorum. ... Paganlar arasındaki davranışlarınız hatasız olsun, çünkü kötülük yapmışsınız gibi size iftira atacaklar, ama hayır işlerinizi gördükleri zaman Tanrı’yı yüceltsinler.” Yine de en aydın paganlar bile onlara güvenmez - Genç Plinius’un (60/61-y. 114) Traianus’a (53-117) gönderdiği ünlü mektuba göre, o dönemde Bithynia valisi olan Plinius, Hıristiyanlar konusunda nasıl davranması gerektiğine dair talimat ister ve imparatordan insancıl bir cevap alır; yeni dini kendi dünyalarına düşman bir faktör olarak görürler: “Stoacı bir filozof olan ve onlara kulak asmayan İmparator Marcus Aurelius yanılmıyordu; sunaklara ve kutsal imgelere düşmanca davranan, kendilerine göklerde bir vatan edinen, sivil hayattan -gösterilerden, ibadet törenlerinden, askerlikten, devlet memurluğundan- mümkün olduğu kadar uzaklaşan, büyük çaplı veya evrensel felaketlerde önceden haber verilenlerin işaretlerini görmeye çalışan bu insanları taşlayan, onları sirklere ve panayırlara çıkaran zalim ve acımasız halk da yanılmıyordu ...” (G. Falco,<i class="calibre2">La Santa Romano Repubblica</i> 1986).</p>

  <p class="block_39">Zulüm görenlerden zulüm uygulayanlara</p>

  <p class="block_9">Bütün bunlar olsa da yeni din tüm sosyal katmanlarda yeni müminler kazanmaya devam eder ve Nero’dan Domitianus’a (51-96), Decius’tan (y. 200-251) Valerianus (?-y. 260) ve Diocletianus’a (243-313) kadar çeşitli imparatorların uyguladığı zulüm dönemlerine rağmen Hıristiyanların sayısı o kadar artar ki, Constantinus’tan ve Licinius’tan (y. 250-y. 324) 313 yılında Milano Emirnamesiyle ibadet özgürlüğü elde ederler. O ana kadar zulüm gören din, o tarihten itibaren zulüm uygulayan dine dönüşür; 346’da yayımlanan bir emirnameyle tanrılara kurban kesenlere ölüm cezası verilmeye başlanır (438’de <i class="calibre2">Codex Theodosianus’</i>ta kanunlaştırılmıştır, 16.10.4); I. Theodosius (347-395) 380’de Thessaloniki Emirnamesiyle Hıristiyanlığın imparatorluk içinde tanınan tek din olduğunu ilan eder. Antakyalı Libanius (314-391) adında bir hatip, Theodosius’a yazdığı bir söylevde <i class="calibre2">(Tapınakların Savunması Hakkında),</i> kardeşliği vaaz edip şehirlerde ve kırsal bölgelerde pagan tapınaklarını yok eden bir dinin inananlarının çelişkili davranışlarını kınar. Ayrıca tapınakların ve ibadetin -sonradan kiliselerle manastırların çevresinde gelişecek olan “kutsal” ekonomiye benzer şekilde- çeşitlilik gösteren topluluklar için geçim kaynağı sağladığı, inananların tanrılara hayvan kurban etmesinin sonucunda birçok insanın katıldığı ziyafetlerin düzenlendiği ve yüz hayvanın kurban edildiği törenler söz konusu olduğu zaman bütün bir mahallenin, hatta toplumun karnının doyduğu da unutulmamalıdır’ (R. Macmullen, <i class="calibre2">Hıristiyanlığın Roma İmparatorluğunda Yayılması,</i> 1989).</p>

  <p class="block_46"> </p>

  <p class="block_46"> </p>

  <p class="block_30">Hıristiyanlık ve İmparatorluğun Çöküşü</p>

  <p class="block_39">Hristiyanlık ve Barbarlar</p>

  <p class="block_9">İmparatorluk gerileme dönemindeyken devlet dini haline gelen Hıristiyanlık imparatorluğun kaderine eşlik eder. Hatta birçok tarihçiye göre, Barbarların istilası, askeri anarşi, sivil geleneklerle değerlerde görülen gevşeme ve iktidarın bölünmesi gibi faktörlerin yanı sıra yeni din de, gerileme dönemine giren imparatorluğun külleri üzerine yavaş yavaş çökerek ve bir şekilde yetkisini miras alarak Roma’ya öldürücü bir darbe indirir. Doğuda ise kiliseyi kontrol altında tutan merkezi ve etkin bir devlet düzeniyle (Sezar-Papacılık) hesaplaşması gereklidir. Yeni inancı Barbar halklar da kabul etmeye başlar; önce Gotlar, Aryan piskopos Wulfila (311-y. 382) yoluyla, sonra da yüzyıllar boyunca Avrupa’nın neredeyse tamamı Hıristiyanlığı kabul eder. Aslında Gotlara Hıristiyanlığı kabul ettirmeye ilk çalışanlar Katoliklerdir, ama Sevillalı İsidorus’un (y. 560-636) <i class="calibre2">Historia de regibus Gothorum’da</i> (Got Krallarının Tarihi) söylediği üzere, yeni dini kabul edenler kendi hemşerileri tarafından zulme uğrar; ilk Got şehitler arasında, 372’de ölmüş olan Aziz Saba vardır. Zaten ilk yüzyıllarda doktrin alanında görülen belirsizliklerden dolayı bazı imparatorların Aryanizmi desteklediği görülür. Dolayısıyla Vizigotlarla Ostrogotların yanı sıra Gepidler, Vandallar, Alanlar, Ruglar, Alamanlar, Thuringler ve Longobardlar da Aryanizmi kabul ederken, o dönemde İspanya’ya yerleşen ve Rechiarus (448-456 arası kral) adında Katolik kralları olan Sueb halkı gibi başka halklar da birkaç sene sonra Aryanizme geçseler de sonraki yüzyılda yeniden Katolikliğe dönerler. Kral Cararic’in (V. yüzyıl) ciddi bir hastalığa yakalanmış olan oğlunun, Tours’tan gönderilmiş olan Aziz Martin’in kutsal emanetleri sayesinde iyileşmiş olması, babasının ve halkın tamamının Hıristiyanlığı kabul etmesini sağlar. Vizigotlar da aynı dönemde, İsidorus’un ağabeyi Sevillalı Aziz Leander’in (y. 540-600) kralı ikna etmesi sayesinde Katolikliği kabul eder.</p>

  <p class="block_39">Hıristiyanlığın Avrupa’da Yayılması</p>

  <p class="block_9"><span>Aryanizme bağlılık, Roma’daki papaya ve Konstantinopolis’teki imparatora karşı Barbar halkların ulusal kimlik duygusunu kuvvetlendirse de, tarih, Katolikler ile Aryanların -Ostrogot olsun, Longobard olsun- bir arada yaşamasının mümkün olmakla kalmayıp, bir süre boyunca yararlı bile olduğunu gösterir. Ostrogot kralı I. Theodoric’in (y. 451-526) veya Longobard kralı Agilulf’un (?-616,</span> <span class="text_"><img alt="Image" class="calibre6" src="../Images/image-4.jpg" /></span><span>&gt; 590) asimilasyon girişimlerini hatırlamak yeterli olacaktır; Agilulf, Aziz Colomban’ın Bobbio Manastırı’nı inşa etmesine yardıma olur ve her ne kadar kendisi Hıristiyanlığı kabul etmezse de, Papa I. Gregorius Magnus’la (y. 540-604,</span><span class="text_"><img alt="Image" class="calibre4" src="../Images/image-2.jpg" /></span><span class="text_">&gt;</span> <span>590) yazışan karısı, Katolik kraliçe Theodolinda’yı (?-628) memnun etmek için oğlunu vaftiz ettirir. Papa bile “günahkâr Aryan rahiplerin Katoliklere” zulüm uygulamadığını kabul eder. Öte yandan “Gregorius’un, Longobardların kılıçlarıyla yalıtılmış bu bölge hakkında neredeyse hiçbir şey bilmediği” doğrudur (C. Cracco, “Dai Longobardi air Carolingi,”</span> <span class="calibre2">Storia dell’Italia religiosa. L’antichita e il medioevo,</span> <span>1993).</span></p>

  <p class="block_39">Franklar</p>

  <p class="block_9">Avrupa, Hıristiyanlığın yayılması amacı taşıyan yoğun faaliyetlere sahne olur. Aziz Patrick (y. 389-y. 461) zaman içinde Katolikliğin kalesi haline gelecek olan İrlanda’da Hıristiyanlığı yaymaya başlar; onu Aziz Columba (521-597), Aziz Colomban (y. 540-615) ve VI ile VII. yüzyıl arasında yaşamış olan Aziz Gali (y. 554-627/628) izler. İngiltere’nin durumu farklıdır, çünkü pagan olan Saksonlar ile Anglların istilasıyla ülke V. yüzyıldan itibaren yalıtılır, ancak Papa Gregorius Magnus’un teşvikiyle Canterbury-11 keşiş (ve daha sonra piskopos ve aziz olacak olan) Augustinus (?-604) 40 müridiyle beraber 595’te, Kent Krallığı’ndan başlayarak Pelagius’un (y. 360-y. 430) vatanında Hıristiyanlığı yayma faaliyetlerine başlar. O dönemde adayı oluşturan çeşitli krallıklarda Katolikliğin giderek yayılmasına eşlik eden çalkantılı ve bazen vahşi olaylar, Muhterem Bede (673-735) tarafından <i class="calibre2">Historia Ecclesiastica Anglorum’da [İngilizlerin Dini Tarihi]</i> anlatılmıştır. Her şey, Papa Gregorius Magnus’un Roma’da Forumdan geçerken, Britanya’dan getirilmiş kölelerin melekleri andıran güzelliği karşısında şaşırmasıyla ve “İngilizler” <i class="calibre2">(Angli)</i> ile “Melekler” <i class="calibre2">(Angeli)</i> konusunda bir kelime oyunu içeren bir cümle sarf ederek oraya misyoner göndermeye karar vermesiyle başlar: <i class="calibre2">“Anglicam habent faciem, et tales Angelorum in coelis decet esse coheredes”</i> [“İngilizlerin yüzlerine sahipler, göklerdeki meleklerle ortak varis olmalılar”] <i class="calibre2">(Hist. ecel,</i> 11:1).</p>

  <p class="block_9">Ancak geleceğin siyasi ve dini tarihinin merkezi, Galya’ya yerleşmiş Germen asıllı bir halk olan ve ülkenin birleşmesinde ve görkemli bir kültürel ortakyaşamın oluşumunda başrol oynayan Franklara doğru meyleder. Eskiden Roma’nın bir eyaleti olan bu bölgede farklı etnik unsurlar yerleşmiştir; Romalılaşmış ve Tours piskoposu Aziz Martin (y. 315-y. 397) yoluyla Hıristiyanlığı kabul etmiş yerli Galyalıların yanı sıra Vizigotlar, Burgonlar, Alamanlar ve tabii Franklar da burada yan yana yaşarlar. 498 yılında Alamanlara karşı nasıl sonlanacağı belli olmayan bir savaşa girişen Frank kralı Clovis (y. 466-511), Hıristiyan eğitimi almış olan karısı Clotilde’nin taptığı Tanrı’ya seslenir ve Tours piskoposu Gregorius (538954) tarafından kaba bir ortaçağ Latincesiyle aktarıldığı şekliyle şöyle der: “Si <i class="calibre2">mihi victuriam süper hos hostes indulseris [...] credam tibi et in nomine tuo baptizer”</i> [“Yendiğim düşmanlara karşı hoşgörülü olacaksam [...] sana inanacağım ve senin adına vaftiz olacağım”]. Savaşı kazanınca da, 3000 muhafızıyla birlikte Reims piskoposu Aziz Remigius (y. 438-530) tarafından vaftiz edilir (Tours piskoposu Gregorius, <i class="calibre2">Historia Francorum,</i> II: 29 ve 31). Clovis’in varisleri kısa sürede Galya’nın tamamını ele geçirip diğer halkları tek bir potada eriterek bir araya getirir; Merovenjlerin ortadan kalkmasından sonra bile iktidar <i class="calibre2">maiores domus,</i> yani saray nazırlarının eline düştüğünde ve Şarl Martel (684-741) ile Pépin (714-768) yoluyla Karolenj imparatorluğu oluştuğunda, Roma ile Franklar arasında var olan ve karşılıklı çıkar ilişkilerine -bir yanda meşrulaşma, diğer yanda askeri destek- dayanan ayrıcalıklı bağlantılarda hiçbir çatlak oluşmaz.</p>

  <p class="block_39">Müslümanlığın yayılması</p>

  <p class="block_9">O dönemde yeni bir din, yani İslam bir dizi sarsıcı askeri sefer yoluyla, Filistin’den Suriye’ye, Kuzey Afrika’dan İspanya’ya, daha önceden Hıristiyanlığı kabul etmiş olan bölgelerde kendini dayatmaya başlamıştır. Müslümanların daha fazla ilerlemesini engelleyecek olan Franklardır (Poitiers Savaşı, 732) ve Kutsal Roma İmparatorluğu’nun asası Papa III. Leo (y. 750-816) tarafından 800 yılının Noel’inde bir Frank kralına teslim edilecektir.</p>

  <p class="block_9">Bu tarihi aşamalarda, bazıları kılıç tehdidiyle olmak üzere, sık sık kitle halinde Hıristiyanlığı kabul edenler olur. Şarlman (742-814), Saksonlara karşı kazandığı büyük zafer sonrasında onlara bir dayatmada bulunur; <i class="calibre2">Capitulatio de partibus Saxonia [Katoliklik ya da ölüm].</i> 782’de Verden katliamı gerçekleşir ve Şarlman’ın dayatmasına karşı çıkan 4500 Sakson infaz edilir. Tuna boyunca yerleşmiş olan ve çeşitli yağmalardan ve istilalardan sorumlu olan yağmacı Avar kavimlerini de on iki yıl kadar sonra aynı kader bekler ve Şarlman tarafından düzenlenen cezalandırıcı bir sefer sonucunda sayıları çok azalır; bu kabilenin hayatta kalan çok az sayıdaki üyesi, muhtemelen büyük bir hevesle olmasa da, Hıristiyanlığı kabul eder.</p>

  <p class="block_39">Keşişler ve misyonerler</p>

  <p class="block_9"><span>Hem İngiltere’de hem de Kıta Avrupa’sında Barbarların Hıristiyanlığı kabulünde keşişler önemli bir rol oynar: “Misyonerlerin ve misyon başlarının hepsi keşişti [...] misyon merkezleri sonradan genelde manastırlara dönüşmüştür,” (H. Jedin,</span> <span class="calibre2">Kilise Tarihi,</span> <span>III, 1977). Ancak gezgin misyoner Piskoposlara da rastlandığını eklemek gerekir; buna örnek olarak, Flandralı Aziz Amandus (y. 600-676/684) veya Grado yakınlarında faaliyet gösteren Marcianus (VI. yüzyıl sonu) veya Devonshire bölgesinden asil bir aileden gelen, bir grup keşişle birlikte Saksonya, Thüringia ve Frizya’da yolculuk yapan ve kutsal meşe ağaçlarını keserek onlardan elde ettiği ahşapla şapeller inşa eden Aziz Bonifacius (672/675-754) gösterilebilir. Bonifacius, hepsi kesin bir şekilde olmasa da, birçok kişiye Hıristiyanlığı kabul ettirir, Fulda Manastırı dahil olmak üzere manastırlar kurar ve 754’teki bir misyon sırasında, 80’li yaşlarındayken pagan Frizonlar tarafından başı kesilerek öldürülür. Bu bölge üzerinde sağlam ve geniş kapsamlı kontrol sahibi olmadan bu din değiştirmelerin uzun ömürlü olmadığını vurgulamak gerekir; hem Hıristiyanlığın yanı sıra pagan ibadetinin de var olmaya devam ettiğine, hem de Hıristiyanlığı kabul ettiği sanılan halkların eski putperest uygulamalara döndüğüne dair çeşitli bilgiler vardır. Şarl Martel’in çağdaşı olan Frizonların kralı Radbod’un (VIII. yüzyıl) cehennemi cennete tercih ettiği, çünkü anne ve babasını, akrabalarını ve atalarını orada bulacağını bildiği söylenir. Vizigot kralı Leovigild’in (?-586,</span> <span class="text_"><img alt="Image" class="calibre6" src="../Images/image-4.jpg" /></span><span>&gt; 567) elçisi Agila da, her iki tarafa yaranmak amacıyla hem pagan tanrılara hem Hıristiyanların Tanrı’sına kurban sunmakta herhangi bir çelişki olmadığına inanıyordu.</span></p>

  <p class="block_9">800 yılında Şarlman’ı Kutsal Roma imparatoru olarak taçlandıran Papa Leo’nun bu şaşırtıcı hareketinden sonra artık rakip olan iki imparatorluğun sınırlarındaki engin topraklar Hıristiyanlığı yayma çabaları açısından bile rekabet hedefi haline gelir. Örneğin Türkî halkların yerleşmiş olduğu Bulgaristan bir süre Doğu ile Batının etkisi altında kalır. Kral I. Boris (?_907, 852-889 arası kral) 862’de Bavyeralı din adamlarını topraklarına kabul eder, ama birkaç yıl sonra (865), Konstantinopolis’in gönderdiği ordunun tehdidi karşısında Yunan dini törenlerine göre vaftiz edilir ve Bizans din adamlarını kabul eder. Ertesi yıl, Bulgaristan’da bir patrikliğin kurulması ve yeni oluşmakta olan ulusal kilisenin daha özerk olması amacıyla İmparator II. Ludovik’le (y. 805-876) ve Roma’yla, Bulgaristan’da müzakereler yürütülse de herhangi bir sonuca varılmaz. Sonuçta Dördüncü Konstantinopolis Konsili’ne (869-870) temsilci göndererek kilise kuruluna Bulgaristan’ın ruhani rehberliğini Roma’dan mı yoksa Konstantinopolis’ten mi elde etmesi gerektiğini sordurur. Piskoposların çoğunluğunun Doğulu olduğu bir konsilde ona verilen cevabın ne olduğu bellidir.</p>

  <p class="block_39">Slavlar</p>

  <p class="block_9">Slav halkları ile Vend (Sorb) adı verilen (ve birinci binyılın sonunda Hıristiyanlığa geçecek olan) Kuzey Slavlarının Hıristiyanlığı kabulü çok daha uzun ve olaylı bir süreçtir. Sırplar, Hırvatlar, Zaclumitler, Terbuniotlar, Kanalitler, Diokletianlar ve Arentanlar gibi birçok halk büyük Hıristiyan ailesine dahil olmak için talepte bulunurlar. X. yüzyılda İmparator VII. Constantinus Porphyrogenitus’un (905-959) gözlemlediği gibi, Büyük Hıristiyan İmparatorluğu’nun sınırlarında bulunan bu halklar kendi inisiyatifleriyle Konstantinopolis’ten misyonerlik talebinde bulunur. Bu halklar aslında sadece güçlü komşunun dostluğunu kazanmayı değil, daha yüksek bir uygarlık düzeyine ulaşmayı da isterler. İmparatorluk, ayrılmaz bir şekilde birbirine bağlı olan ekonomik, kültürel ve dini sistemiyle hem bir çekim gücü hem de katılım isteği oluşturmaktadır. Dolayısıyla Barbar ve pagan halklara karşı uygar halkların dini olarak bilinen Hıristiyanlık aynı zamanda ileri uygarlığın unsuru olarak ortaya çıkar.</p>

  <p class="block_9">IX. yüzyılda, Thessaloniki asıllı iki kardeş olan (kendi adıyla bilinen alfabenin mucidi olan) Kyrillos (826/827-869) ile Methodios (y. 820-885) Kral Rastislav (IX. yüzyıl) tarafından Germen etkisine karşı çıkmak için çağrılırlar ve Moravya, Pannonia ve Bulgaristan’da Hıristiyanlığı yayma faaliyetleri yürütürler. Birinci binyılın sonunda Kiev Rusları ile Polonyalılar da neredeyse aynı tarihte büyük Hıristiyan ailesinin üyeleri haline gelirler. Ruslar Konstantinopolis’e bağlanır ve Kraliçe Olga (y. 890-969) vaftiz olmak ve ticari ilişkiler yürütmek için 957’de kenti ziyaret eder; Germen etkisi altında olan Polonyalılar ise Latin Katolikliğinin yörüngesine girerek 966’da Hıristiyanlığı kabul etme sürecini başlatırlar. Bu tabloyu tamamlamak amacıyla, çok uzaklardaki İzlanda’nın 997’de Hıristiyanlığı kabulünün de Thangbrand (X. yüzyıl) adlı Sakson bir rahibin azmi sayesinde olduğunu söyleyelim.</p>

  <p class="block_9">Yeni binyıl başladığında Kuzey Avrupa halkları (Vendler, İskandinavlar, Litvanlar) henüz <i class="calibre2">res publica christiana’</i>nın [Hıristiyan devleti] dışındadırlar, ama onlar da yavaş yavaş asimile olacaklardır; Raffello Morghen’in çok ünlü bir kitabının başlığını kullanmak gerekirse, “ortaçağ Hıristiyanlığı” artık yaygın bir gerçek halini almıştır.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Hıristiyan Doktrininin Tanımı ve Sapkınlıklar,</i> s. 137; <i class="calibre2">Roma Kilisesinin Yükselişi,</i> s. 146; <i class="calibre2">Roma Kilisesi ve Papaların Dünyevi Gücü,</i> s. 151</p>

  <p class="block_57" id="calibre_pb_31"> </p>
</body>
</html>
