<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942825">Bizans Eyaletleri I</p>

  <p class="block_6">Tommaso Braccini</p>

  <p class="block_19"> </p>

  <p class="block_19"> </p>

  <p class="block_31">Justinianus’un komutanlarının girişimleri sonucunda, Doğu Roma İmparatorluğu’nun doğumundan itibaren çeyizini oluşturan zengin eyaletlere (Suriye ile Mısır ve daha az zengin olan Balkanlar) Afrika, Güney İspanya ve İtalya da katılır. Ancak bu genişleme uzun süreli olmayacaktır. Slavlar kısa sürede Balkanlar’a, Longobardlar da İtalya’ya yayılacaktır; Araplar ise VII. yüzyılda Suriye ile Mısır’ı neredeyse tamamıyla istila edecek, bir sonraki yüzyılda ise Bizanslıların Afrika üzerindeki hâkimiyetini ortadan kaldıracaklardır.</p>

  <p class="block_46"> </p>

  <p class="block_46"> </p>

  <p class="block_30">Mısır</p>

  <p class="block_39">Kilise ve yerel Kıpti kültür</p>

  <p class="block_9">Erken Bizans döneminin tamamı boyunca Mısır, özellikle kültürel ve ekonomik açıdan, imparatorluğun en önemli eyaletlerinden biridir. Konstantinopolis halkının ihtiyacı olan buğdayı getiren büyük nakliye filosu her sene Mısır’dan yola çıkar. Hıristiyanlık Mısır’da çok hızlı bir şekilde yayılır ve zulmün sona ermesiyle birlikte bu süreç daha rahat bir şekilde gerçekleşir. Ancak yine de bu süreç özellikle üst sınıfların bazı üyelerinin pagan ibadetlerini az çok gizlice sürdürmesine engel olmaz. İskenderiye Patrikliği etrafında düzenlenen kilise kısa sürede kendine özgü özelliklerini oluşturur. Yunancanın bölgenin tamamında resmi dil oluşu kesinlik kazansa da, firavunlar zamanında konuşulan eski Mısır dilinden türemiş olan Kıpticede zaman içinde bir edebiyat oluşur. Halkın büyük kısmı ve özellikle Kıpti kültürden olanlar, Kalkedon Konsili’nde (451) alınan kararları reddederek resmi kilise hiyerarşisine rakip monofizit bir kilise hiyerarşisi oluşturur; bu durum da, merkezi otoriteyle giderek şiddetlenen çatışmalara yol açar: 618 ile 628/629 yılları arasındaki Sasani istilası sonucunda sivil ve askeri düzen giderek bozulur. Merkezi yönetime karşı duyulan hoşnutsuzluk ile Sasani istilasını izleyen dönemdeki karışıklık durumu, bu eyaletin Arapların eline nasıl bu kadar hızla geçtiğini (640-642) açıklayabilir, ama tarihyazımı açısından bu konuda tartışmalar sürmektedir.</p>

  <p class="block_46"> </p>

  <p class="block_46"> </p>

  <p class="block_30">Suriye</p>

  <p class="block_9">Erken Bizans döneminde Suriye’nin temel özelliği merkezden kaçma eğilimidir; bu eğilim, Kalkedon Konsili’nin reddi, monofizitliğin yayılması, Süryanice adında başka bir yerel dilin gelişimi ve büyük önem taşıyan Edessa şehrinde etkili bir teoloji-felsefe okulunun ortaya çıkışıyla önemli bir kültür aracı haline gelişi şeklinde kendini gösterir. Bölgenin refah durumu 540-560 yılları arasındaki veba salgınından ve VII. yüzyılın başlarında gerçekleşen Pers istilasından dolayı, bir zamanlar sanıldığı kadar olmasa da, bir miktar zarar görür, ama kentsel yaşam hiçbir zaman tam anlamıyla çöküntüye uğramaz ve günümüzde inanılan, Suriye’nin geç antikçağının 750’li yıllarda, Abbasilerin gelişiyle sona erdiğidir. Nitekim antik başkent ve patriklik merkezi Antakya yerine Şam’ı kendilerine başkent yapan Emevi halifelerinin yönetiminin, bir önceki dönemle büyük ölçüde süreklilik içinde olduğu anlaşılmaktadır.</p>

  <p class="block_46"> </p>

  <p class="block_46"> </p>

  <p class="block_30">Balkanlar</p>

  <p class="block_39">Slavların baskısı</p>

  <p class="block_9">Erken-Bizans döneminde (en azından VI. yüzyıla kadar) Suriye-Filistin ve Mısır eyaletlerinde görülen refaha karşın, başlangıçtan beri çeşitli halkların (Gotlar, Avarlar) baskısına ve Slavların giderek yoğunlaşan saldırılarına maruz kalan Balkanlar’da durum çok farklıdır. Doğu cephesinde olduğu üzere, burada da çöküş VII. yüzyılda, Slavların Peloponnesos’a kadar olan bütün bölgeyi istila etmesiyle başlar (ama Thessaloniki ve anlaşıldığı kadarıyla Korinthos gibi kıyılardaki çeşitli merkezlerin Bizanslıların elinde kalmaya devam ettiğini unutmamak gerekir). Steplerden gelen ve Türk asıllı bir halk olan Bulgarlar 680-681 yıllarında IV. Constantinus’u yenilgiye uğratır ve Tuna’nın güneyine yerleşir. Bulgar devletinin ortaya çıkış süreci böylece hızla başlar ve bu süreç Bizans İmparatorluğu’yla olan yakınlığının ideolojik ve kültürel etkisinde kalır, ancak Bulgar devletinin hem Bizanslılar aleyhine geliştirdiği tutum hem de çeşitli Slav yerleşim yerlerini içine alarak giderek yayılması sonucu Konstantinopolis’i tehdit eder hale gelir.</p>

  <p class="block_46"> </p>

  <p class="block_46"> </p>

  <p class="block_30">Afrika ve Bizans Yönetimindeki İspanya</p>

  <p class="block_39">Afrika’da Vandalların buyruk altına alınması</p>

  <p class="block_22"><span class="text_9">Justinianus’un (481?-565) komutanlarının, batıda, eskiden Roma imparatorluğuna ait olan topraklara yerleşmiş Barbar krallıklarına karşı giriştikleri ilk sefer, Afrika’ya yerleşmiş olan Vandallara karşı yapılır ve Vandallar 533/534 yıllarında Belisarius (y. 500-565) tarafından hızla buyruk altına alınır. Arkeolojik kazılar, Bizans yönetimindeki Afrika’nın İtalya, Galya ve İspanya’ya sürekli olarak yağ, şarap, balık sosu ve çanak-çömlek ihraç edecek ölçüde ekonomik bir canlılığa sahip olduğunu ortaya çıkarmaktadır. VI. yüzyılda Afrika, tek bir yüksek rütbeli idarecinin sivil ve askeri yönetimi kendinde topladığı bir eyalet şeklinde düzenlenmişti; bölgenin canlılığı, valinin oğlu olup 610 yılında Phokas’ı (?-610) Konstantinopolis’teki tahtından indirecek olan Herakleios’un (y. 575-641,</span><span class="text_2"><img alt="Image" class="calibre7" src="../Images/image-5.jpg" /></span><span class="text_11">&gt;</span> <span class="text_9">610) donanmasının Kartaca’dan yola çıkmış olmasından da anlaşılabilir.</span></p>

  <p class="block_9">Mısır’ı ve Kyrene’yi fethetmekle Afrika eyaletinin imparatorlukla doğrudan bağlantılarını koparan Arapların baskısı, VII. yüzyılın ikinci yarısından itibaren daha güçlü bir şekilde hissedilmeye başlanır; istilacılar 698 yılında Kartaca’yı, 711 yılında Septem (günümüzde Geuta) Kalesi’ni ve donanma üssünü kesin olarak ele geçirmeyi başarırlar. Eskiden Vandalların kontrolündeki topraklardan Bizanslıların elinde sadece çok uzaklardaki Sardinya kalır; ada XI. yüzyıla kadar imparatorluğun sözde yönetiminde kalsa da sonrasında Arapların eline geçecek, hemen sonrasında da Araplar; Cenevizliler ve Pisalılar tarafından adadan kovulacaktır. İber Yarımadası’nın güneyinde, giderek küçülen bir bölge olan Bizans yönetimindeki İspanya’nın da idari açıdan Afrika eyaletine bağlı olması muhtemeldi; bu bölge 550’de istilaya uğrayıp 624’te yeniden Vizigotlar tarafından fethedilmiştir.</p>

  <p class="block_46"> </p>

  <p class="block_46"> </p>

  <p class="block_30">İtalya’nın Yeniden Fethi</p>

  <p class="block_39">Belisarius Ostrogotlara karşı</p>

  <p class="block_9">Afrika’nın geri kazanılmasından sonra Belisarius, Theodoric’in (y. 451526) halefleri arasındaki iç çekişmelerden yararlanarak 535’te Ostrogotların kontrolündeki İtalya’yı işgale başlar. Sefer başlangıçta olağanüstü bir hızla ilerler (özellikle Sicilya neredeyse hiç kan dökülmeden fethedilir) ve Belisarius 536 yılında Roma’yı istila etmeyi başararak şehri ertesi sene Ostrogot kralı Vitiges’in (?-542) liderliğinde gerçekleştirilen büyük bir kuşatmaya karşı korur. 540 yılında Ravenna’nın da fethedilmesiyle, Po Vadisi’nde direniş gösteren bazı bölgelere rağmen İtalya seferi tamamlanmış gibidir ve Belisarius, muhtemelen sarayla arasında çıkan bir ihtilaftan dolayı Konstantinopolis’e geri çağrılır.</p>

  <p class="block_9">Ancak derhal uygulamaya konmaya çalışılan katı mali politika hem savaştan dolayı çok çekmiş olan halkın hem de dolandırıldıklarına inanan Bizans birliklerinin muhalefetiyle karşılaşır ve Ostrogotların yeni kralı Totila (?-552) bu durumdan yararlanarak durumu tersine çevirir ve Bizanslıları, sayıları giderek azalan birkaç kaleye sığınmaya zorlar. Bizanslıların Narses’in (y. 479-y. 574) liderliğinde Ostrogotlara üstün gelmesi on yıldan uzun sürecektir; Justinianus’un, italya’nın imparatorluğa yeniden katılmasını onaylayan ve düzenleyen (ve senato aristokrasisinden geriye kalanlara açıkça ayrıcalık tanımaya çalışan) <i class="calibre2">Pragmatica Sanctio’</i>nun <i class="calibre2">[Kanun Hükmünde Kararname]</i> yayımladığı 554 yılında bile kuzeyde hâlâ direniş gösteren bazı bölgeler vardır. İtalya Yarımadasının imparatorluk yapısı içerisindeki rolü başlangıcından itibaren talidir, Konstantinopolis’ten atanmış idareciler tarafından yönetilen sayısız eyaletten bir farkı yoktur. Buna ek olarak, Justinianus ile Papalık arasındaki anlaşmazlıklar da giderek büyümektedir.</p>

  <p class="block_46"> </p>

  <p class="block_46"> </p>

  <p class="block_30">Longobard İstilası</p>

  <p class="block_39">Alboin’in liderliği</p>

  <p class="block_9"><span>568, Bizans yönetimindeki İtalya için kritik önem taşıyan bir yıldır. Yeni imparator II. Justinus (?-578), o ana kadar üstün yetkilere sahip bir komutan olarak İtalya’yı yönetmeye devam eden Narses’i geri çağırmaya karar verir; Kral Alboin’in (?-572,</span> <span class="text_"><img alt="Image" class="calibre6" src="../Images/image-4.jpg" /></span><span>&gt; y. 560) liderliğindeki Longobard halkının aynı dönemde Friuli’den girerek İtalya’yı istila etmesi muhtemelen tesadüf değildir. Sadece yer yer direnişle karşılaşan Longobardlar önce kuzey bölgelerinde, sonra Roma’nın güneyine doğru yayılırlar. Mavrikios (y. 539-602) bir yandan İtalya’yı bir valinin yönetimine verip, diğer yandan da Frankların desteğini satın almaya çalışarak (Franklar pek istekli olmasalar da İtalya’ya birkaç sefer düzenlerler) durumu kurtarmaya çalışır, ancak Longobardlar Phokas’ın ve Herakleios’un saltanatı sırasında imparatorluk topraklarının daha büyük kısımlarını ele geçirmeye devam ederler. II. Constans’ın (630-668) özellikle Longobardların Benevento dükalığmı hedef alan İtalya seferi herhangi bir sonuç vermeyecektir; tam aksine, kralın Syracusae’ya taşınma ve savaşı buradan yönetme kararı (ki 668 yılında burada öldürülecektir) doğrudan Konstantinopolis’ten idare edilen ve belli bir refah durumunu sürdüren Sicilya’nın tersine, İtalya yarımadasındaki Bizans topraklarının ne kadar kötü durumda olduğunun işaretidir.</span></p>

  <p class="block_9">III. Leo (y. 685-741) zamanında baş gösteren ikonoklazm krizi, papalıkla zaten kritik bir noktaya gelen ilişkileri büsbütün çıkmaza sokar. İtalya’da gerçek anlamda etkin olan güçlerin sadece Papalık ve Longobard Krallığı olduğu artık zaten aşikârdır; eyaletin başkenti Ravenna 751 yılında Kral Astolf (?-756) tarafından kesin şekilde fethedilir ve Papa III. Stephanus (775?) V. Constantinus’a (718-775) birkaç defa yardım çağrısında bulunduktan sonra Franklara başvurmaya karar verir.</p>

  <p class="block_46"> </p>

  <p class="block_46"> </p>

  <p class="block_30">Frank Müdahalesi ve Güneyden Çekilme</p>

  <p class="block_39">Papa ve Franklar</p>

  <p class="block_9">Frank kralı Kısa Pépin (y. 714-768) papanın çağrısını kabul eder ve onunla 754’te, Ponthion’da buluşur. Pépin; Astolf’un ordusunu iki kez yener ve onu Romagna, Marche ve Umbria bölgesinde bulunan ve daha önce Bizans eyaletine ait olan bazı şehir ve şatoları papaya iade etmeye zorlar. Konstantinopolis bu aleni hak ihlaline itiraz eder ve Pépin’in toprakları papaya değil de <i class="calibre2">basileus’a,</i> yani Bizans imparatoruna vermesini sağlamaya çalışır, ama bu dönemde Roma ile Franklar arasındaki sıkı bağlar buna engel olur. Bizans’ın yanı sıra Longobardlar da bu işten zararlı çıkar ve 774’te Şarlman (742-814) tarafından kesin olarak yenilgiye uğratılırlar. İtalya’da Bizanslılara kalan yerler sadece Venedik lagünündeki adalar, Napoli Dukalığı (ancak bu iki bölge özerk olma konusunda çok güçlü bir eğilim gösterir), Güney Calabria ve Puglia’da Gallipoli’dir (ve kısa sürede ona eklenecek olan Otranto).</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">İkonoklazm Dönemine Kadar Bizans İmparatorluğu,</i> s. 110; <i class="calibre2">Bizans İmparatorluğu ve Makedonya Hanedanı,</i> s. 182; <i class="calibre2">Bizans Eyaletleri II</i>, s. 185</p>

  <p class="block_47"><b class="calibre3">Bilim ve Teknik:</b> <i class="calibre2">Yunan Mirasının Geri Kazanılmaya Başlanması,</i> s. 409; <i class="calibre2">Yunan-Bizans Geleneğinde Simya,</i> s. 474</p>

  <p class="block_47"><b class="calibre3">Edebiyat ve Tiyatro</b>: <i class="calibre2">Bizans Dini Şiirleri,</i> s. 658</p>

  <p class="block_57" id="calibre_pb_23"> </p>
</body>
</html>
