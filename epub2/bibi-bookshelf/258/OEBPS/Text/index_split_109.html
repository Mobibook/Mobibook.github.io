<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_63" id="id_Toc404942904">Teknoloji: Yenilikler, Yeniden Keşifler, İcatlar<br class="calibre12" />
  <br class="calibre12" />
   </p>

  <p class="block_56" id="id_Toc404942905">Mekanik Sanatlar Üzerine Görüşler</p>

  <p class="block_6">Giovanni Di Pasquale</p>

  <p class="block_19"> </p>

  <p class="block_19"> </p>

  <p class="block_31">Mekanik sanatlarla ilgili görüşler tarih boyunca çok farklılık gösterir: Antikçağda büyük ölçüde aşağılanır ve bilim ile teknik arasında, kesin olan ile muhtemel olan arasındaki gibi bir ayrım olduğu sonucuna varılır, Helenistik dönemde de onurlu sanatlar ile onursuz sanatlar arasında bir ayrım olduğuna inanılır. MÖ I. yüzyılda Cicero işçilerin çalışmasını aşağılayıcı bile görür, ama 500 yıl sonra Cassiodorus doğa hakkında giderek daha çok bilgi sahibi olma açısından yararlarını öne sürerek mekanik sanatları savunur.</p>

  <p class="block_46"> </p>

  <p class="block_46"> </p>

  <p class="block_30">İmparatorluğun Derin Ekonomik ve Siyasal Krizi ve Manastırların Azimli Direnişi</p>

  <p class="block_39">Çöküş ve kriz</p>

  <p class="block_9">Yıl 476: Uzun bir süredir can çekişmekte olan Batı Roma İmparatorluğu nihayet çöker ve bu alan, sınırların içinde ve dışında yer alan ve ihtilaf halindeki Barbar halklara kalır. Ancak çöküş dönemi uzun bir süre önce başlamıştı. Önce İmparator Diocletianus’un (243-313) imparatorluğu Batı ile Doğu olmak üzere ikiye bölüşü, daha sonra Büyük Constantinus (285-337) ile Theodosius’un (y. 347-395) Hıristiyanlığı resmi devlet dini olarak kabul edişiyle Roma İmparatorluğu kurtarılmaya çalışıldıysa da, bu çabalar bu devasa yapıyı eski gücüne kavuşturmak için yeterli olmamıştı. İstilalar da uzun bir süredir kendini göstermekte olan çöküş dönemini iyice hızlandırır: Kırsal bölgeler mahvolur, nüfus giderek azalır, ordu ile yönetim kontrolü kaybeder ve yıkılmış olan anıtlar taş, sütun ve süslemelerin elde edilebileceği madenler haline gelir. Paulus Diaconus (y. 720-799) VI. yüzyılın ortalarında doğudan gelerek Avrupa’ya yayılmış olan kara vebanın doğurduğu korkunç sonuçları unutulmaz satırlarda tasvir eder. Ekonomik çöküş, antikçağda gelişmiş olan bilimsel kültürün de gerilemesine neden olur. Atina Akademisi ve Lisesi 529’da Justinianus (481?-565) tarafından kapatılır, İskenderiye Müzesi ve Kütüphanesi ise 641 yılında Araplar tarafından yok edilir.</p>

  <p class="block_39">Zanaatların ve tekniklerin geçerliliğini sürdürmesi</p>

  <p class="block_9">Ancak böyle bir ortamda bile teknik bilgiler Batının bazı bölgelerinde inatla geçerliliğini sürdürmeye devam eder. El emeği özellikle manastırlarda kendine yer bulur ve zanaatkârlığın meslek ve teknik olarak yeniden olumlu olarak değerlendirilmesine de katkıda bulunur. Litürji görevleri, okuma ve yazma bilmenin ne kadar önemli olduğunu gösterir, bu arada kendi kendine yetme gereksinimi emeğe pozitif bir değer ve elverişli bir ortam sağlar. Manastır içerisinde bir araya gelmeye başlayan âlimler kendilerini sadece kutsal metinlerin incelemesine değil, ibadete doğrudan dayalı olmayan eğitim gereksinimlerine bağlı olarak zanaatları öğrenmeye de adarlar. 529 yılından itibaren Montecassino Manastırı’ndan Aziz Benedictus’un mesajı yayılmaya başlar; buna göre keşişler zamanlarını, Benedikten akımının üç temelini oluşturan entelektüel uğraşlar, el emeği ve ibadet arasında dengeli bir şekilde bölmelidir.</p>

  <p class="block_39">Eski geleneklerin yeniden canlandırılması</p>

  <p class="block_9">V ve X. yüzyıllar arasında özgün eserlerin üretimi azalırken, yüzyıllar boyunca birikmiş bilgilerin kaybolmaması amacı öncelik kazanır. Ansiklopedi yazarlarının çalışmaları, Batıdaki kültürlü sınıfların antikçağın kültürüyle bağlantı içinde olmasını sağlar: Yaşlı Plinius, Galenos, Vitruvius ve Klaudios Ptolemaios’un düşünceleri, doğa bilimleri, bilim ve teknik alanlarından da bilgiler içeren bu metinler sayesinde geçerliliğini yitirmez. Plinius’un <i class="calibre2">Naturalis Historia</i> şeması, doğanın çeşitliliğinde kutsal metinleri yorumlamanın ve Tanrı’nın yüceliğini övmenin yollarını arayan dönemin kültürüne uyarlanır. Antikçağdan miras alınmış ve Kilise Babaları tarafından çağdaş dünyayla ilgili sahip olunan bilgilerle birleştirilen bilim dallarını sentezleyen ansiklopedik eserler, erken ortaçağda manastırlarda yürütülen bilimsel faaliyetlerin somutlaşmış halini temsil eder. Bu eserler ancak manastırlarda icra edilebilen teknik alanlarla ilgili bilgilerden de yoksun değildir.</p>

  <p class="block_9">Klasik antikçağda kayda değer derecede itibarını kaybeden mekanik, sanatların yeniden ele alınması, aristokratik ve felsefi ortamlara hâkim olan Aristotelesçi gelenek ile hakim durum arasında ortak bir nokta tesis etmeyi gerektirir. Antikçağda resmi kültür, bilim ile teknik arasındaki ayrımı kesinle muhtemel olan, teoriyle pratik, dine adanan hayatla aktif hayat arasındaki fark şeklinde kabul ederdi. <i class="calibre2">Artes</i> [sanat, zanaat] terimi bir şeylerin üretimini amaçlayan bütün çalışma eylemleri için kullanılıyordu ve Helenistik dönemde ayrıca onurlu sanatlar ile onursuz sanatlar şeklinde de bir ayrıma gidilmişti. Cicero (MÖ 106-43) MÖ I. yüzyılda, <i class="calibre2">De officiis</i> [Görevler Üzerine] eserinin ünlü bir bölümünde (1,150-151) şöyle demişti: “... bütün işçiler alçaltıcı bir meslek icra eder; el emeğinin hiçbir asil yönü olamaz. Maddi zevkleri tatmin etme amaçlı meslekler de kabul görmek zorundadır...” Cicero, beşeri bilimlerin yanı sıra hukuk, tarım ve mimari bilgilerin de imdadına yetişiyordu. Öte yandan antikçağda çok yüksek bir ilim düzeyine sahip bir yazar olarak saygı gören Varro (MÖ 116-27) tarafından MÖ I. yüzyıl sonlarında yazılmış olan <i class="calibre2">Disciplinarum libri IX</i> [Disiplinler Üzerine Kitaplar] eseri yedi beşeri bilimin yanı sıra tıp ve mimarlığı da içerir.</p>

  <p class="block_9">Gerçi pratiğe olumsuz olmayan bir değer atfeden bir gelenek antikçağda da mevcuttu; bu geleneğin baş sözcüsü olan filozof Poseidonios’a göre insanoğlunun ilkellik aşamasından daha ileri bir aşamaya geçmesine izin veren birçok tekniğin icadını âlimlere borçluyuz.</p>

  <p class="block_46"> </p>

  <p class="block_46"> </p>

  <p class="block_49"><b class="calibre13">Erken Ortaçağda</b> <span class="text_13">Artes</span> <b class="calibre13">Sınıflandırması</b></p>

  <p class="block_39">Yedi beşeri bilim</p>

  <p class="block_9">Dolayısıyla disiplinlerin yedi beşeri bilim şeklinde sınıflandırılması antikçağda da söz konusudur, ama bu sınıflandırma erken ortaçağda daha katı bir özellik kazanır. V. yüzyılda yaşamış olan Afrikalı gramer âlimi Martianus Capella, şaşırtıcı bir ada sahip olan <i class="calibre2">De nuptiis philologiae et mercurii</i> [Filoloji ile Merkür’ün Evlenmesi] eserinde kültürü temsil eden yedi kişiyi, Merkür’le nikâhında Filoloji’nin maiyeti olarak sunar. Martianus Capella’nın, bilgiyi temsil eden yedi disiplinin tipik yapısını ve özelliklerini sunan bu tasvirleri ortaçağın tamamı boyunca popülerliğini yitirmeyecek, hatta XII ve XIII. yüzyılda büyük katedrallerin süslerini gerçekleştiren heykeltıraşlar ve sanatçılar için gerekli olan temel malzemeyi oluşturacaktır. Martianus Capella tıbbı ve mimarlığı beşeri bilimlerin dışında tutarsa da, Augustinus (354-430) tarım, denizcilik ve tıp alanındaki bilgilerin, Tanrı’nın eserlerine daha büyük değer kazandırma imkânına sahip olduğu için araştırma konusu olmayı hak ettiklerini öne sürer. Augustinus, <i class="calibre2">De civitate dei</i> (22, 24) eserinin bir bölümünde bütün sanatların insan zihnine ait olduğunu ve aralarında sadece gerekli olanlar ile zevk vermeyi amaçlayan, dolayısıyla da tehlikeli olanlar şeklinde bir ayrımın söz konusu olduğunu söyler.</p>

  <p class="block_9">Mekanik sanatlar</p>

  <p class="block_9">Calabria’da bulunan Vivarium Manastırı’ndaki keşişlerin kopya ettiği klasik metinleri derinlemesine incelemiş olan Cassiodorus (y. 490-y. 583), mekanik sanatların da doğa alanındaki bilgilere katkıda bulunduğuna dair kesin bir inanca sahiptir. Teknik alanlara büyük bir ilgi duyan Cassiodorus, Helenistik dönemde bilimsel edebiyatın kapsadığı konular arasında olan meridyenler, suyla çalışan saatler ve uzun süre yanacak yağ lambaları konusunda çalışmalar yürütür. Theodoric namına Boethius’a yazdığı ünlü bir mektupta Burgonların kralı için bir güneş saati, bir de suyla çalışan bir saat hazırlamasını ister: Boethius’un klasiklerin incelenmesi ve tercüme edilmesi konusunda yürüttüğü çok önemli çalışmaları öven Cassiodorus, bu şekilde doğanın sırlarını açığa çıkarmayı ve teknik yoluyla onları taklit etmeyi başaran teknisyenin yeteneklerini gün yüzüne çıkarmış olur.</p>

  <p class="block_9"><span class="text_">Etymologiae:</span> <b class="calibre3">Kelimelerden nesnelere</b></p>

  <p class="block_9"><i class="calibre2">Quadrivium’</i>la bağlantılı olarak mekanik biliminin astroloji ve tıpla beraber fiziğin bir parçası olduğuna inanan Sevilla piskoposu İsidorus da (y. 560-636) Cassiodorus’unkinden pek de farklı olmayan bir kavramsal çerçeve içindedir. İsidorus, büyük bir ansiklopedik eser olan <i class="calibre2">Etymologiae’da</i> kelimelere çok önem verir ve nesnelerin doğasını anlamak için bir anahtar teşkil ettiklerini söyler. Bütün beşeri bilimleri kapsayabildiğinden ikinci bir felsefe olarak tasvir ettiği tıbba da özel önem verir. <i class="calibre2">Etymologiae’ın</i> doğanın incelenmesine ayrılmış olan kısmı insanoğlu, hayvanlar, dünya ve dünyayı oluşturan kısımlarla ilgili her şeyin gerçek anlamda envanterini oluşturmak için gerekli olan bütün unsurları içerir. Ortaçağda yaygın olarak okunan İsidorus’un <i class="calibre2">Etymologiae</i> eserinde, ele alınan her konu için dolaşımda olan ünlü eserlerden derlenmiş seçme yazılar sunulur; kelimelerin kökeni konusunda yürütülen titiz araştırma okurun bilginin kökenine dönebilmesine olanak tanır.</p>

  <p class="block_9">Mekanik biliminin elde ettiği bu yeni saygınlık Rabanus Maurus’un (y. 780-856) eserlerinde de onay bulur. Almanya’da klasik kültürün ve Hıristiyanlığın yayılması açısından önemli bir merkez olan Benedikten Fulda Manastırı’nın okulunda öğretmen olan bu bilge yazarın sayısız eseri arasında Sevilla piskoposu İsidorus’un evrensel ansiklopedisi türünden olup 22 kitaptan oluşan <i class="calibre2">De rerum naturis</i> (Doğa Bilgisi) vardır.</p>

  <p class="block_9"><i class="calibre2">Etymologiae’ın</i> içeriğini Hıristiyanlığın bakış açısına uyarlamayı amaçlayan Rabanus Maurus ortaçağın ilk alegorik ansiklopedisini yaratır. İsidorus’un tersine Rabanus Maurus mekanik disiplinin özellikle taş, metal ve ahşabın işlenmesini, yani geleneksel üretim sanatlarını konu alması gerektiğine inanır.</p>

  <p class="block_9">“Mekanik sanatlar” terimini ise Johannes Scotus Eriugena’ya (810-880) borçluyuz. Yazar, Martianus Capella’nın eserine getirdiği bir yorumda Filoloji’nin Mereurius’a çeyiz olarak sunduğu yedi mekanik sanatı tarif eder; bunlar beşeri bilimlerle paralel olarak bireyde var olabilir, ama mekanik sanatlar insan ürünüyken, beşeri bilimler ruhun içinde doğuştan vardır.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Bilim ve Teknik:</b> <i class="calibre2">Erken Ortaçağda Teknik İlmi Eserler: Tarım ve Mimarlık, s.</i> 534; <i class="calibre2">İslam Teknoloji Kültürü: Yeni Teknikler, Tercümeler ve Üretim Harikaları, s.</i> 539; <i class="calibre2">Byzantium’da Teknik İlerlemeler,</i> s. 545</p>

  <p class="block_60"><span class="text_33"><br class="calibre15" id="calibre_pb_109" /></span></p>
</body>
</html>
