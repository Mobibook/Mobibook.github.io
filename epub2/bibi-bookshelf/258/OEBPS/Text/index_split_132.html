<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942928">Avrupa’da İslam Hakkında Bilinenler</span></p>

  <p class="block_6">Francesco Stella</p>

  <p class="block_19"> </p>

  <p class="block_19"> </p>

  <p class="block_9"><i class="calibre2">“İslam” ve “Müslüman” terimlerinin Avrupa’da kullanılmaya başlaması XIV. yüzyılı bulur. Ortaçağ ise Arap, Mağrip, Sarazen gibi etnik terimleri veya İsmail’in halkı, (İbrahim ile köle Hacer’in oğlu İsmail’in soyu), Hacer’in halkı gibi Kitabı Mukaddes kaynaklı isimleri ve İsrail’in mücadele edeceği halkların isimlerini (Amalekites halkı) tercih eder. Sevillalı İsidorus’un</i> Etymologiae <i class="calibre2">eserinde her iki tanımlama da kullanılır: “Hacer’in halkı adını İsmail’i doğuran Hacer’den alır, daha sonra ise Sarazen adını alır.”</i></p>

  <p class="block_46"> </p>

  <p class="block_46"> </p>

  <p class="block_30">Bizanslı Yazarlar</p>

  <p class="block_39">Johannes Damascenus</p>

  <p class="block_9">İslam konusundaki ilk bilinenler, Arapların yayılma döneminin ilk yıllarında, 632’den sonra fethedilmiş olan topraklarda yaşayan Bizanslı yazarlara dayanır. Batıda Johannes Damascenus (645-y. 750) olarak bilinen Hıristiyan teolog Yuhanna ben Mansur ben Sarjun; İslamı daha kapsamlı bir şekilde ele alır. <i class="calibre2">Fons scientiae</i> [İlim Kaynağı] eserinin <i class="calibre2">Peri haireseon [Sapkınlıklar Üzerine]</i> olarak bilinen kısmının 100. bölümünde Hz. Muhammed (y. 570-632), Kitabı Mukaddes hakkında bilgi sahibi olup Aryan bir keşişle karşılaştıktan sonra Tanrı’nın doğrudan vahiyleri temelinde (Damascenus tarafından gülünç bulunan bir iddia) kendi sapkınlığını oluşturan sahte bir peygamber olarak tanıtılır.</p>

  <p class="block_46"> </p>

  <p class="block_46"> </p>

  <p class="block_30">Fransa</p>

  <p class="block_39">Yorklu Alcuinus</p>

  <p class="block_22"><span class="text_9">Fransa’da bu konuyu ele alan tek eserin Şarlman’ın (742-814,</span> <span class="text_11"><img alt="Image" class="calibre6" src="../Images/image-4.jpg" /></span> <span class="text_9">768,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_38">&gt;</span> <span class="text_9">800) danışmanı Yorklu Alcuinus’un yazdığı, ama günümüze ulaşmamış</span> <span class="text_10">Disputatio Felicis cum Sarraceno [Felix ile Bir Sarazen Arasındaki Tartışma]</span> <span class="text_9">adlı eser olduğu sanılır. Karolenj dönemi hem Kurtuba emiri ve Fransa ile İtalya’nın kıyılarını yağmalayan Sarazen korsanlarla çatışmalara, hem de Bağdat’ın Abbasi halifesi Harun er-Reşid’le (766-809) diplomatik ilişkilere ve Reşid’in Şarlman’a bir fil armağan etmesine sahne olur; ancak bu türden ilişkiler istisnai örnekler olarak kalır ve İslam, Karolenj aydınlarının metinlerinde fazla yer bulmaz.</span></p>

  <p class="block_46"> </p>

  <p class="block_46"> </p>

  <p class="block_30">İspanya</p>

  <p class="block_39">Bir lider ve gerçek bir bilge olarak Hz.Muhammed</p>

  <p class="block_9">Yarı İslamlaşmış olan İspanya’da üretilen tarihyazımı tabii ki daha iyi belgelenmiştir: <i class="calibre2">741 yılının Tarihi Kayıtları</i> Sarazenlerin Bizans topraklarını istilasını ayrıntılı bir şekilde anlatır ve Sarazenlerin lideri olduğu söylenen Hz. Muhammed’in “halkının en asil kavmine doğduğunu, geleceği görebilen çok bilge bir insan olduğunu” ve Tanrı’nın havarisi ve peygamberi olarak saygı gördüğünü belirtir. Bu tarihi kayıtlarda Şarl Martel’in (684-741) 732 veya 734’te Poitiers’de değil de muhtemelen günümüzdeki Tours yakınlarındaki Moussais’de gerçekleşmiş olan zaferi etnik bir bakış açısıyla tasvir edilir ve başlangıçta “Austrasia halkı,” sonradan da “Kuzeyliler” olarak tarif edilen Franklar savaşı kazandıktan sonra ortaçağ tarihyazımında neredeyse hiç kullanılmayan bir terim olan “Avrupalı” <i class="calibre2">(Europenses)</i> olarak tanımlanır.</p>

  <p class="block_9">711’de Arap istilası İspanya’ya ulaşır ve Sarazenlerin buradaki varlığı, 1492 yılındaki <i class="calibre2">Reconquista’ya</i> (Yeniden Fetih) kadar sürer; Berberi öncü Tarık bin Ziyad (y. 670-720), Afrika Valisi Musa bin Nusayr’la (640-716) birlikte, adını ondan alacak olan boğazı geçer (Cebelitarık veya “Tarık’ın Dağı”) ve bir Vizigot hanedanının hâkimiyetinde olup o yıllarda çok ciddi siyasal bir kriz dönemi geçirmekte olan bir krallığı istila eder.</p>

  <p class="block_46"> </p>

  <p class="block_46"> </p>

  <p class="block_30">Mustarib Krizi: Kurtuba’nın İntihar Eden Şehitleri</p>

  <p class="block_9"><b class="calibre3">Aziz Eulogius’un</b> <b class="calibre3">isyanı</b></p>

  <p class="block_9">Endülüs’ün yeni sosyopolitik dokusuna farklı şekillerde dahil olmuş olan, ama genelde iki-dilli ve iki kültürlü olan Hıristiyan aydınlara Arapçada “Araplaşmış” anlamına gelen <i class="calibre2">Müstarebe</i> kelimesinden gelen Mustarib adı verilir. Genelde barışçıl geçen (ve harç ödenmesini gerektiren) hâkimiyet sürecinin az sayıdaki istisnalarının en çarpıcı olanı hiç şüphesiz Kurtuba’da gerçekleşen toplu bir direniştir: 50 gönüllü, dine hakaret ederek Müslüman yetkilileri kışkırtır ve ölüme meydan okur. Bu topluluğun ideologu, bir grup işbirlikçi Hıristiyanla da çatışan ve infaz edilmeden önce Kurtuba’daki isyanı <i class="calibre2">Memoriale sanctorum’da [Azizlerin Yaşam Öyküsü]</i> anlatan Toledo piskoposu Aziz Eulogius’tur (?-859). Arkadaşı Paulus Alvarus (y. 780-y. 860) <i class="calibre2">Vita Eulogii [Eulogius’un Yaşamı]</i> adı altında onun hayatını yazar; muhtemelen Yahudi asıllı ve dindışı kesimden olan Alvarus aynı zamanda Mustarib ihtilafı konusunda en ayrıntılı bilgiyi sunan, son derece İslam karşıtı bir yazı olan ve Latince yazının hem toplu hem de bireysel kimlik aracı olarak görüldüğü <i class="calibre2">İndiculus luminosus’un</i> [Aydınlık Liste] yazarıdır; nitekim son bölümünde, Arap kültürünü, dilini ve şarkılarını (ortaçağ romans şiirinin oluşumunu etkilediği düşünülen zarif, kafiyeli şiirler) hastalık derecesinde çekici bulan Kurtuba gençliğinin Latince eğitiminden vazgeçmiş olmasından yakınır.</p>

  <p class="block_46"> </p>

  <p class="block_46"> </p>

  <p class="block_30">Roswitha ve Aziz Pelagius’un Hikâyesi</p>

  <p class="block_39">Roswitha’nın kısa şiirleri</p>

  <p class="block_9">Genç Pelagius’un hikâyesi de Müslüman iktidarına direnişin edebi kaynaklarda yer verilmesine bir başka örnek oluşturur. Bu hikâye, Gandersheim başrahibesi ve erken ortaçağın tek “tiyatro” eserini oluşturan çok ünlü dramatik diyalogların yazarı Roswitha (y. 935-975) tarafından kısa bir şiirde anlatılır. Asil bir aileden geldiği sanılan Roswitha muhtemelen 950’de Otto’nun sarayında Abdürrahman’ın gönderdiği elçilere tanık olmuş olmalıdır. Elçilerin arasında bulunan Elvira piskoposu Recemundus ona genç ve yakışıklı bir Hıristiyan olup halifenin ilgisini çeken, ama eşcinsel ilişkide bulunmaya şiddetle karşı çıktığı için şehit edilen Pelagius’un hikâyesini anlatır. Roswitha bu uygunsuz olayı konu alarak heksametron vezininde 414 dizeden oluşan sürükleyici ve egzotik bir anlatım kurar; <i class="calibre2">Passio Pelagii [Pelagius’un Çilesi]</i> adlı bu şiirin başında Kurtuba şehrine bir övgü yer alır. Ancak Pelagius’un hikâyesinin Almanya’ya ulaşmasını sağlayan diplomatik ilişkiler, Otto’nun saray ileri gelenlerinin güvensizliğinden ve Abdürrahman’ın mektubunda sunulmuş Kuran’dan alıntılar karşısında gösterdikleri düşmanca tepkiden dolayı sonuç vermez.</p>

  <p class="block_46"> </p>

  <p class="block_46"> </p>

  <p class="block_30">Peygamber Hz. Muhammed’in İlk Yaşam Öyküleri: Eulogius’tan Haberler</p>

  <p class="block_39">Aşağılayıcı biyografiler</p>

  <p class="block_9">Bizans kültüründeki durumun tersine teolojik ve doktrinci kıyaslamalar Batıda ifade şekilleri bulmakta zorlanır. Birkaç yüzyıl boyunca Peygamber’in aşağılayıcı biyografileri tek ifade şekli olarak var olmuştur. Bu türden ilk örnek, Eulogius’un Leyre Manastır’ına yaptığı bir ziyarette bulduğu ve <i class="calibre2">Liber apologeticus’</i>un <i class="calibre2">[Özür Kitabı]</i> XVI. paragrafında sunduğu eserdir. Burada Peygamber Hz. Muhammed ile Hatice adlı dul kadın arasındaki evlilik, Cebrail’in Kuran’ın vahyindeki rolü ve Hz. Muhammed ile (müridi Zeyd tarafından boşanmış olan) Zeynep’le evliliği olumsuz bir şekilde tarif edilir. Hz. Muhammed’in ölümü, yaşamının en önemli anlarını İsa’nın yaşamına benzetilerek, ama anlamını değiştiren Hıristiyan efsaneleri temelinde anlatılır. Hz. Muhammed, ölümüne yakın, üç gün sonra dirileceğini söyler, ama bu süre dolduğunda cesedi çürür ve kokusuna gelen köpekler cesedin parçalarını yemeğe başlar. Tabii ki İslamın hakiki metinlerinde Peygamber’in ölümü başka şekilde anlatılır ve herhangi bir diriliş haberiyle ilişkilendirilmez.</p>

  <p class="block_46"> </p>

  <p class="block_46"> </p>

  <p class="block_30">Münferit Biyografiler</p>

  <p class="block_39">Anekdotlar ve ilginçlikler</p>

  <p class="block_9">Bu türden konulara, Paulus AlvarusTa yazışan Sevillalı Johannes’in bir mektubunda rastlarız, daha ayrıntılı bir biyografisi ise 9. yüzyıl ortalarında Papalıkta faal olan, Yunancayı çok iyi bilen ve Bizanslı tarihçi Theophanes’in (y. 752-818) <i class="calibre2">Chronographia</i> eserinin Latince tercümesinde Hz. Muhammed’le ilgili bilgiler sunan Anasthasius Bibliothecarius’un (800/817-879) Latince eserlerinde yer alır. Bu esere göre, İsmail’in soyundan bir kavme doğan Hz. Muhammed Sarazen Arapların lideri ve sahte-peygamberi olarak tasvir edilir. Yetim ve yoksul olan Hz. Muhammed, zengin bir akrabası olan Halime adlı dul bir kadının hizmetine girer ve Mısır ile Filistin arasında deve ticareti yapar, Yahudilerle ve Hıristiyanlarla iş yapar. Bu arada evlenmiş olduğu Hatice, Hz. Muhammed’in sara nöbetleri geçirdiğini fark edince korkuya kapılır, ama Hz. Muhammed Cebrail’den ona vahiy geldiğine dair Hatice’yi ikna eder; sapkın bir keşişin yetkisinin değer kattığı bu iddia Hatice tarafından kavmin tamamına haber verilir. Yahudiler onun beklenen Mesih olduğunu sanır ve on kişi Museviliği bırakıp onu izler ve Kitabı Mukaddes’le ilgili bildiklerini ona anlatır. Theophanes İslamın dogmalarını aşırı derecede sadeleştirilmiş bir şekilde sunar (kâfir öldürenler için şarap ve bal akan cennet ve sonsuz hazlar, komşulara merhamet etme zorunluluğu). XI. yüzyılda Sigebert de Gembloux’nun (y. 10301112) <i class="calibre2">Chronica [Tarihi Kayıtlar]</i> ve Hugues de Fleury’nin (? - 1118/1135) <i class="calibre2">Chronicon sive Historia Ecclesiastica [Dini Tarih veya Tarihi Kayıtlar]</i> eserleri gibi tarihyazımsal derlemelerde Hz. Muhammed’le ilgili bilgilerin ve bu bilgilere eklenen ilginçliklerin kaynağı bu eserdir.</p>

  <p class="block_46"> </p>

  <p class="block_46"> </p>

  <p class="block_30">Hz. Muhammed’le İlgili Şiirler</p>

  <p class="block_39">Embricho’nun eseri</p>

  <p class="block_9">XI. yüzyılda, ilk Haçlı Seferleri’nin başlamasına yakın, Peygamber’in metinsel açıdan özerk ilk Latince biyografisi ve Avrupa’da Hz. Muhammed’i konu alan ilk metin ortaya çıkar: 1090 ile 1112 arasında Mainz’da evrak sorumlusu olan Embricho’nun <i class="calibre2">Vita Machumeti [Hz. Muhammed’in Hayatı]</i> eseri tarihi değerden yoksun olsa da, İslamın kurucusuyla ilgili anlatımlara duyulan ihtiyacı ve bir başoyuncu olarak öneminin kabul edildiğini gösterir. Hz. Muhammed’i eğiten isimsiz Hıristiyan büyücü bu hikâyede onu istediği gibi kullanır ve onunla beraber o da bu hikâyede bir başoyuncu olur. Tarihi dayanağının Kuran’ın 16 ve 103. surelerinde (Hz. Muhammed, ona iftira atanların onun yabancı bir hocası olduğuna dair iddialarından söz eder) olduğu sanılan bu kişi, IX. yüzyılda yazıldığı sanılan ve XII. yüzyılda Latinceye tercüme edilmiş Süryanice bir eserde vurgulanmıştı. <i class="calibre2">Bahira Vahyine</i> adını veren “eğitmen keşiş” başka kaynaklarda Sergius diye geçer veya anakronik olarak sapkın Patrik Nestorius (y. 381-y. 451) veya Havariler zamanında yaşayıp Nikolaites tarikatını kurmuş olan diyakon Nicholas’la özdeşleştirilir. Farklı isimlerle de olsa bu anlatımlarda hep aynı kişi tarif edilir: Dini kariyerinde hayal kırıklığıyla karşılaşınca kendi kendini yiyen ve iktidar konusundaki hırsını müridi Hz. Muhammed’e yansıtan bir din adamı.</p>

  <p class="block_39">Walter’in biyografisi</p>

  <p class="block_9">Compiegne’de keşiş olup Saint Martin de Chartres’da başkeşiş olan Walter’in biyografisi daha göz alıcı ve yaratıcıdır; 1131-1137 arasında Marmoutier’de eğitim alırken, bu hikâyeyi Hıristiyanlığı kabul etmiş bir Müslümandan duymuş olan Sens Başkeşişi Paganus adındaki birinden öğrenir ve <i class="calibre2">Otia de Machomete [Hz. Muhammed Hakkında Şiir]</i> adlı bir şiir şeklinde yazar; daha sonraları yazılan <i class="calibre2">Roman de Mahomet [Hz. Muhammed Hakkında Roman]</i> bu şiir temel alınarak Fransızca manzum olarak yazılır. Walter artık geleneksel hale gelmiş bu bilgileri kullanarak roman benzeri sahneler ve kişiler yaratır ve Hz. Muhammed’i eğlenceli bir tür sevecenlikle tasvir eder. Embricho’da olduğu gibi burada da Peygamber, ölümünden sonra bizi son bir mucizeyle şaşırtır. Tabutu, manyetik bir çekim gücü sayesinde havada asılı kalır ve müritleri üzerinde büyük etki yaratır.</p>

  <p class="block_46"> </p>

  <p class="block_46"> </p>

  <p class="block_49"><b class="calibre13">Petrus Alphonsi’nin</b> <span class="text_13">Dialogus’u</span></p>

  <p class="block_39">İslam ile Hıristiyanlığın karşılaştırılması</p>

  <p class="block_9">Hıristiyanlığı kabul etmiş İspanyol bir Yahudi olduğu sanılan ve Boccaccio (1313-1375) ve Chaucer’e (1340/1345-1400) kadar geç ortaçağda öykü yazarlığını derin bir şekilde etkileyecek, <i class="calibre2">Disciplina clericalis [Ruhban Sınıfının Eğitimi]</i> adlı ünlü bir öykü derlemesi yazan Petrus Alphonsi (10621110) XI. yüzyılın başlarında, yeni Arap kaynaklarını da okuyarak daha düzenli bir yapıya sahip bir anlatım sunar. Alphonsi, <i class="calibre2">Dialogus adversus iudaeos’un</i> [Yahudilere Karşı Diyaloglar] bir bölümünü İslam doktrinlerini belirgin derecede çarpıtılmış bir şekilde sunmaya ayırır ve bunun için IX. yüzyılda Abbasi sarayında bir Müslüman -Abdül Masih el-Kindi- ile Nasturi bir Hıristiyan arasında geçen diyalogu konu alan <i class="calibre2">Risalat al-Kindi [El-Kindi’nin Risalesi]</i> gibi Arapça yazılmış Hıristiyan kaynaklarını temel alır. Alphonsi’nin İslamın Hıristiyan inanca getirdiği itirazları çürütme tarzı, iki inancı karşılaştırma sürecinin tamamıyla efsane üzerine kurulu düzlemden teolojik düzleme geçecek derecede olgunlaştığını gösterir. Büyücülüğü, siyasi kariyeri ve yeni toplumsal düşünceleriyle ilgili anlatım unsurları buradan veya Embricho’dan alınıp, Guibert de Nogent’in (10531124) <i class="calibre2">Gesta Dei per Francos [Franklar Yoluyla Tanrının Eylemleri]</i> eseri ve Vincent de Beauvais’in (y. 1190-1264) <i class="calibre2">Speculum historiale [Tarihin Aynası]</i> eseri gibi Rönesansa kadar çok rağbet görmeye devam eden tarihyazımsal veya ansiklopedik eserlerde, Haçlı Seferleri’yle ilgili haberlerde veya Hz. Muhammed’i korkunç bir şekilde ele alan Dante’nin (1265 1321) <i class="calibre2">İlahi Komedya’</i>sı gibi yerel dilde şiirlerde kullanılacaktır.</p>

  <p class="block_46"> </p>

  <p class="block_46"> </p>

  <p class="block_30">Muhterem Pierre ve Latince Kuran</p>

  <p class="block_39">Pierre’in anlatımıyla Haçlı Seferleri</p>

  <p class="block_22"><span class="text_9">Kuran’ın bir Batı diline ilk tercümesi Cluny Başkeşişi ve Eloisa (y. 11001164) ile Petrus Abelardus’un (1079-1142) arkadaşı Muhterem Pierre’in fikridir. Pierre, 1141’de, Kral VII. Alphonsus’u (1105-1157,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_38">&gt;</span> <span class="text_9">1135) ziyaret etmek amacıyla İspanya’ya yapılacak yolculuğu planlarken, Kettonlu Robert, Herman Dalmatin ve Petrus de Toledo adlı grup iki_dilli tercümanı bir araya getirir, yanlarına kendi sekreteri Pierre de Poitiers’yi (?-1205) ve Muhammed adlı bir Müslümanı katar ve onlara İslam konulu bazı eserlerin Latince versiyonunu sipariş verir;</span> <span class="text_10">Collectio Toletana [Toledo Koleksiyonu]</span> <span class="text_9">adı verilen bu eser, Kuran’ın da tercümesini içerir. Pierre aynı yıllarda</span> <span class="text_10">Summa totius haeresis ac diabolicae sectae Sarracenorum [Sarazenlerin Tüm Sapkınlıkları ve Şeytani Tarikatları]</span> <span class="text_9">eserinde yine Müslümanları konu alır. Bu eseri içeren elyazmaları, Pierre’in 1143 yılında Clairvaux Sistersiyan tarikatına bağlı bir başkeşiş ve Templar tarikatının ideologu olan Bernard’a (1090-1153) yazdığı ve onu Sarazenlere karşı kalemini kullanmaya teşvik ettiği ünlü bir mektubu da içerir. Ancak Bernard böyle bir eseri yazmaz; bundan 10 yıl kadar sonra da (1156) Pierre’in kendisi, “entelektüel Haçlı seferi” adı verilen kavramı temsil eden en somut eserlerden biri olan</span> <span class="text_10">Adversus sectam Saracenorum (Sarazen Tarikatına Karşı)</span> <span class="text_9">adlı eseri yazar. Pierre’in ne kadar sıra dışı bir tavra sahip olduğunu anlamak için Müslümanlara hitap ettiği ilk paragraftan küçük bir alıntı yapmak yeterli olacaktır: “Size bizimkilerin genelde yaptığı gibi silahlarla değil kelimelerle, güçle değil akılla, nefretle değil sevgiyle saldırıyorum.”</span></p>

  <p class="block_"> </p>

  <p class="block_"> </p>

  <p class="block_85">Bkz.</p>

  <p class="block_47"><b class="calibre3">Tarih:</b> <i class="calibre2">Peygamber Hz. Muhammed ve İslamın İlk Yayılışı, s.</i> <span class="text_17">134;</span> <i class="calibre2">Emevilerin Halifeliği,</i> <span class="text_17">s. 110;</span> <i class="calibre2">İslam: Abbasiler ve Fatimiler,</i> <span class="text_17">s. 189;</span> <i class="calibre2">Avrupa’da İslam Hakkında Bilinenler,</i> <span class="text_17">s. 642</span></p>

  <p class="block_47"><b class="calibre3">Bilim ve Teknik:</b> <i class="calibre2">Yunan Mirası ve İslam Dünyası, s.</i> <span class="text_17">415;</span> <i class="calibre2">Süryani Geleneğinde ve Arap Dilinde Antik Kültür ve Galenos, s.</i> <span class="text_17">492;</span> <i class="calibre2">Metinden Uygulamaya: İslam Dünyasında Farmakoloji, Klinik Tıp ve Cerrahi,</i> <span class="text_17">s. 497;</span> <i class="calibre2">Arap Simyası,</i> <span class="text_17">s. 516;</span> <i class="calibre2">İslam Teknoloji Kültürü: Yeni Teknikler, Tercümeler ve Üretim Harikaları,</i> <span class="text_17">s. 539</span></p>

  <p class="block_47"><b class="calibre3">Görsel Sanatlar:</b> <i class="calibre2">İslam ve Mustarib Döneminde İspanya,</i> <span class="text_17">s. 834</span></p>

  <p class="block_60"><span class="text_32"><br class="calibre15" id="calibre_pb_132" /></span></p>
</body>
</html>
