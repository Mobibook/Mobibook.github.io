<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942945">Yahudiliğin Kutsal Mekânı</span></p>

  <p class="block_6">Luigi Carlo Schiavi</p>

  <p class="block_19"> </p>

  <p class="block_19"> </p>

  <p class="block_31">Hıristiyanlığın başlangıcında yaşanan ibadet mekânlarıyla ilişkili sürece benzer şekilde, Yahudiliğin kutsal mekânları V. yüzyıla kadar genelde konutların bir odasının uyarlanmasından ibarettir. Ama Galile’de III. yüzyılda bile bazilika yapısına sahip sinagogların varlığı belgelenmiştir; daha sonra yaygın hale gelecek olan bu yapı, aynı dönemin Hıristiyan kiliselerinin tipolojisiyle benzerlikler gösterecektir. Üç nefli uzunlamasına plan yaygın olarak kullanılır ve cemaatin dualarını Kudüs’e yöneltmesi için içinde Tevrat’ın olduğu dolap doğu yönüne, genellikle bir apsis içerisine yerleştirilir ve okurun yükseltilmiş kürsüsü de karşıda durur. Mimari açıdan ağırbaşlı bu tarz genellikle resim ve mozaik süslemeleri açısından şatafatlı bir dekorasyonla dengelenir.</p>

  <p class="block_46"> </p>

  <p class="block_46"> </p>

  <p class="block_49"><b class="calibre13">Yahudilikte</b> <span class="text_13">Domus Ecclesiae’ın</span> <b class="calibre13">Kökeni</b></p>

  <p class="block_39">Toplantı mekânı olarak sinagog</p>

  <p class="block_9">“Toplantı mekânı” anlamına gelen <i class="calibre2">sinagog</i> terimi, İbranice <i class="calibre2">Beit Kenesset’ın</i> Yunanca karşılığıdır. Yahudiliğin kutsal mekânının ortaçağdaki tarihi için her şeyden önce Suriye-Filistin bölgesine bakmak gereklidir. Constantinus dönemi öncesinde Hıristiyan ibadet mekânlarında söz konusu olduğu üzere, V. yüzyıldan önce Yahudilikte de dini törenlere ayrılan mekânlar konutlar içerisinde sade odalardan ibaret olup biçimleriyle işlevleri arasında özel bir bağlantı yoktu. Günümüzde Suriye’de bulunan Dura-Europus, bildiğimiz en eski domus ecclesiae’yla sıkı mekânsal bağları taşıdığı için çok önemli bir örnek teşkil eder; buradaki ibadet mekânı küçük bir avluyu çevreleyen mütevazı odalardan oluşur. 245 yılı civarında sinagog büyütülmüş, önüne bir avlu eklenmiş ve günümüzde bilinen en eski Eski Ahit temelli resim dizileriyle süslenmiştir. Hahamların talimatlarının ışığında (özellikle İkinci Kudüs Tapınağı’nın yıkıldığı 70 yılından sonra) sinagogların Kudüs’e dönük olması, girişin tam tersi yönde olması ve Tevrat’tan mısraların elle yazılı olduğu bir parşömenin saklandığı, ahşaptan veya metalden küçük bir sandık olan <i class="calibre2">mezuza’</i>nın girişte yer alması gereklidir.</p>

  <p class="block_39">Bazilika planı</p>

  <p class="block_9">Sinagog aynı zamanda toplantı, eğitim ve iktidar mekânı olarak işlev görür. Sinagoglar V ila VIII. yüzyıllar arasında özellikle Filistin ve Gelile’de, <i class="calibre2">Paleo-</i>Hıristiyan bazilikalarının yapısıyla güçlü benzerlikler gösteren bir tipoloji sunmaya başlar. Gerçi II. yüzyılda bile Gelile’de (örneğin Capernaum) belgelenmiş olan bazı sinagogların benimsediği bazilika yapısı, bazı araştırmacıların bu sinagogların bölgede kurulan ilk Hıristiyan kiliselerinin inşa yöntemleri üzerinde doğrudan etkili olduğu yönünde varsayımda bulunmasına neden olmuştur. Dolayısıyla sinagoglar genelde uzun bir salondan oluşur ve bu salonun doğu kenarında Tevrat rulolarını içeren dolabın <i class="calibre2">(Aron ha Kodeş)</i> bulunduğu geniş bir apsis yer alır. Metinler, salonun ortasında veya dolabın karşısında bulunan bir platform veya kürsüde <i class="calibre2">(bima</i> veya <i class="calibre2">teva)</i> duran okur tarafından okunur. Dolap, Kudüs Tapınağı’ndaki yedi kollu şamdan olan Menorah’ı çağrıştıran bir lambayla <i class="calibre2">(ner tamid)</i> sürekli olarak aydınlatılır. Yer müsait olduğu takdirde kutsal mekân, giriş holü şeklinde bir avluyla kentsel dokudan ayrılır. Erkekler ile kadınların mekânları özellikle ortaçağ ortalarında kesin bir şekilde ayrı tutulur ve kadınlar törenleri kendilerine ayrılan ek bir odadan izlerler. <i class="calibre2">Talmud’a</i> göre sinagogun şehrin en yüksek binası olması gerekir. Arkeolojik kazılar sayesinde, III ile VIII. yüzyıllar arasına tarihlenebilen çeşitli sinagoglar hakkında bilgi sahibiyiz. Bilinen en eski sinagoglar Galile’de bulunan bir grup yapıdır, bunların arasında mutlak anlamda en eskisinin Eriha’daki olduğu sanılmaktadır. Beit Alfa Sinagogu (517-528) Örneğinde olduğu üzere, mimari açıdan ağırbaşlı bir tarza genelde şatafatlı mozaik süslemeler eşlik eder.</p>

  <p class="block_46"> </p>

  <p class="block_46"> </p>

  <p class="block_30">Batıda Sonra Gelişen Modeller</p>

  <p class="block_39">Biçimsel gelişmeler</p>

  <p class="block_9">Batıda ve özellikle Orta Avrupa’da Yahudilerin kutsal mekânları, bir veya iki neften oluşur ve çatıları farklı türden olabilir. 1000 yılından öncesine ait olup günümüze kadar ulaşmış sinagoglar hangi yerel mimari biçimlerin ve inşaat yöntemlerinin benimsendiğini saptamamıza izin verir. Worms Sinagogu bu açıdan önem taşır. 1034 yılında tek nefli olarak yapı inşaa edilen sinagog, 1175’te romanesk dönemin sonuna özgü ve yerel katedralinkiyle kıyaslanabilecek unsurlarla yenilenir ve 1213’te binaya, kadınlara ayrılan eski salona dikey olarak ikinci bir nef eklenir. En önemli çift nefli sinagoglar arasında Prag (1280), Regensburg (1227’den önce) ve ortaçağ sonlarına ait olan Krakov (XV. yüzyıl) sinagogları sayılabilir. Ancak tek salonlu uygulamalara da rastlanır (Speyer, 1096; Bamberg; Leipnick; Miltenberg). İspanya’da, özel litürjik ihtiyaçlar ile Mağribi etkiler arasındaki birleşimi gösteren ilginç örnekler vardır. Tam 23 sinagogun bulunduğu Sevilla bu durumun en önemli örneklerinden biridir, ama Toledo sinagogları da abartılı bir anıtsallığa sahiptir. Toledo’daki en eski sinagogun (XII. yüzyıl sonu) at nalı şeklinde kemerler taşıyan sekizgen sütunlarla bölünmüş beş nefi vardır ve örgülü bir motife sahip alçılarla ve sütun başlıklarıyla süslenmiştir. İkinci en eski sinagog olan El Transito’nun başlıca özelliği, yüksek düzeydeki süslemelerdir; 1357’de inşa edilmiş olan sinagog ahşap bir çatıyla kaplı olup zengin mozaik süslemelerine sahiptir ve pencerelerinde su mermerinden korkuluklar vardır.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Görsel Sanatlar:</b> <i class="calibre2">Kudüs,</i> s. <span class="text_17">577<span class="tab">      </span></span></p>

  <p class="block_60"><span class="text_32"><br class="calibre15" id="calibre_pb_147" /></span></p>
</body>
</html>
