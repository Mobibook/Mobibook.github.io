<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942909">Çin’de Bilim ve Teknik</span></p>

  <p class="block_6">Isaia Iannaccone</p>

  <p class="block_19"> </p>

  <p class="block_19"> </p>

  <p class="block_31">Çin’de ortaçağ, Avrupa ortaçağının 250 yıl kadar ilerisinde gelişir. Ciddi bir siyasal istikrarsızlık ve savaş dönemini birkaç yüzyıl sonra Liang hanedanı altında büyük bir gelişim dönemi izler. Paraya dayalı ekonomi giderek yayılır ve bilim ile teknik alanlarında büyük ilerlemeler kaydedilir. V ila X. yüzyıllar arasında teknik ve tıp alanında ilerlemeler görülür. Örnek olarak, hareketli harf temelli matbaayı, ilk mekanik saatlerin icadını, etkisi yüzyıllar sonra Avrupa’da görülecek olan tıp alanındaki ilerlemeleri düşünmek yeterli olacaktır.</p>

  <p class="block_46"> </p>

  <p class="block_46"> </p>

  <p class="block_30">Kısa Kronoloji</p>

  <p class="block_39">Han İmparatorluğu’nda bölünme ve birleşme</p>

  <p class="block_9">Yıl, 476, Çin. Herüllerin kralı “Barbar” Odoacer, Romulus Augustulus’u (459-476) tahttan indirip farkına varmadan Avrupa’da ortaçağın başlamasına neden olurken, Çin’de Han İmparatorluğu’nun yıkılması ve dağılmasıyla 220 yılında başlamış olan ortaçağ imparatorluk topraklarının yeniden bir araya getirildiği 581 yılına kadar devam edecektir. Bu dönemin başlıca özelliği, imparatorluk topraklarının birbirlerini özümseme eğilimi gösteren, birbirleriyle devamlı olarak savaşan, sınırları istikrarsızlık gösteren ve bu özelliklerden dolayı varlıkları ve sayıları devamlı olarak değişim geçiren çeşitli özerk devletler arasında bölünmüş olmasıdır. Kuzeyde “Barbarlar” çeşitli bağımsız devletler kurar (On Altı Krallık Dönemi); güçlü Tuoba kabilesinin birleştirici eylemlerinden sonra kurumları tamamıyla Çinlileşmiş olan beş yabancı hanedan birbirini izler. Güneyde de farklı hanedanların başa geldiği uzun bir dönem yaşanır; Yangtze’nin devasa deltasının hâkim olduğu büyük alanda, başkent Nanking olmak üzere altı hanedan birbirini izler (Altı Hanedan Dönemi: Wu, Batı Jin, Doğu Song, Qi, Liang, Chen).</p>

  <p class="block_9">İmparatorluğun yeniden bir araya getirilmesi, Sui (581-618) ve Tang (618-907) olmak üzere, isyancı üst düzey askeri yetkililer tarafından kurulmuş iki Çin hanedanı sayesinde gerçekleşir. Dışarıda yaşanan yenilgiler (Talas’ın 751’de Araplar tarafından kazanılması) ve içerideki isyanlar (An Lushan İsyanı) Tang hanedanının çöküşünü başlatır ve toprakların yeniden bağımsız devletler arasında bölünmesi ancak Song hanedanının 960 yılında imparatorluğu yeniden bir araya getirmesiyle son bulur.</p>

  <p class="block_46"> </p>

  <p class="block_19"> </p>

  <p class="block_67">VI. Yüzyılda Para Ekonomisi ve Bilimsel Gelişmeler</p>

  <p class="block_67">(Liang Dönemi)</p>

  <p class="block_9">İleri sürülen bir sava göre, para ekonomisi gelişim aşamasından geçtiği zaman, bilimle ilgili kavramsal ve teknik gelişmeler de ilerleme gösterir. Parasal ekonomideki büyümeleri bilimin göstergesi olarak kullanırsak, V ila X. yüzyıl arasında Çin için en önemli dönemin, Güney’de birbirini takip eden altı hanedandan biri olan Liang dönemi (502-557) olduğunu söyleyebiliriz. Liang döneminin belirleyici özelliği, kâğıt paranın çok yaygın olarak dolaşımda olmasıdır; para basımındaki niteliksel ve niceliksel artışa parasal kaos da (resmi paralarla geçersiz veya sahte paraların bir arada var olması) eşlik eder ve sonuçta devlet, sektörü düzenleme çabasıyla para politikasına büyük önem verir.</p>

  <p class="block_39">Üç kozmolojik teori</p>

  <p class="block_9">Liang döneminde bilim tarihi açısından en önemli veri, eşit derecede kültürel saygınlığa sahip olan ve hepsi de Çin’in geleneksel astronomi külliyatının gelişiminde belirleyici derecede katkıda bulunmuş olan üç kozmolojik teorinin (Gökyüzü’nü, kare şeklindeki Dünya’yı örten yarı küresel bir örtü olarak tasvir eden <i class="calibre2">Gai Tian;</i> Dünya’yı gök kubbenin içerisinde yüzen bir küre olarak gören <i class="calibre2">Hun Tian;</i> gök cisimlerinin boş ve sonsuz uzayda bulunduğunu varsayan <i class="calibre2">Xuan Ye)</i> destekçileri arasında oluşan tartışma ortamıdır. Bu tartışmanın en anlamlı aşamaları, Fang Xindu adlı bir matematikçi ve topografın <i class="calibre2">Hun Tian</i> teorisine destek verdiği 520 yılıyla, 525 yılında gerçekleşen ve <i class="calibre2">Gai Tian</i> teorisinin resmi olarak kabul edildiği tartışma-konferanstır (bu teori, “gökyüzünü ölçmek” için kullanılan tüm yöntemlere ilham olur). Bu arada, Çin’de bilimsel teorilerle ilgili hiçbir yasaklama, bu teorilerin destekçileri için de hiçbir zaman mahkeme veya yakılarak öldürülmenin söz konusu olmadığını vurgulamakta yarar var.</p>

  <p class="block_39">Hidrolik saatler ve kum saatleri</p>

  <p class="block_9">Hidrolik saatçilikte kayda değer gelişmeler yaşanır; suyla çalışan karmaşık saatlerin kullanımını anlatan akılcı rehberler derlenir ve bu cihazlar, daha doğru ve güvenilir olmalarını sağlayan gelişim süreçlerinden geçer. Matematikçi, astronom ve <i class="calibre2">Tianwen lu</i> (Astronomik Kayıtlar) adlı eserin yazarı Zu Genzhi 506 yılında, imparatorluk yetkilileri tarafından diğer kum saatlerinin yapımında örnek olarak kullanılan ve doğru olmadığı açık olan hidrolik kum saatini tamir etmekle görevlendirilir; hidrolik saatin doğruluğu, damlayan suyun miktarının düzenli olmasına bağlı olduğu ve bunun için çıkış noktasındaki basıncın sabit olması gerektiği, Zu Genzhi dâhiyane teknik çözümler getirir: İki geleneksel kap yerine toz girişini engellemek için kapaklı, bronzdan üç silindirik kap, genelde ejderha ağzı şeklinde olan damlama muslukları ve biri gündüz, diğeri gece için iki zaman ölçüm kabı; Zu Genzhi’nin yaptığı değişiklikler arasında ara kaba, alttaki kaba su akımının sabit olmasını sağlayan bir bölmenin eklenmiş olması da vardır.</p>

  <p class="block_39">Zamanın birimlere bölünmesi</p>

  <p class="block_9">Zamanın ölçümüyle ilgili cihazlara gösterilen ilgiye, onu birimlere bölmek için en uygun ölçüm birimlerine duyulan ilgi eşlik eder. Çin’de zamanın klasik ölçü birimi <i class="calibre2">ke</i>, yani çeyrek saattir (14 dakika ve 24 saniye); gün hem 100 <i class="calibre2">ke</i>’ye hem de 12 <i class="calibre2">shi,</i> yani çift saate ayrılır; bu iki ayrım Geç Zhou döneminden (MÖ V-IV. yüzyıl) itibaren birbirinden bağımsızdır. Çin bilim tarihinde günün bu iki ölçüm sistemi arasında bir bağlantı oluşturulmasını ilk deneyen, Liang döneminde, İmparator Wu’dur (507’de). 100 sayısı 12’yle bölünemeyeceği için imparator bir günü oluşturan <i class="calibre2">ke</i> sayısını 96’ya indirmeyi önerir, böylece bir gün 12 <i class="calibre2">shi</i> veya 96 <i class="calibre2">ke</i>’yle ölçülebilecektir. 544 yılında <i class="calibre2">ke</i> sayısı 96’dan, Çinlilerin klasik dönemden miras aldıkları karmaşık sayısal hesaplamalara daha uygun olan ve yine 12’ye bölünebilen 108’e çıkarılacaktır. Liang hanedanının zamanın ölçü birimlerini matematiksel açıdan uyumlu kılmak için benimsediği çözümler, birkaç yüzyıl boyunca biı daha değişime uğramamıştır; yeni gelişmeler için X. yüzyılın ilk yarısına kadar (Beş Hanedan Dönemi) beklemek gerekecektir.</p>

  <p class="block_9">Astronomi alanında ise Liang döneminde gökyüzü haritaları konusunda çeşitli modeller geliştirilir. Bu modellerin ayrıntıları <i class="calibre2">Sui Shu</i> adlı, Sui hanedanının yıllıkları yoluyla bize ulaşmıştır. 550 yılı civarında, kutuplar, ekliptik, gök ekvatoru, 28 <i class="calibre2">xiu</i> (takımyıldızlar) ve yıldızlarıyla ahşaptan devasa bir kürenin varlığı belgelenmiştir; gökyüzünü temsil eden bu kürenin çevresinde Dünya’yı temsil eden bir halka vardır. Liang Küresi adı verilen bu küre sonraki dönemlerde model olarak kullanılacaktır.</p>

  <p class="block_39">Takvim</p>

  <p class="block_9">Liang hanedanı takvim bilimine de önem verir. Hanedanın ilk yıllarında, 443 yılında bir önceki Liu Song hanedanı zamanında He Chengtian tarafından geliştirilmiş olan takvim <i class="calibre2">Yuanjia</i> takvimidir; 509’da İmparator Wu, 462 yılında Zu Chongzi tarafından geliştirilmiş olan ve tropik yılın hesabı açısından bir öncekine göre daha doğru olan <i class="calibre2">Daming</i> takviminin kullanılmasına karar verir. Liu Zhuo’nun (544610) Liang döneminden hemen sonrasına ait olan, ama kökleri ve ilham kaynağı bu büyük hanedanın dönemindeki bilimsel gelişmelere uzanan eserleri de son derece önemlidir. Liu Zhuo, 604 yılında resmiyet kazanacak olan Huanji takviminde, Zu Chongzi tarafından zaten ele alınmış sonlu farklar yöntemini uygular (n’nin hesabıyla ilgili kuramsal faaliyetleriyle ün salan Zu Chongzi, matematik alanında, günümüze ulaşmamış, ama imparatorluk sınavlarının geçilmesi için çalışılması gereken metinlerin arasında yer almaya devam eden klasik bir eserin yazarıdır ve yukarıda adı geçen astronom Zu Genzhi’nin babasıdır). Liu Zhuo 600 yılı civarında gündönümlerinin daha doğru şekilde hesaplanması için güneş saatinin gölgesinin ölçümünde de ilerlemeler sağlar.</p>

  <p class="block_39">Coğrafya</p>

  <p class="block_9">Ülkelerin ve halkların incelenmesi ve haklarında bilgi edinilmesi için gerekli olan bilimsel araştırma dalı olarak görülen coğrafya, Liang döneminde kayda değer ölçüde gelişir. Bu dönemde Çin’de ilk defa <i class="calibre2">zhi-</i> <i class="calibre2">gong tu</i> (hâkimiyet altındaki halkların resimleri) adı verilen ve antropolojik coğrafya olarak adlandırabileceğimiz bir araştırma alanına dayanan edebi bir tür ortaya çıkar. Bu türden ilk eser 550 yılına aittir ve Wu’nun halefi olan İmparator Yuan’a atfedilir. Liang döneminde, yine coğrafi araştırmalar alanında mevcut verilerin düzenlenmesine önem verilir; hanedanın sonuna doğru, bir önceki Qi hanedanı döneminde, mevcut 160 adet coğrafi yazı derlenerek hazırlanmış ansiklopedik bir eser olan <i class="calibre2">Dili Shu</i> (Coğrafya Kitabı) geliştirilir. <i class="calibre2">Dili Shu’nun</i> coğrafi bilgiler alanında tarihteki ilk derleme sayılabileceği düşünülürse, Liang döneminde âlimlerin bu verilerin güncelleştirilmesine ve bu metinin geliştirilmesine katkıda bulunmaya bu kadar önem vermesi önemsiz sayılmamalıdır. Taş levhalara oyulmuş kartografik etütler ve mineral ve jeobotanik alanlarında bilgeler içeren <i class="calibre2">Dingjing tu</i> (Dünyanın Resimli Aynası) gibi bir metinin derlenmiş olması, Liang döneminin sonraki dönemler üzerindeki teşvik edici işlevine işaret eder; bu eserlerin birincisi Song dönemindeki harika kartografi eserleri için bir örnek teşkil ederken ikincisi de Li Shizhen’in ünlü <i class="calibre2">Bencao Gangmu</i> (XVI. yüzyıl sonu) adlı eseri derlerken yararlandığı en önemli kaynaklardan biridir. Liang döneminde ayrıca pedallarla çevrilen çarklarla işleyen tekneler de vardı (bu icat, bu mekanizmaları 573’te, Li Yang kuşatması sırasında kullanmış olan amiral ve mühendis Huang Faqiu’ya atfedilir). Rüzgâr yardımıyla kara üzerinde ilerleyen yelkenli arabaların kullanımı da ilk defa Liang döneminde, İmparator Luan (552-554) tarafından tarif edilir.</p>

  <p class="block_46"> </p>

  <p class="block_46"> </p>

  <p class="block_30">V ile X. Yüzyıllar Arasında Teknik İcatlar ve Tıbbi Keşifler</p>

  <p class="block_39">Barut</p>

  <p class="block_9">Kara barut veya pirit tozu olarak da bilinen barut, diğer nitratlara göre daha az hidroskopik olan ve oksitlenebilen moleküllerle hemen tepkimeye giren çok oksijenli bir madde olan güherçile veya potasyum nitrat, KNO, genelde piritten ısıtma yoluyla elde edilen kükürt (demir sülfür, FeS) ve kömür karışımından oluşur. Batıda ilk defa Ebu Muhammed el-Malaki bin el-Baytar (y. 1197-1248) tarafından 1240’ta “Çin karı” olarak söz edilmiş olan bu karışım, Çin’de 808’de (Tang dönemi) Taocu simyacı Zhao Naian tarafından <i class="calibre2">Qian Hong Jia Geng Zhi Bao Ji Cheng</i> (Kurşun, Cıva, Ahşap ve Metal Hazinesinin Geniş Kapsamlı Derlemesi) eserinde tasvir edilir. Zhao’nun formülü iki ons kükürt ile iki ons güherçilenin 1/3 ons kurutulmuş loğusa otuyla karıştırılmasını öngörür. Loğusa otu, kömür açısından zengin bir bitkidir. Zhao’nun formülüyle sonradan yapılan deneylerde bu karışımın alev aldığı ve çok yanıcı olduğu, ama patlamadığı görülmüştür.</p>

  <p class="block_9">850’de, Zheng’e atfedilmiş olan, ama büyük ihtimalle birden fazla yazarın katkıda bulunduğu <i class="calibre2">Zhen Yuan Miao Dao Yao Lüe</i> (Gerçek Kökenin Daosunun Derlemesi) adlı eserde, onları hazırlamış olan Taocuların itibardan düşmesine neden olacak derecede “tehlikeli” olan 35 tarife yer verilir; bunların arasında Zhao’nun da karışımı vardır, ama loğusa otunun yerini kurutulmuş bal almıştır. İnsanların ve evlerin cayır cayır yanmasına neden olabilecek “ateş ve alevler” yaratabilen bu karışımın kullanılmaması tavsiye edilir. Dolayısıyla 850 yılı, Çin’de barutun bilinçli olarak icat edildiği yıl sayılır.</p>

  <p class="block_9">904 ve 975 yıllarına ait belgeler, kara barutun ilk defa savaş amaçlı olarak bir alev silahının prototipinde kullanıldığına tanıklık eder. Bambu bir borudan oluşan bu silahlar, kara barutla kaplı bir fitille ateşe verilmiş bir miktar gaz yağı fırlatır. Sonraki deneylerde karışımdaki güherçile miktarı arttıkça, patlayıcı etkisi giderek artar ve XI. yüzyıl başlarından itibaren gerçek anlamda bombalar ve onları kullanmaya uygun silahlar icat edilir ve kullanılmaya başlar.</p>

  <p class="block_39">Matbaanın öncüleri</p>

  <p class="block_9">Hareketli harfli matbaanın icadı da Avrupa’dan önce Çin’de yapılır veya en azından hazırlık dönemi Çin’de gerçekleşir. Antikçağdan beri çok yaygın olan bu tekniklerin arasında Babil veya Sümer kaynaklı olduğu sanılan, isimleri niteleme amaçlı mühür kullanımıyla, sıvı bronzun bu amaçla yapılmış kalıpların içine akıtılmasıyla törensel vazo ve objeler üzerine rölyef olarak bronz karakterlerle yazı yazma geleneği vardır; taşların oyulduğu litografi de kayda değer bir teknik altyapı oluşturur. Budizmin ortaya çıkışı ve onu izleyen yayılma dönemindeyse, bu alandaki gelişmeleri olumlu şekilde etkileyip yeni icatlar için katalizör işlevi görmüştür. Nitekim VI. yüzyıl civarında kutsal imgelerin basılması için yeni bir işleyiş uygulanmaya başlar; bir kartonun üzerine, çoğaltılması amaçlanan görüntüyü oluşturacak şekilde çok küçük delikler açılır ve bu karton, kâğıdın üzerine konup üzerine mürekkep dökülür ve kâğıda bastırılır. Bu hızlı ve ekonomik sistem aynı objenin sayısız kopyasının çıkarılmasına imkân sağlar.</p>

  <p class="block_9">Bilinen ilk basılı Çin metini 704 ila 751 yılları arasına aittir; oyulmuş, ahşap bir kalıptan yola çıkılarak hazırlanan bu belge, Kore’de, Pulguksa de Kyongju Budist tapınağında bulunmuştur. Benzer bir teknikle çoğaltılmış ilk kitap da <i class="calibre2">Elmas</i> Sutra’dır. Günümüzde British Museum’da bulunan bu metin 1907’de Aurel Stein tarafından Dunhuang’da başka birçok belgeyle bir arada bulunmuştur. 5,30 m uzunluğunda ve 27 cm genişliğindeki bu belge rulosunun son derece süslü baş sayfasında Buda bir müridiyle sohbet ederken resmedilmiştir, sayısız ilahi varlık ve diğer müritleriyle hizmetkârları da çevresini sarmaktadır. Kutsal metinlerin üretimine kısa sürede dindışı metinlerin de basımı katılır. Bunların arasında ilk olarak takvimler vardır, 847 ve 851’de de simyacı Liu Hong’un biyografisi basılır; X. yüzyılın ilk yarısında yazar He Ning’in şiirlerinden oluşan bir derleme, 913’teTaocu keşiş Xuan Zong’un Laozi’yi konu alan bir yorumu basılır. Bu dönemin sonundaki en önemli eser, farklı hanedanların hükümdarlığında görevini yürütmeye devam eden ihtiyatlı ve uzun ömürlü bir bakan olan Feng Dao’nun 953’te hazırlayıp bastırdığı on bir klasik metindir.</p>

  <p class="block_9">Bu metinlerin oyulması için daha çok dokusu ince, düz ve uzun ömürlü olan armut ağacı, ikinci olarak ise hünnap ağacı <i class="calibre2">(Zizyphus vulgaris)</i> kullanılmıştır. Oyma işleminden sonra (genelde <i class="calibre2">recto</i> ve <i class="calibre2">verso</i> şeklinde iki yüzeyde) ahşap bloklar bir ay süreyle suda bırakılır, sonra gölgede kurutulur, bitkisel yağla işlenir ve şıvak otuyla parlatılır. XI. yüzyılın başında gerçekleşen hareketli harflerin icadı Bi Sheng’e (y. 990-1951) atfedilir.</p>

  <p class="block_39">Mekanik saatler</p>

  <p class="block_9">Mekanik saatlerin teknik yapımında da kayda değer bir evrim gerçekleşir. Bu cihazların ilki, matematikçi ve Budist keşiş Yi Xing (683-727) tarafından 725’te geliştirilir. Su gücüyle hareket eden bir tekerlek, içinde yeryüzünün olduğu varsayılan gök küreyi temsil eden bir küreye 24 saatte bir tam tur attırır; kürenin çevresinde her biri farklı bir halka üzerinde Ay ile Güneş’i temsil eden iki küre döner; gökkürenin Batıya doğru attığı her turda (yani yerkürenin bir tam dönüşünde) Ay doğuya doğru 13°, Güneş de aynı yönde 1° ilerler; gökkürenin 29 tur artı bir dönüş fraksiyonundan sonra Güneş ile Ay karşılaşır. Gök kürenin her 365 turunda, dönen bir halka üzerinde bulunan Güneş bir tam tur atmış olur. Bu saatin işlemesini sağlayan unsurların arasında sıvı dolu kaplar, dişliler, zaman göstergeleri, çarklar, akslar, yavaşlatıcı cihazlar ve çeşitli mekanizmalar vardı. Bu cihaza dahil olan çan ve davul da saatleri ve çeyrek saatleri belirtmeye yarıyordu. Destek unsurları çeliktendir, hareketi ileten cihaz ise tarihte bilinen ilk saat maşasıdır. Yi Xing’in saati, 730 yılında devlet görevlilerinin sınav programlarına dahil olan konulardan biridir. Ama buna rağmen bu cihaz Tang hanedanından önce ortadan kaybolmuştur ve Zhang Sixun 976 yılında daha büyük ve daha gelişmiş bir versiyonunu yapar; hidrolik güç olarak kışın donan su yerine cıvadan yararlanan bu cihaz 3 m yüksekliğinde bir kuleye monte edilir. Bu saatte, bir tam dönüş 24 saatte gerçekleşir, gezegenler ekliptik boyunca ilerlerler ve saatler görünüp kaybolan 12 levha üzerinde gösterilir. 1271 yılında Batıda, Robertus Angelicus’un Sacrobosco’nun <i class="calibre2">De Sphaera</i> [Küreler Üzerine] eserine getirdiği yorumlarda bazı zanaatkârların bir günde bir tam dönüş gerçekleştirecek mekanik bir tekerleği inşa etmeyi çok denediklerini, ama başaramadıklarını anlattığı unutulmamalıdır. Avrupa’nın mekanik bir saate sahip olması için 1310 yılına kadar beklemek gerekecektir. 976’da ise Zhang Sixun, cihaza enerjinin dişli tekerleklere aktarılmasını sağlayan bir zinciri ekleyerek (zincirleme aktarım) mekanik saatte bir ilerleme gerçekleştirir.</p>

  <p class="block_9">Astronomi alanındaki çalışmalar daha da geliştirilir ve kuyrukluyıldızların kuyruklarının Güneş’e göre daima zıt yöne baktığına dair ilke ilk defa 635 tarihli <i class="calibre2">Jin Hanedanının Yıllıkları’</i>nda ifade edilir. Çin düşüncesine göre, kuyruğun yönünü belirleyen, Güneş’in güçlü <i class="calibre2">qi</i> gücü, yani “yaşam nefesi”dir.</p>

  <p class="block_9">Antikçağda Çin’de dökme demir, demirin eritilmesi ve karbon açısından daha düşük bir alaşım elde etmek için gelişmiş teknikler kullanılır (bu süreç 1863’ten itibaren Martin Siemens prosesi olarak tanınacaktır). Bu teknik V. yüzyıldan itibaren Çin’de görülür ve sonraki yüzyılda daha dayanıklı kılıç ve silahların yapımı için faydalı bir işlem olarak tarif edilir.</p>

  <p class="block_9">Yapı inşaat teknikleri açısından da, ilk basık kemerli köprü 610 yılında Li Chun tarafından inşa edilir. Zhaoxian’da (Shanxi) Jiao Nehri üzerinde günümüzde görülebilen bu köprü taştan olup 37,50 m uzunluğundadır ve tek bir basık kemerden destek alır; bu basık kemerin iki yanında bulunan ikişer küçük kemer köprünün ağırlığını azaltır, onu daha esnek kılar ve nehrin yükselmesi durumunda suyun geçişini kolaylaştırarak köprünün su altında kalma riskini azaltır. Fransa’da Rhone Nehri üzerindeki Saint Exprit köprüsü ve İngiltere’de, Bury St. Edmunds’ta Abbot köprüsü örneklerinde görüldüğü üzere, basık kemerli köprü tekniği Batıya ancak XIII. yüzyılda ulaşacaktır.</p>

  <p class="block_39">Tıp ve simya</p>

  <p class="block_9">Tıp bilimi de Çin kültüründe erkenden gelişmeye başlar. 650 yılına doğru, bir hekim olan Cui Zhiti gerçek anlamda guatr (tiroidin hipertrofisi) ile tümör kaynaklı tedavi edilmez şişkinlik arasındaki ayrımı tespit eder, çağdaşı olan Zhen duan ise bu hastalıkları tedavi etmek <sup class="calibre10">ve</sup> için hadım edilmiş koçların tiroit bezlerinin kullanıldığı bir reçete yayımlar (yağlarından arındırılır, kurutulur, toz haline getirilir, hünnap meyvesiyle beraber hap haline getirilir ve hastaya yutturulur). Başka bir reçeteye göre, yine koçun olmak üzere, tek bir tiroit bezi yağından arındırılıp emilmek üzere hastaya verilir.</p>

  <p class="block_39">Aşı</p>

  <p class="block_9">Başbakan Wang Dan’ın (957-1027), oğlunun çiçek hastalığından ölümü üzerine hekimlerden ve simyacılardan ailesinin tamamının bu hastalıktan dolayı kökünün kurumaması için bir çözüm istemesi anlamlı bir başka olaydır. Bağışıklık elde etmek amacıyla mikropların vücuda aşılanması önerisi bu şekilde ortaya çıkar. Daha sonra geliştirilecek olan bu teknik, hastaların püstüllerinin alınması, kurutulması, toz haline getirilmesi, nemli pamuğun bu toza batırıldıktan sonra hastanın burnuna yerleştirilmesinden oluşur. Mikropların burun mukozası yoluyla emilmesi, ilk aşı örneğini oluşturur. Doğabilimci keşiş Lu Zanning’in (9191001) 980 yılında yazdığı <i class="calibre2">Wu Lei Xiang Gan Zhi’de</i> (Dünyadaki Her Şey Üzerine İncelemeler) şöyle yazılıdır: “Ateşli salgınların neden olduğu hastalıklar durumunda hastalığın bulaştığı insanlardan mümkün olduğu kadar çok giysi toplanacak ve buhara tabî tutulacaktır. Ailelerin geri kalan kısmı bu şekilde enfeksiyondan kurtulacaktır.”</p>

  <p class="block_9">Bütün bunlara 625 yılına doğru (Tang dönemi) matematikçi Wang Xiaotang’ın, x<sup class="calibre10">3</sup> + ax<sup class="calibre10">2</sup> - b = 0 (üçüncü derece) türünden denklemleri çözmek için bir yöntem önerdiğini de eklemek gerekir. Pratiğe bağlı olan bu yöntem sadece pozitif sonuçlar gerektiriyordu.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Bilim ve Teknik:</b> <i class="calibre2">Doğuda ve Batıda Tıp,</i> s. 488; <i class="calibre2">Yunan-Bizans Geleneğinde Simya,</i> s. 506; <i class="calibre2">Arap Simyası,</i> s. 516; <i class="calibre2">Yeryüzünün Tasviri,</i> s. 561</p>

  <p class="block_"> </p>
</body>
</html>
