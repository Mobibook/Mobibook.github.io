<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942882">Scotus Eriugena ve Hıristiyan Felsefesinin Başlangıcı</span></p>

  <p class="block_6">Armando Bisogno</p>

  <p class="block_19"> </p>

  <p class="block_19"> </p>

  <p class="block_31">Johannes Scotus Eriugena eserlerinde erken ortaçağın tamamının kültürel dürtülerinden yararlanır. Kutsal metinleri dikkatli bir şekilde inceleyen, hem Latince hem Yunanca patristik edebiyatı bilen, beşeri bilimlerde de uzman olan Johannes Scotus’un yarattığı, ilk 1000 yılın son büyük kuramsal sentezi, erken ortaçağın teolojik ilminin ağır, ama sürekli evriminin ürünüdür.</p>

  <p class="block_46"> </p>

  <p class="block_46"> </p>

  <p class="block_30">Yaşamı</p>

  <p class="block_9"><span class="text_31">İrlanda asıllı bir</span> <b class="calibre3">tercüman</b></p>

  <p class="block_9">Kesin olmayan nedenlerden dolayı Johannes Scotus Eriugena (810-880) olarak bilinen kişinin yaşamı hakkında fazla bilgi yoktur. <i class="calibre2">Scotus</i> sıfatı İrlanda, yani eski <i class="calibre2">Scotia</i> kökenli olduğuna işaret eder; <i class="calibre2">Eriugena</i> ise Kelt dilinde İrlanda anlamına gelen <i class="calibre2">Eriu’</i>dan hareketle doğduğu ülkeye gönderme yapmak için kendisinin kullandığı bir isimdi Bu iki terimin benzer etimolojisi, genelde Johannes Scotus’un tercih edilmesinin ardında yatan nedendir. Johannes Scotus’un büyük ölçüde eksik olan biyografik verileri arasındaki tek kesin tarih, ilahi kader konusunda müdahalesinin talep edildiği 851 yılıdır. Bu vesileyle yazdığı <i class="calibre2">De praedestinatione [İlahi Kader Üzerine]</i> eserinden sonra Johannes Scotus, Hilduinus de Saint Denis’in tercümesinin belirsizliklerle dolu olmasından dolayı kendini <i class="calibre2">corpus areopagiticum,</i> yani Dionysios Areopagites’in külliyatının Yunancadan Latinceye tercüme edilmesine adar. Ancak tercüme ettiği eserler Sahte-Dionysios’un (V. yüzyıl) metinleriyle sınırlı kalmaz; Johannes Scotus sonraki yıllarda Maximus Confessor’un (y. 580-662) <i class="calibre2">Ambigua ad Johannem [Johannes’e göre Anlam Belirsizlikleri]</i> ve <i class="calibre2">Quaestiones ad Thalassium [Thalassius’a Sorular]</i> kitaplarıyla Nyssalı Gregorius’un (y. 335-y. 395) <i class="calibre2">De opificio hominis [İnsanın Yaratılışı Üzerine]</i> eserleri üzerinde çalışır. Bütün bu tercümeler ve <i class="calibre2">Carmina [İlahiler]</i> eseri Şarlman’ın yeğeni olan ve Johannes Scotus’un sarayında öğretmenlik yaptığı Kral Dazlak Karl’a (823-877) adanır; Johannes Scotus’un düşüncesinin zirvesini temsil eden <i class="calibre2">Periphyseon: De divisione naturae [Periphyseon: Doğa’nın Sınıflandırılması Üzerine]</i> eserini oluşturan beş kitabın yazılışı ise hem kuramsal hem de teolojik açıdan zahmetlidir. Johannes Scotus 870 ile 880 yılları arasında gerçekleştiği sanılan ölümünden hemen önce tefsir eserlerine odaklanır: Tercümesini zaten yapmış olduğu Dionysios’un eserlerinden <i class="calibre2">Expositiones in Hierarchiam caelestem [Göklerin Hiyerarşisi Üzerine Açıklamalar]</i> hakkında bir yorum yazar, Yuhanna İncili’ne <i class="calibre2">(Giriş Bölümüne) Homilia (Dini Öğütler)</i> ile büyük olasılıkla yazarın ölümünden dolayı tamamlanmamış olan <i class="calibre2">Commentarius’u (Yorum)</i> adar.</p>

  <p class="block_46"> </p>

  <p class="block_46"> </p>

  <p class="block_30">Eğitimi</p>

  <p class="block_39">Özgün bir ses</p>

  <p class="block_9">Johannes Scotus’un aldığı eğitimdeki çok sesli dürtülerin varlığı, yazarın eserlerini ara sıra ele alanların bile dikkatini çekecektir. Yazılarının hem tarzında hem de içeriğinde, bütün Latin patristik geleneğin ve özellikle Augustus’un güçlü etkisi ile Karolenj döneminde görülen pedagojik paradigmayla tam bir uyum içinde kutsal metinlere vurgu belirgindir. Ortaçağ felsefesinde genelde IX. yüzyılın tek özgün ve kayda değer sesi olarak kendisine ayrı bir yer verilmesine rağmen, Johannes Scotus kendisinden önce Şarlman’ın döneminde yaşamış olan aydınlarla ve Karolenj İmparatorluğu’nun kurucusunun varislerinin yönettiği Avrupa’daki çağdaşlarıyla, Yunan-Roma geleneğinden kaynaklanan ortak bir teknik beceri birikimi, patristik kültürün muhafaza edilmesi ve yayılması konusunda sürekli bir vurgu ve kutsal metinlerin okunmasının başka herhangi bir etkinlik veya metodolojiye göre üstünlüğünü ileri sürme arzusunu paylaşır.</p>

  <p class="block_9">Karolenj döneminin tüm teologları gibi Johannes Scotus da, Kitabı Mukaddes hakkında bilgi sahibi olmaya öncelik verir, ama bunun yanı sıra bir yandan yukarıda adı geçen Augustinus’tan Hieronymus’a, Ambrosius’tan Poitiers piskoposu Hilarius’a kadar en önemli Kilise Babalarının eserlerini inceler, bir yandan da gramer konusunda bilgili ve bütün yaratılışın hem mantık hem de metafizik altyapısını yansıtan diyalektik tartışmalar alanında yetenekli ve zarif bir hatip olduğunu gösterir. Johannes Scotus’un kuramsal özgünlüğü sadece incelediği çok büyük miktardaki bilgiye değil, kendisinden önceki Karolenj yüzyılından miras aldığı bu kültürel birikimi o ana kadar Latin Batı topraklarına yayılmamış olan bir geleneğin -Bizans teolojik kuramsal faaliyetlerinin- sözlüğüyle birleştirme kabiliyetine de dayanır. Johannes Scotus, Sahte Dionysios’un ve diğer Yunan Babalarının tercümelerinden, Augustinus tarafından ortaya atılıp Karolenjler tarafından yeniden ele alınmış olan bir fikri -yaratılışın Tanrı tarafından kararlaştırılmış genel bir düzeni olduğu ve ilim arayışına kendilerini adayan insanlar tarafından kısmen de olsa anlaşılabileceği fikrini- güçlendiren bir felsefe dili ve bakış açısı geliştirir. Johannes Scotus’un farklı eserlerinde farklı tonlamalarla da olsa, evren mükemmel derecede uyumlu ve birliğe dönüş amacıyla yaratılışı yaratanla birleştirmeyi amaçlayan bir makine gibi tarif edilir.</p>

  <p class="block_46"> </p>

  <p class="block_46"> </p>

  <p class="block_30">İlahi Kader Konusundaki Tartışma</p>

  <p class="block_9"><b class="calibre3">İkili ilahi kadere</b> <b class="calibre3">karşı görüş</b></p>

  <p class="block_9">Daha önce de belirtildiği gibi, Johannes Scotus’un faaliyetlerine dair ilk kanıt, aynı zamanda tarihi kesin olarak bilinen tek olaydır. Hincmar de Reims (y. 806-882) ve Pardulus de Lion 851 yılında Johannes Scotus’tan zamanın belli başlı teologlarının yıllardır uğraşmakta olduğu bir tartışmaya müdahale etmesini ister. Büyük bir zekâya ve bilgeliğe sahip, ama manastır disiplinine isyan etmiş olan keşiş Godescalc d’Orbais (y. 801-y. 870) ilahi <i class="calibre2">gemina praedestinatio</i> [ikili ilahi kader] teorisini savunan bazı yazılar yazmıştı; tekil bir sayı olan, ama çoğul anlam taşıyan <i class="calibre2">gemina</i> sıfatının bu özel durumundan yararlanan Godescalc, ilahi kaderin tek olmasına rağmen ikili etkiye -iyilerin kurtuluşuna, kötülerin de mahvolmasına- neden olduğunu öne sürer.</p>

  <p class="block_9"><b class="calibre3">Hakiki</b> <span class="text_">religio</span> <b class="calibre3">ile hakiki</b> <span class="text_">philosophia</span></p>

  <p class="block_9">Godescalc’ın bu savlarına karşı çıkmaya davet edilen Johannes Scotus, genelde Karolenj döneminin Apolojetik edebiyatında olduğu üzere, rakibinin savının geçersizliğini kanıtlamak için kutsal metinlerden veya patristik otoritelerden bölümler sıralamakla yetinmez. Bu vesileyle yazdığı <i class="calibre2">De praedestinatione</i> kitabının on dokuz bölümünün oluşturulmasında gösterdiği büyük çaba ve beceri, bu İrlandalı teologun teknik ve kuramsal kabiliyetlerinin ilk kanıtıdır. Johannes Scotus eserin başından itibaren, özellikle Augustinus’un bu konudaki düşüncelerini temel alarak, hakiki <i class="calibre2">religio</i> ile hakiki <i class="calibre2">philosophia</i> arasında bir fark olmadığını belirtir: Bütün hakikatlerin tek bir kaynağı olduğuna inanılırsa, her disiplinin ve her tefsir dalının kurallarına uyulduğu sürece insanın arayışları sırasında rastladığı ve hakiki olan her şey ancak Tanrı’dan kaynaklanabilir. Bu ayrıca doğru şekilde uygulandığı sürece, beşeri bilimlerin incelenmesinde tespit edilen akıl yürütme kurallarının teolojide de kullanılabileceği anlamına gelir. Johannes Scotus bu ilkenin varsayımı üzerinde Godescalc’a karşı ikili bir tartışma inşa eder. Her şeyden önce insanoğlunun akılcılığı çift ilahi kaderi reddeder, çünkü bu görüş çelişkisizlik ilkesinin ihlali anlamına gelecektir: Eğer Tanrı birse ve tekse, ilahi kaderin Godescalc’ın sözünü ettiği ikili doğasını içeremez. İkinci olarak da, Tanrı’nın insan aklına bahşettiği, teolojik konuları inceleme imkânı, bu yeteneğin ne kadar değerli olduğunun kanıtıdır; ancak Tanrı iyi veya kötü herkese bir kader tayin etmiş olsaydı insan kendi iradesine göre seçim yapamazdı, ama bu özellik de akılcı faaliyetin en büyük özelliğidir.</p>

  <p class="block_46"> </p>

  <p class="block_46"> </p>

  <p class="block_30">Tercümeler</p>

  <p class="block_9">Sadece patristik yetkililerin veya kutsal metinlerden bölümlerin bir araya getirilmesinden oluşmayıp katı bir tartışma sürecine uygun şekilde yürütülen bu tartışmanın kendine özgü yönlerinden dolayı <i class="calibre2">De praedestinatione</i> hak ettiği saygıyı görmemiştir. Johannes Scotus’un diyalektik kullanımıyla akıl yürütmesindeki zenginlik, bu eseri sipariş edenlerin bile onu Godescalc’ın düşüncelerine karşı çıkmak için pek de etkin bulmamasına, hatta tamamıyla teolojik olan -yani sadece patristik edebiyat ve kutsal metinler konusunda uzman olanların yardımıyla çözümlenmesi gereken- bir sorunu diyalektik-akılcı kuramsal bir konuya dönüştürme riski taşıdığına inanmasına neden olur.</p>

  <p class="block_39">Dazlak Karl’ın hizmetinde bir tercüman</p>

  <p class="block_9">Ancak bu eserin fazla başarı elde etmemiş olması, Johannes Scotus’un saray ortamındaki saygınlığında bir azalmaya neden olmaz; bundan birkaç yıl sonra Dazlak Karl (823-877) yazardan <i class="calibre2">corpus areopagiticum’u</i> [Dionysios <i class="calibre2">Areopagites’in Külliyatı]</i> tercüme etmesini ister. Bizans imparatoru II. Mihail, 827’de kralın babası Dindar Ludwig’e (778-840) Dionysios’a atfedilen eserlerden oluşan bir kitap hediye etmişti; Dionysios’un, Elçilerin İşleri’nde Aziz Paulus tarafından Atina’nın Areopagus adlı tepesinde verdiği vaazla Hıristiyanlığı kabul eden Yunan olarak tarif edilen kişi olduğuna inanılırdı, dolayısıyla ortaçağ hayal gücünde Yunan felsefi akılcılığın vahye boyun eğmesini temsil eder. Saint Deniş Başkeşişi Hilduinus, üyesi olduğu manastırın, uzun ve inanılması güç bir süreçten geçmiş olan Dionysios tarafından kurulduğunu göstermek için, onun eserlerini tercüme etme görevini üstlenmişti (Dionysios’un Proklos’a özgü konulan ele alması modern dönemde bu eserlerin aslında V. yüzyıla ait olduğunu gösterir). Ancak Hilduinus’un yaptığı tercümeden memnun kalmayan Dazlak Karl, çağdaşları arasında Yunancayı tanıyan az sayıda kişiden biri olan Johannes Scotus’tan eseri yeniden Latinceye tercüme etmesini ister.</p>

  <p class="block_39">Dionysios’a göre evren</p>

  <p class="block_9"><i class="calibre2">Corpus areopagiticum’da</i> tasvir edilen evren güçlü Yeni-Platoncu özelliklere sahiptir, çünkü her bir basamağa farklı bir bilgi-kuramsal ve ontolojik düzeyin tekabül ettiği hiyerarşilere göre yapılanmıştır, yaratılış da Dionysios’a göre Tanrı’nın karmaşık bir tezahürüdür <i class="calibre2">(theophaneia). Corpus’u</i> oluşturan beş bölüm ve bir mektup derlemesi gökyüzü hiyerarşisi <i class="calibre2">(De coelesti hierarchia)</i> ile dini hiyerarşinin <i class="calibre2">(De ecclesiastica hierarchia)</i> analizini ele alır. Bu şekilde tasvir edilen evren, Tanrı tarafından uygulanan düzeni açıkça sergiler; Tanrı’nın üstünlüğüne ulaşmak için olumlu veya tanımlayıcı isimler <i class="calibre2">(De divinis nominibus)</i> yeterli olmayıp, apofatik bir dil, yani inkâr yolu <i class="calibre2">(De mystica theologia)</i> gereklidir ve Tanrı’yı tasvir etmek için başka varlıklar için normal olarak kullanılan sıfatlar olumsuz olarak kullanılır. Dionysios’a atfedilen yazılardan oluşan külliyatı okumak ve tercüme etmek, Johannes Scotus ve onun yoluyla Batı kültürü açısından yaratan ile yaratılış arasındaki ilişki konusunda kesin ve katı bir görüş oluşmasına yol açar. Maximus Confessor (y. 580-662) ve Nyssalı Gregorius’un yazıları gibi diğer Yunan kaynakları da bu görüşlerin oluşmasına katkıda bulunur. Bu eserler sayesinde Johannes Scotus hem doğanın hem de kutsal sözün Tanrı’nın yeryüzündeki tezahürleri olduğuna ve Tanrı’yla basit bir birlik oluşturmak, bilgi sahibi olan özne ile bilinen nesne arasında herhangi bir ayrımın mümkün olmadığı nihai bir <i class="calibre2">deificatio</i> [tanrılaşma] için doğayla kutsal söze başvurulması gerektiğine dair inancını güçlendirir.</p>

  <p class="block_46"> </p>

  <p class="block_46"> </p>

  <p class="block_61">Periphyseon</p>

  <p class="block_9"><b class="calibre3">Tanrı’nın ve canlıların</b> <b class="calibre3">doğası üzerine</b></p>

  <p class="block_9">Bu karmaşık kültürel önerme ve dürtünün meydana getirdiği bütün, Johannes Scotus’un üretiminin son döneminde son derece yoğun şekilde mistisizm yüklü olan, ama kültürel kimliğinin ayrılmaz bir unsurunu oluşturan mantık-diyalektik araçsallığın desteğinden yoksun olmayan eserler haline dönüşür. “Doğa” üzerine bir tartışma anlamına gelebilecek olan Yunanca <i class="calibre2">Periphyseon</i> kelimesi bu anlamda hem zihinle kavranabilecekleri, yani canlıları hem de insan zihninin kapasitesini aşanı, yani Tanrı’yı içerecek bir kavramın arayış projesini oluşturur. Bu eser bir öğretmen <i class="calibre2">(nutritor)</i> ile öğrencisi <i class="calibre2">(alumnus)</i> arasındaki hararetli diyalogu içeren beş kitaptan oluşur. Bu diyalogun işaret ettiği arayışın amacı, aynı anda hem Tanrı’dan hem de canlılardan söz edilmesini mümkün kılacak terimlerin tespit edilmesidir. Eserin başında <i class="calibre2">nutritor,</i> “doğa” kelimesinin bu işlevi yerine getirebilecek tek kelime gibi göründüğünü öne sürer. Nitekim doğa kavramı, semantik kapsamına dahil olan her şeyle bir arada düşünüldüğünde, kanıt gerektirmeyen, apaçık yönleriyle bağlantılı olarak içgüdüsel özelliklere sahiptir, üzerinde fazla düşünülmezse var olan her şeyi kapsar gibidir. Oysa akılcı bir akıl yürütmeyle analiz edilmeye çalışılırsa, bu kavram sadeliğini kaybeder; onu oluşturan unsurlarla beraber incelenmesi gerekir. Aristotelesçi bir bakış açısıyla “doğa” kelimesi bir cinstir, dolayısıyla türlere ayrılabilir. İnananların yardımına yetişen Kitabı Mukaddes ilk mısrasında cins ile tür arasındaki ilişkinin (dolayısıyla da ayrımın) şartlarını belirler: Yaratan ile yaratılanlar yaratılış kavramından dolayı birbirine bağlıdır (veya karşıt bakış açısıyla, birbirinden ayrıdır) ve doğa yaratılış süreci sırasındaki etkin veya edilgen rolüne göre ayırt edilir.</p>

  <p class="block_39">Etkin doğa</p>

  <p class="block_9">Bu açıdan bölünmüş olan doğa türü bir de dörde ayrılır: Birinci doğa yaratır, ama yaratılmamıştır; ikincisi yaratır ve yaratılmıştır; üçüncüsü yaratmaz, ama yaratılmıştır; dördüncüsü de yaratmaz ve yaratılmamıştır. Yaratan, ama yaratılmamış olan doğanın, <i class="calibre2">Periphyseon’un</i> ilk kitabının adandığı Tanrı olduğu açıktır. Sahte Dionysios’un eserlerini tercüme ederken öğrenmiş olduğu dilbilimsel ve teolojik bilgilerden yararlanan Johannes Scotus, Tanrı’dan söz, ederken insanlara özgü kelimeler kullanıldığı zaman karşılaşılan zorlukları anlatır: Tanrı’yı olumlu kelimelerle tasvir etmek imkânsızdır, ama iyice düşününce, ondan inkâr yoluyla söz etmek de uygunsuz görünür, çünkü Tanrı’nın bir özelliğini inkâr etmek onun bir sınır olduğunu iddia etmek gibidir. Dolayısıyla Johannes Scotus’a göre sadece olumlu veya sadece olumsuz olmayıp üstün olan üçüncü bir teolojiye ulaşmak gerekir; Tanrı tüm insani anlamların üstünde olduğu için dilin tasvir edici imkânlarının tamamıyla ötesindedir.</p>

  <p class="block_39">Edilgen doğa</p>

  <p class="block_9">Dolayısıyla Tanrı’dan söz etmek için insanın önünde iki yol vardır: Ya yukarıda sözü geçen şekilde tüm olumlu veya olumsuz nitelemeleri aşan bir teolojiyi izlemek ya da Tanrı’nın dünyada bıraktığı izlere güvenmek. Kutsal metinler ve doğa, Yaratan’ın tezahürleridir; Yaratan kutsal metinlerde ilham kaynağı olarak, doğada ise <i class="calibre2">theophaneia</i><sup class="text_8"><sup class="noteref" id="back_note_23"><a class="calibre9" href="../Text/index_split_197.html#note_23" title="23">23</a></sup></sup> olarak vardır. Yaratılmış olan evren fiziksel yönden bir çöküş durumunun ürünüyse de, yine de Tanrı’nın tezahürüdür. İlk hakiki yaratılış, zamanın yaratılmasından önce Tanrı’nın zihninde, Kelamda, yani Tanrı’nın yarattığı, ama aynı zamanda yaratıcı olan ve her şeyin kavramını içeren ikinci doğada gerçekleşmiştir. İnsanoğlu da, ilk günahtan önce Tanrı’nın zihninde bir kavramdı; yaratıcısına sadık kalmak istemediği için bu durumdan düşmüş, böylelikle fiziksel dünyanın ortaya çıkışı için gerekli şartları oluşturmuştu. Nyssalı Gregorius’tan destek alan Johannes Scotus’a göre fiziksel dünya Tanrı tarafından bu amaçla yaratılmış bir sahne gibidir. Yaratılmış olan, ama yaratmayan üçüncü doğa olan insanoğlunun amacı, Tanrı’yla birlik durumuna geri dönüştür <i class="calibre2">(redditus).</i> Johannes Scotus’un doğayı dörde bölmesi ancak bu noktada, yeniden bir araya gelen birliğin mükemmelliğiyle anlamlı olacaktır, çünkü dördüncü doğa da Yaratılış’ta tarif edilen sürecin sonundaki, yaratılmamış olan ve artık yaratmayan Tanrı’yla özdeşleşir.</p>

  <p class="block_46"> </p>

  <p class="block_46"> </p>

  <p class="block_30">Sahte-Dionysios’u Konu Alan Yorum</p>

  <p class="block_9">Perypbyseon’un kuramsallığının bu şekilde gözler önüne serilen değeri, üç farklı kültürel geleneği bir arada tutabilme ve onları kaynaştırma yeteneğinde yatar: Bunlar Karolenj döneminin başlarında yeni bir sisteme kavuşturularak Hıristiyan eğitimine temel olarak oluşturulan Latin patristik geleneği; konu ve dil açısından zengin olan Yunan teolojisi ve Johannes Scotus’un içerisinde sürekli olarak ve kendine özgü bir şekilde hareket ettiği kutsal metinlerdir. Nitekim İrlandalı teologun geliştirdiği beceriler, Sahte-Dionysios’un sözlüğüne yapılan atıflara göre genelde hakiki teoloji sayılan kutsal metinin sınırını çizdiği bir ortam içinde söz konusudur. <i class="calibre2">Corpus Dionysianum,</i> Johannes Scotus için hem bir ilham kaynağı hem de özgün ve dindışı imgeler konusunda son derece zengin bir repertuar oluşturur. Sahte-Dionysios’ta Tanrı’nın sonsuzluğu fikri çok güçlü bir şekilde hissedilir; Tanrı’yı uygunsuz kelimelerle tasvir etme isteğine boyun eğmemesi gereken teolojik dil de bu kavramdan kaynaklanır. Nitekim bütün olumlamalar, karşıtlarının inkârıdır; Tanrı’yla ilgili sözü edilebilecek her özellik, hatta en olumlusu bile karşıtının inkârını gerektirir: Tanrı’nın muhteşem olduğunu söylemek, dolaylı olarak onun muhteşemlikten uzak olmadığını iddia etmek anlamına gelir, dolayısıyla da Tanrı’nın sonsuzluğuna bir derecede de olsa gölge düşürmüş olur.</p>

  <p class="block_39">Yaratılan Tanrı’nın imgesidir</p>

  <p class="block_9">İnsanoğlunun Tanrı’yı tanıma arzusunun Sahte-Dionysios’un yazılarında özel bir yeri vardır; bu, yerine getirilemeyecek, ama gerekli bir arzudur, çünkü Tanrı’nın tezahürü ve imgesi olan yaratılanın doğasında vardır. Her ne kadar bütün canlılar kendi maddelerine özgü olan gölgelere sahip olsa da, bir yandan yaratıcılarının ışığından bir şeyler içerir ve yaratıcıya göndermede bulunur. Bundan dolayı, göklerde ve yeryüzünde yaratılanın düzeninin ardında yatan ilahi ve dini hiyerarşiler Sahte Dionysios tarafından ve Johannes Scotus’un tercümesinde o tezahürün imgesi olarak tasvir edilir. Bu tezahür insan dilinde uygun olmayan bir şekilde temsil edilir, çünkü insan dili sınırlıdır ve Yaratıcı’yla ilgili bir şey ancak Onun ilham verdiği kutsal metinler üzerinde tefekkür ederek, <i class="calibre2">per speculum</i> [bir ayna sayesinde] ifade edilebilir. Johannes Scotus, Sahte Dionysios’un en yüksek bilimsel eserlerinden birini yorumladığı <i class="calibre2">Hierarchiam coelestem [Gökyüzü Hiyerarşisi]</i> eserinde semboloji, metafor ve alegorik imgeler içeren kutsal sayfalardan, insanlığın zekâsının ötesine geçmesine ve arınmış bir inanca ulaşmasına yardımcı olacak bir destek gibi söz eder. Kutsal metinler hem peygamberlerin ve İncil’i yazan havarilerin sözlerinde hem de Tanrı’nın ve tezahürlerinden geriye kalan doğada vahiy edilen Hakikatin bilinmesi için bir yol temsil eder.</p>

  <p class="block_46"> </p>

  <p class="block_46"> </p>

  <p class="block_30">Kutsal Metinlerin Tefsiri</p>

  <p class="block_39">Aziz Yuhanna’ya getirilen tefsir</p>

  <p class="block_9">Kutsal metinle oluşan ilişki ortaçağ geleneğinin tamamında olduğu üzere, Johannes Scotus için de son derece önemlidir; Johannes Scotus’un yazdığı en güzel sayfalardan bazıları hem kelimelerinin sesinden hem de anlamından dolayı sesi müminlerin kulaklarında çınlayan <i class="calibre2">aquila spiritualis</i> [ruhani kartal] Aziz Yuhanna’ya ve eserlerine adanmıştır ve bu duruma işaret eder. Yuhanna’nın <i class="calibre2">Önsöz</i>’üne getirdiği yorumunda yazar Periphyseon’un kuramsal zirveleri ile tefsir sanatını kaynaştırır ve erken ortaçağ mistisizminin en cesur ve büyüleyici imgelerinden birini yaratır. Johannes Scotus, Aziz Yuhanna’nın evrimini izler ve onu <i class="calibre2">Homilia’nın</i> ilk sayfalarından itibaren üstün, zihinsel bir ilmin simgesi, hakikate içgüdüsel olarak, düşüncenin akılcı yapısına özgü akıl yürütmelerden geçmek zorunda kalmadan ulaşma ayrıcalığı tanınmış bir insan olarak tasvir eder. Aziz Yuhanna bilen ile bilinen arasında herhangi bir ayrımın kalmadığı son ilim derecesine ulaşmak için, yaratılmış tüm göklerin ve insan zihninin ötesine ulaşır; <i class="calibre2">deificatio,</i> yani Tanrı haline gelmesi, İsa’nın doğum gizemini ters yönde kat etmesi anlamına gelir ve Yuhanna’yı başka hiçbir insana verilmemiş bir ilim düzeyine ulaştırır. Dördüncü İncil’in <i class="calibre2">Commentarius’unda [Yorum]</i> olduğu gibi <i class="calibre2">Homilia’da da</i> Johannes Scotus kutsal metine, dolayısıyla da ancak Tanrı’yla zihinsel özdeşleşme durumunda gerçekleşen teolojik ilme yaklaşmak için gerekli ilk düzeyin inanç olduğunu belirtir.</p>

  <p class="block_9">Johannes Scotus’un karmaşık ve büyüleyici ve bundan dolayı ortaçağ boyunca sapkınlığa yakın sayıldığı için şüphe çekmiş sistemi, yaratılışın ve insanlık tarihinin zarif ve son derece zengin bir anlatımını oluşturur; her şeyin Kelamdaki ilk hakiki yaratılış anından yola çıkarak Adem’in düşüşüne ve fizikselliğin doğuşuna ulaşır ve Tanrı’nın evreni tabî tuttuğu <i class="calibre2">theophaneia</i> hiyerarşisinin basamaklarını izleyerek başlangıçtaki basit birliğe dönüşeceği öngörüsünde bulunur.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Felsefe:</b> <i class="calibre2">Hippo Piskoposu Augustinus,</i> s. 341; <i class="calibre2">Boethius: Bir Uygarlığın Geleceğe Aktarım Aracı Olarak Bilgi,</i> s. 363; <i class="calibre2">Hıristiyan Kültürü, Artes Liberales ve Pagan Dönemi Bilgileri,</i> s. 369</p>

  <p class="block_60"><span class="text_32"><br class="calibre15" id="calibre_pb_78" /></span></p>
</body>
</html>
