<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_38" id="id_Toc404942814">Şehirden Kırsal Kesime</p>

  <p class="block_6">Filippo Carla</p>

  <p class="block_19"> </p>

  <p class="block_19"> </p>

  <p class="block_31">Geleneksel tarihyazımı, şehirden kırsal kesime yaşanan göçü antikçağın sonuna dair bir gösterge olarak görürdü. Ancak geç antik dönem ve erken ortaçağ kentsel yapılanmaların gerçeği çok daha karmaşıktır ve hem dönüşüm hem de çöküş açısından izah edilmelidir: Nitekim şehir ile kırsal kesimin baştan konumlandırılmasının ardında propaganda, politika, ekonomi ve kiliseyle ilgili birbirine örülü unsurlar ve aralarındaki ilişkiler yatar.</p>

  <p class="block_19"> </p>

  <p class="block_19"> </p>

  <p class="block_30">Şehirlerin Terk Edilmesi</p>

  <p class="block_39">Curtis sisteminin doğuşu</p>

  <p class="block_9">XIX. yüzyılda geleneksel tarihyazımı, büyük ölçüde kendi kendine yeterliğe dayalı olan yeni feodal veya <i class="calibre2">curtis</i> üretim sisteminin teorik anlamda doğuşu ve ticaretin çöküşüyle bağlantılı olarak, halkın şehirleri terk edip kırsal kesime, aristokratların topraklarına yerleşmesini ortaçağa geçişin en belirgin işaretlerinden biri sayardı. Buna göre nüfusu azalan kent merkezleri köylere dönüşmüş ve bazı yerlerde geniş kırsal bölgeler şehir surlarının içine dahil edilmişti. Ayrıca zanaat ve ticari faaliyetlerin kırsal kesime taşınmış olması şehirlerin ekonomik özelliğini kaybetmesine yol açmıştı. Şehirlerin uygar ve ortak yaşamın simgesi olduğu ve etrafındaki topraklarda üretilen kaynakların tüketim ve dağıtım merkezi olduğu (“parazit şehir” veya “üretken şehir”) ve kent merkezlerinin ağırlıklı olduğu antik dünyaya karşın erken ortaçağ dünyasının daha ziyade kırsal bir dünya olduğuna inanılır. Burada asıl dikkat edilmesi gereken; “şehir” kelimesinin sadece yapısal değil, siyasal ve sosyal açıdan anlamıdır: Nitekim tiyatro veya amfitiyatro gibi antik şehirlere özgü bazı yapıların kaybolduğu doğruysa da bu olay kentsel yerleşimler açısından değil, kültürel açıdan önemlidir.</p>

  <p class="block_46"> </p>

  <p class="block_46"> </p>

  <p class="block_30">Piskoposluk Merkezleri</p>

  <p class="block_39">Şehirlerin var olmaya devam etmesi</p>

  <p class="block_9">Erken ortaçağda kent meclisleri ve mahkemelerinin VI. yüzyılda ortadan kaybolması gibi büyük çaplı değişimlere rağmen şehirlerin büyük güç merkezleri olmaya devam etmesi özellikle siyasi ve idari alanda giderek daha etkin hale gelen piskoposların varlığı sayesindedir. Romalılar döneminden beri, Origenes’in (y. 185-y. 253) önerisine uyarak piskoposları imparatorluğun idari açıdan en önemli şehirlerine yerleştirme kararı, kurumsal çöküşe ve toplumsal dönüşümlere rağmen şehirlerin, kilise kurumlarının giderek artan gücü sayesinde önemli örgütlenme ve yönetim merkezleri olmaya devam etmesini sağlar. Benzer şekilde konuya kentsel ve yapısal açıdan bakınca, şehirlerin Hıristiyanlaştırılması; yani yeni kiliselerin değil de yeni merkezi alanların inşası ve büyük çaplı kentsel düzenlemelerin yapılması, klasik dönem şehirleri ile ortaçağ şehirleri arasındaki en güçlü dönüşüm ve kesinti göstergesini oluşturur. Her ne kadar yerel farklılıklar baskın çıksa ve bu tür dönüşümler farklı alanlarda, farklı zamanlarda gerçekleşse de, kritik önem taşıyan konu, bu değişimin daha çok VI ve VII. yüzyıllar arasındaki yirmi otuz yılda gerçekleştiğidir.</p>

  <p class="block_19"> </p>

  <p class="block_19"> </p>

  <p class="block_30">“Çöküş” ve “Dönüşüm”</p>

  <p class="block_9">1970’li yıllardan itibaren ortaçağ arkeolojisinin bu alanda oynadığı role dikkat çekmek gerekir, çünkü binaların belirlenmesi -sadece kazık çukurları gibi son derece kısa ömürlü izlerin kesin olarak belirlenmesi değil; o ana kadar başvurulan kronolojilerin de büyük ölçüde gözden geçirilmesi-kentsel alanların ve sözde çöküşün daha doğru bir şekilde belirlenmesine izin vermiştir. Dolayısıyla bu alandaki tartışmalar “çöküş” kategorisinden “dönüşüm” kategorisine (ve başka açılardan “süreklilik” kategorisine) kaymıştır; aslında bu kategorilerin üçüne de başvurulması tek tek mimari, konutsal veya toplumsal yönler açısından meşru olsa da tek bir tabloda bir araya getirilmeleri çok zordur.</p>

  <p class="block_46"> </p>

  <p class="block_46"> </p>

  <p class="block_30">Roma Şehirlerinin Dönüşümü ve Ayakta Kalışı</p>

  <p class="block_9">Geç antik dönemde şehirlerde yapısal ve işlevsel değişikliklerin gerçekleştiği tartışmasız kabul edilir: III. yüzyıldan itibaren yerel mahkemeler ve meclisler görünürlüklerini kaybederler; kilise hiyerarşisi görünürlük kazanır ve surların inşası veya yeniden inşası ile dini ve sivil iktidarın yeni merkezlerinin eklenmesiyle kentsel merkezlerin görünümü değişir. Aynı zamanda idari ve hukuki özgünlüklerini de kaybetmeye başlayan münferit şehirler daha güçlü, merkezi bir otorite altında toplanır ve örneğin III. yüzyıl sonunda özerk olarak para bastırma hakları ellerinden alınır. Diocletianus zamanında Menander’in, şehirlerin methiyesinin nasıl yazılması gerektiğini tarif etmeyi amaçlayan, dolayısıyla da kentsel yapıları yüceltme retoriğinin ne kadar gelişmiş olduğunu teyit eden bir eserde bütün şehirlerin artık tek bir yasayla yönetildiğinin, dolayısıyla hepsinin eşit olduğunun altını çizmesi de bu olguya işaret eder. Ancak Aulus Gellius daha II. yüzyılda koloni ile özerk belediye arasındaki klasik ayrımın ortadan kalktığını belirlemişti ve Caracalla’nın 212 veya 214 tarihinde yayımlanan <i class="calibre2">constitutio Anton’ıniana</i> adlı emirnamesiyle imparatorluğun eyaletlerinde yaşayan herkese Roma yurttaşlığının verilmesi sonucu, farklı şehir statüleri arasındaki ayrım büyük ölçüde anlamını kaybetmişti.</p>

  <p class="block_39">Orcistus örneği</p>

  <p class="block_22"><span class="text_9">Buna rağmen 331-332 yıllarında yazılmış olan ve daha önceki yıllarda gerçekleşmiş idari-hukuki bir olayı anlatan Orcistus yazıtından (CIL III, 352 = MAMA VII, 305) anlaşıldığı üzere, IV. yüzyılda şehir statüsü uygar yaşamla eşanlamlı olarak görülmeye ve onun simgesi sayılmaya devam eder.</span> <span class="text_10">Vicus</span> <span class="text_9">[köy] düzeyine indirilerek yakınlardaki Nacolia’ya bağlanmış olan Orcistus’un, Constantinus’tan (y. 285-337,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_9">&gt; 306) yeniden şehir düzeyine yükseltilmesi talep edilir. Sunulan gerekçeler arasında sadece yerleşim yerinin eski kökenleri, geçmişteki özerkliği ve Nacolia’nın onu tabî tuttuğu baskılar değil; coğrafi konumu, önemli yolların kesiştiği bir noktada bulunması ve posta istasyonundan heykellerle süslü foruma, suyollarından ve kaplıcalardan su değirmenlerine kadar gelişmiş ekonomik faaliyetlerin göstergesi sayılan ve kentsel yaşam için gerekli olan tüm altyapıların varlığı (erken imparatorluk dönemindeki örnek şehirlerin özellikleri) yer almaktadır. Dolayısıyla klasik kentsel merkez modeli bu dönemde kesinlikle ortadan kalkmış değildir; tam tersine siyasi tartışmalarda aktif olarak yer almaya devam eder. Hatta muhtemelen Diocletianus (243-313, 284-305 arası imparator) tarafından mali amaçla hazırlanmış olan ve şehir olarak tanımlanabilecek merkezleri sıralayan gerçek bir “katalog”da yer almak kentsel imaj ve propaganda açısından önemliydi. Şehirlerin unvanları da varlıklarını uzun yıllar sürdürür ve kentsel gururu temsil eder: Afrika’da bulunan ve Gallienus (218-278,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_11">&gt;</span> <span class="text_9">253) zamanında sakinlerinin özerk belediye diye söz ettiği Thubursicu Bure, Dönek Julianus (331-363,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_11">&gt;</span> <span class="text_9">361) zamanında koloniye “terfi ettirilir”. Bu arada 405 yılında Honorius tarafından yayımlanmış bir emirnamede (Cth XI, 20, 3) ise</span> <span class="text_10">“civitates, municipia, vicos, castella”</span> <span class="text_9">(şehir, belediye, köy, kale) şeklinde büyükten küçüğe doğru hiyerarşik bir sıralama sunulur.</span></p>

  <p class="block_46"> </p>

  <p class="block_46"> </p>

  <p class="block_30">Bölgesel Farklılıklar</p>

  <p class="block_22"><span class="text_9">Bu alanda da bölgeler arasında daha kesin bir ayrım yapmak daha doğru olacaktır: İmparatorluğun birliğinin parçalanıp yavaş yavaş bağımsız krallıklara bölündüğü ve siyasi ve ekonomik bütünleşmenin giderek azaldığı geç antik dönem bağlamında şehirlerin rolü de bölgeden bölgeye farklılık gösterir. Galya’da, zamanından önce çöken kentsel yerleşimler idari merkezler olarak kalmaya devam etseler de nüfuslarını büyük ölçüde kaybederler. Bu esnada, bölgenin ileri gelenleri ağırlıklı olarak kırsal kesimde yaşar ve şehirler V. yüzyılda bile giderek piskoposluk merkezleri olarak yapılanır. Sadece VI. yüzyılda ve VII. yüzyılın başlarında tam bir çöküş dönemine girecek olan İspanya ve Afrika şehirlerinin ise klasik dönemin kentleşme özelliklerini daha uzun süre sürdürdüğü görülür. Boyut ve dinamikler açısından apayrı bir örnek teşkil eden Roma dışında İtalya’da, Cassiodorus’un da (y. 490-y. 585) tanıklık ettiği gibi, Ostrogot Krallığı klasik şehir idealini ve idari yapılarını güçlü bir şekilde canlı tutmaya devam eder ve</span> <span class="text_10">curia</span> <span class="text_9">[meclis] kavramını canlandırır; bu arada sadece Longobardların yerleştiği bölgelerde duraklama gerçekleşir. Bizans yönetimindeki Doğuda ise kentsel merkezler en azından VII. yüzyıla ve Herakleios’un (y. 575-641,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_11">&gt;</span> <span class="text_9">610) Bizans İmparatorluğu’nun idari yapısında köklü değişiklikler elde etmek için gerçekleştirdiği</span> <span class="text_10">thema</span> <span class="text_9">[idari bölge] reformuna kadar çok daha canlı bir biçimde ayakta kalır.</span></p>

  <p class="block_19"> </p>

  <p class="block_19"> </p>

  <p class="block_30">Genel Eğilimler</p>

  <p class="block_39">Küçük şehirlerin sayısının artışı</p>

  <p class="block_9">Bu farklılıklara rağmen V ile VII. yüzyıllar arasında kentsel merkezlerde genel anlamda bir zayıflama, kırsal kesime dağılmış küçük yerleşimlerde de artış görülür; küçük yerler, çevre bölgelerin eskisine göre çok daha ufak çaptaki ekonomik faaliyetlerinin yerel merkezleri haline gelirken, eski imparatorluktan çok daha küçük boyutlardaki siyasal güçlerin varlığı, şehirlerin yerel gerçekler ile merkezi iktidar arasındaki aracılığını etkisiz kılar. Zanaat faaliyetlerinin yanı sıra belirli aralıklarla kurulan pazarlar da kentsel merkezlerden kırsal merkezlere taşınır. Özellikle Merovenj dönemde Galya’nın bazı bölgelerinde aristokrasi artık şehir merkezinde değil de kendi mülklerinde oturmayı tercih etmeye başlayıp, birçok üretim yapısını buraya çektiği için ekonomik ve idari merkezin en azından bir kısmını şehirden kırsal kesime taşımış olur.</p>

  <p class="block_39">Üretim merkezlerinin kırsal kesime taşınması</p>

  <p class="block_9">Kentsel merkezler ile onlara bağlı kırsal kesimler arasındaki farklı ilişki ve bağımlılık düzeylerinin bütünlüğü bölünmüş gibi görünür. Roma döneminde şehir, sınırı kazıklarla kesin bir biçimde çizilen ve buyruk altına alınan bölgenin ekonomik, idari ve dini merkezi olarak işlev görürken; erken ortaçağda şehir, idari merkezi olduğu bölgeyle örtüşmeyen bir bölgenin dini merkezi olabiliyordu ve ekonomik hayatın merkezi ise kırsal kesime taşınmıştı. Roma döneminde nüfusun yüzde on ile yirmisinin şehirlerde yaşadığı sanılırken, bu dönemde kentsel merkezlerde yaşayanların oranı yüzyıllar boyunca böyle rakamlara ulaşmayacaktır. Dolayısıyla Romalılaşma döneminde kurulan kentsel ağ sisteminin tamamı parçalanır ve farklı düzeyler daha karmaşık bir şekilde üst üste gelir veya birbiriyle kesişir. Lellia Ruggini bu olguyu “sahte-dönüşüm” olarak tanımlar, çünkü söz konusu olan, dışarıdan bakınca değişmemiş görünen bir yapının niteliksel değişimidir.</p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih</b>: <i class="calibre2">Kölelik, Kolonluk Sistemi ve Serflerin Köleliği,</i> s. 60; <i class="calibre2">Kentlerin Çöküşü,</i> s. 257; <i class="calibre2">Curtis Ekonomisi ve Kırsal Derebeylikler,</i> s. 262; <i class="calibre2">Gündelik Yaşam,</i> s. 322</p>

  <p class="block_47"><b class="calibre3">Görsel Sanatlar</b>: <i class="calibre2">Roma’da Figüratif Sanat,</i> s. 735; <i class="calibre2">Konstantinopolis,</i> s. 745; <i class="calibre2">Kudüs,</i> s. 724</p>

  <p class="block_19"> </p>

  <p class="block_19"> </p>

  <p class="block_48" id="calibre_pb_12"> </p>
</body>
</html>
