<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942899">Mappae Clavicula</span> <span class="text_34">ve Tarif Kitapları Geleneği</span></p>

  <p class="block_70">Andrea Bernardoni</p>

  <p class="block_19"> </p>

  <p class="block_19"> </p>

  <p class="block_31">Tarif kitapları geleneği, geç antikçağla ortaçağın deneysel kimyası hakkında bilgi sahibi elimizdeki başlıca kaynağı oluşturur. Ortaçağın ilk yüzyıllarının en önemli tarif kitabı, Mappae Clavicula’dır ve mozaiklerin yapımında kullanılan renkli taşların veya kumaş için mordan boyası, deri boyası, altın harflerle yazı ve metalürji gibi kimyasal süreçlerde kullanılan maddelerin suni yapımı için tarifler içerir.</p>

  <p class="block_46"> </p>

  <p class="block_46"> </p>

  <p class="block_30">Doğanın Sırları için Anahtar</p>

  <p class="block_39">“Kimya” tarifleri kitabı</p>

  <p class="block_9">Arkeolojik buluntuların ve madencilik faaliyetini düzenleyen az sayıdaki yasal sistemin yanı sıra erken ortaçağ dönemine ait metalürji işlem tekniklerine ve o dönem için uygun olmayacak bir terim kullanmak gerekirse, genelde kimyayla ilgili olarak tanımlayabileceğimiz bütün zanaatlara dair en önemli kaynak <i class="calibre2">Mappae Clavicula’dır.</i> Vitruvius’tan (MÖ I. yüzyıl) Faventinus’a kadar birçok kişinin yazılarını da içeren, kökleri Bizans’a kadar uzanan bu tarif kitabının adı günümüzde bile zorlukla yorumlanmaktadır. <i class="calibre2">Mappa</i> kelimesi Latincede havlu, kumaş parçası, hatta kâğıt anlamına gelebilir, <i class="calibre2">clavicula</i> ise küçük anahtar demektir. Bu iki terim arasında hiçbir bağ yok gibidir. Bu bağdaşmazlığı açıklamak için Yunancadan yanlış tercüme yapıldığı öne sürülmüştür; buna göre “k” harfinin yerinin farklı olduğu, <i class="calibre2">mappa</i> kelimesinin karşılığı olan <i class="calibre2">keiromakton</i> ile “elle yapılan işlem” anlamına gelen <i class="calibre2">Keirokmeton</i> arasında bir karışıklık olmuş olmalıdır, çünkü <i class="calibre2">Keirokmeton çoğul</i> olarak kullanıldığında tarifler içeren eserler anlamına da gelir.</p>

  <p class="block_9"><i class="calibre2">Clavicula</i> terimi ise simya literatüründe Panopolisli Zosimos’a (IV. yüzyıl) atfedilen <i class="calibre2">Zanaatların Anahtarı</i> olarak bilinen bir eserde ve Psellos’un (1018-y. 1078) Hermes Trismegistus’a atfedilen ve <i class="calibre2">Anahtar</i> olarak bilinen bir metinden söz ettiği bir mektubunda görülür. <i class="calibre2">Mappae Clavicula’nın</i> başlığındaki anahtar teriminin açıklaması, XII. yüzyıla ait bir nüshasının önsözünde sunulmuştur; yazar burada, başka kutsal kitapların sırlarını ortaya çıkarmak için bir derleme hazırladığını söyler.</p>

  <p class="block_39">Sırları ortaya çıkaran anahtar</p>

  <p class="block_9"><i class="calibre2">Mappae Clavicula’nın</i> ele aldığı başlıca konu, mozaiklerde kullanılacak suni taşların renklendirilmesidir, ama eser aslında çok daha geniş kapsamlı bir tarif kitabıdır ve deriyle kumaşta mordan boyasının kullanımı, altınla ve gümüşle yazı yazımı, metalürjik işlemler ve çeşitli kimyasal maddelerin hazırlanması için sayısız tarif içerir. Antikçağa ait tarif kitaplarının en önemli özelliklerinden biri, tarif edilen veya kullanılan maddeleri menşeiyle beraber verilmesidir. Bunun nedeni, belli bir maddenin, üretildiği yere bağlı olarak tamamıyla farklı özelliklere sahip olabilmesidir.</p>

  <p class="block_39">Başka tarif kitapları</p>

  <p class="block_9"><i class="calibre2">Mappae Clavicula,</i> kaynakları ortak olan bir grup elyazmasından biridir: Bunlar <i class="calibre2">Compositiones Lucenses</i> [Lucca Bileşimleri veya Aydınlık Bileşimler] olarak da bilinen <i class="calibre2">Compositiones ad tingendas musiva [Mozaikleri Boyamak İçin Bileşimler]</i> ve Monte Cassino Manastırı’nda bulunmuş olan, XII. yüzyıla ait olup daha eski tarihe uzanan bir elyazmasına dayanan <i class="calibre2">Compositiones matritenses’tir</i> [Madrid Bileşimleri]. <i class="calibre2">Compositiones ad tingendas musiva,</i> VII ila IX. yüzyıl arası bir tarihe aittir ve <i class="calibre2">Lucca Elyazması</i> olarak bilinir. Simya kültürüne dayalı olan bu tür literatürün son Helenistik döneme ait olduğu sanılır; en eskilere dayanan eserler, IV. yüzyıla ait olup tek bir metinden kaynaklanmış gibi görünen <i class="calibre2">Leida Papirüsü</i> ve <i class="calibre2">Stockholm Papirüsü’dür.</i></p>

  <p class="block_39">Tarif kitapları ve manastırlar</p>

  <p class="block_9">Bu eserlerin gerçekleştirildiği yerler ve amaçları üzerine birçok farklı sav ileri sürülmüştür ve bunların arasında doğal maddelerin sahtelerini üretmede rehberlik ettiklerine dair bir sav da yer alır; ancak bu elyazmalarında kullanılan yazının zarafeti, kullanım yerlerinin zanaatkârların laboratuarlarından çok manastır kütüphaneleri olduğunu, dolayısıyla da asıl yazım işleminin atölyelerde değil de Yunan-Bizans geleneğinin bilge simyacıları arasında gerçekleşmesi bu savı haksız çıkarır. Ortaçağın ilk yüzyıllarında Batıya aktarılan tarifler, giderek teorik unsurlarını kaybeder ve asıl ezoterik amaçlarından geriye kalan tek tük izler onlara bir kutsallık havası vermeye devam eder. Ancak bu tarif kitaplarının başarısı manastır kütüphanelerinin sınırlarını aşar ve zanaatkârların dünyasına kadar ulaşır.</p>

  <p class="block_9"><i class="calibre2">Mappae Clavicula’nın</i> en eski nüshasının, Karolenj döneminde sanatın yeniden canlanması ve klasik kültürün araştırılması için en önemli merkezlerden biri olan Reichenau’daki Benedikten Manastırı’nın kütüphanesinde bulunmuş olması çok anlamlıdır. Tarif kitabı geleneği sonraki yüzyıllarda da çok popüler olmaya devam edecek ve bu zanaatın sırlarını konu alan literatür geleneğine kaynak oluşturacaktır.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Bilim ve Teknik:</b> <i class="calibre2">Doğuda ve Batıda Tıp,</i> s. 488; <i class="calibre2">Süryani Geleneğinde ve Arap Dilinde Antik Kültür ve Galenos,</i> s. 492; <i class="calibre2">Yunan-Bizans Geleneğinde Simya,</i> s. 506; <i class="calibre2">Madencilik ve Metalürji Faaliyetleri,</i> s. 511; <i class="calibre2">Arap Simyası,</i> s. 516; <i class="calibre2">Cabir bin Hayyan,</i> s. 521; <i class="calibre2">Ebu Bekir el-Razi,</i> s. 526; <i class="calibre2">Muhammed ibn Umeyl,</i> s. 528</p>

  <p class="block_60"><span class="text_33"><br class="calibre15" id="calibre_pb_104" /></span></p>
</body>
</html>
