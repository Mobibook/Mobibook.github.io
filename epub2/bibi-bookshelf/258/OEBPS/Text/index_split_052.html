<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_73" id="id_Toc404942856"><span class="text_29">Curtis</span> <span class="text_28">Ekonomisi ve Kırsal Derebeylikler</span></p>

  <p class="block_6">Giuseppe Albertoni</p>

  <p class="block_19"> </p>

  <p class="block_19"> </p>

  <p class="block_9"><i class="calibre2">Curtis ekonomisi, Karolenj döneminde ortaya çıkan büyük arazilerin idare sistemi anlamına gelir. Curtis ekonomisi toprakların</i> pars dominica <i class="calibre2">ile</i> pars massaricia <i class="calibre2">olarak ikiye ayrılmasına ve</i> massaricia <i class="calibre2">kısmın serf ve</i> kolonlar<i class="calibre2">ının</i> dominica <i class="calibre2">kısımda yerine getirdikleri zorunlu hizmete dayalıdır.</i> Curtis <i class="calibre2">sistemiyle beraber büyük toprak sahipleri, kendi arazileri dışındaki küçük toprak sahipleri dahil olmak üzere, insanlar üzerinde kontrol ve yetki sahibi olmaya başlar. Toprak ve insanlar üzerinde bir hâkimiyet şekli olan kırsal derebeylikler bu şekilde gelişir.</i></p>

  <p class="block_46"> </p>

  <p class="block_46"> </p>

  <p class="block_49"><span class="text_13">Curtis</span> <b class="calibre13">Ekonomisi Nedir?</b></p>

  <p class="block_9"><i class="calibre2">Curtis</i> ekonomisi, VIII ila IX. yüzyıllar arasında Karolenjlerin yönetimindeki Avrupa’nın büyük kısmında geçerli olan büyük arazilerin <i class="calibre2">(curtis, villa)</i> idare sistemidir. <i class="calibre2">Curtis</i> ekonomisi tarım malikânelerinin iki ayrı kısma bölünmesi üzerine kuruludur: Kaynaklarda genelde <i class="calibre2">pars dominica</i> veya <i class="calibre2">dominicum</i> (“derebeyine ait bölüm”) olarak geçen bölüm doğrudan toprak sahibi tarafından yönetilirken <i class="calibre2">pars massaricia,</i> hür veya köle çiftçiler olan <i class="calibre2">“massari”ye</i> tahsis edilen kısımdır. Bu iki kısım yekpare birer birim olmayıp kırsal bölgelere ve köylere dağılmış, başka <i class="calibre2">curtis</i>lere ait veya küçük ve bağımsız mülkiyetler <i class="calibre2">[allodium]</i> oluşturan başka topraklarla bir arada yer alan farklı arsalardan oluşur. <i class="calibre2">Massari</i> kesiminin dönem dönem <i class="calibre2">pars dominica’</i>da yerine getirdiği zorunlu hizmet <i class="calibre2">(corvee, operae),</i> bu iki kısım arasındaki bağlantıyı oluşturuyordu.</p>

  <p class="block_46"> </p>

  <p class="block_46"> </p>

  <p class="block_49"><span class="text_13">Pars Dominica, Praebendarius</span> <b class="calibre13">Serfleri ve “Ev Derebeyliği”</b></p>

  <p class="block_9"><b class="calibre3">Üretim</b> <b class="calibre3">merkezi</b></p>

  <p class="block_9"><i class="calibre2">Pars dominica,</i> mülkiyetin tamamına yayılan üretimin toplandığı merkez olma özelliğiyle <i class="calibre2">curtis</i> malikânelerinde merkezi bir rol oynar <i class="calibre2">(caput curtis).</i> Bu malikânelerdeki derebeyinin veya idarecinin <i class="calibre2">(villicus, scario</i> veya krallığa ait büyük mülkiyetlerde iudex) konutunun yanı başında ambarlar, kumaş veya alet üretilen zanaat atölyeleri ve başta tarım olmak üzere, derebeyinin kısmı için gerekli olan çeşitli işleri yürüten serf kadrolarının büyük kulübeleri vardır. Bu serfler, geçimleri derebeyleri tarafından sağlandığı için <i class="calibre2">“preabendarius”</i> adını alır (Latincede <i class="calibre2">praebenda</i> “sağlanan şeyler” anlamına gelir). Serfler yaptıkları işlere göre farklı yaşam koşullarına sahip olsalar da ortak bir yönleri vardır: “Ekonomik, hatta kişisel tercihlerinde hiçbir özerkliğe sahip değildirler; yemekleri, kaldıkları yerler, giysileri ve çalışma aletleri tamamıyla derebeyleri tarafından sağlanır” (G. Pasquali, “La Condizione Delgi Uomini”, <i class="calibre2">Uomini e Campagne nell’Italia Medievale</i> içinde, 2002).</p>

  <p class="block_9">Dolayısıyla <i class="calibre2">pars dominica</i> kısmında çalışan <i class="calibre2">praebendarius</i> serfleriyle az sayıdaki hür insan, tamamıyla efendilerine tabiydi ve efendilerinin onların üzerindeki hâkimiyet şekli <i class="calibre2">(dominatus)</i> ekonomik bağlamın da ötesinde olup günümüz tarihçileri tarafından “ev derebeyliği” olarak tarif edilir. Örneğin <i class="calibre2">pars dominica’da,</i> kontluk gibi resmi yetkililere ait işlevleri keyfi olarak üstlenen ve <i class="calibre2">praebendarius</i> serilerinin hakları konusunda hâkim gibi davranıp, hukuki açıdan yasal olmayan “derebeyi adaleti”ni <i class="calibre2">(iustitia dominica)</i> uygulayan derebeylerinin sayısı az değildir.</p>

  <p class="block_46"> </p>

  <p class="block_46"> </p>

  <p class="block_49"><span class="text_13">Pars Massaricia,</span> <b class="calibre13">Evlere Bağlı Serfler,</b> <span class="text_13">Kolonlar</span></p>

  <p class="block_9">Her biri <i class="calibre2">kolonlar</i> için bir evden ve bir köy yakınında veya dağınık olarak yer alan tarlalardan oluşan küçük üretim birimlerinin <i class="calibre2">(mansus, hoba)</i> bütününden oluşan <i class="calibre2">pars massaricia</i> üzerindeki derebeyi hâkimiyeti, en azından başlangıçta, daha dolaylıdır.</p>

  <p class="block_39">Küçük Üretim Birimleri</p>

  <p class="block_9">Her bir <i class="calibre2">mansus,</i> derebeyi tarafından, (evlere bağlı) serilerden veya hür insanlardan <i class="calibre2">(kolonlar)</i> oluşan bir çiftçi ailesine tahsis edilir. Hukuki şartları bir yana, <i class="calibre2">mansus</i> çiftçileri, derebeyine ve- ya idarecisine her yıl ya ayni ya da daha nadir olarak parasal vergi vermekle ve daha önce belirtildiği gibi, ihtiyaç olduğu zaman, örneğin tarlaların sürülme veya hasat dönemlerinde <i class="calibre2">pars dominica</i> kısmında hizmet vermekle <i class="calibre2">(corvee)</i> yükümlüdür. <i class="calibre2">Kolonların</i> vergileri ve hizmetleri genelde iki tarafı 29 yıllık sürelerle bağlayan yazılı sözleşmelerle <i class="calibre2">(libellum)</i> belirlenir. Evlere bağlı serfler ise derebeyine ait olup sözleşmeden yoksundur ve eşya gibi alınıp satılabilirler.</p>

  <p class="block_46"> </p>

  <p class="block_46"> </p>

  <p class="block_49"><span class="text_13">Curtis</span> <b class="calibre13">Malikâneleri ve Pazarlar</b></p>

  <p class="block_9">Tarihçiler arasında uzun süredir tartışma konusu olan <i class="calibre2">curtis</i> malikânelerinin kârlılığı, sonradan itibar edilmeyen bazı yorumlara göre çok düşüktü ve ancak serfler ile <i class="calibre2">kolonların</i> geçimine ve üretim fazlası olduğu takdirde çok sınırlı düzeyde olup yalnızca arazi sahibine yetebilirdi. Ama günümüzde kaynakların daha dikkatli okunması sonucunda yapılan analizlerin çoğu <i class="calibre2">curtis</i> ekonomisinin belli bir dinamizmi olduğunu ortaya çıkarmış, çeşitli birimlerden oluşmasından dolayı elde edilen üretim fazlasının, zanaat ürünleriyle birlikte <i class="calibre2">dominicum’da</i> veya köylerde kurulan yerel pazarlarda satıldığını göstermiştir. Dolayısıyla <i class="calibre2">curtis</i> malikâneleri, takas ekonomisinin VIII. yüzyıldan itibaren yaşadığı canlanmaya önemli bir katkıda bulunmuştur. Bu dönemde başlayan ekonomik büyüme süreci nüfustaki tutarlı artıştan ve yeni toprakların işlenmeye başlamış olmasından da anlaşılır.</p>

  <p class="block_46"> </p>

  <p class="block_46"> </p>

  <p class="block_30">Polypticus</p>

  <p class="block_9"><i class="calibre2">Curtis</i> malikânelerinin IX. yüzyıldaki iç yapısı baklanda özellikle <i class="calibre2">polypticus</i> ‘lar sayesinde bilgi sahibi olabiliyoruz; bir mülk envanteri veya kütüğü olan <i class="calibre2">polypticus</i> adı (Yunancada katlı kâğıt anlamına gelen “çok” ve “katlı” kelimelerinden türemiştir), önce mali bilgiler içeren listeler, sonra da kilise mülklerinin envanterleri için kullanıldığı geç antik döneme ait bir ticari gelenekten kaynaklanır. Karolenj döneminden günümüze kalmış olan ve kilise mülkleriyle ilgili olan <i class="calibre2">polypticus’</i>larda manastır <i class="calibre2">curtisl</i>eri ayrıntılı bir şekilde tarif edilir, ilgili serilerle ve <i class="calibre2">kolonlar</i>la birlikte <i class="calibre2">mansi’</i>nin listesi sunulur ve vergiler ve <i class="calibre2">corvees</i> tam olarak belirtilir. Erken ortaçağa ait en önemli <i class="calibre2">polypticus lav</i> Paris’teki Saint-Germain-des-Pres Manastırı, İtalya Brescia’daki Santa Giulia Manastırıyla ilgili olanlardır.</p>

  <p class="block_46"> </p>

  <p class="block_46"> </p>

  <p class="block_49"><span class="text_13">Capitulare de villis</span> <b class="calibre13">ve</b> <span class="text_13">Curtis</span> <b class="calibre13">Malikânelerinin Kökeni</b></p>

  <p class="block_9"><i class="calibre2">Polypticus’</i>lardan, din kurumlarının da büyük arazilerin idaresinde <i class="calibre2">curtis</i> modelini benimsediğini anlıyoruz. İmparatorluk diplomaları ve satış akitleri gibi başka kaynaklardan da idari modelin Karolenj döneminde ruhban sınıfı dışındaki büyük toprak sahipleri arasında da ne kadar yaygın olduğunu imparatorluk diplomaları ve satış akitleri gibi başka kaylardan anlıyoruz. Peki, ama <i class="calibre2">curtis</i> sisteminin kökeni nedir ve ne zaman genel anlamda yaygın hale gelmiştir? Ortaçağ uzmanları arasında en geçerli olan görüşe göre, <i class="calibre2">curtis</i> idari sistemi ilk olarak, Merovenj Frank Krallığı’nda, özellikle Loire ile Ren nehirleri arasındaki bölgede ortaya çıkar ve başlangıçta krallığa ait büyük arazilerde kullanılır.</p>

  <p class="block_9">Jeomorfolojik açıdan geniş ölçekli tarıma özellikle uygun olan, geç antik döneme ait bir idari sisteme dayalı ve iki kısımdan oluşan <i class="calibre2">curtis</i> sisteminin ortaya çıkışı, büyük arazi anlamındaki <i class="calibre2">villa</i> sisteminin ortadan kalkmasıyla aynı döneme rastlar ve bağlılık konumundaki <i class="calibre2">kolonlar</i> tarafından işlenen küçük tarım birimlerinden oluşan bir bütünün ürünlerinin örgütlediği merkez rolünü üstlenir.</p>

  <p class="block_9">Frankların bu sisteme getirdiği yenilik, maaşlı işgücüne başvurulmayan durumlarda işlevsel olan <i class="calibre2">corvee</i> sistemiydi.</p>

  <p class="block_9"><span class="text_">Corvee</span> <b class="calibre3">sisteminin başlangıcı</b></p>

  <p class="block_9">Bu uygulama, krallığa ait büyük arazilerde başlar, ardından buradaki uygulamanın örnek alınmasıyla dini ve en sonunda da seküler iktidar sahiplerine ait arazilere yayılır. IX. yüzyılın başlarına tarihlenen ve Karolenj krallarının büyük arazilerinde faaliyetlerin ve tarımın nasıl uygulanması gerektiğini ayrıntılı bir şekilde tarif eden yasal bir düzenleme olan <i class="calibre2">Capitulare de villis,</i> regie <i class="calibre2">curtis’</i>lerin <i class="calibre2">curtis</i> sisteminin yerleşik hale gelmesi açısından önemini gösterir.</p>

  <p class="block_46"> </p>

  <p class="block_46"> </p>

  <p class="block_30">Toprak Derebeyliği ve Kırsal Derebeylik</p>

  <p class="block_9">Karolenj İmparatorluğu’nun yeni fethedilen topraklarında <i class="calibre2">curtis</i> sistemi genelde daha önceden var olan arazi yönetimi sistemlerine eklenir ve ortaya farklı yerel çeşitlemeler çıkar. Her koşulda <i class="calibre2">curtis</i> sistemi toprak yönetimi konusunda hiçbir zaman tek sistem değildir ve daima küçük arazilerle bir arada yer alır.</p>

  <p class="block_39">Zor bir ortak yaşam</p>

  <p class="block_9">Bu ortakyaşam, IX. yüzyıl boyunca resmi iktidar zayıflamaya başlayınca, giderek daha zor hale gelir. Büyük toprak sahipleri bu bağlamda sadece <i class="calibre2">dominicum</i> değil; <i class="calibre2">massaricium</i> üzerinde de yargı yetkisine sahibi olmaya başlar ve böylece “arazi derebeyliği” ortaya çıkmış olur. <i class="calibre2">Curtis</i> sisteminin farklı yerlerdeki topraklardan oluşması, derebeyinin yargı yetkisinin dağınık olmasına; dolayısıyla da faaliyetleri açısından olumsuz sonuçlara yol açar. Bu nedenle toprak sahipleri, küçük toprak sahipleri ve toprakları üzerindeki -hukuki açıdan meşru olmayan- yetki alanlarını genişletmeye çalışır.</p>

  <p class="block_9">Özellikle IX ila X. yüzyıllar arasındaki belli yerlere özgü ihtilaf döneminde, kendi konutlarını tahkim etme ve askeri birliklere sahip olma imkânı bulunan büyük toprak sahiplerini korkutma yoluyla veya tam tersine koruma sağlayarak yetki alanlarını, onlarla bağlantısı olmayan insanları ve toprakları kapsayacak şekilde genişletirler. Avrupa’nın kırsal bölgelerinde XIII. yüzyıla kadar geçerliliğini koruyacak olan “kırsal derebeylik” (veya toprak derebeyliği) bu şekilde ortaya çıkmış olur.</p>

  <p class="block_46"> </p>

  <p class="block_46"> </p>

  <p class="block_30">Dayatma Yetkisi</p>

  <p class="block_39">Dayatma yetkisi</p>

  <p class="block_9">Kırsal derebeyliğin kendini kabul ettirmesi, <i class="calibre2">mansus’</i>ların üretimindeki artış sonucu <i class="calibre2">curtis</i> malikânelerinde derebeylerine ait bölümlerin azalmasından destek alır. Bu dönüşüm, derebeylerine ait olan ve sayısız küçük birimden oluşan araziler ile küçük toprak sahipleri arasında tektipleşmeye izin verir. Dayatma gücüne güvenen toprak derebeyi mülkünü iktidara dönüştürür. Bunu yaparken özellikle üstlendiği dayatma yetkisi, erken ortaçağda yargı kudreti ve “mecbur etme” (silah altına alma, cezalandırma yetkisi) şeklinde ifade edilebilecek krallık iktidarı (ve krallık görevlilerinin iktidarı) anlamına geliyordu. Birçok tarihçi bundan dolayı kırsal derebeyliğini, “dayatma yetkili derebeylik” olarak tarif eder. Derebeyi, hâkimiyeti altındaki topraklarda -kendine ait olmayan topraklar da dahil- bir Karolenj kontu gibi davranır, yargılama yetkisini kullanır, mahkûm ettiklerini cezalandırır, köprü ve yollarda ayakbastı gibi vergiler toplar, konaklama (ev sahibi hesabına ağırlanma hakkı) veya hayvan yemi (atlar için yem elde etme hakkı) gibi hakları talep eder. Derebeyi bu gibi “haklara,” her aile ocağından alınan <i class="calibre2">focaticum</i> gibi başka vergiler ekler.</p>

  <p class="block_9">Dolayısıyla kırsal derebeylik her yerde aynı şekilde ve aynı anda kendini göstermez. Genelde arazi derebeyliği veya insanlar ve topraklar üzerinde başka iktidar ve kontrol şekilleriyle bir arada yer alır. Kendini kabul ettirmesi, iktidarın yerelleşmesiyle ve hem toprakların kontrol ve savunma merkezi hem de büyük arazilerin idari merkezi işlevi gören ve derebeylerin müstahkem konutları olan şatoların sayıca artışıyla paraleldir.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Şehirden Kırsal Kesime,</i> s. 55; <i class="calibre2">Kölelik,</i> Kolonluk <i class="calibre2">Sistemi ve Serflerin Köleliği,</i> s. 60; <i class="calibre2">Feodalizm,</i> s. 211; <i class="calibre2">Çevre, Ortam ve Nüfus,</i> s. 253; <i class="calibre2">Kentlerin Çöküşü,</i> s. 257; <i class="calibre2">Orman,</i> s. 266; <i class="calibre2">İmalat Alanı ve Loncalar, s.</i> 277</p>

  <p class="block_57" id="calibre_pb_52"> </p>
</body>
</html>
