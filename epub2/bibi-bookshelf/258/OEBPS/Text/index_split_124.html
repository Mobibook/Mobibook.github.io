<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942921">Gramer, Retorik, Diyalektik</span></p>

  <p class="block_6">Francesco Stella</p>

  <p class="block_19"> </p>

  <p class="block_19"> </p>

  <p class="block_9"><i class="calibre2">Eğitim programının temelinde yatan</i> “trivium<i class="calibre2">”u oluşturan liberal disiplinler Karolenj döneminde bir geri kazanım ve düzenleme aşamasından geçerler; bu süreç hem geç antikçağın rehber niteliğindeki eserlerinin geri kazanımına, hem de anadili artık Latince olmayan bir halkın ihtiyaçlarına, siyasal-dini kurumların iletişiminin tektipleşme gereksinimine ve Hıristiyan kültürüyle olan ilişkiye bağlı olarak uyarlanıp yeniden sunulmasına dayanır.</i></p>

  <p class="block_46"> </p>

  <p class="block_46"> </p>

  <p class="block_30">Karolenj Döneminin Dilbilimsel Misyonu</p>

  <p class="block_39">Konuşma dili, yazı dili</p>

  <p class="block_22"><span class="text_9">Şarlman’ın (742-814,</span> <span class="text_11"><img alt="Image" class="calibre6" src="../Images/image-4.jpg" /></span> <span class="text_9">&gt; 768,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_9">&gt; 800) ve çevresindeki aydınlarla hocaların dil ve yazı alanında başlattığı reform, Batı tarihinin en etkili kültürel politika faaliyetlerinden biri sayılır, çünkü hem imparatorluk içerisinde ve Batı Avrupa’nın tamamında bağlantıların kurulması için elzem olan iletişim aracına bir standart getirir, hem de Latin kökenli dillerin üniter dönüşüm sürecini bölerek ikili bir evrim süreci yaratır. Bir tarafta birkaç yüzyıl boyunca kendi gramerlerinden ve eğitim yapılarından yoksun kalan konuşma dilleri, diğer tarafta da uluslararası çapta tek resmi iletişim aracı olan, ama halkın kullanımından kaynaklanan yenilenme kapasitesinden yoksun skolastik Latince vardır.</span></p>

  <p class="block_9">789 tarihli <i class="calibre2">Admonitio generalis</i> ile Karolenj reformunun manifestosu olan <i class="calibre2">Epistula de litteris colendis’de</i> bu reform döneminin hem dini hem de siyasi ve idari nedenlerine yer verilmiştir.</p>

  <p class="block_46"> </p>

  <p class="block_46"> </p>

  <p class="block_30">Eğitim Araçları</p>

  <p class="block_39">Yeni Latince gramer metinleri</p>

  <p class="block_9">Karolenj ekolü aslında dini iletişimden çok daha geniş kapsamlı bir sorunla da karşı karşıya kalır, o da Kelt ve Germen kültürüne mensup, Galler, İrlanda, Eski Alman ve Frank dillerini konuşan halkların Latin kültürünü benimsemesinin sağlanmasıdır. Latin döneminden kalma gramer metinleri, anadili Latince olan bir okur kitlesine hitap ettiğinden bu amaca uygun değildir. En yaygın metinlerden biri olan Donatus’un (IV. yüzyıl) <i class="calibre2">Ars minör {Küçük Sanat]</i> eseri söylemin bölümlerinin biçimi yerine özelliklerine odaklanır. <i class="calibre2">Ars maior [Büyük Sanat]</i> ise harf, hece ve vezin gibi; kelimelerden daha küçük birimlere veya metaforlar gibi, daha büyük birimlere odaklanır. Geç antik dönemin gramer yazarları da bu modeli örnek almakla birlikte, Dositheus, Scaurus, Audax, Asper ve Augustinus’a göre Carisius, Diomedes, Consentius ve Probus morfoloji konusunda daha çok bilgi sunar. <i class="calibre2">Artes’</i>lerin en temel gramer türü olan <i class="calibre2">regulae</i> [kurallar] bile dilin temel biçimleri konusunda eğitim almış öğrencilere hitap ederdi (örneğin Phocas veya Priscianus’un <i class="calibre2">Institutio de nomine, pronomine et verbo</i> [İsim, Zamir ve Fiilerin Öğretilmesi] eseri, y. 500).</p>

  <p class="block_9">Karolenj elyazması eserlerde bulunan <i class="calibre2">Declinationes nominum</i> [isim çekimi] veya <i class="calibre2">Coniugationes verborum</i> [fiil çekimi] veya ada grameri adı verilen, yani İrlanda’dan ve Britanya’dan kaynaklanan, <i class="calibre2">Ars Asporii [Asper’in Sanatı]</i> (VI. yüzyıl sonu) veya Tatuinus ile Bonifacius’un Proto-Karolenj gramerleri veya <i class="calibre2">Ars Ambianensis</i> [Amiens Sanatı], isim ve fiil çekim paradigmaları sunarak Donatus’un eserini tamamlar ve bu soruna teknik bir çözüm sunarlar. Şarlman’ın başta olduğu uzun dönemde bu eserlerin yaygınlığı giderek artar ve özellikle Augustinus’un (354-430) <i class="calibre2">Ars breviata [Kısaltılmış Sanat]</i> eseri ile hem Asper, Donatus ve Scaurus’un eserleri hem de Eutychus ve Phocas’ın <i class="calibre2">regulae’leri</i> çok rağbet görür, hâlbuki IX. yüzyılda Priscianus popülerlik kazanacaktır.</p>

  <p class="block_46"> </p>

  <p class="block_46"> </p>

  <p class="block_30">Vergilius Maro’nun Fantastik Grameri</p>

  <p class="block_39">Tarihi bir paradoks</p>

  <p class="block_9">Karolenj normalleşme sürecinden önce, adının Vergilius Maro olduğunu söyleyen ve muhtemelen Fransız olan, VII. yüzyılda yaşamış bir yazarın eserinde tamamıyla sıra dışı bir tür fantastik gramerin geliştiği görülür; bu yazarın adı şair Vergilius’a değil de Donatus’un (IV. yüzyıl) öğrencisi olan bir Vergilius’a, on iki Latince dilin mucidi Asyalı bir Vergilius’a ve pek tanınmayan bir gramer yazarı olan Vulcanus’un yazılarında geçen on altı yaşındaki Aeneis’in tanıştığı Maro’ya atıfta bulunur. Bu kişinin yapmacık veya içten ilginçliği ismiyle sınırlı olmayıp konunun işlenme tarzını da kapsar: Toplam sayısı 15 olup 12’si günümüze ulaşmış olan <i class="calibre2">Epitomae</i> [Örnekler] sadece zamir veya fiil gibi geleneksel dilbilim konularını değil, <i class="calibre2">scinderatio fonorum</i> (sesbirimlerinin bölünmesi) gibi olguları ve Sevillalı İsidorus’u (y. 560-636) örnek alarak az veya çok fantastik etimolojileri de ele alır; sekiz adet <i class="calibre2">Epistolae [Mektuplar]</i> ise daha tekniktir (Polara) ama iki gramer âliminin <i class="calibre2">ego</i>’nun vokatif hali üzerine on dört gün boyunca tartışmış olmaları veya başlangıç belirten fiilleri konu alan toplu bir tartışma gibi, yetki sahibi olan, ama neredeyse tamamen uydurma olan tanıklıklara dayalı ilginç anekdotlar açısından daha zengindir. Büyük emek isteyen bu eser, tarihi bir paradoks olarak, Karolenj dönemi öncesinde İrlanda’daki eğitim kurumları tarafından gerçek anlamda bir Latince rehberi sayılmıştır.</p>

  <p class="block_46"> </p>

  <p class="block_46"> </p>

  <p class="block_30">Karolenj Döneminde Üretim</p>

  <p class="block_39">Gramer çözümlemesi</p>

  <p class="block_9">Ancak Karolenj kültürünün asıl özelliği, yeni dönemin gereksinimlerine uygun şekilde uyarlanıp güncellenen geleneksel malzemenin sentezinde yatar. Şarlman’ın sarayında bulunan İtalyan ikili Petrus Pisanus (?-799’dan önce) ile Paulus Diaconus da (y. 720-799) kendi gramer rehberlerini yazar. Donatus’un <i class="calibre2">Ars minör</i> eserini temel alan Diaconus’un eseri onu <i class="calibre2">declinationes nominum’la</i> tamamlar (Lorsch’tan gelen Vat. Palat. Lat. 1746’da bir nüshası günümüze ulaşmıştır), Pisanus ise adalardan gelen malzemelere odaklanarak onları tamamlamaya çalışır. Donatus’ta da görülen ve Pisanus’un yeniden tanıttığı soru-cevap şeklindeki didaktik tür bu dönemin bir özelliği haline gelir. İtalyan kolonisinin yanı sıra sarayda faal olan İrlandalı hocaların arasında bulunan Clemens Scotus (VIII- IX. yüzyıl) ile <i class="calibre2">Ars Bernensis’in [Bern Sanatı]</i> anonim yazarı da gramerle ilgilenirler. IX. yüzyılda ise görece yeni sayılabilecek bir yaklaşım olan gramer çözümlemesi yaygın hale gelir ve yine soru cevap şeklinde sunulur: <i class="calibre2">“Regina</i> [kraliçe] söylemin hangi kısmını oluşturur? Bir isimdir. İsim nedir? Söylemin bir unsurudur vs. İsmin özellikleri nelerdir? Altı özelliği vardır: nitelik, köken, cins, sayı, bileşik/basit, isim hali. Kökeni nedir? <i class="calibre2">Rex</i> kelimesinden türemiştir vs.” Sayısız anonim eserin yanı sıra <i class="calibre2">Usuardus Sangermanensis</i> (?-869/877) gibi, hocaların derlemeleriyle temsil edilen analitik gramer, Rönesansa, hatta daha sonrasına kadar başlıca dil rehberi olmaya devam eder.</p>

  <p class="block_46"> </p>

  <p class="block_46"> </p>

  <p class="block_30">Sözdiziminin Keşfi ve Alcuinus’un Katkısı</p>

  <p class="block_9">Sözdiziminin keşfinin Karolenj döneminde gramer alanındaki bir başka yenilik olduğu konusunda herkes hemfikirdir: Priscianus, <i class="calibre2">Institutiones grammaticae [Gramerin Temelleri]</i> adı altında 20 kitaplık bir eser yazana kadar antikçağda bu konuda hiçbir rehber yazılmamıştı. Bu eserin yeniden ele alınması, VIII ila IX. yüzyıllar arasında yapılan 14 nüshasının üçünün kopya edildiği Tours Manastır’ında gerçekleşir. Tours başkeşişi Alcuinus (735-804), <i class="calibre2">Dialogus Franconis et Saxonis de octo partibus orationis (Bir Frankla bir Sakson Arasındaki, Söylemin Sekiz Kısmını Konu Alan Diyalog)</i> olarak da bilinen ve Donatus’un bazı öğretileri ile Priscianus’un yorumlarını karşılaştırdığı kendi eserinde de temel bilgileri Priscianus’tan almıştır. Ancak Alcuinus’un <i class="calibre2">Institutiones’ten</i> aldığı metinlerden oluşan bir derleme sonraki yüzyıllarda çok rağbet görecek ve XI. yüzyılda Eynshamlı Aelfric yazdığı gramer eserinin temelini oluşturacaktır. Bu eser, Alcuinus’u izleyen nesilden iki büyük aydın olan Rabanus Maurus (y. 780-856) ile öğrencisi Walafrid Strabo (808/809-849) tarafından da örnek alınacaktır.</p>

  <p class="block_46"> </p>

  <p class="block_46"> </p>

  <p class="block_30">Gramerin Dini ve Kültürel Değeri</p>

  <p class="block_9">Gramerin yeniden değerlendirilmesi ve Karolenj döneminin eğitim programında edindiği merkezi rol, hem yukarıda söz edilen ve grameri metinleri kopyalamanın ve kavramanın (dolayısıyla da Kitabı Mukaddes’in doğru şekilde tefsir edilip özümsenmesinin) temeli olarak gören “resmi” belgelerden hem de bu reformun ilham kaynağı olan Alcuinus’un savlarından anlaşılır, çünkü yazar <i class="calibre2">Disputatio de vera philosophia’da [Hakiki Felsefe Üzerine Tartışma]</i> grameri “güzel konuşmanın bilimi, beşeri bilimlerin kökeni ve temeli” olarak tanımlar ve pagan örneklerine dayanan bir teknik disiplin olmasına rağmen onu Hıristiyan kültür sisteminin temeli olarak konumlandırır.</p>

  <p class="block_39">Temel bilgi olarak gramer</p>

  <p class="block_9">Patristik dönemde ve ortaçağın tamamında, dili öğrenmek için yararlanılan pagan edebi mirası ile bu metinlerin “ahlaksız” içeriklerini benimsemesine imkân olmayan Hıristiyan inancı arasındaki olası çelişkiler konusunda bir sorun söz konusudur. Bu türden tereddütler, Smaragdus de Saint-Mihiel-sur-Meuse’ün yazdığı ve “köktenci” itirazların ana konusunu açıklayan <i class="calibre2">Commentarius in Donatum [Donatus Üzerine Yorumlar]</i> gibi yazılarda (805 yılı civarı) apaçık bir şekilde ifade edilmiştir: “Gramer disiplininde Tanrı’nın ne adı geçer ne de Tanrı işlenir, sadece paganların isimleri ve yaptıklarından örnekler yer alır.” Augustinus’un, Mısır’dan kaçarken yanlarına alıp kendi ibadetlerine dahil ettikleri altın nesnelere dair örneği burada da bir çıkış yolu sunar; ancak Julian de Toledo’yu (642-y. 690) örnek alan Smaragdus, yetkili elden kaynaklanan bu gerekçelendirmeyi göz önüne alır, ama sistematik bir şekilde yeni bir yol da dener ve klasik örneklerin yerine Kitabı Mukaddes’ten veya Hıristiyan şairlerden alıntılar sunar. Bu yöntemin daha incelikli ve daha yapısal bir formülasyonunu sunan Alcuinus ise, aralarında gramerin de bulunduğu yedi beşeri bilimi, en üst noktasında tefsir ve teoloji kültürünün bulunduğu Hıristiyan eğitiminin simgesi olan Süleyman’ın Tapınağı’yla karşılaştırır. Kültürel çelişkinin bu uzlaşmacı anlayışı, diğer anlayışları dışlayacak derecede olmasa da çok yaygındır ve disiplin tekniklerine teorik temelin oluşturulması için gerekli olan zihniyete katkıda bulunur.</p>

  <p class="block_39">Örneklerin Hıristiyanlaştırılması</p>

  <p class="block_22"><span class="text_9">Dazlak Karl (823-877,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_9">&gt; 875) ile Lothar (795-855,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_38">&gt;</span> <span class="text_9">840) döneminde yaşamış olan İrlandalı öğretmen Sedulius Scotus da (?-859’dan sonra) söylemin sekiz kısmına getirdiği antropolojik yorumla insanoğlunun sekiz temel işlevini temsil ederek bu duruma bir örnek oluşturur. Gramer örneklerinin ve ilgili teorilerin Hıristiyanlaştırılması, özellikle Johannes Scotus Eriugena’nın (810-880) eserlerinden görüldüğü üzere, gramer çalışmalarını Kitabı Mukaddes’in tefsirine bağlayan bir köprü kurar; teolojiyle kurulan köprü ise</span> <span class="text_10">in</span> <span class="text_9">edatı üzerine kısa bir yazı yazmış olan ve ilahi kaderle ilgili tartışmada dilbilimsel teoriden yararlanan Saksonyalı Godescalc’ın (y. 810-y. 870) eserlerinde görülür.</span></p>

  <p class="block_46"> </p>

  <p class="block_46"> </p>

  <p class="block_30">Retorik ve Sivil Hayattaki Önemi</p>

  <p class="block_39">Güzel konuşma ilmi</p>

  <p class="block_22"><span class="text_9">Bir gramer rehberi olan</span> <span class="text_10">Dialogus Franconis et Saxonis’ten [Bir Frank ile bir Sakson Arasındaki Diyalog]</span> <span class="text_9">sonra Alcuinus</span> <span class="text_10">trivium’a,</span> <span class="text_9">yani antikçağda eğitimin temelini oluşturan üç ana disiplini konu alan eğitim metinlerini tamamlamaya karar vererek</span> <span class="text_10">Disputatio de rhetorica et virtutibus [Retorik ve Erdemler Üzerine Tartışma]</span> <span class="text_9">ve Sakson kişinin kendisi, Frank kişinin de Şarlman olduğunun açıklandığı</span> <span class="text_10">De dialectica [Diyalektik Üzerine]</span> <span class="text_9">eserlerini yazar. Güzel konuşma sanatı olan retoriğin sıklıkla kralın ahlaki öncelikleriyle bağdaştırılmasının ardında, Sevillalı İsidorus’un ansiklopedisinde verilen ve Karolenj döneminin büyük ansiklopedi yazarı, Mainz başpiskoposu ve Alcuinus’un öğrencisi Rabanus Maurus’un</span> <span class="text_10">De institutione clericorum [Rahiplerin Eğitimi Üzerine]</span> <span class="text_9">eserinde tekrarlanan sanat tasviri yatar: “Retorik, siyasal meselelerde güzel konuşma sanatıdır, hitabet ise insanları doğru ve iyi amaçlara ikna etme gücüdür”</span> <span class="text_10">(Etym.</span> <span class="text_9">11, 1,1). Smaragdus’un Dindar Ludwig (778-840,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_9">&gt; 814) için yazdığı</span> <span class="text_10">Via Regia [Kralın Yolu],</span> <span class="text_9">Orleans piskoposu Jonas’ın (?841-843) Ludwig’in oğlu Pépin (y. 803-877) için yazdığı</span> <span class="text_10">De institutione regia [Kralın Eğitimi],</span> <span class="text_9">Reims başpiskoposu Hincmar’ın (y. 806-882) Dazlak Karl için yazdığı</span> <span class="text_10">De regis persona et regio ministerio [Kralın Kişiliği ve Görevi Üzerine]</span> <span class="text_9">ve Sedulius Scotus’un Lothar için yazdığı</span> <span class="text_10">De rectoribus christianis [Hıristiyan Liderler Üzerine]</span> <span class="text_9">gibi, hükümdarlara tavsiyeler niteliğindeki eserler -Machiavelli’ye (14691527) kadar götürecek bir Karolenj geleneği olan</span> <span class="text_10">specula principum</span> <span class="text_9">[liderler için aynalar]- bu bağlamda daha iyi anlaşılabilir. Öte yandan mektup yazma sanatının öğrenilmesi daha teknik bir retorik düzeyi gerektirir; bu türdeki ilk eserlerin ortaya çıkışı XI. yüzyılın sonunu bulacaktır, ama Lupus Servatus Ferrariensis’in (805-862) mektuplarından oluşan derlemenin kenarlarında yer alan didaktik notlar da bir öğretmenin mektupların tek tek bölümleri hakkındaki gözlemlerini içerir.</span></p>

  <p class="block_46"> </p>

  <p class="block_46"> </p>

  <p class="block_30">Diyalektik ve Entelektüel Tartışmalar</p>

  <p class="block_39">Disiplinlerin disiplini</p>

  <p class="block_9">Retorik alanındaki bu canlanmaya, düşünce mantığını ve felsefi tartışmaları oluşturan cümlelerin tipolojisini öğreten diyalektik alanındaki ürkek bir geri kazanım eşlik eder; bu Aritotelesçi kavramlar, Boethius (y. 480525?) yoluyla ortaçağa, Aziz Augustinus’a atfedilen <i class="calibre2">De dialectica’ya</i> ve özellikle ortaçağ boyunca en çok kullanılan eğitim metini olan, Martianus Capella’nın <i class="calibre2">De nuptiis Philologiae et Mercurii</i> eserinin 4. kitabına aktarılmıştı. Karolenj döneminde bu kaynakların eğitim alanında kullanılmak üzere geri kazanılması, sapkın teolojileri (Adopsiyonizm, Üç Bölüm Hizipleşmesi, <i class="calibre2">Filioque</i> [ve Oğul] meselesi, görüntülerle ilgili tartışma-ilahi kadercilik) konu alan entelektüel tartışmaların teşvik edilmesini beraberinde getirir; diyalektik, genelde imparatorların sarayda çalışan hocalara sordukları sorularla beslenen bu tartışmalara teknik bir araç sağlar. Örneğin Tours Manastırı’ndan Fridugisus’un (IX. yüzyıl) <i class="calibre2">De nihilo et tenebris [Hiçlik ve Karanlık Üzerine]</i> adlı yazısı Agobard de Lyon, Orleans piskoposu Theodulphus, Aniane Manastırı’ndan Benedictus ve Troyes piskoposu Prudentius’u karşı savlar üretmeye teşvik eder. Karolenj yönteminin en iyi örneğini yine Alcuinus sunar ve <i class="calibre2">Dicta Albini’</i>de <i class="calibre2">[Alcuinus’tan Beyanatlar]</i> teslis, Tanrı’nın varlığı, insanoğlunun yaratılışı gibi karmaşık teolojik meseleleri diyalektiğin teknikleriyle, yoğun bir soru-cevap dizisi yoluyla ele alır. Birçok öğrencisi ve taklitçisi onu örnek alacaktır. Rabanus Maurus <i class="calibre2">De clericorumn institutione</i> eserinde diyalektiği “öğretmeyi ve öğrenmeyi öğreten disiplinlerin disiplini” olarak tanımlar. Bu şekilde Karolenj dönemi hem dilbilimi ve yazı alanındaki tektipleştirme, hem siyasi amaçlar hem de felsefi tartışmalar düzeyinde sözlü iletişimin yeniden canlandırılmasına yönelik kültür seferberliğini taçlandırır.</p>

  <p class="block_"> </p>

  <p class="block_"> </p>

  <p class="block_85">Bkz.</p>

  <p class="block_47"><b class="calibre3">Felsefe:</b> <i class="calibre2">Hippo Piskoposu Augustinus,</i> <span class="text_17">s. 341</span></p>

  <p class="block_47"><b class="calibre3">Edebiyat ve Tiyatro:</b> <i class="calibre2">Klasik Metinlerin Aktarımı ve Klasik Yazarlar Hakkındaki Genel Görüşler,</i> <span class="text_17">s. 588;</span> <i class="calibre2">Ansiklopedi Yazarlığı ve Sevillalı İsidorus,</i> <span class="text_17">s. 622;</span> <i class="calibre2">Avrupa Dillerine Doğru: İlk Örnekler,</i> <span class="text_17">s. 649</span></p>

  <p class="block_60"><span class="text_32"><br class="calibre15" id="calibre_pb_124" /></span></p>
</body>
</html>
