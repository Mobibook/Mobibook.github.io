<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_75" id="id_Toc404942924">Tarihyazımı</p>

  <p class="block_6">Pierluigi Licciardello</p>

  <p class="block_19"> </p>

  <p class="block_19"> </p>

  <p class="block_31">Ortaçağ insanlarına göre tarih, İlahi Takdirin kontrolünde gerçekleşen kutsal bir tarihtir. Ancak krallıkların gelişimini anlatmak için Kitabı Mukaddes tefsirlerine başvurulmuş olmasından anlaşılacağı üzere, siyasi konulara da ilgi duyulmuyor değildir. Erken ortaçağda en çok kullanılan üç edebi tür tarih, tarihi kayıtlar ve yıllıklardır. VI ila IX. yüzyıllar arasında, “Barbarları tarihin içine yerleştirme” endişesi “etnik” tarihyazımının ortaya çıkışıyla sonuçlanır. VHI ila IX. yüzyıllar arasında ise tarihyazımı alanındaki en ilginç ürünler yıllıklardır ve kilisenin siyasal açıdan parçalanmaya başlamasıyla beraber kiliselerin tarihine odaklanılır.</p>

  <p class="block_46"> </p>

  <p class="block_46"> </p>

  <p class="block_30">Ortaçağda Tarihi Algılama Şekilleri</p>

  <p class="block_39">Üç farklı zaman algısı</p>

  <p class="block_9">Geç antikçağdan ortaçağa üç farklı zaman algısı miras kalır. Birincisi doğrusal zamandır, İsa’nın doğuşundan itibaren yılların ve yüzyılların ilerlemesini esas alır. Ardışıktır, ama türdeş değildir: İsa’nın doğuşu, dolayısıyla da tarihe yapılan bu ilahi müdahale sonucunda zaman ikiye ayrılır ve anlam kazanır. Tarihyazımının asıl zamanı budur.</p>

  <p class="block_9">İkincisi döngüsel zamandır, dönemsel yenilenmenin ve ebedi dönüşün zamanıdır (Mircea Eliade), litürjik zamandır. İnanç tarafından yaratılan gizemlerinin haftalık ve yıllık tekrarında doğrusal zaman kavramı yok olur; zaman başa dönerek sona erer ve her defasında yeniden başlar.</p>

  <p class="block_9">Üçüncüsü eskatolojik zamandır: Sonsuz genişlikteki zaman ve tarih, kıyamet günü Tanrı’nın gelişi, ölülerin dirilmesi ve ebedi hayatın başlamasıyla sona erecektir.</p>

  <p class="block_9">Dolayısıyla, ortaçağ insanlarına göre tarih en derin anlamıyla kurtuluşun tarihidir. Tarih, farklı aşamalar yoluyla, farklı zaman sürelerinde ve yerlerde Tanrı’nın insanoğlu için planladıklarını gerçekleştirmesi anlamına gelir.</p>

  <p class="block_9">Tarihi olayların yorumlanması ahlaki yaklaşımı esas almalıydı: Tarihi olaylar, içsel bir anlama sahip dışsal bir ambalaj olarak algılanıyordu. VI. yüzyılda Sevilla piskoposu Leandro (y. 540-600) “tarihin hakikatinden ruhani zekânın anlamını kavra,” derdi. Tarih, insanoğluna yararlı öğretiler sunmalıdır ve önceki dönemlerde yaşayanlar, sonraki dönemlerde yaşayanlara örnek olmalıdır.</p>

  <p class="block_39">Tanrı’nın şehri ile insanoğlunun şehri</p>

  <p class="block_9">Ancak bu soteriyolojik<sup class="calibre10"><sup class="noteref" id="back_note_25"><a class="calibre9" href="../Text/index_split_199.html#note_25" title="25">25</a></sup></sup> ve ahlaki temel, ortaçağ tarihçilerinin keskin bir zekâ örneği sergileyerek çağların sıralanmasında (genelde Kitabı Mukaddes’e bağlı olarak) bazı modeller tespit etmesini ve siyaset, gelenek ve görenek, halkların ve krallıkların kendilerine özgü özelliklerini ilgiyle incelemesini engellemez. Kitabı Mukaddes’te Peygamber Danyal’ın düşü temel alınarak (Dn 2, 31-45) öne sürülen dört krallık modeli, siyasi tarihi evrensel açıdan yorumlama çabasını yansıtır; altın, gümüş, demir ve bronzdan oluşan heykel, Babil’den Roma’ya kadar antikçağda birbirini izleyen imparatorluklar olarak yorumlanır. Vahiy’in anlatımında denizden çıkan dört hayvan da aynı şekilde yorumlanır. Bu anlamda en ilginç model, Aziz Augustinus’a (354-430) ait olup XII. yüzyılda Freising piskoposu Otto (y. 1114-1158) tarafından yeniden ele alınacaktır: Buna göre tarih Tanrı’nın şehri ile insanoğlunun şehri arasında bölünür ve insanlık da bu şehirlere aidiyet ve İncil’e bağlılık açısından ikiye ayrılır. Bu teori Aziz Augustinus’un müridi Paulus Orosius (IV. yüzyıl) tarafından sadeleştirilecek ve ortaçağda çok rağbet görecektir.</p>

  <p class="block_46"> </p>

  <p class="block_46"> </p>

  <p class="block_30">Tarihyazımı Türleri ve Tipolojisi</p>

  <p class="block_9">Ortaçağda, tarihyazımı alanını denemek isteyecek âlimin önünde üç yol vardır: tarih, tarihi kayıtlar ve yıllıklar. Teoride tarih anlatıma, tarihi kayıtlar kronolojiye, yıllıklar da yıl yıl ayrıntılı anlatıma öncelik vermelidir. Tarih olayların nasıl geliştiğini belli bir bakış açısıyla gözlemler ve kavrar, hatta olayların yorumunu sunmak zorundadır.</p>

  <p class="block_39">Tarih, tarihi kayıtlar, yıllıklar</p>

  <p class="block_9">Tarihi kayıtlar ise yorum açısından tereddütlere fazla yer vermeden, mutlak anlamda kronolojik tablolar ve başlıca olayların titiz ve güvenilir zamansal kaydını sunmalıdır. Sevillalı İsidorus’un (y. 560-636) veya Muhterem Bede’nin (675-735), bize isim ve tarihlerden oluşan basit listeler gibi görünen kronolojik tabloları bu türe yakın sayılabilir. Klasik dönemde bu türlerin her ikisinden de örneklere rastlanır. Yıllıkların doğuşu daha ilginçtir. Piskoposluk kiliselerinde ve manastırlarda, litürjik yılın tarihleri değişken olan bayramlarını ve özellikle paskalyayı hesaplamak için (paskalya tabloları) kronolojik tablolardan yararlanılırdı. Zamanla her yılın yanına akılda kalan başlıca olayları kaydetme alışkanlığı başlar ve bu uygulama ilk yazarın ölümünden sonra halefleriyle de devam eder. “Tanım itibarıyla açık eserler” olup (Girolamo Amaldi), sonradan yapılan eklemelere açık, yorum amacından yoksun ve yerel tarih konusunda son derece ilginç kaynaklar olan yıllıklar bu şekilde doğar.</p>

  <p class="block_9">Ancak bütün bunlar sadece teoride geçerlidir, çünkü Bernard Guenee’nin bize öğrettiği üzere, türler arasında sürekli olarak karşılıklı etkileşimler ve karışıklıklar olur ve bazen evrensel tarihi kayıtlar yıllık tarzı yerel tarih kayıtlarına dönüşür.</p>

  <p class="block_46"> </p>

  <p class="block_46"> </p>

  <p class="block_30">Başlıca Yazarlar ve Eserleri</p>

  <p class="block_9">Ortaçağda tarihyazımının kendine özgü bir endişesi vardır, o da “Barbarların yerini teslim etmek” (Arnaldo Momigliano), yani Roma-Barbar krallıklarının siyasi açıdan bölünmüş Batı tarihinde oynadıkları rolün önemini anlatmak.</p>

  <p class="block_9"><b class="calibre3">Barbarların</b> <b class="calibre3">tarihi</b></p>

  <p class="block_9">Jordanes’in (VI. yüzyıl sonu) <i class="calibre2">Getica</i> eseri, İtalya’ya yerleşmiş olan Ostrogotları konu alırken, Theodoric döneminde üst düzey idareci olan Romalı senatör Cassiodorus’un (y. 490-y. 583) <i class="calibre2">Historia Gothorum [Gotların Tarihi]</i> (y. 525) eseri günümüze ulaşmamıştır. İspanya’yı istila etmiş olan Barbarların tarihi, daha çok kronoloji eserlerinin ve büyük bir etimoloji ansiklopedisinin <i class="calibre2">(Etymologiae)</i> yazarı olarak tanınan Sevilla piskoposu İsidorus tarafından yazılmıştır. İsidorus, <i class="calibre2">Historia de regibus Gothorum, Vandalorum et Sueborum’da</i> [Vizigot, Vandal ve Sueb Krallarının Tarihi] Roma’nın mirasının yeni Germen halklarına aktarıldığını söyler. <i class="calibre2">Historia Francorum [Frankların Tarihi]</i> ise azizlerin yaşam öykülerinin yazarı olarak bilinen Tours piskoposu Gregorius (538-594) tarafından yazılmıştır. İlginç anekdotlar ve gözlemler açısından zengin, dar bakış açısıyla ve daha çok kendi şehrine odaklanmış olan bu eser klasik modelden epey uzaklaşmıştır.</p>

  <p class="block_9">Diğer “etnik,” yani Barbar halklara ait tarihler daha sonraki nesillere aittir. İngiltere’de Muhterem Bede (673-735) <i class="calibre2">Historia ecclesiastica gentis Anglorum [Anglların Dini Tarihi]</i> adı altında, birbirlerine düşman ve birbirleriyle savaşan yedi krallığa bölünmüş, tarihten yoksun genç bir halk ve ancak kilise sayesinde aidiyet duygusuna sahip olabilecek olan kendi halkının tarihini yazar. Bundan dolayı İngilizlerin tarihi dini bir tarihtir ve başkahramanları arasında misyonerler, piskoposlar ve başkeşişler veya 642’de paganlarla savaşırken şehit olan ve kanıyla vatanını Hıristiyanlığa adayan Northumbrialı Oswald (y. 605-642) gibi Hıristiyan krallar vardır. İtalya’da ise <i class="calibre2">Historia Langobardorum [Longobardların Tarihi]</i> adı altında kendi halkının tarihini yazan, Friuli düklerinin ailesinden gelen Paulus Diaconus’tur (y. 720-799). Diaconus hassas bir dönemde, Longobard Krallığı’nın sonlarında ve İtalya’nın Şarlman’ın imparatorluğuna dahil olmaya başladığı zamanda yaşamıştır. Diaconus’un tarihi bundan dolayı “hayatta kalma amaçlı bir efsane” olarak nitelendirilmiştir (Gustavo Vinay): Siyasal egemenliğini kaybetmiş olan bir halkın hayatta kalması, sonsuza kadar unutulmama çabası içerisinde hafızanın muhafaza edilmesinde saklıdır. IX. yüzyılın ikinci yarısında Montecassino Manastırı’ndan Erchempert’in yazdığı <i class="calibre2">Historia Langobardorum Beneventanorum</i> da <i class="calibre2">[Benevento Longobardlarının Tarihi]</i> benzer şekilde, bir halkın hafızasının geri kazanılması için geç de olsa gösterilen çabayı yansıtır.</p>

  <p class="block_22"><span class="text_9">Daha önce de belirtildiği gibi, yıllıkların üretimi piskoposluk kiliselerinden ve manastırlardan kaynaklanır, yıllıklar üretildiği yerin adını taşır ve zaman geçtikçe güncellenen bir elyazması şeklinde muhafaza edilir. VIII ile IX. yüzyıllar arasında Almanya’da Fulda, Woldenbüttel, Trier ve Lorsch’ta; İsviçre’de Sankt Gallen’de</span> <span class="text_10">(Sankt Gailen Manastırı Tarihi);</span> <span class="text_9">Fransa’da Metz, Saint-Amand ve Lobbes’da yıllıklar yazılmıştır. Bütün bu yerler, Karolenj İmparatorluğu’nun topraklarının merkezinde yer alır. Şarlman’ın sarayının gözetimi altında kilise yıllıklarından derlenen</span> <span class="text_10">Annales Regni Francorum [Frank Krallığı’nın Yıllıkları]</span> <span class="text_9">çok daha resmi niteliktedir. IX. yüzyılın sonunda da, 830 ile 882 yılları arasında Fransa’da bulunan Saint-Bertin Manastırı’nda yazılmış yıllıklar konusunda buna benzer bir faaliyet yürütülür ve Dazlak Karl’ın (823-877,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_3">&gt;</span> <span class="text_9">875) sarayının ileri gelenleri arasında olan başpiskopos Hincmar de Reims (y. 806882) bu derleme faaliyetine öncülük eder.</span></p>

  <p class="block_9">Dolayısıyla erken ortaçağda yürütülen yıllık faaliyetleri, en azından merkezi döneminde (IX. yüzyıl) Karolenj iktidarıyla yakından bağlantılıdır ve bu iktidarın yükselişiyle hızlı çöküşüne eşlik eder.</p>

  <p class="block_9">“Güncel haber” amaçlı tarihyazımı örneklerinin yeniden üretilmeye başlaması için Batıda, mutlakiyetçi bir ideolojiyi öne sürecek yeni bir evrensel ve merkezi iktidarın yerleşmesini beklemek gerekecektir. Övgü amaçlı yeni bir siyasi tarih ve yüceltilecek yeni bir “efsane” için aydınlara gerekli malzemeyi sağlayacak olanlar, Roma İmparatorluğu fikrini yeniden canlandırmaya çalışan Alman Otto hanedanı (962-1002) olacaktır. Widukind von Corvey’in (?-y. 973) <i class="calibre2">Res gestae saxonicae sive annalium libri [Saksonların Kahramanlık Yıllıkları],</i> Roswitha von Gandersheim’ın (y. 935-y. 975) heksametron vezinler şeklinde yazdığı <i class="calibre2">Carmen de Gestis Oddonis Imperatoris [İmparator Otto’nun Kahramanlıklarını Anlatan Şiir]</i> veya Thietmar von Merzeburg’un (975-1018) <i class="calibre2">Chronicon Thietmari [Thietmar’ın Tarihi Kayıtları]</i> eserleri bu çerçeveye dahildir.</p>

  <p class="block_39">Dini tarihler</p>

  <p class="block_9">Araştırmacılar, erken ortaçağda dini tarihin ortadan kalkmasını, evrensel olarak yaygın ve dünyayı birleştirebilecek bir kilisenin ideolojisinin sona ermesine bağlamıştır. Evrensel Kilise tarihinin yerini yerel güce sahip birçok kilisenin tarihi alır ve gücü, içinde bulunduğu bölgeyi biraz aşan bu kiliselerden biri X. yüzyılda Papalığı meydana getirir. Roma’da, hazırlanması yüzyıllar süren <i class="calibre2">Liber Pontificalis [Papalar Kitabı]</i> farklı kökenlerden gelen ve farklı edebi içeriğe sahip eserlerden oluşur; en eski Papalık dönemlerinin belirtildiği basit, temel bilgilerden IX. yüzyıla ait ve gerçek anlamda biyografi olarak nitelenebilecek yazılara kadar her şey bağlantısız gibi görünen kısa cümleler şeklinde düzenlenmiştir. Roma örneği diğer kiliseler için de birer prototip oluşturacaktır. <i class="calibre2">Liber pontificalis ecclesiae Ravennatis [Ravenna Kilisesi’nin Papalar Kitabı]</i> IX. yüzyılda, Ravennalı Başpiskopos Agnellus tarafından, Ravenna Kilisesi’nin Roma Kilisesi’nden özerklik iddialarını desteklemek amacıyla yazılmıştır. Salerno’da yazılan ve <i class="calibre2">Salerno Tarihi Kayıtları</i> olarak bilinen eser (y. 975) ile Napoli’de yazılan ve <i class="calibre2">Napoli Piskoposlarının Tarihi</i> olarak bilinen eser (IX. yüzyıl sonu-X. yüzyıl başı) edebi açıdan da kayda değer eserler olup, İtalya’daki en önemli kiliselerin özerk birer hafıza oluşturma gereksinimine tanıklık eder. Fransa’da ise Flodoard (y. 893-966) çok çeşitli sözlü ve yazılı kaynağı temel alarak <i class="calibre2">Historia Remensis Ecclesiae’yi [Reims Kilisesi’nin Tarihi]</i> adlı kitabı yazar. <i class="calibre2">Historia Langobardorum</i> eserinin yazarı Paulus Diaconus tarafından yazılan <i class="calibre2">Gesta episcoporum Mettensium [Metz Piskoposlarının Başarıları]</i> (784) eserinin en eski örneklerinden birini oluşturduğu <i class="calibre2">Gesta episcoporum [Piskoposların Başarıları]</i> türü de yerel kiliselerin tarihini konu alır.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Klasik Metinlerin Aktarımı ve Klasik Yazarlar Hakkındaki Genel Görüşler,</i> s. 588</p>

  <p class="block_46"> </p>

  <p class="block_46"> </p>

  <p class="block_87" id="calibre_pb_127"> </p>
</body>
</html>
