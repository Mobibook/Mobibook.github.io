<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942883">Bin Yılın Sonunda Eskatolojik Kavramlar</span></p>

  <p class="block_70">Armando Bisogno</p>

  <p class="block_19"> </p>

  <p class="block_19"> </p>

  <p class="block_31">“Son şeyler”i ve zamanın sonunu konu alan eskatolojik kavramlar ortaçağ teolojisinin tarihi algılama şekline daima eşlik etmiştir. Özellikle X ila XI. yüzyıllar arasında en üst tabaka aydınlar gelenekler deki ve ilim dünyasındaki çöküşü dünyanın sonuna dair bir işaret olarak görür. Bu arada çeşitli tarih eserlerinde dünyada korkunç olayların gerçekleştiği ve bunların Şeytanın 1000 yılına denk gelecek olan dönüşünün habercisi olduğu anlatılır.</p>

  <p class="block_46"> </p>

  <p class="block_46"> </p>

  <p class="block_30">Erken Ortaçağ ve Eskatoloji</p>

  <p class="block_39">Tarih ve ilahi proje</p>

  <p class="block_9">“Son şeyler”le (Yunancada <i class="calibre2">eskhata)</i> ilgili konular, ortaçağın tamamı boyunca kuramsal faaliyetlerin ve kültürün önemli bir özelliğini oluşturmuştur. Nitekim patristik şekliyle olsun, daha sonraki skolastik şekliyle olsun, Hıristiyan teolojisi tarihi daima dini tarih, yani kronolojik olarak birbirlerini izleyen çağların ötesindeki zaman-ötesi düzlem ışığında, rastlantısal olaylar dizisi olarak yorumlamıştır. Böylece zaman, olayların birbirlerini izlemesi olarak değil de, ilahi planın gerçekleşmesini sağlayacak bir aşama bütünü olarak tarif edilmiştir. Augustinus’a (354-430) göre dünya tarihi, Kitabı Mukaddes’in çağ modeline benzer şekilde, insanlığın evrimini tarif eden altı büyük çağa ayrılır, İsa’nın doğumuyla başlayan altıncı çağın sonu belli olmayıp zamanın sonuyla bir olduğu belirtildiğinden, ortaçağ insanları içinde bulundukları dönemi uzun bir bekleyiş dönemi olarak görürdü. Dolayısıyla inananlara sonsuz mutluluğun yolunu göstermeyi ana görevi olarak gören ortaçağ teolojisinin tamamı, farklı şekillerde de olsa insanlığın ve bütün yaratılışın hayat döngüsünü sona erdirecek olayları tarif etmeyi ve Hıristiyanların bu bakış açısını kavrayarak kendi davranışlarına buna uygun şekilde yön vermek için ihtiyacı olan tefsir ve ahlak modelini sunmayı amaçlar.</p>

  <p class="block_39">Zamanın sonu meselesi</p>

  <p class="block_9">Hıristiyan kültürünün bu yapısal açıdan eskatolojik unsuru, zamanın sonu meselesine özel bir ilgi duyulmaya başlayan tarihi anın tam olarak belirlenmesini engeller; dolayısıyla ortaçağla ilgili tarihyazımında “sonşeyler”le ilgili belli bir ilginin, birinci 1000 yılın sonlarına tarihlendiği belirlenmeye çalışılmıştır, ancak bu hatalı bir düşüncedir. Oysa bu ilgi, farklı şekillerde de olsa ve farklı sonuçlar doğurmuş da olsa, ortaçağ kuramsal faaliyetinin sürdürüldüğü yüzyıllar boyunca ve özellikle 1000 yılından epey önce de var olmuştur. Muhterem Bede ile Sevilla piskoposu İsidorus, Augustinus’un dünyanın altı çağı teorisini yeniden ele alırken, Johannes Scotus Eriugena IX. yüzyılda farklı bir eskatolojik bakış açısından söz eder. Augustinus zamanı, dünyayı yaşlılık ve çöküş dönemine götürecek çağlara bölerken, Johannes Scotus Yunancaya çevirdiği Sahte-Dionysios’un (V. yüzyıl) eserlerinden aldığı Yeni-Platoncu terminolojiden yararlanır; ortaya çıkan özgün teolojik bakış açısında dünya Tanrı’dan kaynaklanır ve onun tezahürüdür ve son gün yeniden Tanrı’ya dönerek, Adem’in işlediği günahla kaybettiği birliği yeniden oluşturacaktır. Karolenj yüzyılının sonunda, Johannes Scotus’un son derece zengin teoloji külliyatı konusunda yorum geleneğinin geliştiği Auxerre’de yazarın dilini ve konularını özümsemiş olan Heiric, Aziz Germanus’un yaşamını vezin şeklinde tasvir ederken gökyüzüne çıkışını ve yaratılan doğasını aşıp Tanrı’yla bir olmasını <i class="calibre2">(deificatio)</i> anlatır; bu süreç, zamanın sonunda bütün yaratılışı bir birlik haline getirecek olan evrensel <i class="calibre2">deificatio</i> ‘nun habercisidir.</p>

  <p class="block_46"> </p>

  <p class="block_46"> </p>

  <p class="block_30">Binyılcılık ve Kültürel Çöküş</p>

  <p class="block_9">Eskatolojik konuların ortaya çıkışının birinci 1000 yılın sonlarına doğru gerçekleştiği doğru değilse ve Augustinus’tan itibaren erken ortaçağ teolojisinin tamamında gelişiyorsa da, bu konuların X ila XI. yüzyıl arasında daha yoğun bir şekilde hissedildiği inkâr edilemez; Latin teoloji kültürünün bu dönemde zaten köklü bir hale gelmiş olan eskatolojik duyarlılıkların üzerine, <i class="calibre2">saeculum senescens’in</i> [yaşlanma çağı] sona doğru Yöneldiğinin somut hissine bağlı korkular eklenir. Vahiy’in XX. bölümünde uçurumun anahtarıyla gökyüzünden inip gelen, Şeytan’ın simgesi olan ejderhayı yakalayıp onu 1000 yıllığına zincirleyen meleğin hikâyesi anlatılır. Dolayısıyla kutsal metinlerde yer alan bu kadar bariz bir sayısal atfın, 1000 sayısının kozmik çapta bir çalkantının tehlikesini beraberinde getireceğine dair kesin bir inanca yol açmamasına imkân yoktu.</p>

  <p class="block_9"><b class="calibre3">Ahlaksızlık ve</b> <span class="text_">renovatio arzusu</span></p>

  <p class="block_9"><span>1000 yılı ve tabii ki İsa’nın Çilesi’nin bininci yıldönümü olan 1033 yılı, türdeş olmayan kronolojik bakış açısıyla okunduğu zaman birçok kişi tarafından, birbirinden bağımsız gibi görünen çöküş ve felaket olgularını zamanın sonunun yaklaşmasına bağlı olarak açıklanır. Bu anlamda kiliseye özgü âdetlere ve ahlaka özel bir önem verilir. Ahlaksızlık ve özellikle dini makamların parayla satın alınması, örneğin X. yüzyılda Vercelli ve Verona piskoposları olan Atto ile Raterius’u (y. 890-974), geleneklerdeki bu temellerinden başlayarak kiliseyi çürütmesini engellemek için çözümler bulmaya iter. Bu iki piskoposun tavsiyeleri, Aziz Benedictus’un Reha’sında açıkça anlatılmış olan eski ruhaniliğe dönmek için bir uyarıdır sanki; söylediklerinde, ruhani ve toplumsal canlılık modeli olarak özlenen Karolenj Rönesansı’ndan sonra gelen ve bir cemaate canlılık katan paylaşma ruhundan ve ruhanilikten uzak, geçici mal ve mülklere bağlı bir yüzyılın duyguları hissedilir. Raterius yol arkadaşı olarak Kilise Babalarının kitaplarını ve hükümlerini çağdaşları olan insanlara tercih eder. Dolayısıyla içinde bulunulan dönem hakkında verilen hükme, aradan sadece bir yüzyıl geçtikten sonra Şarlman’ın ve mirasçılarının döneminin kültürel değerlerinin yemden keşfedilmesi ve idealizasyonu eşlik eder. Özellikle Alcuinus (735-804) ile bazı haleflerinin eserlerinde görülen, dindışı bilgi ile Hıristiyan ilmi arasındaki büyük sentez hem zamanın neden olduğu bozulmayı kontrol altına almak için ana yol olarak görünür, hem de kurumsal tarihte 1000 yılın sonuna eşlik eden siyasal</span> <span class="calibre2">renovatio</span> <span>[yenilenme] hayaliyle de tam bir uyum içindedir. Bu dönemi en iyi temsil eden kişilerden Abbon de Fleury (y. 940/945-1004) ve sonradan II. Silvester adıyla papa olacak olan Gerbert d’Aurillac (y. 950-1003,</span> <span class="text_"><img alt="Image" class="calibre4" src="../Images/image-2.jpg" /></span> <span>&gt; 999) bu dönemin endişelerini ve beklentilerini en iyi şekilde temsil eder. II. Otto ve oğlu III. Otto gibi Avrupa tarihinde önemli roller oynayacak kişilerin öğretmenleri olan Gerbert ile Abbon, Otto rönesansının siyasal hayalinin gerçekleşmesi için gerekli olan unsurların gelişmesine katkıda bulunmakla kalmayıp klasik ve patristik geleneğin metinsel anlamda da geri kazanılması konusunda kişisel olarak çaba gösterirler. Abbon ile Gerbert’in çalışmalarının değeri, özellikle faal oldukları yılların karanlık ortamıyla karşılaştırıldığı zaman daha iyi anlaşılır.</span></p>

  <p class="block_46"> </p>

  <p class="block_46"> </p>

  <p class="block_30">İşaretler ve Alametler</p>

  <p class="block_9">Daha hassas olan kişilerin sona doğru yaklaşmakta olan bir çağ (ve bir dünya) konusundaki duygularını gözler önüne seren bu tanıklıkların varlığı, bu korkuların aynı yıllarda, genelde halkın inançlarıyla bağlantılı olarak, daha az kibar ve daha yoğun şekillerde de sergilenmediği anlamına gelmez. Binyılcılığın bu sayısız tanığı, kültürün ve ruhaniliğin çöküşünü fark etmenin yanı sıra dünya tarihinin yaklaşmakta olan dehşetli sonunun belirtileri olan fantastik ve korkunç olaylarla dolu bir tarihe de örnekler teşkil eder. Ademar de Chabannes ve Rodulfus Glaber (y. 985-y.1050) gibi tarih yazarları bu değişikliklerin daha doğrudan, ama daha az karmaşık algılanma şeklinden söz ederler. Dolayısıyla 1000 yılın sonunda hem Hıristiyan yaşamın ve kültürünün ilk 1000 yılında üretilmiş olanların en üstün örneklerini muhafaza etme çabası, hem de bu çağın sonuyla ilgili korkuları defetme çabası bir arada yer alıyordu.</p>

  <p class="block_39">Rodulfus Glaber</p>

  <p class="block_9">Rodulfus Glaber’in <i class="calibre2">Historiarum Libri Quinque (Beş Kitapta Tarih)</i> eserinde bu endişeler edebiyat yoluyla somut bir hal alır; Glaber’in anlatımı hem küçük ayrıntılarda hem de büyük felaket sahnelerinde bu olayların yaygın olarak nasıl algılandığını gösterir.</p>

  <p class="block_9">Ancak bu katkılara rağmen Rodulfus Glaber ile çağdaşlarının tasvir ettiği durumun 1000 yılının gerçek yüzünü teşkil ettiğini iddia etmek mümkün değildir. Nitekim <i class="calibre2">Historiarum</i> insanların yaşamlarında yer alan nesnel olayların anlatımıyla ilgilenmez. Tarihçiyi ilgilendiren sıradan şeyler değil, sıradışı olanlardır. Dolayısıyla kitapta, paradigmatik özellikleri kurulu düzeni tehlikeye atmaya katkıda bulunan tipik olaylar sıralanır ve siyasal ile ahlaki çöküşün kınanmasına, zamanın yaklaşan sonuna dair en çarpıcı belirtilerin anlatımı eşlik eder. Rodulfus Glaber, siyasal olsun, kültürel olsun, tüm kurumların dengeli düzenini bozmayı amaçlayan tüm uygulamaları anlatır ve dolaylı olarak eleştirir.</p>

  <p class="block_39">Vilgardus vakası</p>

  <p class="block_9">İsa’nın Çilesi’nin bininci yıldönümünün yaklaşıyor olmasından dolayı, bir arada yaşam yapısal olarak bozulur ve iktidar, kusursuz bir yaşam sürdürme kabiliyetine sahip olmayan ve asil bir ilim geleneğinin mirasçıları olmayı hak etmeyen insanların eline düşer; Rodulfus Glaber’in anlattığı, gramer âlimi olarak kabiliyetlerinden dolayı aşırı derecede gurur duyan bir Ravennalı olarak tasvir edilen Vilgardus vakası böyle bir konuya işaret eder. Bir gün Vergilius, Horatius ve Juvenalis kılığında bazı iblisler Vilgardus’un karşısına çıkar ve hem gramer alanındaki hem de kendi eserleri konusundaki büyük çabalarından dolayı ona teşekkür ederler. Bu olanlar karşısında baştan çıkan Vilgardus son derece inandırıcı olan bu sözlerin sadece şairlere ait olabileceğini vaaz etmeye başlar ve Vilgardus Glaber’e göre ancak <i class="calibre2">Vahiy’in</i> kehanette bulunduğu gibi Şeytan’ın salıverilmek üzere olduğunun alameti olabilecek bir sapkınlığın ortaya çıkmasına neden olur. Yazar, 1000 yılı yaklaşırken dünyada artık saygın kişilerin kalmadığından yakınır; çağın tehlikesine tanıklık eden Tarih anlatımını kavrayarak kutsal metinlerin ve doğru yorumlarının insanların kötülüğün tuzağına düşmesini engelleyebileceğini bir tek onlar gösterebilirdi. Rodulfus Glaber’in tasvir ettiği imgeler bir yandan kilisenin kendi içerisindeki çalkantılarla (gözyaşı döken Çarmıhta İsa heykelleri ve katedrallere el koyan kurtlar) ve kozmik değişimlerle (güneş tutulmaları, kuyruklu yıldızlar ve aralarında mücadele eden yıldızlar), diğer yandan artık kurallara ve yasalara tabî olmayan toplumsal yapıyla ilgilidir; yazar böylece insanların zalimliğinden evrenin karmaşasına kadar binyılcı endişenin tüm örneklerine tercüman olur; Yıldızlar nasıl kendi yörüngeleri dışına çıkmış gibiyse, insanlar da zaman gibi kurallarını kaybetmiş ve çöküşe girmiş gibidir. Hırs ve Raterius’un da sözünü ettiği dini makamların parayla satın alınması, hırsızlık, ensest, şiddet ve suistimale kendini adamış bir neslin sadece en belirgin günahlarıdır; bu dönem, İsa’nın ölümünün bininci yıldönümü olan 1033 yılında yaşanan büyük açlıktan dolayı hayvanlara dönüşen insanların neden olduğu yaygın şiddet olaylarıyla zirveye ulaşır.</p>

  <p class="block_9">Dolayısıyla Raterius, Abbon ve Gerbert gibi kişiler aydınların bazı kurumların çöküşü ve geleneklerle bilgilerin gerileme tehlikesi karşısında verdikleri tepkiyi dile getirirken, Rodulfus Glaber’in eseri bu sorunlar konusunda da duyarlı olmakla birlikte, zamanın neden olduğu bozulmayı kınarken, öte yandan dönemin ortak hayal gücüne derin kökler salmış olan şiddet dolu, olağanüstü alametlerin gerçekleştiği paralel bir binyılcılıktan söz eder.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Şehirden Kırsal Kesime,</i> s. 55; <i class="calibre2">Kentlerin Çöküşü, s.</i> 257; <i class="calibre2">Dine Adanma, s.</i> 313</p>

  <p class="block_"> </p>
</body>
</html>
