<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942895">Uygulamadan Metne:<br class="calibre12" />
  Arap Tıbbının Hocaları</span></p>

  <p class="block_6">Maria Conforti</p>

  <p class="block_19"> </p>

  <p class="block_19"> </p>

  <p class="block_31">İslami bölgenin temel özelliği olan kültürel ve dini zenginlik Arap tıp literatürüne de yansır. Galenos’un sistemi miras alınırsa da, bu literatür Huneyn bin İshak, el-Razi, el-Mecusi, İbni Sina, İbni Zühr ve İbn Rüşd gibi yazarlarla kısa sürede kendine özgü özellikler geliştirir.</p>

  <p class="block_46"> </p>

  <p class="block_46"> </p>

  <p class="block_30">Gelenek ile Gelişim Arasında</p>

  <p class="block_39">Tıp ve büyü</p>

  <p class="block_9">Anatomi alanının gelişmemesi sonucunda, Arap fizyolojisi büyük ölçüde, vücut sıvılarıyla ruhları temel alan Galenosçu sistemden miras alınır ve hem hayat tarzına müdahalelere hem de -Galenosçu tıbbın akılcılığına göre bir yenilik teşkil eden- büyü uygulamalarına ve tıpla astroloji arasındaki ilişkilere dikkat etme yoluyla hasta organizmanın dengesinin yeniden sağlanmasını amaçlayan tedavilere dayanır. Popüler tıbbın büyü özelliği taşıyan bazı unsurları böylece hem tedavi hem de teşhis alanında üst düzey tıbba dahil olmayı başarır.</p>

  <p class="block_9">Arap tıp literatürü İslami bölgenin kültürel, dini ve coğrafi zenginliğini yansıtan çok çeşitli metinler yoluyla günümüze ulaşmıştır.</p>

  <p class="block_39">Ansiklopedik ve sistematik eserler</p>

  <p class="block_9">İlk tıp yazarları arasında yer alan Huneyn bin İshak (?-873/877) tercüme faaliyetlerinden dolayı da tanınır; Batıda <i class="calibre2">İsagoge in artem parvam Galeni [Galenos’un Zanaatına Giriş]</i> olarak bilinen eser bin İshak’ın ansiklopedik eserinin ilk kısmından başka bir şey değildir. Bin İshak aynı zamanda oftalmoloji, dişçilik ve beslenme rejimleri alanında da pratik eserler yazmıştır. Bin İshak Nasturi Hıristiyandı, oysa Kusta bin Luka (820-912) Melkit Hıristiyandı. Bin Luka’nın eserleri, uygulama vakaları ve kişisel bünyeler, tutkular ve patolojiler arasındaki ilişkilere duyduğu ilgi açısından el-Razi’nin (864-925/930) eserlerinden önce gelir. Klasik Arap tıp literatürünün altın çağının başlıca hekimlerinden biri olan Pers asıllı el-Razi (Latincede Rhazes olarak bilinirdi), felsefe, simya ve müzik alanlarında eğitim almıştı. Bağdat’ta yaşayan el-Razi burada çeşitli hastaneler yönetir ve Arap tıbbının en büyük sistematik eserlerinden biri olan <i class="calibre2">Kitabül-Mansuri’yle</i> ün salar. Ancak bu kitaptan muhtemelen daha da ilginç olan eseri, 23 kitaplık <i class="calibre2">Kitab el-Havi</i> (Latincede <i class="calibre2">Continens),</i> patoloji ve tedavilerden bölümlerle vaka ve teşhisler içerir ve öğrencilerinin tuttuğu notlar temelinde oluşturulmuştur; bu eser, Arap tıbbının ve Avrupa’deki tıp uygulamalarının gelişiminde son derece etkili olmuştur. Hipokrat’i (MÖ 460/459375/351) temel alan el-Razi “Galenosçu tıbbı ne pahasına olursa olsun” eleştirerek ve Galenos’u (y. 129-tah 201) aşmak gerektiğini söyleyerek tıp alanında, geleneğe saygılı bir şekilde de olsa, ilerleme sağlanması gerektiğini savunur.</p>

  <p class="block_9">Latincede Haly Abbas olarak bilinen Ali bin el-Abbas el-Mecusi (?-982/995) ise İranlı bir Zerdüştçüdür; tek bir kitap yazmıştır, ama bu kitap, daha sonra yayımlanacak olan İbn Sina’nın (980-1037) <i class="calibre2">El-Kanun fi’t-Tıp</i> [Tıbbın Kanunu] kitabı gibi, İskenderiye kaynaklı sistematik kitaplar ve ansiklopedik derlemeler açısından büyük önem taşır.</p>

  <p class="block_9">El-Mecusi’nin çağdaşı olan ve Latincede Albucasis olarak bilinen Ebu el-Kasım el-Zahravi (936-1013) Müslümanların yönetimindeki bölgenin diğer ucunda, İspanya’nın Kurtuba şehrinde ve tıbbın bambaşka bir alanında faaldir. <i class="calibre2">Kitab el-Tasrif</i> adlı eserinin büyük ün salmış 30. kitabı, Paulus Aegineta’nın (y. 620-y. 680) 6. kitabını temel alarak cerrahi konusunu işler; el-Zahravi, Batıda cerrahinin gelişimi ve özellikle Guy de Chauliac (XIII. yüzyıl sonu-1368) üzerinde çok etkili olacaktır.</p>

  <p class="block_46"> </p>

  <p class="block_46"> </p>

  <p class="block_30">İbn Sina ve İbn Zühr</p>

  <p class="block_9"><span class="text_">Tıp Kanunu’nun</span> <b class="calibre3">beş kitabı</b></p>

  <p class="block_9">Ancak Arap hekimlerinin en ünlüsü İbn Sina’dır (Latincede Avicenna olarak bilinir) ve Galenos’u “sadık ve deforme edici” (Jacquart) bir şekilde yorumlaması Galenosçu tıp ve antikçağ tıbbıyla ilgili bilgilerin hümanist filolojinin başlangıcına kadar ulaşmasını sağlar. “Sadık”tır, çünkü uzun uzun paragraflardan alıntılar yaparak üzerlerinde yorumda bulunmuştur; “deforme edici”dir, çünkü antikçağın bu yazarının eseri Arap sistemine uyarlanmıştır. Orta Asya’da, Buhara yakınlarında doğan İbn Sina, el-Razi gibi tıpla sınırlı kalmamış, felsefi katkıları açısından zengin, kapsamlı bir eğitim almıştır, İbn Sina çok verimli bir yazardır, ama tek bir kitapla ün salmıştır. Yazılması yıllarca süren dev bir eser olan <i class="calibre2">El-Kanun fi’t-Tıp,</i> “ansiklopedilerin sonuncusu” unvanını hak eder. Sistematik bir yapıya sahip olması, el-Mecusi’nin derlemesinden daha ünlü olmasını sağlar, İbn Sina’nın, kaynaklarını açıkça belirtmemesi ve tıp teorisi ile uygulamaları arasında ayrım gözetmemesi, eserinin “kanun” olarak sayılmasına katkıda bulunmuş olabilir. Her ne kadar İbn Sina eserine kişisel gözlemleri veya incelediği vakalarla ilgili bilgileri dahil ederse de, “yapı itibarıyla, [eser] klinik unsurlardan çok mantık unsurlarına önem verir görünür” (Mc Vaugh). Metni oluşturan beş kitap, ilaçlardan tedavilere, yüksek ateş gibi <i class="calibre2">a capite ad calcem</i> (organizmanın tamamıyla ilgili) patolojilerden ilaç bileşimlerine, anatomi ve fizyoloji alanındaki bilgilerin tamamını sunar.</p>

  <p class="block_9">Galenosçu tıpla Aristotelesçi yaklaşımın Arap ve Suriye tıbbının katkılarıyla mükemmel bir şekilde kaynaşmasını içeren kitap çeşitli yorumlara da kaynak olacaktır, İbni Nefis (1213-1288), <i class="calibre2">El-Kanun fi’t-Tıp</i> kitabını yorumladığı bir eserinde akciğer dolaşımını tarif eder. Bu metin XII. yüzyılda Gerardus Cremonensis tarafından yapılan bir tercUmeyle Batıya ulaşır; sonradan Şam’da Venedik elçiliğinde görevli olan Andrea Alpago da (y. 1450-1521) bu tercümede düzeltmeler yapacaktır. <i class="calibre2">El-Kanun fi’t-Tıp</i> kitabının akademik tıp alanında referans kaynağı olarak önemi XVI. yüzyıla kadar sürecektir.</p>

  <p class="block_39">Eleştiriler</p>

  <p class="block_9">İbn Sina’ya eleştiriler özellikle Endülüs’ten, yani İbn Sina’nın çalışmış olduğu Hamadan’a (antikçağdaki adıyla Ecbatana) uzak bölgelerden gelir. Bu eleştirmenlerin arasında Latincede Avenzoar olarak bilinen, Sevilla piskoposu bir hanedan ailesinden gelen ve hekim olan İbni Zühr’ün (1091-1161) babası vardır; patolojileri konu alan ve İbranice ile Latinceye çevrilmiş olan <i class="calibre2">Taysir</i> adlı eseri tıp alanında özel vakalar konusunda çok ayrıntılı bilgiler içerir, İbn Zühr’ün eserleri genelde, İspanyalı bir başka Arap olan ve daha çok filozof olarak ün salmış olan İbn Rüşd’ün (1126-1198) eserlerini tamamlayıcı özelliktedir; <i class="calibre2">Külliyat fi’t Tıp</i> adlı eseri tıp alanında farklı genel bilgiler içerir. Kurtubah bir Yahudi olup Mısır’da faal olan ve Latincede Maimonides olarak bilinen İbni Meymun’un (1135-1204) eserlerinde de yine genel bir takım bilgilere ulaşmak mümkün olduğu gibi aynı zamanda hem Galenos’a hem de başka yazarlara dair eleştiriler yer alır.</p>

  <p class="block_39">Çöküş dönemi</p>

  <p class="block_9">Arap tıp geleneğinin zenginliği ağır ağır bir çöküş dönemine girecektir: XIII. yüzyıldan, hatta muhtemelen daha öncesinden itibaren, Yunan kültürünün varisi hekim-filozofun yerini hekim-hukukçu alacak ve Aristotelesçi geleneğe göre felsefeyle bağdaştırılan tıp ile hukuk arasında yeni ve güçlü bir bağlantı kurulacaktır.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Bilim ve Teknik:</b> <i class="calibre2">Yunan Mirası ve İslam Dünyası,</i> s. 415; <i class="calibre2">Süryani Geleneğinde ve Arap Dilinde Antik Kültür ve Galenos,</i> s. 492; <i class="calibre2">Metinden Uygulamaya: İslam Dünyasında Farmakoloji, Klinik Tıp ve Cerrahi, s.</i> 497; <i class="calibre2">Arap Simyası,</i> s. 490; <i class="calibre2">İslam Teknoloji Kültürü: Yeni Teknikler, Tercümeler ve Üretim Harikaları,</i> s. 539</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Avrupa ‘da İslam Hakkında Bilinenler,</i> s. 642</p>

  <p class="block_62" id="calibre_pb_101"> </p>
</body>
</html>
