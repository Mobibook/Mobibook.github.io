<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942950">Kudüs</p>

  <p class="block_6">Luigi Carlo Schiavi</p>

  <p class="block_19"> </p>

  <p class="block_19"> </p>

  <p class="block_31">Hıristiyan kültürü için çok önem taşıyan bir yer olan Kudüs, Roma idaresi altındaki dönemlerden itibaren hac yolculuklarının hedefi haline gelir. İznik Konsili’nden sonra İsa’nın bu dünyadaki yaşamı açısından simgesel önem taşıyan yerlerde kiliseler ve bazilikalar inşa edilmeye başlar: Kristolojik kutsal emanetlerin kültü yüzyıllar boyunca giderek yoğunlaşır ve Kudüs’ün karmaşık “durak” litürjisi ekümenin tamamı için bir model haline gelir.</p>

  <p class="block_46"> </p>

  <p class="block_46"> </p>

  <p class="block_30">Romalı Valilerin İdaresindeki Kudüs ve Golgota</p>

  <p class="block_9"><b class="calibre3">İsa’nın ölümünden</b> <b class="calibre3">sonra şehirde gerçekleşen büyük değişimler</b></p>

  <p class="block_9">Kudüs’ün Hıristiyan kültürü açısından önemi her şeyden önce İsa’nın çilesinin, ölümünün ve dirilişinin mekânı olmuş olmasına dayanır. İsa, 30 yılı civarında, şehrin batı yönündeki surların hemen dışında, Şam yolu üzerinde Golgota veya Kalvari adlarıyla bilinen yüksekçe bir yerde çarmıha gerilir sonra da gömülür. Üç sinoptik İncil ile Yuhanna İncili, idam alan şehir dışındaki belli bir alanın olduğu ve mezarın kayalara oyulmuş, mütevazı boyutta bir oda olduğu, naaşın konduğu, duvardaki girinti şeklinde platformun bu odanın sağ duvarı kazılarak elde edildiği ve yamaçtan yuvarlanmış bir kayanın odanın dar girişini kapamaya yaradığı konularında hemfikirdir. Bunlar II. Tapınak döneminde Kudüs’te Yahudiler için kanonik gömülme şeklini oluşturuyordu. Büyük Herod’un (MÖ 73-4) torunu Herod Agrippa’nın (MÖ 10-MS 44) yaptırdığı surlar 44 yılında Kalvari bölgesini de içine alır, ama arkeolojik analizlerden de anlaşıldığı üzere, bu bölgede pek konut bulunmaz. Bundan 22 yıl sonra Romalı valilere karşı baş gösteren bir halk isyanını bastıran Titus’un (39-81) birlikleri 70 yılında şehri yakıp yıkarak Tapınak’ı yok ederler ve Tapınak bir daha inşa edilmez. Kudüs 130 yılı civarında Hadrianus (76-138) tarafından <i class="calibre2">Aelia Capitolina</i> adı altında yeniden inşa edilir; uygulanan geleneksel dik açılı planda iki ana eksen olan <i class="calibre2">cardus maximus</i> [kuzey-güney yolu] ile <i class="calibre2">decumanus maximus</i> [doğu-batı yolu] <i class="calibre2">forum</i> yakınlarındaki kesişme noktası bir <i class="calibre2">tetrapilon’la</i> [dört kapılı anıt] işaretlenir. Golgota’nın toprakla örtülüp üzerine paganlara ait kutsal bir bölgenin oluşturulmasının bu dönemde gerçekleşmiş olması muhtemeldir. Yahudilerle Yahudi-Hıristiyanların <i class="calibre2">Aelia’da</i> oturması yasaktır, ancak II. yüzyılın ikinci yansında bile her iki topluluktan insanlar Hadrianus’un pagan inşa faaliyetleri tarafından yok edilmiş olan dinlerinin izlerini burada aramaya başlayacaklardır.</p>

  <p class="block_39">Silinmesi zor bellek</p>

  <p class="block_9">Ancak İsa’nın çarmıha gerildiği ve gömüldüğü yer Hıristiyan cemaatinin belleğinden silinmez. Golgota kısa süre içinde yerel hac yolculuklarının yapıldığı bir yer haline gelir ve 135 yılında toprakla örtülmüş olması bile bellekten silinmesine yetmez. Roma’da, Vatikan’ın nekropolünde Havari Petrus’un gömüldüğü yeri belirleyen küçük yapıda olduğu üzere, Kudüs’te de, Constantinus döneminde “yeniden keşfedilene” ve üzerlerine anıtsal ibadet yapıları inşa edilene kadar kutsal yerlerle ilgili bellek, sözlü gelenekler yoluyla muhafaza edilir. 160 yılı civarında -yani bu mekânın Hadrianus tarafından toprakla örtülmesinden 20-30 yıl kadar sonra- Sardis piskoposu Melito (?-190), <i class="calibre2">Peri Pascha [Paskalya Üzerine]</i> adlı yazısında Kalvari’nin yerinden kısaca söz eder. Bir sonraki yüzyılda Kapadokya’daki Caesarea’nın piskoposu I. Alexander (?-251) kutsal mekânları görüp ibadet etmek için Kudüs’e gider, Caesarea piskoposu Eusebius (y. 265-399) ise <i class="calibre2">Onomastikon [İsim Listesi]</i> adlı eserinde Kalvari’nin yeriyle ilgili olarak yerel halkın belleğini taze tutmak konusunda direnç gösterdiğini teyit eder.</p>

  <p class="block_46"> </p>

  <p class="block_46"> </p>

  <p class="block_30">Kutsal Mezar Yapısının İnşası</p>

  <p class="block_39">Golgota’nın Hıristiyan ibadetine iade edilmesi</p>

  <p class="block_9">Kudüs piskoposu Macarius (314-335 arası piskopos) 325 yılında İznik Konsili’nden döndüğü zaman, Constantinus’tan (y. 285-337) Hadrianus döneminin <i class="calibre2">Capitolium’unu</i> yıkmak için izin aldığında, bu mekânın İsa’nın çarmıha gerildiği yerle bir olduğu konusunda fikir birliğine ulaşıldığı anlaşılır. Eusebius’un bize bıraktığı ayrıntılı, ama bazı yerleri çok açık olmayan raporda, Constantinus tarafından başlatılan ve beklenmedik bir şekilde mezarın ve Golgota kayalığının bulunmasıyla sonuçlanan kazı faaliyetleri anlatılır. İmparatorun 326’da Kudüs’e hacı olarak giden yaşlı annesi Helena’nın (247-336) bu faaliyetlerin teşvik edilmesinde rol oynamış olması mümkündür; V. yüzyıldan itibaren ortaya çıkan bir efsaneye göre maceralı bir seferin sonunda Kutsal Çiviler’in ve Gerçek Haç’ın bulunması ona atfedilir ve Helena, Haç’ın büyük bir parçasını Roma’ya getirerek saraya ait Santa Croce Kilisesi’ne bağışlar.</p>

  <p class="block_39">Kutsal mekânlârın kiliseye dönüştürülmesi</p>

  <p class="block_9">Constantinus, İsa’nın öldüğü ve dirildiği yeri “bazilikaların en güzeli”yle yüceltmek ister ve <i class="calibre2">Martyrium</i> adlı, beş nefli, apsisli bir bazilika ile İsa’nın mezarı üzerindeki küçük yapının üzerine, ambülatuarlı ve ortasında büyük bir açıklık olan koni şeklinde bir çatıyla kaplı <i class="calibre2">rotunda</i>yla <i class="calibre2">(Anastasis</i> [Diriliş]) aynı hizada iki kilise yaptırır. <i class="calibre2">Anastasis</i> kompleksinin tamamlanmasından sonraki 200 yılda Kudüs’te İsa’nın yaşamıyla bağlantılı başka birçok kilise inşa edilir. Eusebius’a göre, imparatoriçe Helena’nın isteğiyle Zeytin Dağ’ında, İsa’nın inancın sırlarını havarilere anlattığı mağaranın üzerine üç nefli, avlulu bir kilise inşa edilir. Az ötede bulunan ve halk arasında Göğe Yükselişin mekânı olarak bilinen yerde ise IV. yüzyılın sonlarında, Romalı asil bir kadın olan Poemenia’nin isteği üzerine dairesel planlı bir yapı <i class="calibre2">(Imbomon)</i> kurulur ve kiliseye dönüştürülür. VII. yüzyılda yaşamış bir hacı olup ortaçağda çok rağbet gören (Adamnanus [627-704] tarafından <i class="calibre2">De locis sanctis [Kutsal Mekânlar Üzerine]</i> kitabında aktarılmış olan) bir seyahat kitabı yazan Arculpbus, iç mekânı açık, dairesel ambülatuarlı, dairesel planlı sıradışı bir yapı tasvir etmiştir. IV ila V. yüzyıl arası <i class="calibre2">dormitio Virginis [Meryem Ana’nın uykusu]</i> anısına, ama aynı zamanda Komünyon’un tesis edildiği, havarilerin toplandığı ve Kutsal Ruh’un indiği yer olarak bilinen Sion’da Santa Maria Kilisesi birkaç defa yeniden inşa edilir. II. Theodosius’un (401-450) karısı Aelia Eudoxia’nın (393-460) 450 yılı civarında inşa ettirdiği çok sayıda yapının arasında, kör adamın iyileştirilmesi mucizesinden dolayı (Yuhanna 9:7) Hıristiyanlar tarafından kutsal sayılan Siloe Havuzu Bazilikası bulunur.</p>

  <p class="block_46"> </p>

  <p class="block_46"> </p>

  <p class="block_30">Kudüs Litürjisi</p>

  <p class="block_39">Seyyar Kutsal Hafta litürjisi</p>

  <p class="block_9">Bu yoğun kilise kalabalığı, IV. yüzyıl sonlarında yaşamış, Aegeria adında, muhtemelen Galiçyalı olan bir hacının yaptığı ayrıntılı tasvir sayesinde ün yapmış, olağanüstü bir “durak” litürjisinin gelişimine sahne olur. <i class="calibre2">A-nastasis</i> ve <i class="calibre2">Martyrium</i> kiliseleri ikili bir katedralin iki salonunu oluşturur, dolayısıyla farklı işlevlere sahiptirler: Beş nefli bazilika pazar günü yapılan törenin mekânıdır, cemaate açık olan <i class="calibre2">rotunda’</i>da ise piskoposun gündelik ayinleri gerçekleştirilir. Litürjik yılın en önemli anlarının kutlanması görkemli şekillerde yapılır. Kutsal Hafta’da, dünyada bu şansa sahip tek cemaat olan Kudüs’ün Hıristiyan cemaatinin kutsal tarihi, o tarihin gerçekleştiği yerlerde yeniden yaşama imkânı, piskopos ile rahiplerin halkla beraber, İncil’deki anlatımı sırasına uyarak fiziksel olarak canlandırabilmek için bitmek bilmeyen bir şekilde gece ve gündüz kiliseden kiliseye dolaştığı seyyar bir litürjinin gelişimine yol açar. Örneğin Perşembe ile Kutsal Cuma arasındaki gecede halk, Matta İncili’ni referans alarak Son Yemek’i, İsa’nın yakalanışını ve hem toplantıda hem de Yahuda valisi karşısında ona ihanet edilmesini, gerçekleştikleri yerlerde canlandırmak için Eleona Mağarası, <i class="calibre2">Imbomon,</i> Getsemani’de Izdırap bazilikaları arasında gidip gelir, V. yüzyıldan itibaren bunlara Sion Dağı üzerindeki başka duraklar de eklenir. Kutsal mezara dönen müminler Golgota kayalığı yakınlarında, <i class="calibre2">Martyrium</i> ile <i class="calibre2">Anastasis</i> arasındaki revaklı avluya dikilmiş olan Haç’a taparlar; halk, sabahın erken saatlerinden altıncı saate kadar (aşağı yukarı öğlen) bu kutsal emanetin önünden geçip ona alınlarını dokundurur ve onu öper.</p>

  <p class="block_39">İncil’deki mekânların tespiti</p>

  <p class="block_9">İncil’deki birçok yerin halk tarafından Kudüs’ün kentsel topografyasında tespit edilmesi ve sonsuz sayıda Kristolojik kutsal emanetin “ortaya çıkışı” bu türden ritüel bir âdetin doğrudan sonucudur ve ortaçağ boyunca aşırı coşkulu bir düzeyde yaşanmaya başlanır. 870 yılında Bernardus adlı bir hacıya, yirmiden fazla kilisenin, monastik cemaat merkezlerinin ve inziva hücrelerinin kurulduğu Zeytin Dağı’nda günahkâr kadının İsa’nın karşısına çıkarıldığı yer ve İsa’nın Farisileri kovmak için mermere oyduğu yazıt gösterilir. Sion’da ise kısa sürede (IV. yüzyıl) Caifa ile Anna’nın evleri ve bazı hacıların üzerinde İsa’nın kanını gördüğü kırbaçlanma sütununun yeri tespit edilir. Ve müminlere Son Yemek’in yendiği, Aziz Petrus’un İsa’yı inkâr ettiği ve horozun ötüşü üzerine ağladığı yerler (Gallicantu’da San Pietro Manastırı), hatta Sion’daki Santa Maria Kilisesi’nde dikenli taç ile İsa’nın havarilerin ayaklarını yıkamak için kullandığı leğen gösterilir.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Şehirden Kırsal Kesime,</i> s. 55</p>

  <p class="block_47"><b class="calibre3">Görsel Sanatlar:</b> <i class="calibre2">Yahudiliğin Kutsal Mekânı,</i> s. 728</p>

  <p class="block_60"><span class="text_37"><br class="calibre15" id="calibre_pb_151" /></span></p>
</body>
</html>
