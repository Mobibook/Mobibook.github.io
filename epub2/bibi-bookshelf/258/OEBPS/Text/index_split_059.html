<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942863">Yahudiler</p>

  <p class="block_6">Giancarlo Lacerenza</p>

  <p class="block_19"> </p>

  <p class="block_19"> </p>

  <p class="block_31">V ila X-XI. yüzyıllar arasında Yahudi toplumunun Hıristiyan toplumu içerisindeki varlığının ve yoğunluğunun özellikleri büyük ölçüde değişikliğe uğrarken bir yandan da Yahudilerin resmi yaşamdan uzaklaştırılması süreci de başlar. Tamamıyla bu dönemle ilgili kaynakların kıtlığından dolayı, belgeleme açısından daha zengin olan bölgelerle ilgili bilinenlere odaklanmak gerekliliği doğmaktadır ve bu bölgelerin arasında Güney İtalya vardır. Ancak Akdeniz bölgesi başta olmak üzere, Yahudi varlığının en azından başlangıçta çok yaygın ve zengin olduğunu söylemek mümkündür; IX. yüzyılda Bizanslıların uyguladığı zulüm ile Müslümanların saldırılarından dolayı sayısız aile Orta-Kuzey bölgeye -Languedoc, Provence, Ren bölgesi- doğru göç etmek zorunda kalır ve Avrupa Aşkenaz (Frank-Alman) toplumlarının kökleri burada atılır.</p>

  <p class="block_46"> </p>

  <p class="block_46"> </p>

  <p class="block_30">Toplumsal ve Hukuki Statü</p>

  <p class="block_39">İmparatorluğun uygarlaşması ve Yahudilerin marjinalleşmesi</p>

  <p class="block_9">Yahudi tarihi açısından da genel anlamda belge kıtlığı çekilen V. yüzyıl sonuyla 1000 yılı arasındaki dönem uzun ve karmaşık süreçlere sahne olur ve bu süreçlerin sonucunda Yahudilerin Avrupa toplumu içerisindeki rolü ve konumu büyük ölçüde yeniden tanımlanır. Bu sürecin başlangıç noktası IV. yüzyıla, yani imparatorluğun Hıristiyanlığı kabul ettiği ve Yahudilerin Hıristiyan toplumundan dışlanmaya başladığı döneme uzanır. Bu tavır, kısa sürede dini ortamın dışında da görülmeye başlanır ve ortak yapı içinde Yahudi unsurunun statüsünü etkiler hale gelir.</p>

  <p class="block_29">Codex Theodosianus</p>

  <p class="block_9">V. yüzyılda Yahudiler <i class="calibre2">nefaria secta</i> [menfur tarikat] sayılıyorduysa da, onları konu alan mevzuat, antikçağlardaki göreceli hoşgörüden yoksun değildir: <i class="calibre2">Codex Theodosianus’arı</i> bu konuyla ilgili bölümünden (16.8, <i class="calibre2">De iudaeis, caelicolis et samaritanis)</i>, 439’da yeni Hıristiyan toplumunun bu azınlığa karşı ikili bir tavrının söz konusu olduğu anlaşılır: Bir yandan hakları ve özerklikleri mümkün olduğu kadar sınırlanmaya çalışılırken diğer yandan yararlı bir unsurunu oluşturduğu toplumdan -örneğin resmi makamlara ve özellikle zahmetli adliye görevlerine zorunlu katılımdan- tamamıyla dışlanmamaları hedeflenir. Yahudiliğin var olma hakkını yineleyen <i class="calibre2">Codex Theodosianus – “Iudaeorum sedam nulla lege prohibitam satis constat”</i> (“Yahudi mezhebinin hiçbir yasa tarafından yasaklanmadığı anlaşılmaktadır”, C. Th. 16.8.9 )-Yahudileri istisnasız olarak kent meclislerine davet ederken, öte yandan daha önceki mevzuatlarda var olan Yahudi karşıtı sınırlamaları ve özellikle en ayrımcı olanlarını (örneğin din değiştirme ve karışık evlilikler) muhafaza eder.</p>

  <p class="block_9"><b class="calibre3">Yasaklar ve</b> <span class="text_31">zulüm</span></p>

  <p class="block_9">Dünyevi iktidarın VI ila VII. yüzyıllarda Doğu, Batı ve Papalık arasında kesin olarak bölünmesi Yahudilikle ilgili konularda da farklı çözümlere varılmasına neden olur. Örneğin İtalya’da Bizans yönetiminde olan bölgeler Justinianus’un (481?-565) dayattığı katı mevzuatın etkisinde kalırken Longobardların yönetimindeki bölgelerde, kilisenin etkisini hissettirdiği zamanlar dışında, ortam daha rahattır. İslamiyet dönemindeki Sicilya’da ise ortam tamamıyla farklı ve son derece olumludur.</p>

  <p class="block_9">Ancak anakarada <i class="calibre2">Codex Iustiniani</i> ile onu izleyen hukuki entegrasyonun <i class="calibre2">(Novellae)</i> etkisi Bizans dünyası dışında da kendini hissettirir; örneğin Yahudilerin, din kurumlarının mülklerini satın alması yasaktır ve her ne kadar yerel idarelerdeki yükümlülüklerini yerine getirmeleri gerekiyorsa da, burada verilen hizmetlerle ilgili ayrıcalıkların dışında tutulurlar. Din yetkilileri -Kilise Babalarının ortaçağın tamamı boyunca geçerliliğini yitirmeyen Yahudi karşıtı tartışmaları da entegre eden- bu mevzuat temellerine bağlı olarak, kendi bölgelerindeki Yahudi topluluklarını çeşitli zulümlere maruz tutmaya hakları olduğuna inanırlar: Sonradan Avrupa tarihinde daha sistematik bir şekilde benimsenecek olan bu zulümlerin arasında özellikle bayram günlerinde zorunlu vaazlar dinlemek ve linç veya benzeri olayların yarattığı riskten dolayı kutsal hafta boyunca kamusal alanlarda görünme yasağı vardır. Gregorius Magnus’un (540-604) genelde daha ılımlı olan tavrı ve piskoposlara yaptığı çağrıların, günümüze ulaşan belgeler açısından çok zayıf olan sonraki yüzyıllarda pek etkili olmadığı bilinir.</p>

  <p class="block_46"> </p>

  <p class="block_46"> </p>

  <p class="block_30">Alanlar: Nüfus ve Bölge</p>

  <p class="block_9">Geç antikçağın tersine, Yahudi dünyası ile Hıristiyan dünyası arasındaki giderek büyüyen ayrımdan dolayı erken ortaçağda Yahudi toplumunun, çevresindeki toplumla ilişkili ve orantılı, ama paralel olmayan görünür alanları -toplumsal, ekonomik, dini ve kültürel alanları- ortaya çıkar. Ancak bu tür kanıtların analizini, Avrupa’nın daha fazla bilgi sahibi olduğumuz az sayıdaki bölgesiyle sınırlı tutmak zorundayız; bu bölgelerin arasında hiç şüphesiz Akdeniz bölgesi ve konuyla <i class="calibre2">ilgili</i> kaynakların daha yoğun olduğu Güney İtalya ve İspanya vardır. Çok daha sonraları, IX. yüzyıldan itibaren Provence’la ve daha Doğudaki Ren bölgesiyle ilgili olarak daha önemli belgelere sahip olmaya başlarız. Ama V ila XI. yüzyıllar arasındaki belgelerde en çok yer alan bölgeler Güney İtalya ve özellikle Puglia-Basilicata ve Salento’dur. Yahudi toplumunun geç antik dönem ile erken ortaçağ arasındaki dönem için en doğru kesiti, Venosa’daki (Basilicata) yazıtlardan elde edilebilir. Burada, Hıristiyan katakomblarının<sup class="calibre10"><sup class="noteref" id="back_note_17"><a class="calibre9" href="../Text/index_split_191.html#note_17" title="17">17</a></sup></sup> yanı başında bulunan ve III. yüzyıl ile VII. yüzyıllar arasında kullanılmış olan katakomblarda, bir tanesi 521 yılına ait olmak üzere yetmiş kadar yazıt bulunmuştur. Bu yazıtlardan Yahudilerin -o dönemde geçerli olan kurallara uygun olarak- yerel resmi yaşama kayda değer düzeyde katıldığı, sosyal sınıf açısından oldukça yüksek gruplara mensup ailelerin var olduğu, isim seçimlerinden de çevrelerindeki Yahudi olmayan toplumla ilişki dereceleri anlaşılmaktadır.</p>

  <p class="block_39">Venosa’daki Yahudi katakombları</p>

  <p class="block_9">Bu belgeler Venosa’daki başka bir katakombda bulunan ve IX. yüzyıla ait başka belgelerle karşılaştırıldığında, aradaki dönemde gerçekleşmiş olan toplumsal ve kültürel kırılmayı gözler önüne serer; örneğin daha önceki yazıtlarda Yunanca ve Latince kullanılmışken, bu yazıtlarda sadece İbranice kullanılmıştır.</p>

  <p class="block_39">Puglia’da Yahudi varlığı</p>

  <p class="block_9">“Karanlık yüzyıllarda önemli ve faal toplumlardan geriye kalan belgelerin en çok ışık tuttuğu bölge, Salento bölgesi ve özellikle Taranto, Oria ve Otranto’dur; burada gelişmiş kültür dünyası, Provencelı yorumcu Ya’aqov ben Meir’in (diğer adıyla Rabbenu Tam, y. 1100-1171) dediği gibi – “Bari’den Tevrat, Otranto’dan da Tanrı’nın sözü çıkar”- yüzyıllar sonrası için bile bir paradigma oluşturmaya devam edecektir. XII. yüzyılda Avraham ibn Daud’un (y. 1110-y. 1180) <i class="calibre2">Sefer ha-qabbalah [Geleneklerin Kitabı]</i> eserinde yer alan efsane de bu üne işaret eder. Bu efsaneye göre, Akdeniz’in en önemli İbrani araştırma merkezlerinin en az üçü (Fustat, Kayrevan ve Kurtuba), Mezopotamya’ya gitmek üzere Puglia’nın Bari kentinden yola çıkan, ama Araplar tarafından kaçırılıp Endülüs’teki Müslümanlara satılan Yahudi âlimlerin bu rastlantı sonucu etrafa dağılmasından kaynaklanmıştır. Puglia bölgesinin VIII ila X. yüzyıllar arasında yaşadığı toplumsal ve kültürel ortam, XI. yüzyılın ortalarında, ailesi Oria kökenli olup Capua’ya göç etmiş olan Achima’az ben Paltiel’ın <i class="calibre2">Sefer yuchasin [Soylar Kitabı]</i> eserinde ayrıntılı olarak ele alınmıştır. Bu yer değiştirme son derece anlamlı olup IX. yüzyılın sonlarına doğru, önce Bizans İmparatoru I. Basileios (y. 812-886) tarafından 873’te, 50 yıl kadar sonra da Romanos Lekapenos (870-948) tarafından başlatılan din değiştirme baskılarının ve Müslümanların kıyı bölgelerine düzenlediği saldırılara bağlı risklerin yoğunlaşmasının etkisiyle çok sayıda Güneyli Yahudinin göç etmiş olmasına işaret eder. Bu faktörler, birkaç düzine yıl içinde çok sayıda Yahudi grubun Bizans yönetimindeki güneyden Longobard Dükalığı’nın kontrolü altındaki bölgelere göç etmesinde ve çoğunun buralara yerleşmesinde belirleyici rol oynar, ancak bazı gruplar da yarımadadan yukarıya çıkarak antikçağlardan kalma ilk yerleşim alanlarını yeniden canlandırır veya Lucca ve Ravenna’da olduğu üzere yeni merkezler oluşturur. Ancak Orta-Kuzey İtalya’nın da bu yeni yabancılar için çok elverişli bir ortam sunmadığı anlaşılmaktadır ve güneyli sürgünlerin soylarından gelenler (aralarında Orialı olup Lucca’ya taşınmış olan ünlü Calonimos ailesinin üyeleri vardır) ancak dağların ötesinde, Ren Vadisi’nde, özellikle Mainz ile Speyer’de yeniden geleneklerine uygun şekilde düzenlenmiş bir Yahudi toplumu oluşturma fırsatı bulurlar. Bu toplumun göreceli huzurunu ani bir şekilde bozan tek şey Birinci Haçlı Seferi olacaktır.</p>

  <p class="block_46"> </p>

  <p class="block_46"> </p>

  <p class="block_30">Ekonomik Faaliyetler</p>

  <p class="block_39">İzin verilen faaliyetlerin sınırları</p>

  <p class="block_9">Ruhban sınıfı ile İtalya’nın çeşitli kentlerinde (örneğin Cagliari, Agrigento ve Napoli) yaşayan Yahudi halkı arasındaki ilişkilerle ilgili sorunlarla tekrar tekrar ilgilenen Gregorius Magnus, mektuplarında, Yahudilerin hem yerel hem de uluslararası alana yayılmış olan ekonomik faaliyetlerinden defalarca söz eder. Örneğin VI. yüzyıl sonu ile VII. yüzyıl başı arasında, o dönemde Bizans yönetimindeki tek bölge olan Napoli’deki Yahudi toplumunda, yurtdışıyla ticaret alanında son derece faal <span class="text_17">olan kişiler bul</span>unmaktaydı. Gregorius, Napolili Yahudilerin deniz <span class="text_17">ticaretinde ve özellikle</span> Galyalı tüccarlardan alınan kölelerin ithalatında oynadığı kilit rolden söz eder <i class="calibre2">(Ep.</i> IV, 9, yıl 596); bu faaliyetler Cassiodorus’un (y. 490-y. 583) Got döneminde Napoli’deki varlığına dikkat çektiği <i class="calibre2">peregrina commercia,</i> yani seyyar ticaretle <i class="calibre2">(Variae</i> IV, 5) ve Yahudi efendilerin Hıristiyan kölelere sahip olmasından dolayı papanın da sık sık müdahale ettiği hukuki-dini meseleyle paralel olarak yer alır. Erken ortaçağda Yahudilerin faaliyetleri giderek sınırlamalara tabî tutulur ve başta bazı imalat alanları olmak üzere belli sektörlere doğru yönlendirilir. Örneğin camın yapımıyla, dokuma ve dokuma boyalarıyla ilgili faaliyetler öne çıkar. Ancak her iki alanda Yahudilerin sahip olduğu uzmanlık en azından kısmen Roma dönemine kadar uzanan ve geç antikçağda pekişmiş olan geleneklerin devamlılığından kaynaklanır. Dolayısıyla erken ortaçağda Güney İtalya’nın, Sicilya’nın, Ege’nin ve Batı Akdeniz’in çeşitli merkezlerinde Yahudilerin varlığının yaygın olarak dokuma boyahaneleriyle bağdaştırılması ve bu bağlamda boyahanelerin, konutların olduğu bölgede sinagog kadar merkezi bir yer kaplaması rastlantı değildir. Boyahanelerin vazgeçilmez ihtiyacı olan su ile muhtemelen ihtiyaç duydukları geniş alanların genelde kentlerin daha az nüfuslu dış kesimlerinde bulunması, Yahudilerin marjinal konumlarından dolayı dokuma boyası veya cam yapımı gibi mütevazı veya niteliksiz alanlarda çalışmak zorunda kaldıkları şeklinde yanlış bir sonuca varılmasına neden olmuştur. Aslında Yahudiler ile Hıristiyanlar arasındaki meslek ilişkilerinin bu tanımı, çok daha ileriki dönemler için geçerli olabilir; Hıristiyan Batı’nın sadece Hıristiyanlardan oluşan loncaların ve zanaatların da lehine olacak şekilde, Yahudilerin faaliyetlerini ticaret veya üretim alanlarından kullanılmış giyecek, dolayısıyla da tefecilik başta olmak üzere küçük ticaret alanlarına yönlendirmeye başlaması XII veya XIII. yüzyıllardan önce değildir; Yahudi toplumuna ait çalışan bireyler ancak bu dönemden itibaren ve türdeş olmayan bir şekilde yeniden tanımlanır. Kahire’deki sinagogda bol miktarda bulunan belgeler ne yazık ki bu konuda fazla bilgi içermiyorsa da, Batıdaki Yahudi yaşamına dolaylı şekilde de olsa ışık tutar ve Kuzey Afrika ve Doğudaki Yahudi dünyası ile Avrupa arasındaki ticaret ve girişim ilişkilerinin nedense neredeyse sadece Hıristiyanlar aracılığıyla yürütüldüğünü gösterir.</p>

  <p class="block_46"> </p>

  <p class="block_46"> </p>

  <p class="block_30">Tıp ve Tarihyazımı Alanındaki Yansımaları</p>

  <p class="block_39">Donnolo</p>

  <p class="block_9">Salerno’daki tıp okulunun kurulmasında bir Yahudinin, bir Müslümanın, bir Bizanslının ve bir Latinin rol aldığına dair inancın, erken ortaçağın bu en saygın tıp okulunun ardındaki güneyli toplumun çok-kültürlü dokusunu vurgulamayı amaçlayan etiyolojik bir paradigma olduğuna şüphe yoktur. Ancak bu efsanenin bazı somut yönleri de tespit edilmiştir, çünkü okulun ardındaki ilham kaynağı kişiler arasında Orialı Shabbetai Donnolo (y. 913- y. 942) adlı, efsane olmaktan çok uzak bir Yahudi vardır. Hekim, astronom ve dini konularda yorumcu olan Donnolo, orta çağda İbrani dilinde yazılı tıp metinlerinin ilk Batılı yazarıdır; ününü borçlu olduğu ve 970 yılına doğru yazdığı <i class="calibre2">Sefer ha-yaqar [Değerli Kitap;</i> diğer adıyla <i class="calibre2">Sefer ha-mirqachot</i> veya <i class="calibre2">Karışımlar Kitabı]</i> adlı kısa metininde verilen farmakolojik bileşimlerin tarifleri Yunanca, Latince ve erken ortaçağa ait İbranice-İtalyanca dillerinin en eskilerinden biri olan yerel dilde çok sayıda açıklayıcı not içerir. Donnolo’nun en önemli eseri, 946 ile 982 yılları arasında yazılmış olan, mikro-makrokozmik ilişkilerle burç-sağlık teorisini işleyen ve yazarın kısa bir otobiyografisini de içeren <i class="calibre2">Sefer chakmoni {Bilgi Kitabi]</i> eseridir; astronomi konusunda yazılmış olan <i class="calibre2">Sefer ha-mazzalot [Takımyıldızlar Kitabi]</i> adlı kitabının ise sadece bazı kısımları günümüze ulaşmıştır. Donnolo’nun bilim alanındaki üstünlüğü, geç ortaçağın tipik bir figürü olan ve herkes tarafından bilinmeyen dillerdeki kaynaklara erişimi sayesinde edindiği sıradışı yetenekleri ve bilgileri sayesinde genelde prenslerin, bazen de ruhban sınıfının hizmetinde çalışan Yahudi <i class="calibre2">archiater’e</i> [krallara hizmet eden hekimler] öncülük etmiş olmasına dayanır. Donnolo, zamanında erken ortaçağ Avrupa’sının tamamına yayılan -İspanya ile Sicilya’nın bazı bölgeleri dışında- bilgi paradigması, büyük ölçüde klasik kültüre, yani Yunan ve Latin kültürüne ve bir dereceye kadar da Yahudi kültürüne erişimle özdeşleştirilir; değeri henüz anlaşılmamış olan Arap kültürünü Donnolo da hor görür ve hakkında bilgi sahibi olmadığını ilan eder. Yahudi dünyasının devraldığı bu mirasın önemi ve devamlılığı 953 yılı civarında yazılmış olan <i class="calibre2">Sefer Yosefon</i> (Yusuf’un Kitabı, diğer adıyla <i class="calibre2">Yosippon)</i> kitabında çok belirgindir; baştan sonra İbranice olarak ve yine Güney İtalya’da yazılmış olan ve Flavius Iosephus’un <i class="calibre2">Yahudi Antik Dönemi</i> kitabını temel alan bu kitapta Kitabı Mukaddes, Kitabı Mukaddes sonrası ve klasik geleneğin cüretkâr bir sentezine tanık oluruz.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">İmalat Alanı ve Loncalar,</i> s. 277; <i class="calibre2">Tüccarlar ve Ulaşım Yolları,</i> s. 281; <i class="calibre2">Deniz Ticareti ve Limanlar,</i> s. 285; <i class="calibre2">Gündelik Yaşam,</i> s. 322</p>

  <p class="block_57" id="calibre_pb_59"> </p>
</body>
</html>
