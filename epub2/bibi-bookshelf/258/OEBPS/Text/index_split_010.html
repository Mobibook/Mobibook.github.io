<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_37"> </p>

  <p class="block_38" id="id_Toc404942811">GİRİŞ</p>

  <p class="block_6">Laura Barletta</p>

  <p class="block_19"> </p>

  <p class="block_39">Avrupa’nın değişimi</p>

  <p class="block_22"><span class="text_9">Hiç tartışmasız, nüfusta belirgin bir azalmanın yaşandığı uzun bir çöküş döneminden oluşan ortaçağın başlangıcındaki olaylara bakarken ciddi sorular karşımıza çıkar. Bu dönem aynı zamanda antikçağın sona erdiği ve kendilerine özgü toplumsal kümelenme şekilleri, dilleri, kurumları ve yasaları olan Barbar halklarından yeni bir karışımın oluştuğu dönemdir. Roma İmparatorluğu’nda Theodosius’tan beri (y. 347-395,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_10">&gt;</span> <span class="text_9">379) devlet dini olan Hıristiyanlık bu dönemde ortak bir dini kültür olarak yayılır ve zaman içinde halkların duygularını derin bir şekilde etkiler. Bu dönemde siyasal ve ekonomik yaşam Orta Akdeniz’den kuzeye ve doğuya doğru kayar ve ileride ulusların (Vizigotlar, Longobardlar [Lombardlar] ve Neustria ile Austrasia bölgelerine ayrılan Franklar) oluşacağı bazı alanların çevresinde günümüzde bildiğimiz haliyle Avrupa oluşmaya başlar, ancak doğu sınırı uzun bir süre boyunca coğrafi sınır olarak alışkın olduğumuz bölgenin çok daha doğusunda kalacaktır. Bu uzun tarihi dönemde yeni bir imparatorluğun -Karolenj İmparatorluğu’nun- doğuşu ile parçalanışı gerçekleşir, güçlerin merkezde toplanma eğilimi ve yüzyıllar boyunca faal olacak olan merkezkaç güçler sınanır, prensler ile papalar ve devlet ile kilise arasındaki güç ilişkileri zorlanır. Bunların yanı sıra feodal sistemin üzerine büyük toprak mülkiyetleri, mesleklerin babadan oğula geçmesi ve köylülerin köleliği üzerine kurulu olan -ve birçok köklü değişime ve yeniliğe rağmen XIX. yüzyıla kadar bu kıtanın bağ dokusu olmaya devam edecek- yeni bir toplumsal ve ekonomik düzen kurulur. Bu yüzyıllarda İslam kimliğine, Bizans adını alması tesadüf olmayan Doğu Roma İmparatorluğuna ve Doğu sınırlarından bastırmaya başlayan yeni Barbar akınlarına karşı bir Avrupa kimliği şekillenmeye başlar.</span></p>

  <p class="block_9">Bütün tarihi dönemlerin sadece günümüzdeki olaylar esas alınarak yorumlanabileceği doğruysa, günümüzde siyasetçilerin, ekonomistlerin, bilim insanlarının karşılaştığı ve bunların yanı sıra medyanın ve kadınlı erkekli herkesin her gün başa çıkmak zorunda kaldığı en ciddi sorunların bazıları doğrudan doğruya ortaçağla bağlantılıdır.</p>

  <p class="block_39">Ortaçağ temellerinin günümüzdeki krizi</p>

  <p class="block_9">O dönemde şekillenmeye başlayan Avrupa şimdi çöküş dönemini mi yaşıyor; uygarlık döngüsünün sonuna mı geldik diye düşünebiliriz. Aynı uygarlığın çocukları ve geçen yüzyıla rakipsiz bir şekilde egemen olan Amerika Birleşik Devletleri’nde de yorgunluk belirtileri görülmektedir, ama bazı Asya ülkeleri, Avrupa bakış açısıyla sunulan tarih sahnesine zorbalıkla giriş yapmak üzereler. Avrupa’nın, dünyanın jeopolitik sahnesinde yeniden konumlanması kaçınılmaz görünüyor.</p>

  <p class="block_9">Bir ülkeden diğerine veya bir kıtadan diğerine yer değiştirmelerin bireysel olmaktan çıkıp yakın zamanda, hatta şu anda adına göç denebilecek kadar yoğun hale gelmesi; hoşgörü, çok kültürlülük ve kültürlerarası diyalog konusundaki bütün söylemlere rağmen homojen olması planlanan ve artık homojen olduğu anlaşılan ortamlarda boğulmakta olan, kendi aralarında birleşik görünen ve sınırları kesin olarak belli olan toplulukların oluşmasıyla Avrupalıların kimlik bunalımı da belirgin hale gelmiştir.</p>

  <p class="block_9">Aynı zamanda ortaçağın bu döneminde nüveleri oluşmaya başlayan ulus-devletlerin krizi de görünür hale gelir. Bu devletler, tekrar tekrar ortaya çıkan bölgesellik ve yerellik türlerinin, çokuluslu ve ulusüstü oluşumların, küresel ekonominin, daha önceleri yalıtılmış olan veya yan yana olmayan bölgeler veya sistemler arasında bağlantı sağlamakla kalmayıp o yaşam sistemlerinin doğası, meşruluğu, elverişliliği ve karşılıklı uyumu hakkında düşünmeyi gerektiren, dünya çapında hızlı veya anlık iletişim araçlarının kuşatması altındadır.</p>

  <p class="block_9">İlk bakışta tarih düzlemiyle doğrudan ilgili görünmese de, bilim ve teknik alanında yaşanan gelişmeler de yukarıdakilerden daha az etkili değildir. Örneğin yapay döllenme sonucu ailevi değerler gibi bazı değerler ve köklü davranışlar, ölümle ilgili tutumlar, insanoğlu kavramı, insan ile insan olmayan arasındaki sınır ve giderek daha zeki olan makineler ile yapay unsurlarla “doldurulmuş” insanlar arasındaki sınır açısından da bir kriz söz konusudur. Bu durumda da doğaya ve dine, zaman ötesi kavramların arayışına geri dönüşten söz edilmeye başlanır.</p>

  <p class="block_9">Bir yandan doğanın tarihten ayrılmaz olduğunu unutmaya çalışıyoruz; doğanın el değmemiş halde olup sadece insanın müdahalesinden dolayı zarar görmüş olması mümkün değildir. Ortaçağ da vahşi hayvanlarla dolu ormanlarıyla, gemiden yoksun denizleriyle, az sayıdaki yerleşim yerleriyle, sınırlı ulaşım olanaklarıyla ve sözde ilkel davranış tarzlarıyla -geleneksel ortaçağcılığın istediği gibi- günümüze kadar yaşanmış değişimlerin hareketsiz bir arka planı olamaz.</p>

  <p class="block_9">Öte yandan dinin Avrupa kimliğinin oluşumunda, yani <i class="calibre2">Christiana communitas’ın [Hıristiyan cemaati]</i> veya <i class="calibre2">Christiana societas’ın [Hıristiyan toplumu]</i> veya <i class="calibre2">Christiana res publica’nın [Hıristiyan devleti]</i> veya <i class="calibre2">Christianitas’ın [Hıristiyanlık]</i> oluşumunda oynadığı rol vurgulanır. Üstelik Hıristiyanlığın etkisinin temel önem taşıyıp taşımadığının görmezden gelinmesi mi gerektiği, yoksa XIX. yüzyıldan itibaren kamusal yaşamda ve devlet kademelerinde kazanılan laiklik için oluşturduğu risk nedeniyle reddedilmesi mi gerektiği; yoksa Avrupa Anayasasında başka ayırt edici özelliklerden -örneğin kapitalist bir zihniyetin ya da macera veya fetih ruhunun veya doğanın ve çevrenin gerçekliğini dönüştürme iradesinin zamanından önce oluşumu gibi, gelişimi ortaçağa dayandırılabilecek olan özelliklerden-daha üstün olarak söz edilecek kadar ayrıcalıklı mı olduğu tartışmalıdır.</p>

  <p class="block_9">Çoğunlukla postmodernizm veya postsekülerlik olarak tanımlansa da belirsizliklerin dönemi olduğu kesin olan ve bu nedenle geçmiş ve şimdiki tarihin derinlemesine analiz edilebildiği, daha önceden ihmal edilen araştırma alanlarına çoğulcu bakış açılarının yöneltilebildiği, hem göreci olan hem de görecilikten korkulan zamanımızda tarih de Avrupa-merkezli bakış açısının ona atfettiği sonsuz gelişime yönelik doğrusallığı kaybetmiştir. Tarih şimdi, bilinçli insan iradesi tarafından kısmen veya çok az belirlenen ve kontrol altında tutulan, daha doğrusu binlerce farklı ve genelde çelişkili iradeyle parçalanmış olayların az veya çok sayıda tesadüfi kesişmesinin, gerilimlerinin ve müzakerelerinin, kısmi başarılarının ve başarısızlıklarının bir sonucu olarak görülür.</p>

  <p class="block_39">Tarihin yeniden yorumlanması</p>

  <p class="block_9">Hümanistler tarafından kendine özgü değerden yoksun bir ara çağ, bir barbarlık, şiddet, sefalet, kargaşa çağı, klasik çağın ihtişamı ile Rönesansın kurtarma harekâtı arasına sıkışmış bir çağ olarak görülen ortaçağın değerlendirilmesi bu tür yönelimlerden etkilenmeden edemez.</p>

  <p class="block_9">Aydınlanma çağında, feodalitenin doğuşunun toplumun farklı kural ve hukuka sahip, önceden kararlaştırılmış bir yolda ilerleyerek her türlü kefaret hayalini veya umudunu ötedünyaya bırakmak zorunda olduğu, farklı sınıflara ayrılışının dönemi olarak ve evrensel mantığın, akılcı doğanın ve batıl inançlarla suistimallerin oluşturduğu engellerden kurtarılmış insanoğlunun yeniden keşfedilişi namına toptan reddedilen, sonraki yüzyılda da ruhaniliğin yeniden keşfedildiği, Hıristiyan dini birliğinin oluşturulduğu, ulus ve şehir devleti özerk yapılarının şekillendiği çağ olarak değerlendirildiği bu çağ günümüzde, parçaları kendine has bir düzen inşa etmemiş, bozulmuş parçalardan ibaret görülmektedir.</p>

  <p class="block_"> </p>

  <p class="block_"> </p>

  <p class="block_28">Ortaçağın Farklı Bölümlenmesi İçin Bir Sav</p>

  <p class="block_22"><span class="text_9">Bilindiği üzere, ortaçağın başladığına inanılan tarih genelde imparator Romulus Augustulus’un (459-476,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_9">&gt; 475) tahttan indirildiği ve Batı Roma İmparatorluğu’nun bittiğine inanılan 476 yılıdır, ancak bazıları bu tarihi Longobardların İtalya’ya girdiği 567 veya 568 yılı veya Frankların geldiği 774 yılı olarak düşünürken, bazıları da VI. yüzyıla kadar olan dönemin geç antik dönem olduğunu, sadece bir sonraki yüzyıldan itibaren erken ortaçağdan söz etmeye başlanabileceğini savunur.</span></p>

  <p class="block_39">Hangi başlangıç?</p>

  <p class="block_22"><span class="text_9">VII ve VIII. yüzyıldan itibaren Müslümanların Akdeniz bölgesindeki varlığının önemli bir durak oluşturduğu kesin olsa da, Henri Pirenne’in (1862-1935) bu olayın antik dünyanın sonunu belirlemiş olduğuna dair teorisi bazı değişikliklere tabî tutulmuştur. Şarlman’ın (742-814,</span> <span class="text_11"><img alt="Image" class="calibre6" src="../Images/image-4.jpg" /></span> <span class="text_9">&gt; 768,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_10">&gt;</span> <span class="text_9">800) kıta merkezine dayattığı düzen de bir o kadar önemlidir. Uzun bir süre boyunca</span> <span class="text_10">Vahiyle</span> <span class="text_9">bağlantılı anlamlar yüklenen 1000 yılı bile -özellikle IX ila XI. yüzyıllar arasını ortaçağın ana dönemi olarak görenler için- dönemsel anlam yükünü kaybetmiş gibidir. Ama V. yüzyıldan VI. yüzyıla geçiş ve X. yüzyıldan XI. yüzyıla geçiş dönemleri yine de Avrupa tarihi içinde önemli dönüm noktaları sayılmaktadır. Referans noktalarını ve temel sayılabilecek olayları çoğaltma eğilimi ve bu olayların coğrafi bölgelere ve bakış açılarına göre gösterdiği çeşitlilik, ortaçağın farklı şekillerde bölünmesini mümkün kılmakla kalmaz, hem antik dünyanın dönüşümlerini hem de “Barbar” halkların tarihlerinin sözümona hareketsiz olduğu kanaati artık geçerliliğini yitirmiş Bizanslıların, günümüzde belli nedenlerle ilgi çeken Müslümanların ve Yahudiler veya sapkınlar gibi azınlıkların Avrupa kimliğinin ve tarihinin oluşumuna yaptığı asli katkıyı vurgular.</span></p>

  <p class="block_9">Ortaçağ Avrupa’sının oluşumuna katkıda bulunmuş halklardan ve uygarlıklardan oluşan eritme potası ve aralarındaki karşılıklı ilişkiler bir bütün olarak düşünüldüğünde, kıtanın sınırları hareketli ve geçirgen bir hale gelir; bariyerlerden çok uzak kısımları giderek daha az sayıda karşılaşmaya sahne olan bölgelerden oluşur.</p>

  <p class="block_39">Tek tarih, Çok aktör</p>

  <p class="block_9">Erken ortaçağın ayırt edici özelliklerinden biri olan ve Barbar göçlerine, İslami seferlere, Roma Kilisesi’nin Doğu kiliselerinden ayrılmasına ve onlar üzerindeki üstünlüğüne, Avrupa ile Bizans arasında giderek büyüyen ayrıma bağlı olarak Doğu ile Batı arasında oluşan ayrım, ulaşım yollarındaki ve kentsel dokudaki azalmayı, limanlardaki ve ticaretteki çöküşü, okulların ortadan kalkmasını ve siyasi ve kültürel düzeyde giderek büyüyen boşluğu göz önüne alan araştırmaların düşündürdüğü kadar kesin değildir. Şarlman’ın, hatta Otto hanedanının Konstantinopolis’le ilişki kurmanın gerekliliğini fark etmiş olduğunu, Arapların -bilindiği üzere- antik dünyaya ve kendilerine ait bilgi birikimlerini Avrupalılara aktarmış olduğunu, Müslümanların Hıristiyanlar tarafından başka Hıristiyanlara karşı defalarca yardıma çağrıldığını ve din kardeşlerine karşı yerel derebeyleriyle anlaşmaya vardığını, Mağribilerin İber Yarımadası gibi engin topraklara güçsüz ordularla ve mutsuz ve bastırılmış halkların desteğine güvenerek girdiğini ve farklı dinlere ait kişiler -hatta önemli kişiler- arasında evliliklerin gerçekleştiğini düşünmek yeterli olacaktır.</p>

  <p class="block_9">Nitekim bu alanda yürütülmekte olan daha yenilikçi araştırmalar, İslamın şeffaflığını göstermeyi ve Avrupa’nın toplumsal ve siyasal biçimlerinin çoğulculuğa ve değişkenliğe dayalı olan kendine özgü geleneğinin önemini vurgulamaktan vazgeçmeden, günümüzde giderek abartılan dini ve kültürel engelleri yıkmaya katkıda bulunmayı amaçlamaktadır.</p>

  <p class="block_40" id="calibre_pb_10"> </p>
</body>
</html>
