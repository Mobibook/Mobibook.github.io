<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_63" id="id_Toc404942874">Geç Antikçağ ile Ortaçağ Arasında Felsefe</p>

  <p class="block_46"> </p>

  <p class="block_46"> </p>

  <p class="block_46"> </p>

  <p class="block_46"> </p>

  <p class="block_56" id="id_Toc404942875">Hippo Piskoposu Augustinus</p>

  <p class="block_6">Massimo Parodi</p>

  <p class="block_19"> </p>

  <p class="block_19"> </p>

  <p class="block_31">Augustinus’un geliştirdiği araştırma güzergâhı, öznenin içselliğinin, mutlulukla ve Tanrı’yla ilişkisinin, tarihin ve kendisinin karşılaştığı durumlarla giderek daha derinleşen incelemesine götürür. İnanç ve felsefe, ortaçağın en büyük düşünürlerinden biri için ayrılmaz biçimde birbirine sarılmıştır.</p>

  <p class="block_"> </p>

  <p class="block_"> </p>

  <p class="block_49"><b class="calibre13">Yaşam Talimi İçin Bir Güzergâh Olarak</b> <span class="text_13">İtiraflar</span></p>

  <p class="block_39">Araştırmaya adanmış bir hayat</p>

  <p class="block_9"><i class="calibre2">İtiraflar,</i> Augustinus’un (354-430) düşüncelerinin incelenmesi açısından ayırt edici bir bakış açısı sunar, çünkü Augustinus bu eseri hayatının orta döneminde, Hippo piskoposu olarak tayin olup, düşüncelerini ve yazılarını güçlü bir şekilde etkileyecek siyasal ve kurumsal sorumluluklar üstlendiği ve varoluş güzergâhında bir dönüm noktasına geldiği zaman yazılmıştır.</p>

  <p class="block_9">Biçim ve retorik açısından bir başyapıt olan <i class="calibre2">İtiraflar</i> Augustinus’un en çok okunan eseridir, yüzyıllar boyunca tarihçilere, filozoflara ve teologlara kaynaklık etmiştir, olağanüstü bir şekilde aynı anda hem otobiyografik bir anlatımı hem kültürel ve dini talim deneyimini hem de yazarın içselliğinin ayrıntılı incelemesini sunmayı başaran bir eserdir. Augustinus 395 ile 400 yılları arasında, belki de hayatında ilk defa, ilahi inayet ile insanoğlunun kurtuluşu arasındaki ilişki konusunu ele almaya karar verir; bu durumda <i class="calibre2">İtiraflar,</i> Augustinus’un yaşam güzergâhının, onu Hıristiyanlığı kabul etmeye götüren olayların bilinçli bir şekilde ele alınması olarak da görülebilir.</p>

  <p class="block_9">Augustinus Kuzey Afrika’da, Thagaste şehrinde doğar; babası Patricius bir pagandır, annesi Monica ise Hıristiyanlığı kabul etmiştir, dolayısıyla Augustinus hayatı boyunca Hıristiyanlığa aşinadır ve onu tam olarak kabul etmeyi başaramadığı zamanlarda bile ondan hiçbir zaman tamamıyla uzaklaşmaz. <i class="calibre2">İtiraflar’ın</i> Augustinus’un talim süreciyle sıkı bir biçimde örülmüş ilk dokuz kitabında anlatılan olaylar, ona göre bilginin birbirine karşıt değil; birbirini tamamlayan yönlerini temsil eden Akıl ile İnanç arasındaki yoğun diyaloga dayalı bir arayışın hikâyesidir. Madaura ve Kartaca’da gramer ve retorik alanında eğitim gören Augustinus’un, Cicero’nun (MÖ 106-43) eserlerini okuduktan sonra içinde doğan bilgi açlığı onu Kitabı Mukaddes’i okumaya iter, ancak Eski Ahit’in içeriğinin Hıristiyanlığın öğretilerinden çok uzak olmasından ve o güne kadar incelediği klasik yazarlarla boy ölçüşemeyen biçiminden dolayı bu eserden uzaklaşır.</p>

  <p class="block_39">Aziz Ambrosius’la karşılaşma</p>

  <p class="block_9">Kitabı Mukaddes’ten kesin bir biçimde uzaklaşan Augustinus, dünyanın ve kötülüğün akılcı açıklamasını, bu sorunun cevabını birbirlerine karşıt iki ilke yoluyla veren Mani’nin (216-277), Maniheizm adlı doktrininde arar. Bu yıllarda önce Roma’ya sonra da Milano’ya taşınır ve retorik öğretmenliği yaparken bir yandan da Ambrosius’un (y. 339- 397) vaazlarını ve Eski Ahit’e kattığı alegorik yorumu dinleme fırsatı bulur. Hakikate ulaşma konusunda hissettiği kuşku onu Platon’un Akademisi’nin bazı temsilcilerinin öne sürdüğü skeptik tavırlara yakınlaştırsa da, muhtemelen Plotinus (203/204-270) ve Porphyrius (233-y. 305) gibi Yeni-Platoncu yazarların güçlü etkisi altında edindiği temel kavramlarla yeniden Hıristiyanlığa yaklaşır.</p>

  <p class="block_9">Otobiyografik anlatımında da önemli bir rol oynayan Akıl ile İnanç araçları arasında süregiden bocalama, aynı zamanda Augustinus’un düşüncesindeki kesintisiz akışının metodolojik bir göstergesidir. İnanç, derinlemesine incelemeyi ve akıl üzerine kurulu kapsamlı bir anlayışa dahil edilmeyi gerektirirken akıl kendi başına sağlayamayacağı olasılıkları ve önsezileri inançta bulur. Hakikat arayışının varoluşsal olaylardan ayrılamaz bir güzergâh olduğuna inanan Augustinus’un teorik önerisi ve felsefi akıl yürütmeleri de genel anlamda onları geliştiren özneden hiçbir zaman bağımsız olarak düşünülemez. Ara sıra nihai gibi görünen sonuçlar da farklı bakış açılarından incelendiğinde yeni sorunlar ve yeni sorular sunar ve yeni inceleme konuları haline gelir ve böylece her daim yeniden tartışma konusu olur.</p>

  <p class="block_9">Augustinus’un felsefi güzergâhı, <i class="calibre2">İtiraflar’da</i> yer alan biyografik güzergâhına benzer şekilde iki temel yön takip eder: Bunlardan biri içinde yaşadığı dünyadan kaynaklanan dışsal algılamalardan düşünsel bilgiye ulaşmanın ve samimiyetle inşa edilen hakikatle mutluluk arayışının içsel yollarına doğrudur; bu hareket aynı zamanda bilgi ile ruhun kendi arayışlarım gerçekleştirdiği alt düzeyden, nihai nedenlerin ve cevapların bir anlığına görünebileceği üst düzeye doğru bir hareketi de gerektirir.</p>

  <p class="block_9">Hıristiyanlığın Tanrısına tam inancın kabulü <i class="calibre2">İtiraflar’da</i> merkezi bir rol oynadığı gibi, yaşantısında ve düşüncelerinde sürekli olarak tekrarlanan bakış açısındaki değişikliğin saf şeklini de temsil eder. Aslında Augustinus’un ahlak veya inanç açısından dönüşümünü hazırlayan -veya tamamlayan- asıl unsurun düşünsel açıdan Yeni-Platonculuğun kabulü olduğu da görülebilir. Augustinus’un Hıristiyanlığı kabulü, Yeni Platonculukla olan ilişkisi, Hıristiyanlık ile felsefe arasında kurduğu ilişki, farklı düşünce düzeylerinin ve yönlerinin bir arada oluşu ve uyumu araştırmacılar için daima bir tartışma konusu olmuştur ve bu konulara getirilen her yorum bazı yönleri aydınlatabilirken bazı temel yönleri de karanlıkta bırakma riski taşımıştır.</p>

  <p class="block_9">Augustinus’un Hıristiyanlığı kabul edip Tanrı’nın varlığı konusunda hiçbir şüphesinin kalmadığını çok açık bir şekilde dile getirdikten birkaç satır sonra sözünü ettiği ve hitap ettiği bu Tanrı’nın ne anlama geldiğini kendi kendine sorduğunu düşünmek yeterli olacaktır: Bakış açısının değişmesiyle soruşturma baştan başlar, Hıristiyanlığın kabulü gerçekleşmiştir, ancak arayış devam etmelidir. Yeni Platonculuk ile Ambrosius sayesinde Hıristiyanlığın kabulü ve Kitabı Mukaddes’e dönüş Augustinus’un, düşünceleri üzerine büyük etkisi olacak, hatta muhtemelen <i class="calibre2">İtiraflar’ı</i> yazmasını teşvik etmiş Paulus’un <i class="calibre2">Mektupları’</i>na yaklaşmasını sağlar.</p>

  <p class="block_46"> </p>

  <p class="block_46"> </p>

  <p class="block_49"><span class="text_13">Dialogiae</span> <b class="calibre13">ve Felsefi Eserleri</b></p>

  <p class="block_9">Augustinus Hıristiyanlığı benimsedikten sonra Brianza’da bir eve çekilir ve <i class="calibre2">Soliloquia’dan [Monologlar]</i> anlaşıldığı üzere, şan, şeref, zenginlik ve duyusal hazlar gibi dış kaynaklı doyum arzusundan kurtularak düşünsel ve ruhsal açıdan bir arınma sürecini başlatmaya ve kendini hakikatin arayışına adamaya karar verir. İlim arayışıyla mutluluk ve iyilik arayışının özdeş olduğuna inanan Augustinus bunu <i class="calibre2">De beata vita [Mutlu bir Hayat Üzerine]</i> ile bu döneme ait olan ve bazı öğrencileriyle annesi Monica’ya yer verdiği <i class="calibre2">Diyaloglarda</i> öne sürer; Monica bu felsefi tartışmalarda yer aldığında felsefeyle bütünleşmiş inancın bakış açısını temsil eder.</p>

  <p class="block_39">Platoncu gelenekle bağlantılar</p>

  <p class="block_9">Arayış için iki yolun -zihin ve inancın otoritesi- bir arada var olması, <i class="calibre2">Contra Academicos [Akademisyenlere Karşı]</i> eserinde, Platoncu gelenek içerisinde olgunluğa erişen skeptik tavırlarla ilgili olarak yer alan tartışmada da görülür. Mutluluğa ulaşmak için hakikate ulaşmanın gerekli olup olmadığı, yoksa kesin şekilde hakikate sahip olma iddiasında bulunmadan sadece onu aramanın yeterli olup olmadığı sorusundan hareketle, Augustinus skeptik şüpheyle yüzleşir ve ne esas düşünce biçiminin ne de görünürdeki sonuçlar karşısında aceleci bir onayın kabul edilemeyeceğini öne sürer.</p>

  <p class="block_9">Antikçağda dünyayla ilgili bilgilerin düzenlenme şeklini temsil eden yedi beşeri bilimin seyrini dikkatle izlemek, bireylerin kültürel arka planının oluşma sürecinin de düzenlenmesini sağlar. Böyle bir seyri öne süren De <i class="calibre2">Ordine [Düzen Üzerine],</i> insanoğlunun yaratılış düzenini bir bütün olarak kavrama ve bilginin çoğulluğunu Pythagoras (MÖ VI. yüzyıl) tarafından öne sürülmüş o birliğe bağlama olasılığını da sorgular.</p>

  <p class="block_9">Augustinus Afrika’ya dönmeden önce Roma’da geçirdiği dönem sırasında, felsefi arayışına devam ettiği birkaç önemli eser daha yazar. <i class="calibre2">De quantitate animae’da [Ruhun Ölçüsü]</i> ruh konusunda çeşitli sorular ortaya atılır, ama eser asıl ruhun büyüklüğüne -bütünüyle ruhsal anlamda- ve bedenle olan ilişkilerine odaklanır. Bilginin de öznesi olan ruh, duyumsal bilgi anında tamamıyla pasif bir rol üstleniyor olamaz. Augustinus başlangıçta ruhun bedene olanların bilincinde olup dışarıdan maruz kaldığı etkilerin farkında olduğunu, duyumsal bilginin “bedenin maruz kaldıklarını ruhun kaçırmaması” anlamına geldiğini öne sürer <i class="calibre2">(De quantitate animae,</i> 23.41).</p>

  <p class="block_9">Aynı dönemde yazılmış olan <i class="calibre2">De musica’da [Müzik Üzerine]</i> sunulan sav daha ayrıntılıdır: Ruhun duyu organları üzerindeki canlandırıcı etkisi dışarıdan kaynaklanan etkilerden ya yardım alır <i class="calibre2">ya da</i> engellenir, böylelikle ya hoş <i class="calibre2">ya da</i> nahoş bir duygu oluşur. Bu eserde ses, duyma algısı ve duymaktan kaynaklanan düşünsel yargı konularına özel önem verilir. Augustinus’un öne sürdüğü analiz oran, ölçü ve ahenk kavramlarına dayalıdır ve bir dereceye kadar “estetik” sayılabilir.</p>

  <p class="block_39">Afrika’ya dönüş</p>

  <p class="block_9">Yine aynı dönemde yazılmış olan <i class="calibre2">De libero arbitrio’da [İradenin Özgürlüğü Üzerine]</i> insanoğlunun özgürlüğüyle ilgili olarak sunduğu görüş insanın sorumluluklarına ve inisiyatifine fazlasıyla yer verdiği için Augustinus daha sonra Pelagiusçularla tartışmaları sırasında bu görüşten vazgeçecektir.</p>

  <p class="block_9">Annesi Monica’nın ölümünden sonra Afrika’ya dönen Augustinus İtalya’da başladığı bazı yazılarını tamamlar ve bilgi teorisi ile aydınlanma doktrini olarak sözü edilen yönünü anlamak açısından temel önem taşıyan <i class="calibre2">De</i> <i class="calibre2">magistro’yu [Öğretmenler Üzerine]</i> yazar. Dili oluşturan terimlerin işaret ve işlevinin ayrıntılı analizine ayrılmış olan eserin ilk kısmı belki de Batı Latin kültüründe gerçek anlamda “semiyoloji” alanında ilk örnektir, ikinci kısımda dilin iletişim ve öğretim işlevine geçen Augustinus, ona özgü olan bir yöntemle, ilk bakışta çözümü yokmuş gibi görünen bir çelişkiye ulaşacak şekilde akıl yürütür: Önce işaretler yoluyla olmadıkça öğretmenin imkânsız olduğunu gösterir, hemen ardından da işaretlerin bir şey öğretecek durumda olmadığını, işaret sayılabilmeleri için anlamlarının zaten biliniyor olması gerektiğini söyler.</p>

  <p class="block_9">Bu zorluk içsel öğretmen yoluyla atlatılabilir: Bize iletileni ölçme kabiliyetine sahip olmamızın yanı sıra bir tür aydınlanma sayesinde duyduklarımızın geçerliliğini algılamamıza izin veren bir yargının da varlığı söz konusudur. Augustinus bu içsel öğretmenin Isa olduğunu öne sürerek felsefe ile inanç arasındaki sıkı ilişkiye bir örnek vermiş olur; belirgin bir biçimde felsefi olan bir doktrin, dini inançla desteklenmiş olur, çünkü en azından tarihin bir anında, yaratılışın anlamının merkezi olan Kelime insan haline gelir, yani diğer işaretler arasında bir işaret olur.</p>

  <p class="block_9"><b class="calibre3">Hıristiyan</b> <b class="calibre3">inancı ve pagan kültürü</b></p>

  <p class="block_9">Hıristiyan inancıyla pagan kültürü arasındaki ilişki meselesi Hıristiyanlığın ilk yüzyıllarında çok tartışılır ve Augustinus da Hıristiyanlığın kendisinden önceki kültüre karşı açık bir tavır sergilemesine en çok katkıda bulunan yazarlardan biridir. Yeni-Platoncu felsefeden yararlanmanın yanı sıra Augustinus klasik dönemlerden neşet eden beşeri bilimlere önyargısız bir biçimde başvurmayı da önerir. <i class="calibre2">De ordine’de</i> sanatlar arasında bir hiyerarşinin var olduğu ve her şeyin başlangıcına ulaşmayı sağlayabileceği zaten önerilmişti. Aynı kavram <i class="calibre2">De doctrina christiana’da</i> da <i class="calibre2">[Hıristiyan Doktrini Üzerine],</i> sonraki yüzyıllarda çok yaygın hale gelecek olan “kutsal hırsızlık” metaforuyla bir arada yer alır: Yahudilere, Mısır’daki tutsaklıklarından kaçarken topraklarına dönmek için gerekli olan parayı ve araçları Mısırlılardan alma hakla tanındığı gibi, Hıristiyanlar da yeni bir dünya görüşü inşa ederken pagan kültürünün hazinelerine el koyma ve onlara yeni bir değer kazandırma hakkına sahiptir.</p>

  <p class="block_9">Augustinus’un piskopos olarak tayininden (395-396) hemen sonra yazmaya başladığı <i class="calibre2">De doctrina christiana,</i> bir anlamda papazlık faaliyetlerinin başlangıcına işaret ederek bu yeni sorumlulukları üstlenirken ve hem varoluşsal hem de zihinsel bir yola başlarken gösterdiği ciddiyeti ve kararlılığı sergiler. Bir süre ara verilip 420 yılı civarında tamamlanan eser Cicero’nun yöntemi yoluyla Hıristiyan doktrinini büyük klasik retorik geleneğine dahil etmeyi seçer; böylelikle hem yeni Hıristiyan kültürünü yaymak hem de kutsal metinleri yorumlamak için gerekli olan araçlar bu gelenekle ilişkilendirilmiş olur.</p>

  <p class="block_46"> </p>

  <p class="block_46"> </p>

  <p class="block_49"><span class="text_13">İtiraflar, De Trinitate</span> <b class="calibre13">ve Analoji Meselesi</b></p>

  <p class="block_9"><i class="calibre2">İtiraflar’da</i> Augustinus’un Hıristiyanlığı kabul ettiği, annesi Monica’nın öldüğü ve Augustinus’un Afrika’ya döndüğü yıllara kadar olan yaşamı anlatılır. Hayatının o ana kadar olan dönemini anlamak ve kendini bulmak için hatıralarında çıktığı bu yolculuktan sonra Augustinus bu konuları son kitaplarında yeniden, ama teorik açıdan ve daha derinlemesine ele alır.</p>

  <p class="block_39">Kimlik olarak hafıza</p>

  <p class="block_9">Hafıza sadece duyumsal bilgiden kaynaklanan imgelerin değil; aynı <i class="calibre2">zamanda bilimin,</i> duyguların, insanın kendisine yönelik bilincinin de köklerinin yeridir ve kimliğin inşa edilmesini sağlar. İnsanı Tanrı arayışına sevk edecek sonsuzluğun ve hakikatin izleri sadece hafızada bulunabilir; zaten Tanrı insanın en mahrem ve aynı zamanda en yüksek olan yerinde bulunur: <i class="calibre2">“interior intimo meo et superior summo meo.”</i> Augustinus’un sözünü ettiği Tanrı tamamıyla içsel olamaz, ama uzak ve kavranamaz bir ilkeymiş gibi, tamamıyla insanın dışındaymış gibi de düşünülemez.</p>

  <p class="block_9">Zamanın gerçekliği de, artık var olmayan geçmişle henüz var olmayan geleceği şimdiki zamanda bağlayan hafıza sayesinde vardır; bu durumda da zamana birlik kazandıran öznedir, zaman da <i class="calibre2">distentio animi,</i> yani ruhun geçmişe ve geleceğe doğru uzanması anlamına gelir. Bilgeliği ve kültürüyle zaman içindeki ve dünyadaki varlıklarına anlam kazandırma görevini yerine getirecek olanlar bireylerdir; zaten Augustinus, Kitabı Mukaddes’teki “büyüyün ve çoğalın” şeklindeki emri, dünyayı yorumlarınızla doldurarak tabî kılın şeklinde yorumlar.</p>

  <p class="block_9">Augustinus <i class="calibre2">İtiraflar’</i>ın<i class="calibre2">,</i> Kitabı Mukaddes’in ilk mısralarının tefsirine ayrılmış olan son kitabında insanın üçlü doğasından -varlık, bilgi ve irade- söz ederek kendinden önceki yazarların kullandığı bir yöntemden yararlanır, ama iradeye özel bir rol atfeder. Bu farklı, ama birbirinden ayrılmaz üç yön İlahi Teslisle bir analoji oluşturur ve Augustinus’un bir başka başyapıtı olan <i class="calibre2">De trinitate’de [Teslis Üzerine]</i> derinlemesine ele alınacak olan ilahi özelliğin izlerini taşıyan ilk örnektir. 399’da başlanıp 420 yılında tamamlanmış olan bu eser tefsir alanındaki sorunları konu alır; Augustinus ilk kısımda Aryanizm gibi, insanları teslis karşısında ikincil konumda gören her türlü yoruma karşı çıkarak teslisin tamamının tüm ilahi eserlerde rol aldığı ve aynı soyutluğu paylaştığı konusunda ısrar eder.</p>

  <p class="block_39">Teslis kavramı</p>

  <p class="block_9">Augustinus teslis doktrinini savunurken ve açıklarken Tanrı kavramının Latin Batı dünyasında geçirdiği dönüşüme önemli bir katkıda bulunur. Burada felsefi açıdan da önemli çıkarımlar söz konusudur: Geleneksel Aristotelesçi doktrine göre bir yüklem bir özneyle birleşip maddesini veya rastlantısal bir özelliğini açıklayabilir, ama sadece Tanrı örneğinde kişi yüklemleri -Baba, Oğul ve Ruh- birbirine bağlı yüklemler olup üç farklı maddeye işaret etmezler ve buna rağmen rastlantısal değillerdir.</p>

  <p class="block_9">Klasik dünyada madde kategorisinin bir tür mutlaklaştırılması olarak görülen başlangıç veya Tanrı kavramı, Augustinus ve onunla başlayacak gelenek için bağlantı kategorisinin mutlaklaştırılması haline gelir; Tanrı’dan aşktan söz eder gibi söz edilir, çünkü birbirini seven iki özne ve onları birleştiren aşk bağının saf yapısı temsil edilir.</p>

  <p class="block_9">Eğer insan Tanrı’nın imgesiyse ve ona benziyorsa, Tanrı’yı düşünmek için başvurduğumuz teslis kavramının göstergesi, insanın doğasında da bulunmalıdır. <i class="calibre2">De Trinitate’</i>nin ikinci kısmı insanların bilgisi ile İlahi Teslis arasında giderek geliştirilen analojiler konusunda olağanüstü bir arayıştır; bunlar duyusal görüşün ayrıntılarından -özne, nesne ve öznenin nesneye gösterdiği ilgi- farklı maddeler olmayıp bilgi edinme sürecine dahil bağlantılardan oluşan bilgi yetileriyle -hafıza, zekâ ve irade- yapılan en üstün analojiye kadar uzanır; tek bir maddeden oluşan tek bir hayat, neden olduğu hareketlerin arasında bağlantılar kurar.</p>

  <p class="block_39">Bir bilgi edinme aracı olarak analoji</p>

  <p class="block_9">Yukarıda da söylediğimiz gibi hafıza, insanoğlu tarafından oluşturulmuş farklı farklı bilimlerin köklerini içerir; zihin, hafızadan kaynaklanan verileri ele alır ve onları analitik bir şekilde inceler; irade ise zihin ile hafıza arasında bir bağ kurar ve aralarındaki etkileşimi temsil eder. Hem Augustinus’un incelemelerinin temel bir aracı olan hem de bu arayışın konusu olan dünyanın yapısını oluşturan analojinin rolü burada çok açık bir şekilde ortaya çıkar. Bir benzerlik ilişkisi değil de ilişkilerin benzerliği olan analoji bilgisinin verilerinin çoğulluğunda ve Varlık’ın farklı düzeylerinde birlik sağlamayı mümkün kılar, ama bunun için ayrımları, benzemeyen yönleri ve mükemmellik hiyerarşisini aşmak gerekli değildir. Bu temel düşünsel keşif Augustinus’un incelemelerinin tamamına ışık tutar ve arzunun mantığının, yani İlahi Teslis örnek alınarak inşa edilmiş ilişkilerin mantığının hâkimiyetinde olduğunu gösterir.</p>

  <p class="block_46"> </p>

  <p class="block_46"> </p>

  <p class="block_30">Piskopos Augustinus ve Tarih</p>

  <p class="block_39">Piskopos Augustinus ve Donatizm hareketi</p>

  <p class="block_9">Augustinus Afrika’ya dönüp piskopos tayin edilince açık ve net bir seçim yapar; hem Roma’nın merkezi iktidarının hem de imparatorluğun eyaletlerindeki yerel iktidarların sağlam olmadığı bir dünyada üstlendiği sorumlulukların ve kilisenin giderek edinmekte olduğu siyasal ve kurumsal rolün tamamıyla bilincindedir. Özellikle Kuzey Afrika’da, kaynağı belli olmayan, hizipçi Donatizm hareketi söz konusudur; Hıristiyanlığın Constantinus (272-337) tarafından tanınmasından önce gerçekleşen kanlı zulüm dalgasının baskısıyla kiliseyi terk etmek zorunda kaldıktan sonra kiliseye yeniden dönmek isteyenler konusunda son derece hoşgörüsüz bir harekettir. Augustinus Donatistlerin teolojik görüşlerine, yani Donatist Kilise’nin dışında yapılan vaftizin geçerliliğinin reddi, sapkın rahipler tarafından yürütülen ayinlerin geçerliliğinin reddi ve kilisenin, günah ve yolsuzluk dolu bir dünyada saf ve kutsal insanlardan oluşan bir kurum olarak yorumlanmasına kesin bir şekilde karşı çıkar. Bu, başkalarına göre öncü konumunda olanların, yüzyıllar boyunca kiliselere, siyasal partilere ve devrimci gruplara kendilerini sunan ve başkalarına göre kendilerini daha mükemmel hissedenlerin sık sık karşılaştığı bir sorundur. Augustinus, dış dünyanın eksikliklerini de içeren ve toplumsal kimliğini kendi içine kapanmakta değil misyonunun bilincinde bulan kilise kavramını savunur. Esprili bir edayla şöyle der: “Gökyüzündeki bulutlar gök gürültüsü gibi bir sesle yeryüzünde Tanrı’nın evinin inşa edildiğini ilan ederken bataklıktaki birkaç kurbağa, tek Hıristiyan biziz, diye bağırıyorlar” <i class="calibre2">(Expositio in Psalmos [İlahilerin Açıklaması],</i> 95, 11). Donatistlerle dostane ve diyalektik bir yüzleşmeden sonra Augustinus devlet iktidarının şiddet kullanımını bile onaylar, ama hiçbir zaman köktenci bir tavır takınmayıp olanları tarihsel koşulların neden olduğu bir gereklilik olarak görür.</p>

  <p class="block_39">Gotların Roma’yı yağmalaması</p>

  <p class="block_9">Augustinus yaşadığı dönem ve kendi toplumundan sorumlu kişi olarak, faal olduğu şartlar konusunda daima çok duyarlıdır. O yıllarda imparatorluğun bir bütün olarak içinde bulunduğu koşulların nasıl algılandığını anlamak için o dönem insanları üzerinde çok yıkıcı bir etkisi olan bir tarih hatırlanabilir: 24 Ağustos 410 tarihinde Alarik (y. 370-410) kumandasındaki bir Got ordusu üç gün boyunca, 1000 yıllık bir merkezi olan ve imparatorluğun uygarlık, düzen ve tarih kavramlarıyla özdeşleştirilen Roma kentini yağmalar. Hieronymos (y. 347-y. 420) mektuplarından birinde “Roma da ölecekse, güvenebileceğimiz ne kalıyor geriye?” diye sorar. Augustinus bu duruma şiddetle tepki verir, çünkü hem dini hem de kurumsal ve siyasal açıdan önemli bir referans oluşturduğunun ve o anın, Roma’nın ve kültürünün zayıflığının nedeni olmakla suçlanan Hıristiyanlığın geleceği açısından belirleyici olacağının bilincindedir.</p>

  <p class="block_9">Augustinus bu düşünce tarzını tersyüz ederek Hıristiyanlığı, Roma İmparatorluğu’na yeni bir dinamizm sağlayacak bir yenilik olarak sunar; imparatorluğun çöküşü ise işlenen günahlardan, ikiyüzlülüklerden, âlimlerin tarif ettiği o büyük değerlere sadık olamamaktan kaynaklanmaktadır. Hıristiyanlığı savunmak namına üstlendiği bu sorumluluk, muhteşem bir eser olan ve Roma tarihini neredeyse insanlık tarihine dönüştüren <i class="calibre2">De</i> <i class="calibre2">civitate Dei’de [Tanrı Devleti]</i> önemli bir yer tutar. Tanrı’ya, yani mutlak olana ve erdem arayışına her şeyden fazla önem veren insanlar ile kendilerini sevmeye her şeyden fazla önem veren ve sadece kendi dünyevi arzularını tatmin etmeye çalışan insanlar Roma’da karışık bir halde beraber yaşar.</p>

  <p class="block_9"><b class="calibre3">Roma imparatorluğu için</b> <b class="calibre3">yeni bir yaşam olarak Hıristiyanlık</b></p>

  <p class="block_9">Bu iki ünlü kent -Tanrı’nın kenti ve dünya kenti- hiçbir zaman devlet ve kiliseyle özdeşleştirilmez, ama yeryüzünde bir arada yaşaması gereken iki yaşam biçimini temsil eder. Roma geleneğinin değerleri dünya kentinin değerlerine, hâkim olma arzusu <i class="calibre2">[libido dominandi]</i> ve kibir dolu bir hayranlık ve övgü arayışına dayalıdır. <i class="calibre2">De</i> <i class="calibre2">civitate Dei</i> Hıristiyanlık ile pagan kültürü arasındaki ilişkileri ve Roma tarihinin Hıristiyanlığın kabul edilmesinde ve yayılmasında oynadığı, ilahi bile sayılabilecek rolü uzun ve ayrıntılı bir şekilde ele alır. Bu eser, yeni kültüre tarih felsefesini dahil etmek için yapılan ilk girişimdir; Augustinus bu tarihi oluştururken insanlığı, kendi gelişim yasasının temelinde yaşayan tek bir organizma olarak, tarihin tamamının seyrini de, kavranabilir anlamlarla dolu, birbirlerini belli bir düzen içerisinde izleyen çağlar olarak düşünür. Her çağda yaşayan insanlar bu iki kentten birine yönelir ve Kabil ile Habil arasındaki çatışmadan itibaren var olan gerilim farklı şartlar altında da olsa, Roma uygarlığının başlangıcında, Romulus ile Remus arasındaki simgesel çatışmada tekrarlanır.</p>

  <p class="block_46"> </p>

  <p class="block_46"> </p>

  <p class="block_30">İnayet ve Kibir</p>

  <p class="block_9">İki kentten herhangi birine aidiyet, kesin bir varsayım veya bireyin ontolojik bir özelliği değil; Augustinus’un kendine has mantığını izler şekilde başkalarıyla olan ilişkilere, dünyevi mülke bağlılık ile radikal yenilik isteği ve başka bir yaşam isteği arasındaki orantıya bağlıdır. Augustinus’un düşüncesinin bu ana özelliği -ilişkilerin, orantıların, analojilerin ve aracılıkların önemi- son döneminde ve özellikle Pelagiusçuluğa karşı yürüttüğü tartışma sırasında yazdığı eserlerde giderek kaybolur.</p>

  <p class="block_39">Pelagius’a karşı</p>

  <p class="block_9">Pelagius (y. 354-y. 427) ile Augustinus’un çağdaşı olup genelde Pelagiusçu olarak nitelenebilecek olan diğer teologlar, ilk günahın Adem’in soyundan gelen herkese miras kalmadığına, dolayısıyla da insan doğasının günah işlememe kabiliyetine sahip olduğuna inanıyordu. Augustinus ise ilk günahın cinsel üreme yoluyla aktarıldığını, dolayısıyla yeni doğan çocuklarda bile bulunduğunu, çocuklara gebe kalma anma eşlik eden cinsel zevkin bunun işareti olduğunu öne sürer. Felsefi açıdan bakıldığında Augustinus, kötülüğün silinmez izlerini taşıyan ve kendi başına yükselmek için boşuna çaba sarf eden insanoğlu kavramını temel alan geniş kapsamlı antropolojik bir görüş sunar. Pelagiusçular yükselmek için gerekli güce sahip saf, üstün nitelikli insan fikrini savunurken Augustinus bu kavramı da reddeder ve buna tamamıyla zıt şekilde, insanlığın tamamını lanetlenmiş bir kitle olarak görür.</p>

  <p class="block_9">Şüpheyi elden bırakmayan, bakış açısı yöntem açısından dönüşüme uğrayan ve insan ile Tanrı arasında analoji olduğuna inanan Augustinus çok uzakta kalmış gibidir. Ancak Augustinus hayatının bu noktasında bu türden söylemleri siyasal uygulamalar, onay mekanizması ve ideolojik çatışma için araç haline getirmeye karar verir ve onları din bağlamı içerisinde gerçek anlamda birer dogmaya dönüştürür. Günah, kötülük, ölüm ve kurtuluş tanımlanabilir nesneler haline gelir, daha önceden sahip oldukları ilişkisel özellik kaybolur. Karşımızdaki başka bir Augustinus değildir, Brianza’da kendini felsefi düşüncelere adayan düşünürdür, ama tarihin aciliyeti olarak gördüğü durum karşısında harekete geçmeye, dünyada fail olma iradesini kullanmaya, hatta onu bütünlüğü içerisinde savunmaya karar vermiştir. Pelagiusçulara sık sık yöneltilen suçlamaların başında, küstah olmalarının ve kendi kusurlarıyla sefilliklerini aşma olasılığının, yani dini terimlerle söylemek gerekirse, kurtuluşun insana bağlı olduğuna yönelik inanışlarının geldiği unutulmamalıdır. Hıristiyanlıktaki İlahi Takdir kavramı, kader ve alın yazısı konularında eskiden beri ortaya atılmış bütün sorunlara çözüm bulmak için yeterli değildir; Pelagius’un bu bağlardan kurtulmak için oluşturmaya çalıştığı entelektüel aristokrasi Augustinus tarafından kabul görmez.</p>

  <p class="block_39">İlahi Kader ve İlahi İnayet</p>

  <p class="block_9">Augustinus daima Tanrı’nın insan üzerindeki etkisine inanmıştır: <i class="calibre2">De magistro’da</i> olduğu üzere, ondan içsel aydınlanma şeklinde söz ettiği zaman bilginin kategorileri hakkında bir söylem geliştirir gibidir; ama bağlamı kurtuluş ve lanetlenme konusundaki dini tartışmalara getirdiğinde kaderin gerekliliği ve Tanrı’nın nesnel yardımı olmadan başarılı olmanın imkânsızlığı üzerine bir söylem geliştirir, inayet ve ilahi kader kavramları burada dramatik bir şekilde ortaya çıkar. Bu kavramlar <i class="calibre2">De gratia et libero arbitrio [İnayet ve Özgür İrade Üzerine], De corruptione et gratia [Ahlaki Bozulma ve İnayet Üzerine], De praedestinatione sanctorum [Azizlerin İlahi Kaderi Üzerine] ve De dono perseverantiae [Azmin Erdemi Üzerine]</i> gibi sayısız eserinde giderek daha katı bir şekilde sunulur <span class="text_17">ve araştırma aracı yerine çatışma silahı</span> haline gelirler. Yeni-Platonculuğa göre varoluşun hiyerarşik düzeyleri arasında devamlı bir iletişim vardır ve bu bağlamda inayet, insanların Tanrı’yı tanımaya ve sevmeye teşvik edildiği araçtan başka bir şey değildir; hem ruhsal yaşamın hem de bilişsel faaliyetin merkezi olan ruhun gerçekleşmiş halidir. Eğer arzu dünyevi doyumu ararken kaybolursa bundan düzensizlik doğar, çünkü insani olan ile ilahi olan arasındaki analojik bağ kopmuş olur. Ama bu analojik bağlantı öte yandan, yani Tanrı’nın eylemi insanın onu düşündüğü şekille uyumlu olmadığı zaman da kopar.</p>

  <p class="block_9">Bu durumda insan bazılarının neden başarılı olup bazılarının olmadığını, bazılarının neden kurtulduğunu bazılarının da kurtulamadığını bilemez; Augustinus’a göre bu, bir nesnenin onu imal etmiş olan zanaatkâra onu neden böyle yaptığını sormasına veya bir hayvanın Tanrı’ya onu neden bir insan olarak yaratmadığını sormasına benzer. Bu örnekler insan ile Tanrı arasındaki analojik bağlantının koptuğunu göstermeye yetecektir. Gotlar Roma’yı yağmalar, Vandallar Hippo’ya yaklaşırken, Roma uygarlığı tamamıyla ortadan kalkacak gibi görünüyorken ve Hıristiyanlık kurtuluşun son dayanak noktası gibi dururken, Augustinus iradesinin gücüne güvenerek topluma rehberlik etmeye karar verir ve müminlere şüphe değil kesin kavramlar sunar.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Felsefe:</b> <i class="calibre2">Antik Kültürler ve Ortaçağ,</i> s. 358; <i class="calibre2">Felsefe ve Monastisizm,</i> s. 381; <i class="calibre2">Scotus Eriugena ve Hıristiyan Felsefesinin Başlangıcı,</i> s. 390</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Gramer, Retorik, Diyalektik,</i> s. 599; <i class="calibre2">Kitabı Mukaddesin Metni, Apokrif Metinler, Tercümeler, Yaygınlık Düzeyi, Tefsir Edebiyatı, Kitabı Mukaddes Şiirleri,</i> s. 653</p>

  <p class="block_47"><b class="calibre3">Müzik:</b> <i class="calibre2">Hıristiyan Kültüründe Müzik,</i> s. 871</p>

  <p class="block_57" id="calibre_pb_71"> </p>
</body>
</html>
