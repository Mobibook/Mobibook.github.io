<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942965">Makedonya Hanedanı Döneminde Bizans Sanatı</span></p>

  <p class="block_6">Manuela De Giorgi</p>

  <p class="block_19"> </p>

  <p class="block_19"> </p>

  <p class="block_31">İkonoklazm konusundaki ihtilafın sona ermesiyle ve Makedonya Hanedanının iktidara gelişiyle Konstantinopolis şehri ve sanat kültürü tüm ihtişamını sergilemeye başlayıp Bizans ekümenliğinin tamamı üzerinde etkili olur. Makedonya Rönesansı adı verilen bu dönem, taşraya ait sanatsal etkilerin ortadan kalkıp klasik Yunan ve Latin kültürüne dönüşle, hem Justinianus dönemine ait Hagia Sophia Kilisesi’nin bezemelerinde hem de Bizans minyatür geleneğini zarafetinde kendini gösterir.</p>

  <p class="block_46"> </p>

  <p class="block_46"> </p>

  <p class="block_30">Başkent Konstantinopolis</p>

  <p class="block_9">IX. yüzyıl ortalarında Konstantinopolis’te ortaçağ Bizans sanatını derinden etkileyecek olağanüstü önem taşıyan iki olay gerçekleşir: İkonoklazm konusundaki ihtilaf (730-843) sona erer ve son derece karizmatik bir imparator olan I. Vasilios’la (y. 812-886) birlikte Makedonya Hanedanı tahta çıkar. Bu iki olayın imparatorluğun toplumsal ve kültürel yaşam üzerinde önemli ölçüde yansıması olur ve klasik Bizans stili adı verilen üslubun sistemleşmesine yol açar. Yürütülen askeri seferlerle Güney İtalya’dan Balkan Yarımadası’na ve Kafkasya’ya kadar çeşitli bölgelerin yeniden fethedilmesiyle imparatorluk neredeyse Justinianus dönemindeki yüzölçümünü geri kazanır; bu arada imparatorluk topraklarının tamamına yayılan bürokratik ve idari yapılar oluşturulurken, büyük güç sahibi olan imparator neredeyse ilahi gücün yeryüzündeki yansıması haline gelir.</p>

  <p class="block_39">Konstantinopolis’in kültürel hâkimiyeti</p>

  <p class="block_9">Her ne kadar müthiş Makedonya Hanedanı döneminin dalgası Bizans ekümenliğinin tamamını etkilediyse de, sanat merkezi olarak Konstantinopolis yine de mutlak şekilde hâkimiyete sahiptir. Nitekim Makedonya Hanedanı döneminin yeni biçimsel dili başkentte şekillenir. Bir yanda taşra sanatının etkileri tamamıyla ortadan kalkarken, diğer yanda -dengeli kompozisyonlar, ağırbaşlı kromatik tercihler, zarif renk geçişleri, ustalıklı bir şekilde bir araya getirilmiş yarı tonlar ve her şeye nüfuz eden ince bir tensellikten görüldüğü üzere- bariz bir şekilde klasik döneme ve Helenizme geri dönüş yaşanır.</p>

  <p class="block_9">Makedonya Hanedanı dönemi sanat anlayışı, resim tekniği açısından da Helenistik dünyayı örnek alır. Toplumsal ve ekonomik istikrarın kazanılması hem inşa faaliyetlerine hem de dar anlamda sanatsal üretime yeniden başlanmasına yol açar. IX ile XI. yüzyıllar arasında hem başkentte hem de diğer bölgelerde -özellikle Yunanistan’da- sanatsal kıpırtılar, başta manastırlar olmak üzere bir dizi kayda değer kurumun oluşmasına olanak sağlar ve Bizans resim ve minyatür sanatlarının altın çağ döneminin başlamasına neden olur.</p>

  <p class="block_39">Hagia Sophia Tapınağı</p>

  <p class="block_22"><span class="text_9">Biçimsel yenilenme, tüm sanat alanlarını kapsar; antikçağ çağrışımları hem Yunan ve Latin kültüründeki klasik eserlerin hararetli bir şekilde araştırılması, hem de ilham kaynağı olarak Helenistik ekspresyonizmi örnek alan bir üslubun gelişmesi yoluyla bu akımda belirleyici bir rol oynar. Günümüzde Makedon Rönesansı adını alan dönem, Justinianus zamanında inşa edilen ve 11 Mart 843’te imparatoriçe Theodora’nın (y. 800-867,</span> <span class="text_2"><img alt="Image" class="calibre8" src="../Images/image-6.jpg" /></span><span class="text_9">&gt; 828) liderliğinde düzenlenen anlamlı ve dini bir geçit töreniyle -Konstantinopolis’in ve Bizans figüratif kültürünün tamamının- yeniden resim kültüne açılan Hagia Sophia Kilisesi’nde gerçekleştirilen yeni bezemelerle başlar.</span></p>

  <p class="block_22"><span class="text_9">Bu yeni ruhu temsil eden iki manifesto resim vardır. Birincisi apsis kubbesindeki</span> <span class="text_10">Theotokos’</span><span class="text_9">tur</span><span class="text_10">,</span> <span class="text_9">eskiden bu resmin altında, Patrik Photius tarafından altın yaldız harflerle yazılmış ünlü bir beyit yer alırdı (“sahtekârlar tarafından yıkılmış olan resimler dindar imparatorlar tarafından yeniden tesis edildi”). Diğer resim ise güney giriş salonuna açılan kapının kemer içlerinde yer alan bezemedir. Burada Meryem Ana kucağında Çocuğuyla tahtta oturur ve iki yanında ona şehrin maketini sunan Constantinus ile kilisenin maketini sunan Justinianus bulunur. Apsitin kubbesindeki mozaikte Meryem Ana Çocuğuyla birlikte tahtta otururken resmedilmiştir, yan tarafındaki platformun tonozunda ise üzerinde imparatorluk togasıyla başmelek Cebrail durur: Çok yüksek bir simgesel değere sahip olduğuna şüphe yoktur. 867 yılı civarında yapıldığı sanılsa da bu konuda bir fikir birliği yoktur. Meryem Ana’nın mavi mantosunun yumuşak çizgileri ve zarif yüz hatları, Helenistik gelenekle güçlü ekspresyonist arayışı ustalıklı bir şekilde bir araya getirir. Nefin alınlıklarında muhafaza edilmiş olan ve apsit mozaiğiyle muhtemelen aynı dönemden olup üslup açısından farklı üç piskopos figürü, (eskiden ön dört tane olmalıydı) hatları daha köşeli giysilere sahiptir ve daha az ve öz ifadeler sergiler. Merkezi anıtsal girişin üzerindeki kemer içi de aynı bezeme temasına dahildir: Burada Bilge VI. Leo (866-912,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_9">&gt; 886) olduğu sanılan bir imparator, İsa’nın karşısında yerlere kapanmış olarak resmedilmiştir; tahtta oturan İsa’nın iki tarafındaki</span> <span class="text_10">clipeus’</span><span class="text_9">ların içinde ise Meryem Ana ile son derece ciddi ifadeli Cebrail vardır (burada</span> <span class="text_10">Meryem’e Müjde</span> <span class="text_9">ile</span> <span class="text_10">Yakarış</span> <span class="text_9">temaları bir araya getirilmiştir). Hagia Sophia’nın Makedonya Hanedanı dönemindeki bezemelerini ayrı duran iki pano tamamlar. Biri Bilge Leo’nun kardeşi Aleksandros’un kuzey galerisinde bulunan, imparatorluk giysileri içindeki portresidir, diğeri de güney galerisinde bulunan, eski zamanlarda kayda değer derecede restore edilmiş, tahtta oturan İsa resmidir; iki yanında yer alan Zoi (y. 980-1050,</span> <span class="text_2"><img alt="Image" class="calibre8" src="../Images/image-6.jpg" /></span> <span class="text_9">&gt; 1042) ile Constantinus Monomahos (y. 1000-1055) ona armağanlar sunar, 1050 yılından önce yapıldığı sanılan ve hem yüzlerdeki karakter vurgusu hem de uzuvların aşırı derecede yassılaşmış olmasıyla öne çıkan bu son pano, başlangıçtaki yeni-klasisizmin yerini biçimlerin ruhani bir anlam kazanmasına bıraktığı yeni bir üslubun habercisi gibidir.</span></p>

  <p class="block_46"> </p>

  <p class="block_46"> </p>

  <p class="block_30">Çevre Bölgeler ve Uygulamalı Sanatlar</p>

  <p class="block_39">Gregorius Nazianzenus’un Homiliarium elyazması</p>

  <p class="block_22"><span class="text_9">Mimari alanında olduğu gibi, Makedonya Hanedanı döneminin yenilenmiş figüratif kültürü sadece başkentteki üretimden oluşmaz. Makedon sanatının gelişimi hemen her coğrafyada görülür; örnekleri arasında bir nişinde karısı Teofano (y. 940-976’dan sonra,</span> <span class="text_2"><img alt="Image" class="calibre8" src="../Images/image-6.jpg" /></span><span class="text_9">&gt; 969) ile resmedilmiş olan İmparator II. Nikephoros Phokas’ın isteğiyle süslenmiş olan (y. 912-969) Tokalı Kilisesi’nin “Yeni Kilise” kısmı başta olmak üzere Kapadokya’da bulunan kaya kiliselerindeki freskleri, Hosios Loukas (XI. yüzyılın ilk yarısı), Nea Moni (150-160 arası) ve Dafni (XI. yüzyıl sonu) manastırlarında kısmen muhafaza edilmiş kristolojik resim dizileri ve Kiev’deki Santa Sofia Kilisesi’nin muhteşem mozaik dizisi (1046 öncesi) sayılabilir. Hosios Loukas Manastırı’nda ayrıca daha eski döneme ait duvar süslemelerinden de değerli bir parça -X. yüzyılın ikinci yarısına ait, silahlı olarak resmedilmiş anıtsal bir Yuşa- muhafaza edilmiştir. Ancak Makedon Rönesansı terimi yine de ağırlıklı olarak muhteşem Bizans minyatürü geleneğiyle bağlantılı olarak kullanılır. Günümüze kadar ulaşmış en eski elyazması hiç şüphesiz 880 ile 883 yılları arasında I. Vasilios için hazırlanmış Gregorius Nazianzenus’un (325/330-389)</span> <span class="text_10">Homiliarium</span> <span class="text_9">derlemesidir (Paris, Bibliotheque Nationale, ms gr. 510); zarif çerçeveler içinde yer alan tam sayfa büyük minyatürler, figürlerin hem yumuşak hem de hafif bir şekilde hareket ettiği aydınlık ve geniş bir kompozisyon yapısı sergiler ve Makedon Rönesansı minyatür sanatının en görkemli ruhunu yansıtır. Paris’teki bu koleksiyonun yüksek niteliğine rağmen gr. 510 numaralı elyazmasının Konstantinopolis atölyeleri dışında etkisini fazla hissettirmediği anlaşılır. Ünlü</span> <span class="text_10">Chludov Psalteriumu</span> <span class="text_9">da (Moskova, Devlet Tarih Müzesi, cod. 129) yine başkentin aynı çevresiyle bağlantılıdır; yuvarlak büyük harflerle metinin kenarlarındaki büyük minyatürler, Paris’te bulunan elyazması kitapla aynı biçim diline sahiptir ve sayfa 67r’de resim kültünün yeniden tesis edilişinin manifestosu yer alır.</span></p>

  <p class="block_39">Yuşa Rulosu</p>

  <p class="block_9">Bir o kadar ünlü olan <i class="calibre2">Yuşa Rulosu</i> (Vatikan, Biblioteca Apostolica Vaticana, Vat. gr. 431) yine X. yüzyılın ilk yansında, Konstantinopolis’te üretilmiştir: Tamamlanmamış olması nedeniyle eksik kalan renk paleti, benimsediği üslup, klasik eğilimli ikonografisi ve rulo biçiminin tercih edilmiş olmasıyla Makedonya Hanedanı dönemi Bizans sanatının başlıca ilkelerini ustalıklı bir şekilde özetler.</p>

  <p class="block_39">Fildişi diptikler ve triptikler</p>

  <p class="block_22"><span class="text_9">Makedonya Hanedanı dönemi sanatı, klasik zevk doğrultusunda, antikçağdan kalma fildişi oyma yöntemini de geri kazanır ve hem dini hem de dindışı özelliğe sahip, farklı boyutlarda sayısız eser üretilir. IX. yüzyıl sonundan itibaren ve özellikle X ve XI. yüzyıllarda küçük boyda ikona, diptik, triptik ve litürjik obje üretimi hayret verici nitelik ve nicelik standartlarına ulaşır. İşlenen konular hem ikonik hem de anlatımsal türdendir: Louvre’da bulunan ve İsa’nın yaşamından sahnelerin resmedildiği triptikte, bir baldakenin altında İsa’nın Doğumunun tasvir edildiği orta pano, üzerinde üst üste bölümler halinde İsa’nın kamusal yaşamından sahnelerin yer aldığı iki kapakla kapanır; figürlerin zarif kesimi ve boşluğun akılcı algılanışı, bu eserin kesin olarak başkentte üretilmiş olduğuna işaret eder. Yine yüksek bir kalite ve hem dindışı hem de pagan açıdan güçlü bir eğilim sergileyen çok sayıda fildişi eser söz konusudur. Bunların en ünlüleri arasında</span> <span class="text_10">Romanos Grubu’na</span> <span class="text_9">ait, II. Romanos (939-963,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_9">&gt; 959) ile Eudokia’nın (929-956) taç giyme töreninin resmedildiği levha yer alır (y. 945-949). Bu eser sadece dış özelliklerinden değil; hem Bizans İmparatorluğu’nda hem de Batıda imparatorluk ikonografisinin yayılmasında yaratacağı etki açısından çok önemlidir. X. yüzyılın ikinci yarısında (belki de Louvre triptiğini yapan usta tarafından) üretilmiş olan son derece zarif ve muazzam Veroli kutusu (Victoria and Albert Museum) ise Yunan-Roma prototiplerinin tespit edilebildiği, tamamıyla pagan ikonografik ortamları çağrıştırır; kutuyu oluşturan altı plakayı dolduran sefahat dolu şölenler, müzisyenler ve birbirlerine kur yapanların sahneleri ikonolojik açıdan bazı imparatorların şehvetini hedef alan figüratif dokundurmalar olarak yorumlanabilir.</span></p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">İkonoklazm Dönemine kadar Bizans İmparatorluğu,</i> s. 110; <i class="calibre2">Bizans Eyaletleri I,</i> s. 116; <i class="calibre2">Bizans İmparatorluğu ve Makedonyayalı Hanedan,</i> s. 151; <i class="calibre2">Bizans Eyaletleri II,</i> s. 185</p>

  <p class="block_47"><b class="calibre3">Bilim ve Teknik:</b> <i class="calibre2">Yunan Mirasının Geri Kazanılmaya Başlanması s.</i> 409; <i class="calibre2">Yunan-Bizans Geleneğinde Simya,</i> s. 506</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Bizans Kültürü ve Doğu ile Batı Arasındaki İlişkiler,</i> s. 636; Bizans <i class="calibre2">Dini Şiirleri</i> s. 690</p>

  <p class="block_"> </p>
</body>
</html>
