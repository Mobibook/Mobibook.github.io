<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_96" id="id_Toc404942942">Giriş</p>

  <p class="block_6">Valentino Pace</p>

  <p class="block_19"> </p>

  <p class="block_19"> </p>

  <p class="block_39">Kamusal boyut</p>

  <p class="block_9">Constantinus (y. 285-337) ile Licinius’un (y. 250-y. 324) 313 yılında Milano’da yayımladığı ve Hıristiyanların inançlarını serbestçe yaşamasına izin veren emirname hem tarihin seyrinde hem de dini kamusal yapılar ve figüratif anlatım dili alanında önemli bir dönüm noktasıdır. Hıristiyanlar tarihte ilk defa, kendi dini gereksinimlerine uygun mekânlardan oluşan bir sistem yaratacak, bu mekânlara işlevsel nitelikler kazandıracak ve onları gerektiği şekilde donatacak duruma gelirler. O döneme kadar herkesin ancak kendi evinde veya sınırlı bir Şekilde, örneğin mezarlıkların dapdaracık boşluklarında ibadet ettiği din artık pagan mekânlarla ve tasvirlerle rekabet eden kamusal bir boyut kazanmıştır. XXI. yüzyılda yaşayan bizlerin IV. yüzyılda olanlar konusunda kesin bilgi sahibi olması çok zor, hatta imkânsıza yakındır; bu yüzyılın başlarında, 313 yılında Milano Emirnamesi yayımlanırken, sonlarında, Büyük Theodosius (y. 347-395) zamanında paganizm ve ona bağlı ibadet şekilleri yasaklanır. Dini inançları ne olursa olsun hiç kimse Hıristiyanlığın önü alınamaz ilerleyişini ve imparatorluğun merkezi Roma’da anıtsal binalar yoluyla kendini kanıtlayışını fark etmemiş olamaz; bu bağlamda yeni cemaat kısa süre sonra, resmi meşruiyet kazanımından kaynaklanması muhtemel bir coşkuyla, pagan geçmişlerinin izlerini ortadan kaldırma amacını edinir. Roma’da, Milano’da ve imparatorluğun kendi kentsel düzenlerini yaratıp pagan tanrılara olan inancının göstergelerini sergilediği diğer her yerde Hıristiyanların -Hıristiyanlığı kabul eden büyük kitlelerden aldıkları güçle ve aristokrat sınıfların artan desteğiyle- o tanrıların mekânlarına ve tapınaklarına kötü gözle baktığına şüphe yoktur. V. yüzyılda birçok binanın işlevselliği sona erecek ve büyük kısmı tamamıyla yok edilecekse de, sonraki yüzyıllarda hem resmi hem de özel kullanımda yeniden yararlanılmak üzere bu binaların pratik amaçlarla geri kazanılması için çaba sarf edilecektir.</p>

  <p class="block_9">Hıristiyan sanatının temellerinin kaçınılmaz olarak dayandığı sosyo-kültürel bağlam dini ve seküler işleve sahip kamusal yapılardan oluşan bir sistem öngörür; sanat hamileri ile inananlar arasındaki temel iletişim ihtiyacı bu bağlamın kendini ifade şekli ve ritüel yöntemlerine dayanır.</p>

  <p class="block_46"> </p>

  <p class="block_46"> </p>

  <p class="block_30">Hıristiyan İkonografileri</p>

  <p class="block_9">İsa’nın yüzü</p>

  <p class="block_9">Tanrı’nın ve genel anlamda kutsallığının tasvir biçiminin oluşması, Hıristiyanlığın figüratif dilinin anlaşılırlığı gibi son derece önemli bir konu açısından güzel bir örnek teşkil eder. Günümüzde -asgari düzeyde dini eğitim aldığımız takdirde- bizim için apaçık ve hemen anlaşılır olanların başlangıçta, daha önceden var olan formüllere uygun olarak düzenlenmesi gerekmiştir. İsa figürünün ve özellikle İsa’nın yüzünün hepimizin bildiği, gür sakallı, uzun saçları omuzlarına dökülen hale dönüşmesi için hem özellikle Jüpiter veya Zeus’un temsil ettiği tanrı “tipi” hem de Asklepios gibi başkaları, hatta filozoflar kategorisinden kişiler örnek alınır. Benzer şekilde Petrus’u tasvir etmek için İsa’nın; kilisesini “taş gibi sağlam” görünüşüne dayandırdığı (Matta 16,19) göz önüne alınarak, sakallı ve iri yüz hatlı bir tip seçilir; saçları dökülmeye başlayan ve uzun sakallı Paulus için ise filozof tipi daha uygundur. Bütün bunların önceden değil de IV. yüzyıl boyunca yavaş yavaş kararlaştırıldığı, hem sanat hamiliği hem de kalite açısından çok büyük bir öneme sahip olan bir lahitten anlaşılır; 359 yılına tarihlenen Junius Bassus lahdinde Petrus’un tasviri henüz fizyonomik açıdan kesinlik kazanmamıştır, hatta Paulus’unkiyle karıştırılır.</p>

  <p class="block_22"><span class="text_9">Hıristiyan ikonografi sistemi imparatorluğun simgesel imgelerinden ilham alır ve imparator figürüne atfedilen “ilahlaştırma” sürecinden de yararlanır. İmparatorluğa özgü nitelikler olan altın ve kırmızı, ilahlara da uygundur; iktidar litürjileri de ilahlaştırılmış imparatorluğun azametini yansıtır. İmparator Titus (39-81,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_11">&gt;</span> <span class="text_9">79) bile kardeşi Domitianus (51-96,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_9">&gt; 91) tarafından inşa ettirilmiş olan Roma takının tonoz kısmında bir kartalın sırtında göklere yükselirken tasvir edilmiştir.</span></p>

  <p class="block_46"> </p>

  <p class="block_46"> </p>

  <p class="block_30">Anı ve Anlatım</p>

  <p class="block_9">“Klasisizm,”yani biçimlerin uyumu, hatta Yunan mirası, Hıristiyan sanatının başlangıcına işaret eder. Her ne kadar bazı uyuşmazlıklar olduğu dikkat çekse de, bunlar dini etkenine bağlı olmayıp dönemin Roma sanatına ve giderek pekişmekte olan yeni ifade diline içkindir; Constantinus Takı ve özellikle Constantinus dönemine ait kabartmaları ile Hıristiyan lahitleri arasındaki analoji, sanatçıların ve heykeltıraşların, sanat hamilerinin yeni ifade gereksinimlerine cevap vermeye ne kadar açık olduklarını anlamak açısından güzel örnekler oluşturur. Constantinus Takı’nın, biçimsel ifadelerinin olağanüstü çoğulluğu ve icrasının kalitesi yoluyla bize öğrettiği, “mesaj’’ın, Rönesanstan itibaren benimsediğimiz ifade biçimine göre sahip olduğu üstünlüktür.</p>

  <p class="block_9">Takın kabartmalarındaki tarihi mesaj, yani Constantinus’un Maxentius’a karşı kazandığı zafer, doğrusal ve didaktik bir ifadeyle yakın planda verilmiş ve yüzeyin küçüklüğü optik yakınlıkla telafi edilmiştir. Burada ilk dikkat çeken ve Milano’dan yola çıkıştan forumda yer alan sahnelere kadar yurttaşları bu başarının her aşamasına hayranlık duymaya teşvik eden unsur -XV. yüzyıla ait sunak üstü tablolarda kullanılan bir unsur olan- resim şeritidir.</p>

  <p class="block_39">İmgelerin ikna kabiliyeti</p>

  <p class="block_22"><span class="text_9">“Hıristiyan” imparator olarak bilinen ve yarattığı efsaneden dolayı, ona ait olduğuna inanılan (ama daha sonra Marcus Aurelius’a ait olduğu anlaşılan) bronzdan, olağanüstü atlı heykelinin eritilmesine izin verilmeyen Constantinus’un bu takı, imgelerin Hıristiyanların gözünde sahip olduğu yetkiye, ayrıntılarının uzaktan görülebilmesinden kaynaklanan ve retorik, ikna ve ütopya açısından ifade ettiği olağanüstü güce tanıklık eder. Hıristiyanlar Traianus (53-117,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_9">&gt; 98) ve Marcus Aurelius (121-180,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_11">&gt;</span> <span class="text_9">164) sütunları, Traianus’un Benevento’da, Galerius’un da (y. 250-311,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_11">&gt;</span> <span class="text_9">305) Thessaloniki’deki takları yoluyla, anısı sonraki nesillere aktarılmak veya önemi vurgulanmak istenen imgeleri veya kahramanlık öykülerini figüratif olarak tasvir etmenin ne kadar önemli olduğunu pagan dünyasından öğrenir. Roma’nın Yunan kültürüne borcu, Hıristiyanların pagan Roma’ya borcuna dönüşür; Yahudi kültürünün Tanrı’nın tasviri konusundaki tereddütlerini</span> <span class="text_10">(Mısır’dan Çıkış</span> <span class="text_9">20,4;</span> <span class="text_10">Tesniye.</span> <span class="text_9">5,8) miras alabilecekken, Hıristiyanlar bunun yerine imparatorluğun imge sistemini bir bütün olarak benimser.</span></p>

  <p class="block_46"> </p>

  <p class="block_46"> </p>

  <p class="block_30">Sinsi İmgeler: Heykeller ve İkonlar</p>

  <p class="block_9">Ancak simgesel değerlerin üstünlüğünün bir sonucu olarak, lahitlerde kopuk, anıtsal tasvir dizilerinde (örneğin Santa Maria Maggiore veya Ravenna’da Sant’Apollinare Nuovo) daha gelişmiş olan anlatım sistemlerine rağmen ibadet veya adaklık imgelerinde benzer bir ısrarcılık görülmez. Constantinus’un Roma’da, Laterano’daki bazilikaya İsa’nın havariler ve meleklerle çevrili gümüş heykellerini armağan ettiği ve bunların sunağın bulunduğu kutsal mekâna girişteki bölmeye yerleştirildiği doğrudur, ama genelde dini mekânlarda uzun bir süre boyunca heykel kullanılmaz; ilk heykeller kutsal emanet mahfazaları olarak ortaya çıkarlar, çünkü kutsal emanetler heykellerin üç boyutlu fiziksel biçimini kutsallaştırma ve putperestlik riskini ortadan kaldırma kabiliyetine sahiptir. Conques’te Sainte Foy Kilisesi’nin IX. yüzyılın sonlarına veya kısa süre sonrasına tarihlendiği sanılan (ve 1105 yılından önce ilave süslemeler eklenmiş olan) kutsal emanet mahfazası heykel, bu türün çok büyük değere sahip erken bir örneğidir.</p>

  <p class="block_9">Bütün görkemiyle veya trajik ölüm koşulları içerisinde İsa’ın kendisi pek gözükmez; İsa’nın çilesini anıtsal düzeyde resmeden ilk tasvirler arasında başpiskopos Gero’nun X. yüzyılın sonlarında (976’dan önce) Köln Kilisesi için yaptırdığı ve günümüzde de inananlara sergilenen Çarmıha Gerilmiş İsa heykeli vardır.</p>

  <p class="block_9">Genel ve kişisel anlamda, ibadetin görsellik ihtiyacına asıl cevap verenler iki boyutlu eserlerdir. Burada sözünü ettiğim şey tabii ki ikonalar ve ikonaların anlatımsal bir bağlam olmadan inananlara sunulmalarıdır. Günümüzde çoğu kişi için Bizans’ın figüratif kültürünü çağrıştıran “ikona’ların imparatorluğun başkentinde de, eyaletlerinde de ayrıcalıklı bir öneme sahip olduğuna şüphe yoktur; hatta bu üstünlük konumu ikonoklazm adı verilen tepki hareketine ve 787 ile 815 yılları arasındaki kısa ikonodül dönemi dışında 726 ile 843 yılları arasında resimlerin silinmesine neden olacaktır. Günümüzde çoğu kişinin hayalinde canlandırdığı gibi her zaman ahşap bir levha üzerinde değil de bazen duvar resmi, mozaik veya fresk şeklinde, hatta küçük resimler şeklinde gerçek anlamda ruhani koruma sunabilen ikonaların varlığına dair ilk kanıtlar VI. yüzyıla aittir, ama o tarihten önce de var olmuş olmaları muhtemeldir. Halka sergilendikleri örnek mekânlar arasında Roma’da Santa Maria Antiqua ile Thessaloniki’deki Hagios Demetrios kiliseleri vardır.</p>

  <p class="block_9">İbadetle ilgili tercihlerde genelde kucağında Oğlu ile Meryem Ana’ya (Ortodoks dünyasında daima “Tanrı’nın Annesi” olarak nitelendirilir), İsa’ya ve koruma veya yardım sağlamaları istenen azizlere öncelik tanınır. Hıristiyanlığın bu ilk yüzyıllarında ikonaların sanatsal, resimsel veya başka alandaki formülasyonu, Bizans sanatının Batılıların gözündeki imajına nüfuz eden ve ona zarar veren olumsuz anlamıyla “ikonik” sıfatını doğuran stilizasyonlardan haberdar değildir. Bizans ikonaları ile birinci 1000 yılın tamamı boyunca, hatta sonrasında Batıda üretilmiş sanatsal imgeler arasında sistematik bir kıyaslama yürütecek olsak, günümüzde kullanılan anlamıyla bu sıfat ile onu doğuran isim arasında ne kadar zayıf bir bağlantının olduğunu kolaylıkla görürdük.</p>

  <p class="block_46"> </p>

  <p class="block_46"> </p>

  <p class="block_30">Düşler</p>

  <p class="block_39">Arka planda altının kullanımı</p>

  <p class="block_9">Söz konusu yüzyıllarda ve sonrasında sık sık Bizans’a atfedilen veya (tarihyazımında temsil edilen bölgeye göre) kısaca ona yüklenen başka bir özellik vardır; bir eserin “Bizanslılık” derecesini tespit etmek için bir turnusol kâğıdı gibi başvurulan bu özellik, arka planda altın kullanımıdır. Ancak bu bağlamda, altın kullanımının hem geç antikçağla olan bağlantısında ilahi ışığın sembolik değerini yansıttığını unutmamak gerekir.</p>

  <p class="block_9">Milano’da San Lorenzo Kilisesi’nde Aziz Aquilinus’un IV. yüzyıl sonlarına ait küçük apsisleri ve Roma’da Santa Sabina Kilisesi’nde, iki kiliseyi temsil eden muhteşem kadın figürleri bu duruma örnek teşkil eder; en geç 432 yılına tarihlenen bu iki eserin Bizans’la bir ilgilerinin olmadığı kesindir. Özellikle Yunan dünyasının ve genel anlamda Akdeniz dünyasının sonraki yüzyıllardaki görkemli mozaik eserlerine tanık olmuş olmamızdan dolayı, Batının altın kaplı apsislerinin Kıbrıs, Sina, Thessaloniki veya Konstantinopolis’in kiliselerindeki “Bizanslılığı” çağrıştırması anlaşılabilir bir şeydir, ama Ortodoksluğun bu tercihlerin ruhani değerini tam anlamıyla kabul ederek asli bir özellik olarak benimsediğini, Batının ise başka güzergâhları takip ederek soyutluğu ve rengi farklı şekilde kullandığını göz önüne almak gerekir. Her koşulda kutsal tasvirlerin ardında altın ışıldadığı zaman, özellikle de Hıristiyan sanatının ilk dönemlerinde benzer deneyler yaşamış olan Roma söz konusu olduğunda, otomatik olarak Boğaz’ın kıyısında yer alan başkent düşünülmemelidir. Santa Prassede Kilisesi’ndeki San Zenone Şapeli, özellikle de Laterano’da bulunan ve ne yazık ki XVIII. yüzyılda tamamıyla tahrip edilmiş yemek salonu, bu açıdan bakıldığında, bu duruma bir örnek teşkil edebilir.</p>

  <p class="block_39">Beatus de Liebana’nın minyatürleri</p>

  <p class="block_9">Bizans’ın ve etki alanının tersine, Batının erken ortaçağ boyunca tercih ettiği, formların soyutlanmasına yönelik olan figüratiflik, adalarda ve İspanya’da doruğa ulaşır. Britanya Adalan’nda, hatta Fransa ve İspanya’da minyatürlü parşömenler üzerinde geliştirilen olağanüstü hayal gücü, gerçeğin tasviri ile mimetik biçimleri birbirinden kesin bir şekilde ayırt eden bir zihniyete işaret eder (“modernist” yönleri de bundan kaynaklanır). Beatus de Liebana’nın (?-798) Vahiy’i konu alan yorumlarından oluşan elyazması eserleri, erken ortaçağın Batıdaki başyapıtları arasında sayılması bir rastlantı değildir; bu eserlerdeki minyatürlerin bu kadar hayranlık uyandırmasının nedenlerinden biri, görüntülerinin düşsel gücüyle Hıristiyan kültürünün en düşsel metinini yansıtmak gibi zor bir işi başarmalarıdır.</p>

  <p class="block_46"> </p>

  <p class="block_46"> </p>

  <p class="block_30">Parçalanmanın Gücü ile Devamlılığın Gücü</p>

  <p class="block_39">Parçalanma ve klasik olanın yeniden doğuşu</p>

  <p class="block_9">Konstantinopolis’te ve imparatorluk sınırları içerisinde, ifade akımlarının en güçlü olduğu bölgelerde bile (örneğin Suriye-Filistin civarı) neredeyse hiç bilinmeyen, imgenin “klasisizm”inin parçalanması, Batı Avrupa’ya farklı düzeylerde ve farklı şekillerde nüfuz eder: Campania, Friuli veya Vizigot dönemi İspanya’sında olduğu üzere, Britanya Adaları’nın minyatürlerinde veya Akdeniz heykellerinde de benzer imgelere rastlanması son derece anlamlıdır. Tarihyazımında -hem kültürel anlamda hem de konumuz olan figüratif alanda- ilk büyük “Klasik Rönesans’ın temsilcisi olarak bilinen Karolenj döneminin olağanüstü önemi de bu bağlamda daha iyi anlaşılır. Karolenj döneminin, en çok siyasal açıdan karşıt olduğu ve galip geldiği yönden, yani Longobard dünyasından kaynaklanan deneyimlerden beslendiği de hatırlanmalıdır. Nitekim bize imkânsız gibi görünse de, Longobard döneminde biçimsel açıdan birbirinden çok farklı eserler üretilir, ancak bu eserlerin hepsi, piskoposlar olsun, krallar olsun, onlara değer veren “yüksek” sanat hamilerine yönelik üretilir: Bir yanda Ratchis Sunağı ve üzerinde Sigualdus’un adı olan levha, diğer yanda Callixtus Vaftizhanesi ve özellikle Tempietto başta olmak üzere birçok eser VIII. yüzyılın ortalarında, Cividale del Friuli’de üretilmiştir. Castelseprio’daki Santa Maria Foris Portas Kilisesi de, Cividale’deki Tempietto da, Karolenj dönemine ait olup günümüzde Viyana’da bulunan Taç Giyme Töreni İncilleri de, Klasisizmin ve simgesel düşselliğin -Bizans İmparatorluğunda normatif düzeyde kalan- kanonlarından ilham alan resim sanatının ne derecede itibar gördüğüne tanıklık ederler. Estetik prestij II. Otto (955-983) ile Bizans imparatoru I. Johannes Tzimiskes’in (y. 925-976) yeğeni Teophano (y. 958-991) arasında 972 yılında gerçekleşen imparatorluk düğünü gibi, tamamıyla siyasal olan faktörler sayesinde de giderek daha da güçlenir.</p>

  <p class="block_9">Ortaçağ Avrupa’sında “Otto dönemi sanatı” adı verilen ve X. yüzyılın son yılları ile XI. yüzyılın ilk yıllarını kapsayan olağanüstü sanatsal dönem, sanat eserlerinin ve özellikle minyatürlü elyazması eserlerin ihtişamını Bizans İmparatorluğu’nun öğretilerine borçludur. Ancak bu dönemde yaşanan dorukların ve haklı ünlerinin ardında başka nedenler de yatar. Başyapıtları konu alan ideal bir tarihte, doğalcı gücü ve ifade sadeliği açısından Giotto’nunkilerle eşit yer verilmesi gereken Gero’nun Çarmıha Gerili İsa’sından yukarıda da söz edildi; buna Oberzell’de, Reichenau’da yer alan ve çok tahrip olmuş olmasına rağmen görüntü açısından olağanüstü bir etkiye sahip Sankt Georg resim dizisi de eklenebilir. Bu eserin merkezi nefin duvarlarında yer alan ve birbirini izleyen dört sahnesi ancak yüzyıllar sonra Assisi’de, San Francesco Kilisesi’nin nefinde resmedilmiş olan Aziz Francesco’nun öykülerinde benzeri bulunacak olan bir netlik, açıklayıcılık ve didaktiklikle sergilenir; ayrıca litürjik giysi ve donatımların da olağanüstü zenginliğine sadece birkaç örnek vermek gerekirse, bunların arasında <i class="calibre2">Essen Altın Meryem Ana</i> kutsal emanet mahfaza heykeli (973-y. 982) ile III. Otto zamanında yapıldığından haksız şekilde <i class="calibre2">Lothar’ın Haçı</i> olarak bilinen ve merkezinde şaşırtıcı bir şekilde Augustus’un büstünü içeren bir kameonun göze çarptığı eser yer alır. Bu son eser bir istisna teşkil etmez, çünkü birkaç nesil sonra (1056’dan önce) yapılmış olan ve <i class="calibre2">Herimannkreuz [Herman’ın Haçı]</i> olarak bilinen başka bir haçta İsa’nın başı yerine, Roma kaynaklı akik taşı üzerine Livia’nın başı işlenmiştir.</p>

  <p class="block_9">Konunun bu şekilde incelenmesi hiç şüphesiz şaşırtıcı olmanın yanı sıra eğiticidir de, çünkü bize XXI. yüzyılda yaşayan bizler ile o dönemde sanat hamisi veya sanatçı veya sadece kullanıcı olanlar, daha doğrusu inananlar arasında simgesel metin konusundaki temel zihniyet farkını gösterir.</p>

  <p class="block_39">Hıristiyanlık yönü güçlü olan bir sanat</p>

  <p class="block_9">IV. yüzyıldaki “resmi” başlangıcından X. yüzyıl sonu ile XI. yüzyıl başındaki büyük girişim ve eserlere kadar Avrupa’da ve Bizans İmparatorluğu’nda sanat temelde “Hıristiyan sanatı”dır. Her ne kadar bu denklem dönemin sanatsal ifadelerinin tamamını kapsamazsa da -çünkü bir yandan azınlık düzeyinde de olsa, İspanya ve Sicilya’da sanat “İslam sanatı”dır, diğer yandan da dindışı amaçlara sahiptir- bu dönemin sanatsal gelişiminin ardında yatan zihinsel yapıların bu inancın etkisi altında kaldığı doğrudur. Bu açıdan, Constantinus Porphyrogennetos’un (905-959) Byzantium’da Tanrı tarafından taçlandırılırken, Batı İmparatorluğu’nda da II. Otto’nun taç töreninde kullanılan ve son derece değerli fildişinden yapılmış, olağanüstü saltanat imgeleri büyük önem taşır. Keşiş Liuthard tarafından çok genç yaştaki İmparator III. Otto’ya sunulan İncillerin bir sayfasında (Aquisgrana, Kilise Hazinesi) imparator dünyayı simgeleyen figürün üzerinde, tahtta otururken tasvir edilmiştir: Tanrı’nın eli onu taçlandırırken, çevresinde simgeleriyle beraber yer alan dört İncil yazarı, imparatorun bedeninin ve kalbinin üzerine yazılarını serer, bu arada iki yanında iki dük imparatorun önünde eğilir ve daha aşağıda sıra sıra askerlerle din adamları yer alır.</p>

  <p class="block_39">Antikçağla devamlılık</p>

  <p class="block_9">İlk 1000 yılın yüzyılları boyunca gerçekleşenler bir parabol değildir (çünkü bu terim hatalı olarak bir doruk olduğu fikrini uyandırır ve temelde kalite konusunda öznel ve dolayısıyla tarih dışı olan yargılar öngörür); ifade yolu bütüncül ve “taklitçi” veya kopuk ve parçalı figürsellik olsun, iletişimin temel gereksinimlerini daima göz önünde bulunduran bir güzergâhtır. Antikçağın öğretilerinden, mirasından ve “Yunan-Roma” taşıyıcı ekseninden biçimsel olarak ayrılabilir ve şekiller açısından ayrılması kısmen gereklidir de, ama kullanım esası açısından ayrılması mümkün değildir. Baskın referans noktası paganizmden Hıristiyanlığa değişse de, ortaçağ antikçağın devamıdır.</p>

  <p class="block_72" id="calibre_pb_145"> </p>
</body>
</html>
