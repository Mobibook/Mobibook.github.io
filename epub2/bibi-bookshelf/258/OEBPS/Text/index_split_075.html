<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942879">Hıristiyan Kültürü,</span> <span class="text_34">Artes Liberales</span> <span class="text_16">ve Pagan Dönemi Bilgileri</span></p>

  <p class="block_6">Armando Bisogno</p>

  <p class="block_19"> </p>

  <p class="block_19"> </p>

  <p class="block_31">Hıristiyan kültürü pagan dönemin bilgilerini özümserken, gerçek Hıristiyanların oluşumuna katkıda bulunacak unsurları seçmiştir. Roma’nın çöküş döneminin en karanlık yüzyıllarında bu bilgilerin faydası ve Hıristiyan ilmiyle kaynaşması, dindışı alanlarında eğitim alan bazı yazarların Hıristiyanlık eğitimi için elzem bilgileri toplayıp dönemin kötü koşullarına karşı muhafaza etmek adına sentezlemesine olanak tanır.</p>

  <p class="block_46"> </p>

  <p class="block_46"> </p>

  <p class="block_30">Pagan Bilgileri ve Hıristiyan İlmi</p>

  <p class="block_9">Kilise dünyası için ilham kaynağı olan aydınlar, en başından itibaren Hıristiyanların eğitiminde pagan bilgilerine atfedilen saygınlığı, olası tehlikeleri ve Hıristiyanlığın mesajının daha net ve daha geniş bir şekilde yayılması amacına ne derecede fayda sağlayabileceğini sorgular. Kilise Babaları, dilinin ve içeriğinin temel özelliği olan fantastik ve haram unsurlarından arındırılınca pagan kültürünün hem inananların kişisel bilgi birikimlerini zenginleştiren hem de Kilise Babalarına kiliseyi sapkınların saldırılarından, onların yöntemlerine başvurarak korumak için değerli bir araç haline gelebileceğini göstermeye çalışmışlardır. Örneğin Kitabı Mukaddes’te, savaşta tutsak alınan kadınlarla evlenmek isteyenlere, kadınların saçlarını ve tırnaklarını kestirmeleri ve elbiselerini çıkarttırmaları emredilir. Benzer şekilde, Kilise Babalarına ve özellikle Hieronymus’a (y. 347-y. 420) göre hem bir çekiciliği olan hem de inancın değerlerinden uzak olan pagan bilgileri, onları iştah açıcı kılan bütün süslerden arındırılmalıdır; sadece bu şekilde Hıristiyan ilmiyle kaynaştırılmaya layık olacaklardır.</p>

  <p class="block_39">Bilgilerin bir aradalığına doğru</p>

  <p class="block_9">Pagan bilgi dağarcığının daha zayıf zihinler üzerinde neden olabileceği aşırı etkiden kaynaklanan korkulara rağmen, Yunan-Roma geleneğinden devralman bilgi ve becerilerin mirasının büyük kısmı zamanla Hıristiyan aydınların eğitimine eklenir. Antikçağda gelişen teknikler ile Hıristiyanlık döneminde doğan inancın birleşmesi, Batı kültürünün Roma İmparatorluğu’nun çöküş yüzyıllarında ayakta kalmasını sağlar. Yüzyılları aşacak kadar sağlam becerilerle donatılmış ve kutsal metinlerle ilk Kilise Babalarının eserlerinden güç alan Hıristiyan ilmi tam da Roma kurumlarının dağıldığı yıllarda bütün Avrupa’ya yayılır ve Barbar modellerine uyan yeni kimliklerin doğuşuna tanıklık eder, hatta bazen onlara eşlik eder.</p>

  <p class="block_9">Siyasal çalkantılar, uzun süreli askeri çatışmalar, sağlam bir merkezi kurumun yokluğu ve bunlara bağlı olarak resmi eğitim örgütünün ortadan kalkışı, eğitim ve daha genel anlamda kültür sorununun yerel kurumlara, yani kiliseye bağlı manastırlara devredilmesiyle sonuçlanır. Manastırlar içerisindeki bazı aydınlar, erken ortaçağın merkezi döneminin koşullarının antikçağın ve patristik dönemin kültürünün tüm izlerini yok etmesini engellemek amacıyla farklı geleneklerden kaynaklanan bilgileri mümkün olduğu kadar toplama ihtiyacı hisseder.</p>

  <p class="block_9">Bu yaklaşım, çok özgün olmayan eserlerin ortaya çıkmasına neden olsa da, Batı kültürünün evrimine de katkıda bulunur.</p>

  <p class="block_46"> </p>

  <p class="block_46"> </p>

  <p class="block_30">Cassiodorus</p>

  <p class="block_39">Siyasetten dini cemaat yaşamına</p>

  <p class="block_9">Romalı bir asil olan Cassiodorus’un (y. 490-y. 583) faaliyetleri insanoğlunun kendini ve bildiklerini içinde bulunduğu dönemin zorluklarından koruma isteğini temel alır. Siyasal kariyerinin zirvesinde Got krallarıyla işbirliği yapan Cassiodorus, bölgeye egemen olan Bizanslılarla bir arada yaşamaya katlanamaz ve kariyerini acı bir şekilde sonlandırarak 550 yılı civarında Calabria bölgesinde Vivarium adı altında dini ve kültürel bir cemaat kurar ve neredeyse 90 yaşında gerçekleşen ölümüne kadar orada yaşar. Kişisel eğitiminin hem Yunan-Latin geleneğine dayalı teknik bilgiler hem de sağlam bir Hıristiyan inancı içermesi, onu bu cemaat yaşamını her şeyden önce pedagojik bir amaca göre düzenlemeye, yani cemaatin diğer üyelerini, inançları sağlam, beşeri bilimlerde donanımlı, Hıristiyan âlimleri olma idealine göre eğitmeye iter. Cassiodorus bu amaçla, bilgiler ile ilim arasında uyum idealinin gerçekleştirilmesi için gerekli olan tüm bilgilerin bir sentezi olan <i class="calibre2">Institutiones (Kurumlar)</i> adlı eseri yazar. İdeal Hıristiyanlık eğitiminin her iki yönünü de kapsamayı amaçlayan <i class="calibre2">Institutiones,</i> okura iki taraflı yönlendirerek, önce kutsal metin <i class="calibre2">(Institutiones divinarum litterarum),</i> sonra da dindışı bilgiler <i class="calibre2">(Institutiones saecularium litterarum)</i> alanında rehberlik yapar.</p>

  <p class="block_9"><span class="text_">Institutiones</span><b class="calibre3">: İyi bir Hıristiyanın</b> <b class="calibre3">eğitim yolculuğu</b></p>

  <p class="block_9">Cassiodorus örneğinde olsun erken ortaçağın tamamında olsun, bu kadar farklı iki yönelimin bir arada yer alabilmesi, dini veya dindışı her türlü bilginin, sadece bütün gerçeklerin kaynağı olan Tanrı’dan kaynaklandığı sürece bilgi olduğu inancına dayanır. Böyle bir bakış açısıyla, Hıristiyanlar için kutsal metinleri konu alan tefekkürün yanında teknik disiplinlerin rehberlerini incelemek ve bu iki araştırmayı kilise tarihinin ilk yüzyıllarında yaşamış olan Babalar’ın metinleriyle desteklemek meşru eylemlerdir. Somut olarak uygulanabilecek bir eğitim planını tarif eden <i class="calibre2">Institutiones,</i> Kitabı Mukaddes’in okunması başta olmak üzere Hıristiyanların eğitim yolculuğunu titizlikle tasarlar. Cassiodorus, kutsal metinleri okumayı ve anlamayı öğretecek öğretmenlerin olmadığını fark ettiğini üzüntüyle ifade eder. Roma’da, Hıristiyanların hem kutsal metinleri tefsir etmeyi hem de Yunan-Roma geleneğinden kaynaklanan diğer becerileri öğrenebileceği resmi bir okul oluşturmaya çalıştıktan ve Yunan-Got Savaşının eğitim gibi barışçıl faaliyetlerin <i class="calibre2">(res pacis)</i> gerçekleştirilmesine izin vermeyeceğini kabul ettikten sonra bir öğretmen olarak <i class="calibre2">(ad vicem magistri) Institutiones</i> kitabını yazmaya karar verir.</p>

  <p class="block_39">Kutsal metinler ile karşılaştırma</p>

  <p class="block_9">Cassiodorus’a göre kutsal metinler hakkında bilgi edinmek insan ruhunun yükselmesi <i class="calibre2">(ascensio)</i> anlamına gelir, bir ilerlemedir ve <i class="calibre2">Institutiones’in</i> ilk kitabında, yazarın da belirttiği gibi, İsa’nın yaşıyla aynı sayıda olan 33 başlık altında düzenli bir şekilde anlatılır. İlk kısmın ilk dokuz kitabında kutsal metinin farklı bölümleri tarif edilir; kutsal metin kolaylıkla anlaşılmaz, ama Cassiodorus’un onuncu başlıkta anlattığı üzere, gerçeği kavramanın farklı düzeyleri yoluyla incelenebilir. Dolayısıyla kutsal metin ile karşılaştırmayı kolaylaştırmış olan yazarların hazırladığı girişle <i class="calibre2">(introductio)</i> (örneğin Augustinus’un <i class="calibre2">De doctrina christiana</i> eseriyle) başlamak gerekir; sonrasında hem kutsal metinin en karanlık gizemlerini anlaşılır kılan yazarları <i class="calibre2">(expositores),</i> hem de tek tek sorunları <i class="calibre2">(quaestiones),</i> ele almış olan yazarları incelemek yararlı olacaktır. Son olarak da, uzun bir inanç deneyiminin tanıklıklarına daha genç bir bakış açısı kazandırmak amacıyla, Kitabı Mukaddes’ten alıntı dağarcıkları ve daha yaşlı âlimlerle <i class="calibre2">(peritissimi seniores)</i> kıyaslamalar da âlimler için faydalı olacaktır. Cassiodorus ilk kitabının son kısmını, <i class="calibre2">Institutiones’</i>in işlevsel değerine işaret eden bazı pratik öğretileri anlatmaya ayırır. Söz konusu eğitim programı teknik imkânlardan da yararlanır, dolayısıyla Cassiodorus, bostanlar içerdiği ve balık dolu bir derenin yanı başında olduğu için ideal bir çalışma mekânı olan Vivarium’un erdemlerini yücelttikten sonra, cemaatin diğer üyelerine elyazmalarının çoğaltılması işine dikkatle ve titizlikle kendilerini vermelerini tavsiye etmekten geri kalmaz. Manastırın kurucusu Cassiodorus, yazmanların hiçbir eksiğinin olmaması gerektiğini söyler ve onlara gerekli olan malzemeleri, yazım rehberleri, ciltleme konusunda uzmanlar, gece çalışmaları için yağ lambaları ve insanoğlu için en faydalı icatlardan biri olup saatlerin ölçülmesine izin veren bir saat <i class="calibre2">(“horarum moduli, qui ad magnas utüitates humani generis noscuntur inventi”)</i> şeklinde sıralar.</p>

  <p class="block_9">Keşişlerin ve genelde Hıristiyanların hangi konularda ve nasıl eğitim alması gerektiğini işleyen birinci kitap, inananların, bilgili olmanın yanı sıra daima uyması gereken kuralların hatırlatılmasıyla sonlanır: üst makama <i class="calibre2">(praeceptor)</i> itaat, manastırın sınırları dışındakilere yardım ve kutsal metindeki konuları derinlemesine inceleyerek birbirinden farklı bu kadar çok metinden kaynaklanan öğretileri tek bir eserde toplayanlara minnet hissetmek.</p>

  <p class="block_39">İkinci kitap: Beşeri bilimler</p>

  <p class="block_9">Birinci kitabın 33 başlığı nasıl İsa’nın dünya üzerindeki hayatının mükemmelliğini örnek alıyorsa, <i class="calibre2">Institutiones’ın</i> ikinci kitabı da, yazarın anlatmayı amaçladığı beşeri bilimlerin sayısı olan yedi başlıktan oluşur; gramer, retorik, diyalektik, aritmetik, müzik, geometri ve astronomi genel özellikleriyle tanıtılır ve gerçek Hıristiyanların eğitimine fayda sağlayan beceriler bütününe dahil edilmiş olur. Kısaca tanıtılan bu farklı disiplinler gerçekler hakkında bilgi sahibi olmaya yardımcı olan araçlar olarak ortaya çıkar; her birinin kendine özgü kuralları vardır ve bu kurallara uymak, Tanrı’nın yarattığı akılcı evrenin karmaşık düzeninin en iyi şekilde yüceltilmesini sağlar. Dolayısıyla Cassiodorus’un <i class="calibre2">Institutiones</i> eseri erken ortaçağ ansiklopedi yazarlığının iki yönünü çok etkili bir şekilde sergiler: Bir yandan eğitim açısından faydası dokunacak eserlerin hazırlanması şeklinde pratik bir amacı vardır; diğer yanda da Barbar krallıkları tarafından bölünmüş Avrupa’da geriye kalan kültürlerarası tek unsur olan dini kültürün (ve manastır kültürünün) muhafaza edilmesi amacıyla bu kadar geniş kapsamlı ve genelde pek ayrıntılı olmayan bu eserlerin yazılması söz konusudur.</p>

  <p class="block_46"> </p>

  <p class="block_46"> </p>

  <p class="block_30">Martianus Capella</p>

  <p class="block_39">Beşeri bilimler geleneği</p>

  <p class="block_9"><i class="calibre2">Institutiones’ın</i> ikinci yarısında yedi beşeri bilimin <i class="calibre2">(trivium’u</i> oluşturan gramer, diyalektik ve retorik ile <i class="calibre2">quadrivium’u</i> oluşturan aritmetik, geometri, müzik ve astronomi) ayrıntılı bir incelemesinin yer alması, pagan kültüründen Hıristiyan ilmine ağır geçiş sürecinde bu disiplinlere atfedilen rolün bir göstergesidir, çünkü bu disiplinlerde Hıristiyan eğitiminin yeni ihtiyaçları ile klasik bilgilerin normatifliğinin arasındaki kaynaşmanın izine rastlanabilir. Nitekim <i class="calibre2">artes</i> [sanatlar, zanaatlar] geleneği MÖ IV. yüzyıla kadar uzanır; bu disiplinler ilk defa bu dönemde, benimsedikleri farklı metodolojiler temelinde sınıflandırılırlar. Gramer (örneğin Dionysios Thraks tarafından yazılan eser), aritmetik (Gerasalı Nicomachus’un <i class="calibre2">İntroductio arithmetica</i> eseri) ve geometri (Eukleides’in <i class="calibre2">Elementa</i> eseri) alanlarında gerçek anlamda rehberlerin yayımlanmış olması, bu geleneğin MÖ III ila II. yüzyıl arasında giderek kurumsallaşmış olduğuna işaret eder. Ancak beşeri bilimlerle ilgili külliyatın tamamının Latin dünyasındaki ilk analizi, Cicero’nun (MÖ 106-43) bir çağdaşı olan Marcus Terentius Varro’ya (MÖ 116-27) aittir; Varro, <i class="calibre2">Disciplinarum libri IX [Kitap Disiplini Üzerine IX],</i> adlı eserde, tıp ve mimarlığı ekleyerek sayısını dokuza çıkardığı bu sanatların tasvirini yapar; Cicero da aynı pratik işlevsellik açısıyla beşeri bilimlere hukukun da eklenmesini önerir. Bu disiplinlerin sayısı ve ayrımı ancak MÖ I. yüzyılda sabitleşecektir. <i class="calibre2">Artes liberales,</i> Augustinus’un (354430) eserlerinde de etkisine rastlanabilecek ilk ihtiyat tavrından sonra, rehber türünden çeşitli yaygın eserlerin de aracılığıyla gerçek anlamda kabul edilirler.</p>

  <p class="block_9"><span class="text_">De nuptiis:</span> <b class="calibre3">Beşeri bilimlere pagancı yaklaşım</b></p>

  <p class="block_9">Bu eserler arasında <i class="calibre2">Institutiones’ten</i> bir yüzyıl önce yazılmış olan <i class="calibre2">De nuptiis philologiae et mercurii [Filoloji ile Merkür’ün Evliliği Üzerine]</i> dikkat çeker: Cassiodorus’un da tanıdığı (ve Vivarium’un kütüphanesinde olmamasından şikâyetçi olduğu) <i class="calibre2">De nuptiis,</i> V. yüzyılda Kartaca’da yaşamış pagan bir yazar olan Martianus Capella tarafından yazılmıştır. Erken ortaçağda Hıristiyan olmayan ansiklopedi yazarlığına bir örnek teşkil eden bu eser, düz yazı olup sık sık vezin kısımlarla bölünen dokuz kitaptan oluşur ve MÖ I. yüzyılda Varro tarafından düzenlenmiş ancak sonradan kaybolmuş <i class="calibre2">artes liberales</i> mirasını Latin ortaçağ dünyasına sunar. Tıp ve mimarlık eğitimini de öngören Varro’nun sınıflandırmasına kıyasla, <i class="calibre2">De nuptiis,</i> Cassiodorus’un bir yüzyıl sonra <i class="calibre2">Institutiones’ın</i> ikinci kitabında sunacağı yedi sanatı tasvir eder. Martianus’un metini Cassiodorus’un metininden çok farklıdır; sanatların incelenmesiyle sınırlı olmakla kalmaz, yazarın pagan kişiliğinden dolayı dindışı bir edebi anlatıma sahiptir. Nitekim eserin ilk iki kitabında kendine bir eş arayan Mercurius’un Apollo’nun tavsiyesi üzerine Bilgelik’in kızı Filoloji’yle evlenmeye karar verdiği anlatılır. Tanrıların meclisine gelen Filoloji, yanına Herakleitos’tan Aristoteles’e, Platon’dan Orpheus’a ünlü kişilerden oluşan bir maiyet alan Mercurius’la karşılaşır ve müstakbel kocası ona yedi cariye, yani yedi sanatı hediye eder. <i class="calibre2">De nuptiis’in</i> geri kalan yedi kitabında da Martianus bu yedi disiplini tasvir eder, her birinin sembolik yapısına titizlikle yer verir: Her birinin görünümü, giysileri, yürüyüşü, sözleri ve davranışları bu sanatların mitolojik tasvirlerdeki karakteristik özelliklerine işaret eder. Örneğin Gramer yazı levhalarında kullanılan balmumunu yanında getirirken, Diyalektik kendini tanıttığında kendi kelime dağarcığına özgü olan ve çoğunluk tarafından anlaşılmayan ifadeler kullanır. Dolayısıyla <i class="calibre2">Denuptiis</i> hem edebi biçim hem de amaç yönünden Cassiodorus’un <i class="calibre2">Institutiones’inden</i> çok farklıdır.</p>

  <p class="block_39">Eserin başarısı</p>

  <p class="block_9"><span>Bu eserin elde ettiği başarı hem pagan kökenli olmasına rağmen eğitim programına dahil edildiği için temel bir rehbere duyulan ihtiyaca işaret eder, hem de en bilgili aydınların karmaşık metinlerin içinden çıkmasına izin veren özel becerilerini gözler önüne serer, çünkü Martianus’un metini, yedi beşeri bilimle ilgili sorunları az ve öz bir derleme içinde sunar ve özelliklerini genelde zor olan, kolaylıkla anlaşılmayan bir dille sıralar. Augustinus’un başlattığı, Cassiodorus’un devamını getirdiği ve Martianus Capella’nınki gibi pagan modellerine dayalı sanatların incelenmesi geleneği, erken ortaçağın tamamı boyunca olağanüstü bir başarı elde eder. Karolenj döneminde, Şarlman’ın (742-814) ve saray teologlarının teşvik ettiği yeni Hıristiyan eğitiminin temelini oluşturur ve Johannes Scotus’la (810-880) en iyi tefsir yazarlarının aydın eserleri yoluyla Gerbert d’Aurillac (y. 950 - 1003,</span> <span class="text_"><img alt="Image" class="calibre4" src="../Images/image-2.jpg" /></span> <span>&gt; 999), Abbon de Fleury ve özellikle bu geleneği tüm teoloji konulu eserlerinde yücelten Aostalı Anselmus (10331109) gibi X ve XI. yüzyılların kültürünün en üstün temsilcilerine ulaşır.</span></p>

  <p class="block_46"> </p>

  <p class="block_46"> </p>

  <p class="block_30">Sevilla Piskoposu İsidorus</p>

  <p class="block_9"><span class="text_">Etymologiae:</span> <b class="calibre3">anlamın kökeni üzerine bir araştırma</b></p>

  <p class="block_9">Cassiodorus’un modelinin bir benzeri, 600’den itibaren Sevilla piskoposu olan İsidorus’un (y. 560-636) <i class="calibre2">Etymologiae [Kelimelerin Kökenleri]</i> adlı eserinde görülür. <i class="calibre2">Institutiones’le</i> karşılaştırınca, İsidorus’un hayatının son yirmi yılında neredeyse aralıksız olarak üzerinde çalıştığı <i class="calibre2">Etymologiae,</i> kutsal metin ilmi ile liberal bilgiler arasındaki ayrımla sınırlı değildir, bilginin farklı alanlarını kapsar; İsidorus, bir kelimenin ardındaki neden <i class="calibre2">(origo)</i> ve onu oluşturan fikir <i class="calibre2">(etymologia)</i> bilindiği zaman anlamının en doğru şekilde kavranacağına inanır ve tek sınıflandırma kriteri olarak, incelenen terimlerin etimolojik kökeninden yararlanır. İsidorus bu amaçla, eğitimi sırasında başvurduğu bütün metinlerden aklında kalanları <i class="calibre2">(recordatio)</i> eskilerin tarzına göre derleyip yazdığını belirtir. Dolayısıyla bu eser, pagan kaynakların (Plinius, Varro, Martianus Capella, Lucretius, Gellius) ve Hıristiyan kaynakların (Lactantius, Ambrosius, Augustinus, Hieronymus, Cassiodorus) karmaşık bir şekilde birleştirilmesinden oluşur, ama <i class="calibre2">Institutiones’</i>ta o kadar belirgin olan pedagojik amaçtan yoksundur; nitekim <i class="calibre2">Etymologiae’</i>da, Hıristiyanların eğitimine katkıda bulunacak rehberlere özgü özellikler görülmez, aktarılan bilgilerin miktarından dolayı eser bir tür bilgi dağarcığı gibidir, hatta bazen yazarın belli bir konuda toplamış olduğu tüm kaynakların ve bölük pörçük bilgilerin basit bir listesi gibidir. Dolayısıyla İsidorus tarafından derlenip sınıflandırılmış atıf ve alıntılardan oluşan bu eser, genel becerilere sahip insanların belli bilgileri araştırmasını kolaylaştırır.</p>

  <p class="block_39">Yapısal açıdan karmaşık bir eser</p>

  <p class="block_9">Eser yapısal açıdan oldukça karmaşık görünür. İlk dört kitap beşeri bilimler ve tıbba, beşinci kitap yasalara, altıncı, yedinci ve sekizinci kitap ise kutsal metinler, Tanrı ve melekler ve kilise dahil olmak üzere dini konulara ayrılmıştır, sekizinci ve dokuzuncu kitap ise dil-bilim sorunlarını (genelde diller ve terimlerin etimolojisi) ele alır. Eserin ikinci yarısı temelde insanlar, dünya ve yapılardan savaşla ve oyunlarla ilgili her şeyin tanımlanmasına kadar duyusal dünyaya ayrılmıştır. <i class="calibre2">Etymologiae’</i>daki bu sınıflandırma İsidorus’un gerçeğin tam ve kapsamlı bir resmini sunmak amacıyla sadece bilginin değil, gündelik yaşamın da tüm alanlarını analiz etme isteğini açık bir şekilde gözler önüne serer. Hem bir ilim eseri olan hem de dönemin kültürüne ve eğitimine tanıklık eden <i class="calibre2">Etymologiae,</i> erken ortaçağın ansiklopedi yazarlığının temel yönlerinden birine işaret eder: Cassiodorus bu türün pedagojik yönünü, Martianus da edebi yönünü vurgularken, İsidorus eğitime destek amacıyla hazırlanan eserlerin ilk örneklerinden birini sunar ve Batı kültürünün uzun dönemleri boyunca en yararlı ve en çok kullanılan bilgi kaynakları olan tanım ve bilgi dağarcıklarının öncülüğünü yapar.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Felsefe:</b> <i class="calibre2">Boethius: Bir Uygarlığın Geleceğe Aktarım Aracı Olarak Bilgi,</i> s. 363; <i class="calibre2">Scotus Eriugena ve Hıristiyan Felsefesinin Başlangıcı,</i> s. 390;</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Ansiklopedi Yazarlığı ve Sevillalı İsidorus,</i> s. 622</p>

  <p class="block_60"><span class="text_32"><br class="calibre15" id="calibre_pb_75" /></span></p>
</body>
</html>
