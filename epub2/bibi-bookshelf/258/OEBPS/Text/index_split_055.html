<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942859">İmalat Alanı ve Loncalar</p>

  <p class="block_6">Diego Davide</p>

  <p class="block_19"> </p>

  <p class="block_19"> </p>

  <p class="block_9"><i class="calibre2">Erken ortaçağda, özerklik amacı taşıyan, ama bunu gerçekleştiremeyen büyük toprak sahipleri üretim döngüsünü tamamlayabilmek adına harekete geçer. Takas ekonomisi yavaşlasa da devam eder ve çok sayıda panayırın ve pazarın olduğuna dair kanıtlar vardır. Suriyeliler, Frizyalılar ve Yahudiler de lüks tüketim ürünlerinin ticaretini başarıyla yürütmeye devam ederler. Boyut ve nüfus açısından küçülen kentlerde,</i> kolonların <i class="calibre2">kendi başlarına üretemediklerini üreten zanaat atölyeleri bulunmaktadır. Erken ortaçağda zanaatkârlar arası dayanışmanın varlığına dair bilgiler bölük pörçük olsa da, tarihçilerin, loncaların ortaya çıkışı üzerinde savlar ortaya atmalarına neden olmuştur.</i></p>

  <p class="block_46"> </p>

  <p class="block_46"> </p>

  <p class="block_30">Erken ortaçağda Ekonomi: Saraylarda Zanaat ve Seyyar Zanaatkârlar</p>

  <p class="block_9">Antikçağdan beri devam eden büyük ekonomi erken ortaçağ Avrupa’sında tarım temelli bir dizi yerel ekonomiye bölünür; burada egemen olan, <i class="calibre2">curtis</i> veya <i class="calibre2">villa</i> denen, doğrudan derebeyi tarafından işlenen <i class="calibre2">pars dominica</i> ile <i class="calibre2">kolonlara</i> tahsis edilen <i class="calibre2">pars massaricia</i> olmak üzere iki kısımdan oluşan büyük arazilerdir. Saraylar da tarım üretimi döngüsünün tamamını özerk bir şekilde gerçekleştirmek için gerekli olan altyapıyı oluşturur. Ancak bu niyet hiçbir zaman çıkış noktalarından uzak, kapalı bir ekonomiye dönüşmez, çünkü hiçbir saray bütün ihtiyaçlarını tek başına karşılayacak durumda değildir ve üretim fazlası, takas ekonomisinin azalmasına rağmen var olmaya devam eden yerel pazarlara ve panayırlara gönderilir (Ekim ayında Paris yakınlarında düzenlenen ve yıllık bir tarım pazarı olan Saint Dionysios panayırı 635 yılında ortaya çıkar; Saint Matthias panayırı da 775 yılından itibaren şubat ayında düzenlenmeye başlar).</p>

  <p class="block_39">Çiftçilerin durumu</p>

  <p class="block_9"><i class="calibre2">Curtis</i> sisteminin kayda değer başarısı, <i class="calibre2">curtis</i>lerin sahipleri ile çiftçilerin ortak bir çıkar etrafında birleşmesinden ileri gelir: Arazilerinin tamamını işletemeyen <i class="calibre2">curtis</i> sahipleri onları, işleyecek toprak ve tam bir üretim döngüsüne dahil olmanın sağladığı asgari geçim karşılığında neredeyse serf olmayı ve zor çalışma şartlarını kabul etmek zorunda kalan çiftçilere tahsis ederler. <i class="calibre2">Kolonlar,</i> parasal veya ayni olarak bir vergi ödemenin yanı sıra ihtiyaca göre derebeylerinin bölümlerinde veya derebeyinin evinin, tahıl ambarlarının, su değirmenlerinin inşası veya bira ve şarap yapımı gibi zanaat alanlarında <i class="calibre2">corvees</i> adı verilen zorunlu hizmetlerde bulunmak zorundadır.</p>

  <p class="block_9">Aynı düzen büyük kilise mülklerinde de benimsenir; tarlalarda çalışan işgücü dini cemaat yaşamı için gerekli olan alanlarda çalıştırılır ve bu alanların gelişimi amaçlanır, hatta bazı manastırlarda zanaat okulu işlevi gören atölyeler açılır.</p>

  <p class="block_39">Zanaatkâr keşişler</p>

  <p class="block_9">El emeği gerektiren faaliyetlerde çalışmaktan çekinmeyen keşişler arasında birçok ünlü kuyumcu, çan dökümcüsü ve dokumacı olduğu bilinir. En azından XII. yüzyıla kadar taş yapı sanatının başlıca uzmanları keşişlerdir ve XI ila XII. yüzyıl arasında yazılmış olan ve ortaçağda sanat ve zanaat alanındaki teknik bilgilerin toplandığı bir tür rehber olan <i class="calibre2">De diversis artibus [Farklı Zanaatlar Hakkında]</i> yazarının Benedikten keşiş Theopbilus (y. 1080-1125’den sonra) olması şaşırtıcı değildir. XI. yüzyılda Bobbio Manastırı’nda fırıncı, kasap, taş ve ahşap ustaları ile giyecek yapımıyla ilgilenen kişilerin bulunduğunu biliyoruz; Reims’teki Saint Remi Manastırı’nda demirci, değirmenci ve balıkçılar, Staffelsee ve Sankt Gailen Manastırlarında ise çeşitli zanaatkârlar bulunur, ama bunların tam zamanlı olarak zanaat alanında çalışan işgücü oluşturup oluşturmadığı ve tam olarak ne yaptıkları belli değildir.</p>

  <p class="block_39">Ve seyyar zanaatkâr</p>

  <p class="block_9"><i class="calibre2">Kolonlar,</i> derebeylerinin evlerinin sade dekorasyonuyla, tarım faaliyetleri için gerekli aletlerin, pişmiş topraktan tabak çanakların, giysilerin yapımıyla ilgilenebiliyorsa da, saraylar ile manastırlar arasında gidip gelen ve daha yüksek düzeyde ustalık gerektiren işleri yerine getiren seyyar zanaatkârlar da vardır. Bunların arasında demirciler, camcılar, kuyumcular, çan dökümcüleri ve taş ustaları da vardır, ancak tarihçiler arasında bu kişilerin hukuki statüsü konusunda fikir birliğine varılmamıştır.</p>

  <p class="block_46"> </p>

  <p class="block_46"> </p>

  <p class="block_30">Çalışma Yaşamı ve Şehir</p>

  <p class="block_9">İşlenen toprakların tamamı <i class="calibre2">curtis</i> sitemine dahil değildir; <i class="calibre2">curtis</i> sitemi, özellikle kentsel alanların yakınlarında var olmaya devam eden küçük mülkler gibi farklı üretim şekilleriyle bir arada yer alır. Bir çöküş döneminden geçen, yoksullaşan ve hem yüzölçümü hem de nüfus açısından küçülen kentlerde tarıma yönelik geniş alanlar belirmeye başlar. Derebeyliklerin üretim fazlasıyla ayakta kalan yerel ticaret, çok parlak şartlarda olmasa da kentsel zanaatı ayakta tutar. Dönemin belgelerinde, faaliyetlerini icra etmek için pazarlarda tezgâhlar kiralayan, hatta aynı zamanda konut görevi gören dükkân satın alan <i class="calibre2">negotiatores’e</i> [aracılar] dair örneklerden söz edilir. <i class="calibre2">Kolonlar,</i> yapmakla yükümlü oldukları katkının kendi başlarına üretemeyecekleri şeylerden oluşması durumunda, kentlerdeki zanaat dükkânlarından, tarım ürünleri karşılığında bunları satın alır.</p>

  <p class="block_9"><b class="calibre3">Sanat</b> <b class="calibre3">ve meslek loncalarının öncüleri</b></p>

  <p class="block_9">Bu bağlamda, I. Gregorius (y. 540-604) zamanında Roma’daki boyacılar veya Napoli’deki sabuncular gibi bazı zanaat sınıflarının varlığına dair belgeler büyük önem taşır. Papanın kentin piskoposuna yazdığı bir mektupta dediği üzere, Napoli’deki sabuncular mesleklerinin icrası konusundaki bazı sorunlardan dolayı Napoli Kontu’yla ihtilaf içindedir. Piacenza sabuncuları VIII. yüzyılda yetkili makamlara vergi ödemekle yükümlüdür; Roma’da 1030 yılında var olduğu bilinen <i class="calibre2">schola hortolanorum</i> [bostancılık okulu] ile Ravenna’daki <i class="calibre2">schola piscatorum</i> [balıkçılık okulu], geç ortaçağda yaygın olarak var olacak sanat ve meslek loncalarına çok benzeyen örgütlenmelerin erken ortaçağda da var olduğunu gösterir.</p>

  <p class="block_46"> </p>

  <p class="block_46"> </p>

  <p class="block_30">Zanaat Loncalarının Kökeni</p>

  <p class="block_39">Dört tez</p>

  <p class="block_9">VI ila XI. yüzyıllar arasında iş dünyasıyla ilgili örgütlenmelerin varlığına dair bilgiler, tarihçiler arasında sanat ve meslek loncalarının kökenleri ve yetkili makamlarla ilişkileri konusunda ilgi uyandırmıştır. Başlıca tartışmaların dayandığı dört ana tez vardır: Birinci teze göre ortaçağdaki zanaat dayanışması ile Roma <i class="calibre2">collegiası</i> [loncaları] arasında bir devamlılık söz konusudur Dolayısıyla bu örgütlerin resmi yetkili makamlara tabî olma durumunun devam ettiği varsayılsa da, bu tez henüz yeterli düzeyde kanıtlanamamıştı.</p>

  <p class="block_9">Buna benzer ikinci bir tez, devamlılığı reddetmez, ama kuzeyin Longobardlar tarafından fethi ve güneydeki siyasi çöküş döneminden dolayı bu bağda bir kopma olduğunu savunur. Yine de en azından Lombardia bölgesinde loncalar yeniden oluşturulur ve yetkili makamların kontrolü altında olur; bu tez sadece darphane çalışanları açısından teyit edilebilmiştir ve bu örnek genelleme yapmaya pek müsait değildir.</p>

  <p class="block_9">Üçüncü bir teze göre, geç Roma döneminde çok yaygın olan ve belli bir mesleği icra edenlerin, özel anlaşmalarla kararlaştırılan maaş ve fiyat düzeylerine uymasını sağlayan yasadışı yemin, meslek localarının ilkel bir şeklini oluşturur. Loncalar ile yetkili makamlar arasındaki çözümsüz ihtilafların, resmi çıkarın aleyhine olan bu anlaşmalara dayandığına inanılır.</p>

  <p class="block_9">Dördüncü tez ise, geç ortaçağda ve daha sonraları çok rağbet görecek olan örgütlenmelere benzeyen eski örgütlenmeleri daha ihtiyatlı bir şekilde göz önüne alsa da, tek tek girişimlerin özgünlüğü üzerinde durur ve bu olgunun söz konusu dönemde var olan iktidar ilişkileri çerçevesinde düşünülmesi gerektiğini savunur.</p>

  <p class="block_9"><b class="calibre3">Zanaat dallarının gelişimi ile şehirler arasındaki sıkı</b> <b class="calibre3">bağ</b></p>

  <p class="block_9">Devamlılığı, tâbi olunan kurumlarda veya ihtilaflı ilişkilerde aramak, XII ve XIII. yüzyıl ortaçağ loncalarının kentlerin yeniden gelişmesinde oynadığı belirleyici rolü unutturma riski taşır. Kentlerin gelişimi ile zanaatların gelişimi arasında sıkı ilişkiler vardır; zanaatlar sadece ekonomik boyutla değil, toplumsal (kentin diğer üretim sektörlerini teşvik eden hayır işlerini ve başka dini faaliyetleri üstlenirler), askeri ve özellikle idari ve siyasi kesimlerle de ilgilidir, çünkü bu kesimler kent konseylerinde rol alırlar, hatta idari görevler üstlenirler.</p>

  <p class="block_46"> </p>

  <p class="block_46"> </p>

  <p class="block_30">Bizans İmparatorluğu’nda Loncalar</p>

  <p class="block_9">Jules Nicole tarafından keşfedilmiş olan <i class="calibre2">Eparcus Kitabı’ndan,</i> Bizans İmparatorluğumda mesleklerin devletin kontrolüne tâbi olan loncalar şeklinde örgütlendiği, devletin ürün fiyatlarını ve ürünlerin alım ve satım şeklini düzenlediği anlaşılmaktadır. X. yüzyıla ait olan bu metin farklı loncalarla -noterler, bankerler, sarraflar; giyecek ve parfüm satıcıları; mum ve sabun üreticileri; bakkaliye, et, balık ve şarap tedarikçileri- ilgili kuralların toplandığı 22 bölümden oluşur. Ancak hekimler, ayakkabıcılar, berberler ve terziler gibi önemli meslekler dahil edilmemiştir. Bu kuralların büyük kısmının, loncaları, ticaret alanında çıkarları olan büyük arazi sahiplerinden ve bu loncalara üye olmadan mesleklerini icra eden zanaatkâr ve tüccarlardan korumayı amaçladığını vurgulamak gerekir.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Çevre, Ortam ve Nüfus,</i> s. 253; <i class="calibre2">Kentlerin Çöküşü,</i> s. 257; <i class="calibre2">Curtis Ekonomisi ve Kırsal Derebeylikler,</i> s. 262; <i class="calibre2">Tüccarlar ve Ulaşım Yolları,</i> s. 281; <i class="calibre2">Deniz Ticareti ve Limanlar,</i> s. 285; <i class="calibre2">Ticaret ve Para, s.</i> 291; <i class="calibre2">Yahudiler,</i> s. 300</p>

  <p class="block_57" id="calibre_pb_55"> </p>
</body>
</html>
