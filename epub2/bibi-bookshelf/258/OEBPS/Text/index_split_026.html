<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942828">Peygamber Hz. Muhammed ve İslamın İlk Yayılışı</span></p>

  <p class="block_6">Claudio Lo Jacono</p>

  <p class="block_19"> </p>

  <p class="block_19"> </p>

  <p class="block_9"><i class="calibre2">İslamın VII.</i> <i class="calibre2">yüzyılda Mekke’de ortaya çıkışı, Arabistan’la ilgili fazla bilgi sahibi olunmaması nedeniyle şaşırtıcı bir olay olarak vuku bulur. İslamın yükselişi sadece yoğun din yayma faaliyetinin sonucu değildir; Müslümanların kendilerini çok hızlı bir şekilde kabul ettirmek için Arap yarımadasındaki pagan, Yahudi, Hristiyan ve Mazdekçilere karşı, ilk halifelerle de Yakındoğu ve Pers halklarına karşı yürüttükleri savaşlar bu süreç üzerinde çok önemli rol oynar.</i></p>

  <p class="block_46"> </p>

  <p class="block_46"> </p>

  <p class="block_30">İslamın Doğuşu ve Öğretileri</p>

  <p class="block_9">İslamın ilk izlerinin, 620’li yıllarda Arabistan’ın Mekke adlı büyük kentinde ortaya çıktığı görülür; Ptolemaios’un Makoraba adını verdiği ve Kâbe adlı küp şeklindeki tapınağın çevresinde gelişmiş olan bu kentte Kureyş kabilesi yaşıyordu.</p>

  <p class="block_9">İslamın olağanüstü yayılma hızının eşi benzeri tarihte yoktur. Yirmi yıldan biraz fazla bir sürede Arap Hicaz bölgesi dini ve askeri açıdan denetim altına alınır. Sonraki üç yılda Arap Yarımadasının tamamına boyun eğdirmeye başlanırken yedi yıl içinde Bizans yönetimindeki Suriye ve Mısır, Mezopotamya ve İran’ın batı kesimi ele geçirilir ve 226’dan beri burada saltanat süren Sasani hanedanı 651’de yok edilir.</p>

  <p class="block_39">Askeri ve dini açıdan hızlı yükseliş</p>

  <p class="block_9">Bu hız Asya, Afrika ve Avrupa’da büyük bir şaşkınlık yaratır. Bunun bir diğer nedeni de, Arabistan’la ve orada yaşayan göçebe veya yerleşik halklarla ilgili çok az şey biliniyor olması ve bunların büyük kısmının hayal ürünü olmasıydı. Hekataios, Herodotos, Nearkhos, Ariston, Knidoslu Agatharkhides, Diodorus Siculus, Eratbosthenes ve Strabon; Arabistan’ın ıssız çöllerinde Skeniteslerin (“çadırların altında yaşayanlar”), yani Bedevilerin yaşadığı ve genelde küçükbaş hayvan, eşek veya deve yetiştiren komşularına karşı küçük ölçekli yağmalamalar ve savaşlar yürütüyor olmaları dışında pek bir şey bilmiyordu.</p>

  <p class="block_9">Peygamber Hz. Muhammed (y. 570-632) Hicaz’ın küçük kentsel merkezlerinden biri olan Mekke’de doğar. Birçok hemşerisi gibi o da ticaretle uğraşır; kumaş, tütsü, hint sümbülü, mür ve belesem gibi çok rağbet gören <i class="calibre2">baharatlar</i> dahil olmak üzere değerli ürünlerin bulunduğu Suriye ve Yemen’e yolculuk yapar.</p>

  <p class="block_9">Bu ürünleri taşıyan kervanlar çok uzak ve birbirlerinden çok farklı bölgeler arasında bağlantı kurarak ekonomik olduğu kadar kültürel etkileşim görevi de görürler. Bu kervanlar, Sabiilerden Himyerlere kadar Güney Arabistan halklarının denetimi altındadır, Nabatîler de en kuzeyde, Petra civarından geçen yolları denetimleri altına tutardı.</p>

  <p class="block_9">Günümüzde Yemen olan <i class="calibre2">“Arabia Felix”te</i> [Mutlu Arabistan] MÖ 2. bin yıldan beri yaşayanlar monarşiyle ve federe devletlerle yönetilmiş, yazılı bir dil ve karmaşık bir dini sistem geliştirmiş, görkemli saraylar inşa etmiş ve tarıma can vermek için suyu akıllı bir şekilde kullanmışlardır. Arabistan, kolaylıkla aşılabilen dar deniz yolları üzerinden, antik dönemlerden kalma maddi ve manevi kültüre sahip topraklarla sık sık temas halindedir. Kızıldeniz’in batısında son derece güçlü bir Hıristiyan Habeş krallığı olan Aksum vardır, Basra Körfezi’nin doğusunda İran Vadisi yükselir, kuzeyde de Suriye ve Mezopotamya Arap Yarımadasına en yakın bölgeleri oluşturur. Bu toprakların her birine yüzyıllardır Yahudilik, Doğu Hıristiyanlığı ve Mazdekçilik egemendir.</p>

  <p class="block_39">Yeni bir din, yeni bir güç</p>

  <p class="block_9">Dolayısıyla İslam, 610 yılına doğru, kültürel açıdan zengin bir bölgede ortaya çıkar. Bu dinin peygamberi, bu arada varlıklı bir insan haline gelmiş olan, kendisine Cebrail yoluyla Allah tarafından çoktanrılı hemşerilerine “gerçek” inancı kabul ettirme görevi verildiğine inanan, bu zor ve riskli liderlik görevine kendini tamamıyla veren ve sonuçta başarı kazanan Hz. Muhammed’dir.</p>

  <p class="block_9">İslam, toplumsal düzenin altüst edilmesini gerektirir ve bu nedenle süreç, bazı riskleri beraberinde getirmektedir. Doğrudan doğruya Allah’a atfedilen Kuran -“okunacak kitap”- insanları mutlak bir tektanrıcılığa davet etmekle kalmaz; eskilerden kalma aile ve kabile bağlarının yerini inanca bırakması gereken bir inananlar toplumunun <i class="calibre2">(ümmet)</i> oluşturulmasını teşvik eder; bu dikkat çekici eşitçilik, tüketim karşıtı kavramlara ve güçlü bir dayanışmaya dayalıdır. Bütün bunların, eskiden beri iktidarda olup ayrıcalıkları ve güçleri ciddi bir şekilde tehlikeye düşen <i class="calibre2">Kureyşlileri</i> rahatsız etmediği düşünülemez. Bu nedenle husumet olması kaçınılmaz olsa da kabileler arasında geçerli olan ve kabilenin her üyesinin güvenliğini garanti altına alan geleneksel yasalardan ve köklü namus kavramından kaynaklanan karşıtlıklarında çok ileri gidemez, hatta 615’te Peygamber’in kabilesini dışlama girişimi bile bastırılır.</p>

  <p class="block_19"> </p>

  <p class="block_19"> </p>

  <p class="block_30">İslamın Yayılması</p>

  <p class="block_39">Hicret</p>

  <p class="block_9">Peygamber Hz. Muhammed’in 40 yıl boyunca, önce amcası ve hocası Ebu Talib’in (549-619) himayesinde, sonra da zengin Mekkeli dul Hatice bin Huveylit’in (y. 565-619) adına, sonra da eşi olarak ticaret yaptığı memleketinde îslamı yayması kolay değildir; hamilerinin -amcası Ebu Talib ile karısı Hatice- ölümlerinden üç yıl sonra, 622’de Peygamber daha kuzeyde bulunan Yesrib vahasının sakinleriyle anlaşmaya vardıktan sonra inananlarla beraber gizlice buraya geçer. Böylece kabile bağlantılarının kopmasına ve güvenlik hakkının ortadan kalkmasına neden olan bir “göç” <i class="calibre2">(hicret)</i> gerçekleşmiş olur.</p>

  <p class="block_9">Kısa süre içinde Müslümanlar tarafından Medinetü’n-Nebi, “Peygamber’in Şehri” veya kısaca Medine adı verilen kentte, başlangıçta küçük bir grup oluşturan Mekkeli muhacirlerin sayısı, yüzyıllardır vahalarda zengin bir hayat süren Yahudiler dışındaki pagan Arap halkın <i class="calibre2">(ensar</i> veya Peygamber’in destekçileri) zaman içinde İslamı kabul etmesi sayesinde giderek artar. Peygamber Hz. Muhammed, Yahudiler arasında aralıksız olarak İslamı yayma faaliyeti sürdürür ve büyük ölçüde Eski Ahit’e ait olan bir peygamber zincirinin son halkası olarak kendini boşuna kabul ettirmeye çalışır; bu süreç, İslam inancının başlangıç döneminde bile Yahudilikle temas sonucunda ne kadar büyük çaplı bir kültürel değişimden geçtiğini gösterir.</p>

  <p class="block_9">İslam, Yahudilikten pek de farklı olmayan bir şekilde, “ilahi bir irade”yi yerine getirme gerekçesiyle hem dinin barışçıl şekillerde yayılması hem de şiddetli savaşlar yoluyla yükselişe geçer.</p>

  <p class="block_9">Ümmetin silahlı mücadeleleri 624’te Bedir’de, 625’te Uhud’da (burada Müslümanlar ağır bir yenilgiye uğrar) ve 627’de Medine’de yaşanır ve 630’da zengin ve gururlu Mekke ile Huneyn’de Hicaz Bedevilerine boyun eğdirilir. Bütün bunların yanı sıra Medine’nin Yahudi topluluklarına karşı giderek artan derecede zorlayıcı önlemler alınır ve Beni Kurayza Yahudilerinin yetişkin erkeklerinin tamamı katledilir, çocukları ve kadınları köle olarak satılır.</p>

  <p class="block_9">İslamın yayılmasında Medine’nin ileri görüşlülük göstererek onları kabul ettiğini unutmayan ve Medine’de yaşamaya devam eden Peygamber 8 Haziran 632 tarihinde burada ölür.</p>

  <p class="block_46"> </p>

  <p class="block_46"> </p>

  <p class="block_30">Peygamber Hz. Muhammed’in Halefleri</p>

  <p class="block_9">Ümmetin siyasi yönetiminde hilafet, Müslümanların yaratıcı dehasının ürünüdür. Kuran’da yer alan veya Peygamber tarafından verilmiş ve rehberlik sağlayacak herhangi bir talimat olmamasına rağmen, birkaç saat içinde, altısı Arap hanedanları yönetiminde olmak üzere, neredeyse on üç yüzyıl sürecek olan bir kurum yaratılır. Peygamberin en yakın dostu ve yardımcısı, onunla yaşıt ve ona inanan ilk yetişkin erkek olan (Peygamber’in karısı Hatice’den sonra) Ebu Bekir (570’den sonra-634) halife ilan edilir.</p>

  <p class="block_39">Hilafet</p>

  <p class="block_9">Ebu Bekir üç yıldan az süren halifeliği sırasında (632-634), bütün Arap Yarımadasındaki kabilelerin Medine’ye ve İslam inancına boyun eğmesini sağlar; bunların bazıları, daha önceden İslamı kabul etmiş olsalar da Peygamber’in ölümünden sonra dinden dönmüş olanlardır.</p>

  <p class="block_9">Yeni halife (veya inananların komutanı) Ömer bin el-Hattab (y. 581644) 634-644 arasında bu kabilelerle beraber Arabistan dışındaki fetih sürecini ve ümmetin ilkel ataerkil yapısındaki değişimi başlatır.</p>

  <p class="block_9">Suriye-Filistin ile Mısır’ın fazla zorlukla karşılaşılmadan fethedilmesinden sonra (Bizans İmparatorluğu’nun Pers-Sasani İmparatorluğuma karşı yürüttüğü ve yıllarca süren savaşların sonucunda Mısır’ın Konstantinopolis’e sadakati büyük ölçüde azalmıştı), Sasanilerin boyunduruğunda olan Mezopotamya ile ordularının üstünlüğüne rağmen Pers İmparatorluğu’nun batı kısmına da boyun eğdirir. Perslerin başkenti Seleucia-Ctesipho, Peygamber Hz. Muhammed’in ölümünden sadece beş yıl sonra, 637’de fethedilir.</p>

  <p class="block_9">Ömer’in yönetiminde ümmet ilk idari düzenlemelere tabî tutulur; Müslüman ve gayrimüslim (Yahudi, Hıristiyan ve Zerdüştçü) tebaanın ödediği vergiler için ve ordu içi rolleri, ödeme sistemi ve şehitlerin varislerinin alacakları ödeme için kayıt sistemleri oluşturulur.</p>

  <p class="block_39">Kuran’ın yazıya dökülmesi</p>

  <p class="block_9">Ömer’in öldürülmesi sonucunda, güvenilir bir yazılı metnin olmaması nedeniyle o ana kadar hep ezberlenmiş olan Kuran’ı yazıya dökmekte büyük rol oynayan Osman bin Affan (y. 579-656, 644’ten itibaren halife) halifeliğe atanır.</p>

  <p class="block_9">Osman’ın, akrabalarına yanlı davranması -her ne kadar çok abartılı olmadıysa ve İslam öncesi dönemde Mekke’nin en gözde kavimlerinden biri olan Beni Umeyye’nin üstün meziyetlerinden dolayı haklı çıkarılabilirse de- kendisine karşı tepkilerin giderek artmasına neden olur; bu tepkiler halifeliğinin son yıllarında ümmetin iyi şekilde yönetilmemesiyle birleşince Osman’ın öldürülmesine karar verilir.</p>

  <p class="block_9">Komplonun ardında kimin olduğu hiçbir zaman kesin olarak tespit edilemeyecektir, ancak Osman’ın öldürülmesini izleyen kargaşa dolu dönemde Peygamber’in amcasının oğlu ve damadı olan Ali bin Ebu Talib’in (y. 600-661) halife seçilmesi tamamıyla haksız bir şekilde şüpheleri onun üzerine çeker.</p>

  <p class="block_9">Peygamberin en ünlü dul karısı Ayşe binti Ebu Bekir’in (y. 614-678), savaşı kaybetmesi dileğiyle bir devenin üzerinden seyretmesi nedeniyle Cemel (Arapçada “deve”) adı verilen savaşta iki eski dostuyla çarpışan Ali, Emevi soyundan olan ve Ömer zamanından itibaren Suriye valisi olan Muaviye bin Ebu Süfyan’a (y. 600-680) savaş açar. Sıffin Savaşı (657) kesin bir şekilde sonuçlanamaz, ama ümmette oluşan ayrı saflar bir daha birleşmez ve Şiiler ile Sünniler arasında ileriki yıllarda gelişecek olan ihtilafın temeli burada atılmış olur (bu arada Hariciler de o tarihten itibaren hem Şiilere hem de Sünnilere şiddetle karşı çıkacaktır).</p>

  <p class="block_9">Ali’nin 661’de, dindaşlarının katliamının öcünü almak isteyen bir Harici tarafından öldürülmesi, o ana kadar fazlasıyla büyük bir iyimserlikle “Ortodoks” olarak nitelenmiş olan hilafeti büyük bir kargaşaya sürükler ve iktidarın kuralsız bir şekilde Emevi hanedanının eline geçmesine yol açar.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Peygamber Hz. Muhammed ve İslamın İlk Yayılışı,</i> s. 128; <i class="calibre2">Emevi Halifeliği,</i> s. 132 <i class="calibre2">Avrupa’da İslam,</i> s. 195</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Avrupa’da İslam Hakkında Bilinenler,</i> s. 616</p>

  <p class="block_47"><b class="calibre3">Bilim ve Teknik:</b> <i class="calibre2">Yunan Mirası ve İslam Dünyası,</i> s. 421</p>

  <p class="block_57" id="calibre_pb_26"> </p>
</body>
</html>
