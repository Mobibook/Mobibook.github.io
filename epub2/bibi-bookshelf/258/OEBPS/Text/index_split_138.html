<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_39" id="id_Toc404942935">Muhterem Bede</span></p>

  <p class="block_6">Patrizia Stoppacci</p>

  <p class="block_19"> </p>

  <p class="block_19"> </p>

  <p class="block_31">VII ve VIII. yüzyıllarda Britanya’nın kültürel ve edebi ortamının en önemli kişiliği, Muhterem Bede’dir; çeşitli ilim dallarında (azizlerin yaşam öyküleri, tefsir, gramer ve şiir) eserler yazmış olan Bede, erken ortaçağın en önemli etnik tarihyazımı eserlerinden biri olan Historia ecclesiastica gentis Anglorum’la ün kazanmıştır.</p>

  <p class="block_46"> </p>

  <p class="block_46"> </p>

  <p class="block_30">Eğitimi</p>

  <p class="block_39">Öğrenmek, öğretmek, yazmak</p>

  <p class="block_9">Muhterem Bede (673-735) VII. ve VIII. yüzyıllarda Britanya’da en göze çarpan kişilerden biridir. 7 yaşında Northumbria’daki Benedikten Wearmouth Manastırı’na cemaatin dindışı üyesi olarak verilen Bede, ilk eğitimini başkeşiş Benedict Biscop (y. 628-y. 690) ile Ceolfrith’in (640-717) rehberliğinde tamamlar ve kitapları ile antikçağ ilmini sevmeyi onlardan öğrenir (Bede’nin sahip olduğu bilgilerin büyük kısmı Britanya’nın en büyükleri olan Wearmouth-Jarrow manastırlarının kütüphanelerindeki kitaplardan kaynaklanır). Bede, Latincenin yanı sıra biraz Yunanca ve İbranice de öğrenir.</p>

  <p class="block_9">Yaşamının tamamını Jarrow’un duvarları arasında geçiren ve hiç dışarı çıkmayan Bede zamanını öğrenim, eğitim ve yazarlık faaliyetleri arasında böler (kendi deyimiyle ana ilgi alanı <i class="calibre2">semper</i> <i class="calibre2">aut discere aut docere aut scribere,</i> yani sürekli öğrenmek, öğretmek veya yazmaktır). Bu katı öğrenim programı sayesinde çok geniş kapsamlı ve ayrıntılı bir bilgi dağarcığına sahip olur ve nesirden şiire, tefsirden tarihyazımına, imladan vaaz sanatına, doğa bilimlerinden kronolojiye, pedagojiden azizlerin yaşam öykülerine uzanan birçok alanda sayısız eser yazar <i class="calibre2">(Historia ecclesiastica’</i>nın ekinde verdiği eser listesi, eksik olmasına ve kronolojik olarak sıralanmamış olmasına rağmen değerli bir belgedir).</p>

  <p class="block_9">Bede’nin bilgi dağarcığı şaşırtıcı bir kapsama sahipse de onu kuramsal bir düşünür sayıp, tek amacı sistematik derlemeler yoluyla geleneksel bilgi alanını genişletmek olan Sevillalı İsidorus (y. 560-636) benzeri bir ansiklopedi yazarı olarak görmek hatalı olur; Bede ele aldığı konular üzerinde düşünmekten hiçbir zaman vazgeçmez ve hepsi de Kilise Babalarının geleneğine ait olan okuduklarını eleştirel ve kişisel bir şekilde hayata geçirir. Bede’nin yazıları hem geç antikçağa ait ve Hıristiyan yazarlardan hem de Cicero, Genç Plinius, Yaşlı Plinius Vergilius, Lucretius, Martialis, Persius, Ovidius, Oratius, Solinus, Statius, Terentius, Vegetius ve Claudianus gibi klasik yazarlardan da bol miktarda alıntı içerir. Bede’nin eserlerinin merkezinde teoloji ve tefsir yatarsa da, Bede’nin kişiliğinin ana özelliğinin insanoğlunun sahip olduğu bilgi dağarcığının tamamını organik bir şekilde yeniden düzenleme iradesi olduğu söylenebilir. Bu tavır, Romalı misyonerler Tarsuslu Theodorus (y. 620-y. 690) ve Canterbury piskoposu Hadrianus (?-710) tarafından Britanya’ya getirilmiş olup Benedict Biscop tarafından müritlerine aktarılmış olan Roma kültür geleneğinin etkisinde kalmıştır.</p>

  <p class="block_9">Bede’nin eserlerinin tamamının sunulmasının imkânsızlığı karşısında eserlerinin edebi türlere göre sınıflandırılması tercih edilir.</p>

  <p class="block_46"> </p>

  <p class="block_46"> </p>

  <p class="block_30">Azizlerin Yaşam Öyküleri</p>

  <p class="block_29">Martyrologium</p>

  <p class="block_9">Bede’nin azizlerin yaşam öyküleri alanındaki en önemli eseri, ilk “tarihi şehit listesi” sayılan ve bu alanda daha sonra yazacak olanları (Florus, 7-y. 860 ve Usuardus, 7-869/877) derin bir şekilde etkileyecek olan <i class="calibre2">Martyrologium’dur</i> [Şehit Listesi]; eser, Katolik Kilisesi’nin andığı bütün azizler ve şehitler hakkında birer özet sunup (eski <i class="calibre2">vitae sanctorum</i> [azizlerin hayatları] ve <i class="calibre2">passiones’</i>ten [çileler] ilham alınan 114 paragraf), onların hayatlarını ve nasıl şehit edildiklerini anlatır. Bede ayrıca <i class="calibre2">Vita sancti Felicis [Aziz Felix’in Hayatı],</i> günümüze ulaşmamış olan <i class="calibre2">Passio sancti Anastasii [Aziz Anasthasius’un Çilesi] ve</i> Lindisfarne Manastırı’ndan anonim bir keşişin yazdığı eserden ilhamla heksametron vezninde 1500 dizeden oluşan <i class="calibre2">Vita sancti Cuthberti [Aziz Cuthbertus’un Hayati]</i> ile bundan birkaç yıl sonra nesir olarak <i class="calibre2">Vita Cuthberti</i> adlı eserleri yazmıştır; bu son eser, geniş kapsamlı ve belgesel nitelikli bilgileriyle azizlerin yaşam öykülerinin tarihi türüne öncülük yapmıştır.</p>

  <p class="block_46"> </p>

  <p class="block_46"> </p>

  <p class="block_30">İlmi ve Pedagojik Eserler</p>

  <p class="block_39">De orthographia, De arthe metrica</p>

  <p class="block_9">Bede, manastırın <i class="calibre2">scriptorium’</i>unda elyazmalarını kopya eden keşişler için pratik-didaktik bir rehber olan <i class="calibre2">De orthographia’</i>yı <i class="calibre2">[İmla Üzerine]</i> yazar; alfabetik bir sözlük şeklinde hazırlanmış olan bu eserin amacı Latince imla ve metinlerin doğru yazılmasıyla ilgili olarak rastlanan sorunlar konusunda bilgi sunmaktır. Carisius, Donatus, Servius, Victorinus, Priscianus, Cassiodorus, Sahte-Caprus ve Agroecius gibi yazarların imla konulu yazılarını temel alan eser, Yorklu Alcuinus’un (735-804) <i class="calibre2">De orthographia</i> eserinin temel kaynağını oluşturur ve bu eserle sık sık bağdaştırılır (günümüze ulaşan ve her iki eserin karışımından oluşan ilginç kitapta hem Alcuinus’un hem de Bede’nin <i class="calibre2">De orthographia</i> eserlerinden bölümler bir arada bulunur). <i class="calibre2">De arte metrica [Şiir Sanatı Üzerine]</i> şiir sanatını ve nicel şiiri (ve az da olsa ölçülü şiiri) konu alan ilmi bir yazı olup klasik şairler yerine Latin Hıristiyan şairlerden alınma eserleri temel alır ve VIII. yüzyıldan XV. yüzyıla kadar vezin alanında “standart” rehber olur. Eserin ekinde, antikçağın mecazları ve retorik yapıları konusunda, kutsal metinlerden örnekleri temel alan <i class="calibre2">De schematibus et tropis [Söz Sanatları ve Mecazlar Üzerine]</i> vardır (bu eser, Cassiodorus’tan, tah 490-y. 583, örnek alınmıştır).</p>

  <p class="block_46"> </p>

  <p class="block_46"> </p>

  <p class="block_30">Doğa Bilimleri, Hesap ve Kronoloji</p>

  <p class="block_9">Sevillalı İsidorus’un <i class="calibre2">De</i> <i class="calibre2">rerum natura [Nesnelerin Doğası Üzerine]</i> eseriyle Yaşlı Plinius’un (23/24-79) yüzlerce elyazması yoluyla aktarılmış olan <i class="calibre2">Naturalis historia [Doğa Tarihi]</i> eserlerinden ilham alınmış olan <i class="calibre2">De natura rerum [Nesnelerin Doğası Üzerine]</i> adlı kısa yazı (y. 706), doğa olayları ve kozmoloji üzerine küçük bir ansiklopedi gibidir.</p>

  <p class="block_9">Kronolojiyi ve hesabı konu alan üç eser söz konusudur: kronoloji konusunda kısa bilgiler sunan kısa bir eser olan <i class="calibre2">De temporibus [Zaman Üzerine]</i> (793) (bu eserin kaynakları arasında İsidorus, Plinius ve Macrobius’un <i class="calibre2">Somnium Sciponis</i> adlı eseri hakkındaki yorumu vardır), dini hesaplamaları konu alan ve çok rağbet gören (250’den fazla yazarın eserinde adı geçer) <i class="calibre2">De temporum ratione [Zaman Hesaplaması Üzerine]</i> (725) ve Augustinus’un (354-430) ortaya atıp İsidorus’un da işlediği altı çağa Bede’nin iki çağ daha eklediği <i class="calibre2">Chronica maiora [Büyük Tarihi Kayıtlar]</i> (725). Bu üç eser tarihi açıdan çok önemlidir, çünkü Paskalya’nın hesaplanmasıyla ilgili tartışmalara son verilmesini ve Dionysios’un hesaplamalarının kesin olarak onaylanmasını sağlamışlardır.</p>

  <p class="block_46"> </p>

  <p class="block_46"> </p>

  <p class="block_30">Tefsir ve Vaaz Sanatları</p>

  <p class="block_9">Ortaçağ teolojisinin özellikle tefsir eserlerinden oluştuğu bir dönemde Bede her şeyden önce bir tefsir yazarıdır ve Batı Kilisesi’nde kutsal metinlerin patristik dönemden itibaren en büyük yorumcusudur. Bede, İncil’in belli bölümlerine getirdiği (ve Babalar’ın eserlerinden alınma yorumlarla gerçek anlamda <i class="calibre2">catenae</i> şeklinde olan) yorumlarda Eski Ahit’in en az üçte biriyle <i class="calibre2">(Yaratılış, Samuel, Krallar, Üzeyir, Nehemya, Neşideler Neşidesi, Tobit)</i> Yeni Ahit’in yarısını <i class="calibre2">(Markos, Luka, Elçilerin İşleri, Mektuplar ve Vahiy)</i> konu eder. Bede ayrıca iki kitaplık <i class="calibre2">Homiliae evangelii [İncil Üzerine Öğütler]</i> (730-735) adlı bir eser yazmıştır.</p>

  <p class="block_46"> </p>

  <p class="block_46"> </p>

  <p class="block_30">Tarihyazımı ve Şiir</p>

  <p class="block_29">Historia ecclesiastica gentis Anglorum</p>

  <p class="block_9"><span class="calibre2">Historia abbatum [Başkeşişlerin Tarihi]</span> <span>(y. 716), Benedict Biscop ve Ceolfrith başta olmak üzere Wearmoutb-Jarrow başkeşişlerini ele alır. Ama Bede’nin en önemli eserinin, Julius Caesar’ın (MÖ 100-44) Britanya’ya gelişinden yazarın zamanına kadar Hıristiyanlığın adaya yayılma sürecinin aşamalarını inceleyen ve beş kitaptan oluşan</span> <span class="calibre2">Historia ecclesiastica gentis Anglorum</span> <span>[İngilizlerin Dini Tarihi] (731) olduğuna şüphe yoktur. Tarihi anlatımın odaklandığı konu, Gregorius Magnus’un (y. 540-604,</span> <span class="text_"><img alt="Image" class="calibre4" src="../Images/image-2.jpg" /></span> <span>&gt; 590) isteği üzerine Canterbury başpiskoposu Augustinus’un (?-604) 597’de üstlendiği misyondan Tarsuslu Theodorus (y. 620-y. 690) ve Canterbury piskoposu Hadrianus’un (?-710) 668’de İngiltere’ye gelişine kadar İngiliz Kilisesi’nin doğuşu ve yapılandırılmasıdır. Bu konuya paralel olarak piskoposlar ile başkeşişler ve İngiltere’nin yedi krallığının siyasal merkezleri (Northumbria, Mercia, Anglia, Kent, Essex, Wessex ve Sussex) arasındaki karşılıklı ilişkiler de ele alınır. Çağdaş tarihi bir arada tutan tek unsurun kilisenin temsilcisi olduğu Latin kültürü olduğu bilinciyle özellikle okulların, eğitimin ve edebi yaşamın gelişimine ve Caedmon (VII. yüzyıl) ile Aldhelm’e (639?-709) geniş yer verilir. Eser, Bede’nin özgeçmişiyle ve diğer eserlerinin listesiyle sona erer.</span></p>

  <p class="block_9">Temelde tarihi kayıtlardan oluşan eser Gilda, Orosius, Eusebius, Hieronymus, Hegesippus, Marcellinus <i class="calibre2">comes</i> ve Eutropius gibi birçok kaynağa dayanır; bunların yanı sıra Bede’nin Canterbury gibi kiliselere doğrudan yazıp elde ettiği arşiv belgeleri de büyük önem taşır ve içerdikleri veriler yazarın anlatımının modern anlamda bilimsel ve güvenilir olmasına katkıda bulunur. Tours piskoposu Gregorius’un (538-594) ve Paulus Diaconus’un (y. 720-799) eserlerinin yanı sıra erken ortaçağın en büyük etnik tarihyazımı ürünlerinden biri olan <i class="calibre2">Historia</i> sadece bir halkın tarihi değil, İngiliz Kilisesi’nin İngiliz halkının tarihi gibi daha geniş bir bağlamda yeniden ele alınan hikâyesidir; anlatım kilisenin, İrlanda etkisini güçlü bir şekilde hissettiği ilk gelişim dönemiyle başlar, Whitby Sinodu’ndan (664) sonra Roma fraksiyonunun hâkim hale geldiği ve içerisinde ihtilafların başladığı dönemle devam eder. Roma ve Papalıkla olan ilişkiler de göz ardı edilmez. 2. kitap Papa Gregorius Magnus’un ayrıntılı yaşam öyküsünü ve edebi eserlerinin özetini içerir.</p>

  <p class="block_9">Bede’nin şiirleri, yazarın en az incelemeye tabî tutulan yönlerinden birini oluşturur; bu şiirlerin arasında <i class="calibre2">Liber epigrammatum [Vecize Kitabı], Liber hymnorum</i> [İlahi Kitabı] ve heksametron vezninde 163 dizeden oluşan <i class="calibre2">De</i> <i class="calibre2">die iudicii [Kıyamet Günü Üzerine]</i> gibi eserler vardır.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Kitabı Mukaddes’in Metni, Apokrif Metinler, Tercümeler, Yaygınlık Düzeyi, Tefsir Edebiyatı, Kitabı Mukaddes Temelli Şiirler,</i> s. 653; <i class="calibre2">Kutsal Nesir Türleri: Teoloji, Mistisizm, Vaaz, s.</i> 664</p>

  <p class="block_60"><span class="text_32"><br class="calibre15" id="calibre_pb_138" /></span></p>
</body>
</html>
