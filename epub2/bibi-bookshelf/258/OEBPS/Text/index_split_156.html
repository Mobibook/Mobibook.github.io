<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942956">Litürji Kitapları ve Aksesuarlar</span></p>

  <p class="block_6">Manuela Gianandrea</p>

  <p class="block_19"> </p>

  <p class="block_19"> </p>

  <p class="block_31">Litürji ortamında sözlü gelenekten kitaplara geçiş VI ila VII. yüzyıldan itibaren, sistemleştirme isteği ve muhtemelen din adamlarının eğitim düzeyindeki gerileme nedeniyle gerçekleşir. Hıristiyanların kullandığı kitap, okuma ve danışma açısından kolaylık sağlayan codex şeklini alır. Ortaçağa ait litürji metinleri hem Tanrı’nın kelamı değerini fiziksel olarak sunmak hem de litürji içerisinde metinin kullanımına rehberlik etmek amacıyla resim açısından son derece zengindir. Büyük bir özenle hazırlanmış bu değerli kitapların yanında, genelde altın veya gümüş kaplı olmak üzere, kupa ve tabak gibi, ibadet ve törenler sırasında kullanılacak sunak donatıların ilk örnekleri de ortaya çıkmaya başlar.</p>

  <p class="block_46"> </p>

  <p class="block_46"> </p>

  <p class="block_30">Litürjide Okumanın Önemi</p>

  <p class="block_39">Kitaplar ve elyazması eserler</p>

  <p class="block_9">Hıristiyanlığın kökleri Yahudi kültürüne ve dinine uzandığından okuma ve kitaplar da başlangıçtan itibaren litürjide önemli bir rol oynamıştır. Ancak ilk başlangıçtan V ve VI. yüzyıllara kadar Hıristiyan litürjisi sözlü geleneğin hâkimiyeti altındadır, yani rahipler için derlenmiş bir kitap yoktur ve formülleştirme yollarının aktarımı büyük ölçüde sözlü olarak gerçekleşir. Sözlü gelenekten kitap kullanımına geçiş her şeyden önce litürjinin bir sisteme bağlanması, yani duaların ve okumaların Ortodoksluğu yansıtması amacıyla, ikinci olarak da muhtemelen sorunlu bir tarihi dönem olması dolayısıyla VI ila VII. yüzyıldan itibaren yerel ruhban sınıfının eğitiminde görülen gerilemeden dolayı meydana gelir. Okumaları, duaları ve -papa olsun, şehir dışındaki dini bölge merkezleri olsun- rahiplere özgü litürjik kullanımların doğru şekilde sınıflandırılmasını sağlayacak bir dizi metinin oluşturulması ihtiyacı bu şekilde ortaya çıkar. Hıristiyanların kullanmaya başladığı, eskilerden kalma levhaların ve papirüs rulolarının yerini alan ve <i class="calibre2">codex</i> adı verilen yeni kitap, okuma ve danışma açısından kolaylık sağlar. <i class="calibre2">Codex</i> birbirine dikilip etraflarına kapak geçirilen parşömen fasiküllerinden oluşur ve ortaya çıkan sonuç günümüzde basılı kitaplara çok benzer. Papirüs bitkisine göre çok daha dayanıklı olan ve daha kolaylıkla temin edilebilen parşömen, koyun derisinin titiz bir şekilde işlenmesinden elde edilir; tıraşlama, kireç banyoları, tatlı suyla durulama ve kurumaya bırakma gibi süreçler sonucunda deri, tüylerden ve et kalıntılarından arındırılır, sonra ponza taşıyla pürüzsüz hale getirilip yağından temizlenir. Son aşama ise sayfaların boyanmasından oluşabilir, kullanılan boya da genelde kırmızı veya safran rengidir.</p>

  <p class="block_39">Resimlerin rolü</p>

  <p class="block_9">Çizgilerin de çekilmesiyle parşömen sayfaları metinin yazılması için hazır hale gelir; genelde süslemelerden önce metin yazılır ve resimler için boşluk bırakılır. Resimler, metalik uçla hazırlık çiziminin yapılması, gerekli olduğu yerlere altın varak uygulanması ve renklendirme aşamalarından oluşur. Ortaçağda litürjik metinler, daha eski kitapların mirasından dolayı genelde resim açısından çok zengindir. Hem gösterişli <i class="calibre2">codex’</i>leri sipariş verenlerin isteklerini hem de Tanrı’nın kelimesinin değerini fiziksel olarak sergileme isteğini temel alan resim kullanımı bazen de litürjik ayinin uygulanışına bağlıdır. Önceleri Kuzey Afrika veya İspanya kaynaklı olduğu sanılan, ama günümüzde Papa Gregorius Magnus (590-604 arası papa) döneminin Roma’sına ait olduğuna karar verilen <i class="calibre2">Ashburnham Pentateuch’u [Musa’nın Beş Kitabı]</i> (Paris, Bibliotheque Nationale, nouv. Acq. Lat. 2334), bazı araştırmacılara göre ayin okumaları için kullanıldığına dair izler içerir. Hem ayrıntılı başlık listeleri münferit okumalar konusunda değerli bilgiler sunar hem de Mısır’dan Çıkış’ın sahnelerinin Paskalya törenlerini yansıtmasından dolayı, resimlerin metinin dini litürji içerisinde kullanımı için rehber rolü oynadığına inanılır.</p>

  <p class="block_9">Dua ve dini şarkılarla beraber litürjinin üç temel faaliyetini oluşturan okuma, Hıristiyanlığın litürji uygulamalarında ilk zamanlardan itibaren rol oynamaya başlar; en başından itibaren en çok okunan metin Kitabı Mukaddes’tir ve <i class="calibre2">lectio continua</i> [sürekli okuma] ilkesine göre okunur. II. yüzyıldan itibaren ise Kitabı Mukaddes’ten içinde bulunulan bayramın veya litürjik anın konusuna veya anlamına uyacak bölümlerin seçilmesi geleneği baş gösterir. Özellikle ilk yüzyıllarda rahiplerin doğaçlamalarına bol miktarda yer verilir, oysa ortaçağda okunan metinlerin sayısı ve türü, benimsenen ayinin iki okumalı (İnciller ve Mektuplar) bir sistem öngören Roma kaynaklı veya Eski Ahit’in okumasına da önem veren diğer Batı Latin ayinleri olmasına göre farklılık gösterir.</p>

  <p class="block_46"> </p>

  <p class="block_46"> </p>

  <p class="block_30">Kutsal Kitapların Süslemeleri</p>

  <p class="block_9">Dazlak Karl’ın Kitabı Mukaddes’i</p>

  <p class="block_9">Hıristiyanlar kutsal metinlerin bulunduğu kitapları süslemede antikçağın kitap süsleme sisteminden yararlanır; baş sayfada metinin yazarının portresi -kutsal metine göre bir İncil yazarı veya bir peygamberin portresi- başlıkların süslemeleri ve anlatımsal özelliğe sahip, anlatım sırasına göre dizilmiş veya yazılı sayfanın içlerine yerleştirilmiş bir dizi resim yer alır. Kitabı Mukaddes’i oluşturan devasa miktarda metinin resim açısından bayağı zorluk oluşturduğu aşikârdır; dolayısıyla tek bir kitabın değil de (örneğin <i class="calibre2">Yaratılış, Mısır’dan Çıkış, İnciller</i> veya <i class="calibre2">Vahiy)</i> Kitabı Mukaddes’in tamamının minyatürlü bir kitap haline getirilmesine karar verilince, süsleme alanında çeşitli çözümler geliştirilir; bunların arasında çeşitli kitapların yazarlarının portrelerine ve çok sınırlı sayıda anlatımsal diziye yer vermek, en önemli metinlerin başlarına minyatürlü bir sayfa yerleştirmek ve -en seçkin örneklerde- en önemli bölümlerin başlarında ithaf sahnesi, minyatürlü başharfler ve sayfalar kullanmak vardır. Karolenj döneminde Kitabı Mukaddes’in resimleri konusunda yaşanan büyük gelişme, tam sayfalık 24 minyatür içeren Dazlak Karl’ın Kitabı Mukaddes’inde de görülebilir; San Paolo fuori le mura Kilisesi’nde muhafaza edilen bu eser adını kralın taç töreni için Roma’ya götürülmüş ve Papa VIII. Johannes’e (872-882 arası papa) armağan edilmiş olmasından alır.</p>

  <p class="block_29">Tabula Concordantiae</p>

  <p class="block_9">Hıristiyan litürjisinin en önemli okuma metinlerinden biri olan İnciller açısından da resimleme sistemi çok farklılık gösterir. İnciller, kolay anlaşılabilmeleri açısından, Caesarea piskoposu Eusebius (y. 265-339) tarafından geliştirilen ve <i class="calibre2">“Tabula Concordantiae”</i> [Uyum Tabloları] adı verilen resimlerle yansıtılırlar, ancak bu resimlerin sadece VI. yüzyıldan kalma elyazması eserlerdeki versiyonları günümüze ulaşmıştır. Sütunlu bir mimari çizelge şeklinde düzenlenmiş olan <i class="calibre2">“Tabula”</i>lar İncil yazarlarının metinleri arasında hızlı ve görsel bir karşılaştırma yapılmasına olanak tanır. O dönemde İncil’deki anlatımın en kaygı veren yönü, dört anlatım arasındaki belirgin farklardı; bu farkların neden olduğu ve metinler arasında uyum sağlama amacıyla gerçekleştirilen çeşitli girişimlerin şüphesiz en ünlüsü, Tatianos’un (II. yüzyıl) 170 yılında yazdığı ve üniter bir anlatım elde etmeyi amaçlayan <i class="calibre2">Diatessaron</i> eseridir. Bunun dışında, her İncil’in başında yazarının portresinin bulunduğu birer sayfa olurdu veya tüm İncil yazarları tek bir sayfada resmedilirdi.</p>

  <p class="block_9">İsa’nın yaşamındaki olaylar ise metin boyunca yer alabilir, her bir İncil’in başında bulunabilir veya elyazmasının tamamına giriş sağlayacak şekilde sıralı olarak sunulabilirdi; özellikle VI. yüzyıla ait elyazması eserlerde başvurulan bu son çözüm, dört İncil’de aynı olan olayların tekrar edilmesinin yarattığı sorunun aşılmasına ve İncil yazarları arasında var olan uyum kavramının görselleştirilmesine izin veriyordu. Yeni Ahit’ten resmedilmesi gereken sahnelerin ikonografik seçimi ise mucizeler ve meseller başta olmak üzere İsa’nın kamuya açık yaşamına ve doktrinine odaklanır.</p>

  <p class="block_46"> </p>

  <p class="block_46"> </p>

  <p class="block_49"><b class="calibre13">Litürji Kitapları:</b> <span class="text_13">Liber</span> <span class="text_13">Psalmorum, Evangeliarium ve Epistolarium</span></p>

  <p class="block_9"><i class="calibre2">Dua</i> Saatleri Litürjisi’nde okunan, Eski Ahit’ten alınma 150 <i class="calibre2">psalmus</i> veya mezmurun toplandığı ve adını telli müzik enstrümanından alan <i class="calibre2">Liber Psalmorum [Mezmurlar Kitabı]</i> da ortaçağda yaygın olarak kullanılır. Tanrı’yı övmek amacıyla söylenen ilahiler olan mezmurlar geleneksel olarak Kral Davud’a ve bu elyazması eserlerin resimlerinde sık olarak yer verilen saray müzisyenlerine atfedilir. <i class="calibre2">Mezmurlar Kitabı’nın</i> hiç şüphesiz İsa’nın habercisi sayılan Davud tarafından yorumlanmış olmasına bağlı olarak ortaçağ kültüründe gördüğü rağbet, bu kitapların zengin süslemelerinden de anlaşılabilir. Nitekim <i class="calibre2">Mezmurlar Kitabı’nın</i> resimleme sistemi üç türde olabilir: Bunların biri Davud’un resimlerde başrol oynadığı tarihi-biyografik tür, biri mezmurlardaki kelimelerin resimlendiği edebi tür, biri de süslemelerin İsa’nın yaşamındaki olaylara odaklandığı Kristolojik türdür.</p>

  <p class="block_9">Ortaçağda Batının neredeyse tamamında kilise ayinlerindeki okuma sistemini düzenleyen <i class="calibre2">Evangeliarium</i> ve <i class="calibre2">Epistolarium,</i> litürji uygulamalarının işlevselliğiyle yakından bağlantılıdır. <i class="calibre2">Evangeliarium,</i> dar anlamda bir litürji kitabı haline gelmeden önce İncil’den seçilmiş okuma metinlerinden oluşan bir derleme şeklinde ortaya çıkar, yani Kitabı Mukaddes veya İncil elyazmalarında aranması ve litürjik yılın farklı günlerinde okunması gereken bölümlerin verildiği bir tür listedir. <i class="calibre2">Evangelarium,</i> gerçek anlamda bir <i class="calibre2">codex</i> olarak ancak VIII. yüzyılın sonunda ortaya çıkar. Havarilerin Yeni Ahit’ten alınma mektuplarını içeren kitap olan <i class="calibre2">Epistolarium</i> ise yine litürjik yılın bölümlerine göre törenler sırasında okunur.</p>

  <p class="block_46"> </p>

  <p class="block_46"> </p>

  <p class="block_49"><b class="calibre13">Ayinlerin İşleyişi:</b> <span class="text_13">Sacramentarium, Ordines, Antiphonarum</span> <b class="calibre13">ve</b> <span class="text_13">Homiliarium</span></p>

  <p class="block_39">Ortodoksluk garantisi</p>

  <p class="block_9">Ayinlerin işleyişi ile sakramentlerin uygulanışı sırasında rahiplerin her bir ritüel faaliyet için ayrı kitaplara ihtiyaçları vardı. Erken ortaçağda kilise ayinlerinin en temel kitabı, <i class="calibre2">Sacramentarium’dur.</i> Daha önce sözü edildiği gibi, litürjiyi ortodoks bir şekilde uygulama ihtiyacı ve din adamlarının kültür düzeyindeki gerileme, litürjik yılın her bir gününün dualarını içeren bir rehberin hazırlanmasını gerekli kılar. VI ile VIII. yüzyıllar arasında <i class="calibre2">Sacramentarium</i> alanında iki ana grup ortaya çıkar: Biri adını Papa I. Gelasius’tan (492-496) alan ve Roma dini bölge merkezlerinde rahipler tarafından kullanılan <i class="calibre2">Sacramentarium Gelasianum,</i> diğeri de adını Gregorius Magnus’tan (590-604 arası papa) alan ve papanın Roma’daki ayinlerinde kullanılan <i class="calibre2">Sacramentarum Gregorianum’dur.</i> IX. yüzyılda Şarlman (742-814) Batının büyük kısmında, <i class="calibre2">Sacramentarium Gregorianum’</i>a dayalı, metini daha güçlü bir şekilde vurgulanmış ve resim açısından daha zengin olan bir kitabın kullanılmasını dayatır. Sakramentlerin uygulanışı ve diğer litürjik faaliyetlerin işleyişi için ise rahiplere yönelik <i class="calibre2">ordines</i> adı verilen açıklayıcı kitaplar söz konusuydu. Bunlar farklı törenlerin (Papalık, piskoposluk, dini bölge merkezi, manastır törenleri) ve ayinlerin (vaftiz, komünyon, cenaze töreni) işleyişi konusunda talimat derlemelerinden oluşurdu. Hem litürji hem de aksesuarlar, giysiler ve kilise donatımları konusunda bizim için sonsuz bir bilgi kaynağı oluşturan <i class="calibre2">ordines</i> başlangıçta Roma Kilisesi’nden kaynaklanıp kısa sürede Avrupa’nın büyük kısmına yayılır.</p>

  <p class="block_39">Dini şarkıların değeri</p>

  <p class="block_9">Duanın ve okumanın yanı sıra dini şarkılar da ayinlerin dinamik ve bütünleyici bir unsurunu oluşturur. Ortaçağda hem kilise ayinlerinde hem de günün farklı saatlerinde icra edilen metinleri bir araya getirmek amacıyla, adını icra edilen metin olan <i class="calibre2">antiphona’dan</i> alan <i class="calibre2">Antiphonarium’</i>lar derlenir. Dini şarkılar bir maestronun yönetimindeki <i class="calibre2">schola cantorum,</i> yani koro tarafından icra edilir; ortaçağda koro kilisenin orta nefinin merkezinde, bölmelerle ayrılan ve <i class="calibre2">chorus</i> veya <i class="calibre2">schola cantorum</i> adıyla bilinen alanda yer alır.</p>

  <p class="block_9"><i class="calibre2">Exultet,</i> Güney İtalya’da dini şarkı alanındaki metinlerin arasında önemli bir rol oynar; <i class="calibre2">Exultet</i> [Ne mutlu], Kutsal Cumartesi töreninde kürsüden söylenmeye başlayan litürjik ilahinin ilk kelimesidir. Bu dini şarkı cemaate Diriliş’in gizemini ilan eder, ama aynı zamanda daha geniş anlamda dini şarkı metinlerinin yazıldığı rulolar için de kullanılır. Nitekim <i class="calibre2">Exultet,</i> antikçağda olduğu gibi parşömen rulolarına yazılır; ortaçağda ender rastlanan bu kitap biçimi, cemaatin her şeyi görebilmesi için diyakonun dini şarkının sözleriyle aynı anda metin sayfalarını çevirme gereksinimiyle açıklanabilir; rulodaki resimlerin ve yazıların, antikçağdakinin tersine dikey olarak konumlanmış olması da bu şekilde açıklık kazanır, çünkü bir diyakonun en azından 2,5 m uzunluğundaki bir ruloyu tek başına açması mucizevi bir şey olurdu! Diğer litürjik kitapların arasında, piskoposların veya rahiplerin düzenlediği kilise ayinlerinde verilen kutsal vaazı içeren <i class="calibre2">homiliarium</i> da vardır.</p>

  <p class="block_46"> </p>

  <p class="block_46"> </p>

  <p class="block_30">Değerli Metinler</p>

  <p class="block_39">Kutsal kitap kültü</p>

  <p class="block_9">Kitabı Mukaddes’in ve litürjik metinlerin, dolayısıyla da onları kullanılabilir hale getiren yazının dini değerinden kaynaklanan kutsal kitap kültü her şeyden önce değerli malzemelerden yapılan ve değerli objeler için gerçek anlamda birer kutu görünümüne sahip olan ciltler şeklinde kendini gösterir. İnce metal, mine ve fildişi kaplama ahşap levhalardan oluşan ve kitaplar için bir tür kapak oluşturan ortaçağ ciltlerinin örnekleri, elinde süslü bir şekilde ciltlenmiş bir metin tutan İsa’nın Sina ikonası gibi çeşitli resimlerden görülebilir. Erken ortaçağda bu ciltler, Longobard Kraliçesi Theodolinda’ya (?-627) ait olduğu sanılan <i class="calibre2">Evangelarium</i> cildinde görüldüğü üzere, işaret-simgeyi merkez alan soyut süslemelere sahiptir. Karolenj döneminde ise genelde figüratif süslemeye önem verilir ve metinin içeriğiyle bir paralellik aranır: Bu türün en önemli örnekleri arasında, üzerinde geleneksel olarak mezmur yazarı sayılan Davud’un yaşamında olayların tasvir edildiği <i class="calibre2">Dagulf Psalterium’</i>unun fildişi cildi (Paris, Louvre Müzesi) ile Dazlak Karl’a (823-870) ait, üzerinde içeriğindeki İncil’i çağrıştıran dört İncil yazarının resmedildiği ve kabartma olarak işlenmiş altın varakla ve değerli taşlarla süslenmiş olan <i class="calibre2">Codex Aureus’un</i> [Altın Kitap] cildi (Münih, Bayerische Staatsbibliothek) vardır.</p>

  <p class="block_9">En önemli ve görkemli elyazması eserlerde metin, kırmızıya boyalı parşömen üzerine altın veya gümüş yaldızla yazılırdı. Kırmızının kullanımı, bu renge içkin olan simgesel değerden ve özellikle yüksek maliyetinden dolayı antikçağdan beri genelde en yüksek sosyal sınıflarla bağdaştırılır; nitekim kırmızı, en değerlisi <i class="calibre2">murex</i> olmak üzere sadece belli yumuşakçalardan elde edilirdi. Kırmızıya boyalı en önemli elyazması eserler arasında Viyana Yaratılışı (National Bibliothek, ms. theol. gr. 31), VI. yüzyıla ait Rossano tacilleri ve Karolenj dönemine ait <i class="calibre2">Taç Giyme Töreni İncilleri</i> (Vienna, Weltliche Schatzkammer, s.n.) vardır.</p>

  <p class="block_46"> </p>

  <p class="block_46"> </p>

  <p class="block_30">Sunak Donatıları</p>

  <p class="block_9">Değerli kupalar</p>

  <p class="block_9">Constantinus (y. 285-337) döneminden itibaren litürji kitaplarının yanında, ibadet ve Komünyon törenleri için gerekli olan ilk sunak donatıları da ortaya çıkar. Bu donatıların en önemlileri olan kupalarla tabakların yapımında altın, gümüş ve değerli taşlardan yararlanılarak kendilerine dini ve simgesel açıdan verilen önem belli edilir. Erken ortaçağda bu <i class="calibre2">vasa sacra</i> [kutsal kaplar] genelde ibadette oynadıkları rol açısından herhangi bir işaret taşımazlar; bunlara örnek olarak Kral Dagobert’in danışmanı Eloi’ye ait olduğu sanılan ve üzerinde bombe kesimli ve bölmeli mine süsleri olan kupa (VII. yüzyılın ilk yarısı) veya Karolenj dönemine ait, Deventer’in (603/608-639) tamamıyla bitkisel motiflerle süslenmiş fildişi kupası sayılabilir. Ancak bazı objelerin üzerinde de haç veya başka Hıristiyan simgeleri oyulmuş olabiliyor; örneğin 777 yılına doğru Bavyera dükü Tassilo (742-794) tarafından Kremsmünster Manastırı’na armağan edilmiş olan ünlü kupanın üzerinde Hıristiyan ikonografisinden çeşitli motifler bulunur. Bu tür objeler özellikle Doğu kaynaklıdır, oysa Batıda kullanılan kupa ve tabakların ikonografik açıdan en büyük gelişimi XII. yüzyıl ortalarından önce olmaz.</p>

  <p class="block_39">Kutsal ekmek kutuları ve kutsal emanet mahfazaları</p>

  <p class="block_9">Kutsal ekmeğin mahfazası için kullanılan ve yine değerli malzemelerden yapılan çeşitli türlerde kaplar da <i class="calibre2">vasa sacra</i> arasında sayılabilir; V ila VI. yüzyıla ait birçok fildişi kutsal ekmek kutusu ve özellikle Kristolojik sahnelerle süslenmiş olanları muhtemelen bu tür işlevlere sahipti. Komünyon töreninin bir unsurunu teşkil etmemelerine rağmen erken dönemlerden itibaren sunağın üzerinde bulundurulan kutsal emanet mahfazaları, ortaçağ toplumlarının kutsallık konusundaki yaygın ihtiyacına işaret eder. Başlangıçta sunakla bağlantılı olan kutsal emanet mahfazaları, VII ila VIII. yüzyıldan itibaren kiliselerin altında bu amacı taşıyan kriptaların giderek yayılmasıyla kayda değer düzeyde artar. Bu aşamada naaşların yüceltilmesi onları içeren objeler yoluyla da gerçekleştiğinden, bu objeler değerli malzemelerden ve torbadan sandığa, madalyondan taştan lahitlere kadar çok çeşitli şekillerde yapılmaya başlar. Başka amaçlarla üretilmiş objelerin kutsal emanet mahfazası olarak kullanılması da ortaçağda yaygın olarak görülür. İşin ilginç tarafı, Fatimi yapımı kaya kristalinden şişeler, Bizans yapımı fildişi ve kemik kutular veya Doğudan gelme kumaşlar gibi dindışı amaçla yapılmış olan objelerin de kutsal emanetleri muhafaza etmek için kullanılmış olmasıdır. Ancak tüm kutsal emanet mahfazaları sunakla bağlantılı değildir ve ortaçağda bile bazıları kilisenin belli yerlerinde, kutsal objelerin saklandığı odada, hatta “hazine” adı verilen yerde bulunur.</p>

  <p class="block_39">Haçlar</p>

  <p class="block_9">Constantinus’un utanç damgasından zafer simgesine yükselttiği haç da ortaçağ litürji aksesuarları arasında kökleşmiş bir konuma sahiptir. Bu durum Özellikle değerli malzeme ve taşlarla işlenip görkemli taçlarla beraber kullanılan ve hem geç antikçağda hem de erken ortaçağda yaygın olarak bulunan haçlarda belirgindir. Bu tür taçların en güzel örneklerine Vizigot hâkimiyeti altındaki İspanya’da rastlanır ve bunların arasında Madrid’de, Arkeoloji Müzesi’nde bulunan Kral Recceswinth’in (y. 633-672) tacı vardır. Farklı unsurlardan oluşan haçlar genelde şanlı objeler olarak, ışıltısı ve hafif sesleriyle cemaatin dikkatini çekmek amacıyla sunak yakınlarında sergilenirdi. Bunun dışında bazen geçit törenlerinde taşman, bazen bir direkle sunağa sabitlenen, değerli malzemelerle ve kutsal hikâyelerle süslenmiş hareketli haçlar da vardır.</p>

  <p class="block_9">Avizeler, şamdanlar ve buhurdanlıkların kutsal aksesuar olarak oynadıkları rol, Constantinus tarafından ilk Hıristiyan bazilikalarına verilen ve <i class="calibre2">Liber Pontificalis’te</i> bilgileri sunulan armağanlardan anlaşılır; avizeler ışığın simgesel değeriyle bağlantılıdır, şamdanlar İsa’nın bedenini temsil eder, tütsü İsa’nın ilahi yönünü, onu tüketen ateş ise Kutsal Ruh’u çağrıştırır. Erken ortaçağda bile tütsünün yakıldığı buhurdanlıklar yaydıkları kokuyla Komünyon törenlerine mistik bir anlam katardı.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Görsel Sanatlar:</b> <i class="calibre2">Hıristiyanlığın Kutsal Mekânı,</i> s. 715; <i class="calibre2">Donatılar, s.</i> 779</p>

  <p class="block_"> </p>
</body>
</html>
