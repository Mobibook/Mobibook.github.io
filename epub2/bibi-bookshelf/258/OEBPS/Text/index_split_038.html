<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942841">Avrupa’da İslam</p>

  <p class="block_6">Claudio Lo Jacono</p>

  <p class="block_19"> </p>

  <p class="block_19"> </p>

  <p class="block_31">Avrupa, Müslümanların uzun süreli varlığıyla birkaç kez karşı karşıya kalır. Müslümanların Endülüs’te geçirdiği sekiz yüzyıla ve Sicilya’da geçirdiği iki yüz yıldan uzun süreye Bari ve Taranto’daki daha kısa süreli emirlikleri, Agropoli’nin kuşatması ile Campania’da Garigliano, Provence’da da Frassineto askeri kolonileri eklenmelidir. Sicilya’yı istila eden Aglebilerin yerini 909’da alan Fatimiler, halifeliği Abbasilerden almak için uğraşırken adanın yönetimini bir yüzyıldan uzun bir süre Kalbilere bırakırlar.</p>

  <p class="block_46"> </p>

  <p class="block_46"> </p>

  <p class="block_30">İber Yarımadası’nın Fethi</p>

  <p class="block_9">Yekpare bir kurum olmaktan uzak olan İslam dünyasının tarihi boyunca, aralarında siyasi ve dini açıdan husumet olan farklı halifelikler (veya imamlıklar) var olmuştur.</p>

  <p class="block_9">Müslümanlar ilk olarak, bir dizi saldırıdan sonra, 711 yılında Kayrevan Valisi Musa bin Nusayr’ın (640-716) azad edilmiş Berberi kölesi Tarık bin Ziyad’ın (y. 670-720) yönetiminde İber Yarımadasına girer. Bin Ziyad 7000 askeriyle birlikte, adını ondan alacak olan Cebelitarık’a geçer ve kısa süre sonra ona katılan 5000 askerin daha desteğiyle Barbate (veya Guadalete) Savaşı’nda Vizigotları yener; Roderik’in tahta çıkışıyla krallık içinde ortaya çıkan gerilim ile Vizigotlar tarafından zulme uğrayan ve ülkeden sürülen Yahudilerin desteği de bu zaferde rol oynar.</p>

  <p class="block_9">Musa bin Nusayr tarafından tamamlanan fethin sonucunda, Kayrevan valiliğine bağlı olarak, başkent Kurtuba olmak üzere Endülüs eyaleti oluşur. Yenilgiye uğrayan Hıristiyan güçleri, Duero Nehri’nin kuzeyine çekilmek zorunda kalır ve Pelayo adlı asilzade (y. 699-737) yandaşlarıyla beraber Cantabria dağlarıyla Asturya arasına yerleşerek Leon Krallığı’nın temelini atar.</p>

  <p class="block_39">Poitiers yenilgisi</p>

  <p class="block_9">O dönemin Kurtuba valisi bundan yirmi yıl sonra, Tours’daki Saint Martin Manastırı’nın zengin adaklıklarını ve civardaki toprakları yağmalamak amacıyla Pirene Dağları’nı aşar, ama sonradan Martel olarak bilinecek olan Frank kralı Şarl (684-741) tarafından Poitiers’de yenilgiye uğratılır. Her ne kadar bu saldırı girişiminin Avrupa’nın fethiyle sonuçlanma ihtimali düşükse de, İslam gururu bu olaydan ağır bir darbe alacak ve Latin dünyasında Hıristiyanlığın koruyucuları olarak kendilerine yer edinmek isteyen Karolenjler için de temel önem taşıyacaktır.</p>

  <p class="block_9">Abbasilerin Suriye’de Emevi hanedanına uyguladığı katliamdan kurtulan genç Abdürrahman bin Muaviye (731-788) 756’da Kuzey Afrika’da, anne tarafından akrabaları olan Berberilerin yanına sığınır. Onların ve diğer destekçilerinin yardımıyla Endülüs’e girer ve o çalkantılı dönemde bağımsızlığını ilan etmiş olan valiyi yenilgiye uğratır.</p>

  <p class="block_39">Hıristiyanlar Yahudiler ve Müslümanlar</p>

  <p class="block_9">Abdürrahman bin Muaviye’nin sadece emir unvanını almasına rağmen onun soyundan gelenler halifelik üzerinde hak iddia etmekten vazgeçmezler; nitekim III. Abdürrahman (y. 889-961) bu iddiayı yineler, ama imparatorluklarını güçlendirmekle uğraşan Abbasiler sadece birkaç basit komploya karşılık vermeye çalışsa da başarısız olur.</p>

  <p class="block_9">“Ed-Dahil” [muhacir] olarak bilinen I. Abdürrahman’ın (765-788 arası emir) bir siyasetçi olarak Abbasi rakibi Mansur’dan (712-775) aşağı kalır yanı yoktur ve topraklarını genişletip güçlendirmekte oldukça başarılı olup kendisi ve hanedanının üyeleri için 756’dan 1031’e kadar 275 yıl süren bir iktidarı garantilemeyi başarır. Ancak İber Yarımadası’nda Hıristiyan, Yahudi ve İslam kültürü arasında 800 yıl boyunca gerçekleşecek olumlu kaynaşma çok daha uzun süreli olacaktır; Yunan unsurunun da ilavesiyle buna benzer bir kaynaşma Sicilya’nın 204 yıl süren (8271031) İslam yönetiminde de yaşanır.</p>

  <p class="block_9">İslam, daha önce başka kültürlerle -Güneyli Himyar Arapları, Yahudiler, Yunanlar, Suriyeliler, Mezopotamyalılar, Kiptiler, Berberiler, Afrikalılar, Persler, Hintliler, Türkler, Moğollar, hatta Çinlilerle- ve Sicilya’da olduğu üzere İber Yarımadası’nda da diğer kültürlere karşı güçlü bir simbiyotik karakter sergileyerek, karşılaştığı kültürlerin en iyi yanlarını, ahlaki açıdan tereddüt göstermeden benimser.</p>

  <p class="block_9">Endülüs’te İslam yönetimi altında kalmayı tercih eden Hıristiyan İber-Latin toplumuyla olumlu ilişkiler yaşanır. Mustaribler (hem gelenekler hem de kendi lehçelerinin yanı sıra benimsedikleri Arap dili açısından <i class="calibre2">Mustarib,</i> yani “Araplaşmış” olanlar) uzun yüzyıllar boyunca huzurlu ve faal bir ortamda yaşarlar; sadece IX. yüzyılda, yerel Hıristiyanlığın en aşırı kanadı kısa bir süre boyunca Müslüman yöneticilerle ihtilafa düşer.</p>

  <p class="block_9"><i class="calibre2">Muladi</i> (“evlat edinilmiş” anlamına gelen Arapça <i class="calibre2">muvelledun)</i> adı verilen ve İslamı az veya çok gönüllü bir şekilde kabul eden Hıristiyanlardan dolayı yaşanan siyasi, ekonomik ve kültürel entrikalar da büyük önem taşır. Navarra’nın Hıristiyan soyuyla akraba olan Ben-i Kasım (Cassius’un oğulları) buna ilginç bir örnek teşkil eder; Vizigotlar zamanında <i class="calibre2">Marca Hispanica</i> (İspanya Markiliği) kontu olan Cassius (VIII. yüzyıl), Hıristiyanlığı kabul etmesi sayesinde topraklarının başında kalmayı başarır, onun soyundan gelenler de ortaya çıkan bu yeni siyasi ortamdan faydalanmayı başarırlar.</p>

  <p class="block_9">Endülüs’ün mimarlığa, çeşitli bilim ve teknik alanlara, edebiyat, tasavvuf, felsefe, müzik, tarih, coğrafya, zanaatkârlık ve tercüme alanına yaptığı katkıların, Avrupa’da ileride gelişecek olan Rönesansın temellerini oluşturma açısından önemi göz ardı edilemez.</p>

  <p class="block_9">Emevi iktidarı ihtişam açısından Abbasi iktidarıyla rekabet içindedir; bu özellikle X. yüzyılda, emirliğin halifeliğe dönüştüğü dönemle 978’den ölümüne kadar, zayıf bir halife olan II. Hişam’a (965-1013) vekâleten ülkeyi büyük bir gayretle yöneten Mansur’un (938-1002) yönetimi için geçerlidir. El-Mansur, Asturya-Leonlu ve Navarralı (Pamplona) Hıristiyanlara karşı 52 sefer düzenleyecek, 985’te Barselona’yı, 988’de Leon’u yağmalayacak, bir sonraki yıl <i class="calibre2">Matamoros,</i> yani Müslüman öldüren olarak bilinen, İber Hıristiyanlığının koruyucusu Santiago’nun ıssız Compostela’daki kilise ve mezarını yağmalamak için Galiçya’ya kadar girecektir.</p>

  <p class="block_9">Ancak halifelik kısa sürede ve tamamıyla beklenmedik bir şekilde bir hanedan krizinden ve yetkililerin bencilliğinden dolayı parçalanır. Daha önceden Abbasi dünyasında da olduğu üzere, bu siyasi parçalanma sonucunda ortaya çıkan sayısız yeni oluşum, siyasi açıdan önemli olmasa da, cömertlikte birbiriyle yarışan birçok hanedanın ortaya çıkmasından dolayı kültürel açıdan verimli bir ortamın oluşmasına neden olur.</p>

  <p class="block_46"> </p>

  <p class="block_46"> </p>

  <p class="block_30">Arap Yönetimi Altında Sicilya</p>

  <p class="block_9">İkinci örnek ise Sicilya’dır; Müslüman bir donanmanın 827 yılında Mazara yakınlarında karaya çıkışı, uzun süreli bir fetihten ziyade çokça ganimet elde etmeyi amaçlayan bir eylemdir. Öte yandan 800 yılından beri halife Harun er-Reşid tarafından, huzursuzluğun var olduğu İfrikiyye eyaletinin (günümüzde Tunus ile Trablus ve Cezayir civarı) yönetimine getirilmiş olan Aglebilerin amacı ise kavgacı Arap ve Berberi tebaalarının büyük kısmını denizin karşı tarafında oyalamaktı.</p>

  <p class="block_39">Başkent Palermo</p>

  <p class="block_9">Bizans yönetimindeki Sicilya’nın fethi kısa sürede gerçekleştirilebilecek basit bir iş değildir; adanın başkenti olan Syracusae’nın 878’de teslim olması için aradan yarım yüzyıldan fazla zaman geçmesi gerekir. Bu arada Palermo’yu kendi başkentleri haline getiren Müslümanlar, Romalılarla Bizanslılardan miras kalan ve sistemi suistimal eden büyük toprak sahiplerini ortadan kaldırır, çeşitli alanlarda yüksek düzeyde bilgi birikimine sahip olan Latin, Yunan ve Yahudi unsurlarıyla yapıcı ilişkiler geliştirmeye çalışarak bu birikimi özümseyip kendilerine uygun şekilde uyarlar.</p>

  <p class="block_9">X. yüzyılın başlarında Sünni Aglebilerin yerini Şii-İsmaili Fatimiler alır; öncelikli hedefleri ise Mısır ile Suriye’nin fethi ve gayrimeşru saydıkları Abbasi iktidarına son vermektir.</p>

  <p class="block_9">Dolayısıyla Fatimilerin 948’de tam yetki verdiği Hasan El Kalbi (?-964) ile Kalbiler olarak bilinen soyu, 105 yıl boyunca Sicilya’yı tamamıyla özerk bir şekilde yönetirler. İslam dünyasının geri kalanında devam etmekte olan şiddetli siyasi-dini ihtilaflara olan uzaklık sayesinde, Sicilya’da bir yüzyıldan uzun bir süre boyunca sanat ve bilim alanında birçok gelişme yaşanır, ada bilge ve ılımlı bir şekilde yönetilir. Ancak Endülüs’te olduğu üzere burada da kurumsal yapı zamanla bölünür ve ortaya çıkan iddiasız liderlerin dar siyasi vizyonu, adanın maceraperest ve hırslı bir grup Norman savaşçının eline geçmesine neden olur.</p>

  <p class="block_9">Kökenleri İskandinavya’ya kadar uzanan ve kültürel etkileşimlere pragmatik olarak açık olan Normanlar, Avrupa’nın başka yerlerinde de kendilerini göstermişti. 1061 yılında Sicilya’ya ulaştıklarında Robert Guiscard (y. 1010-1085) ile kardeşi Kont Roger adaya kolay kolay boyun eğdiremez; Hıristiyan tarih kitaplarında Benavert olarak bilinen Syracusaeli Bin Abbad’ın (?-1086) adayı umutsuzca savunma gayretine rağmen Sicilya’nın İslam yönetimindeki son bölgeleri olan Noto ile Butera’nın ellerine geçişi yirmi yıl sonrasını bulacaktır.</p>

  <p class="block_39">Normanlar</p>

  <p class="block_9">Hıristiyan İspanyolların tersine, yeni hâkim güç kilisenin ve Hıristiyan aristokrasisinin teşvik ettiği intikam güdüsüne boyun eğmez ve -Palermo’da bulunan (ve o zamanlar devasa bir park içinde yer alan) Zisa Kalesi’nden, Cuba Kalesi’nden veya Cappella Palatina’dan da anlaşılacağı üzere- herhangi bir ahlaki tereddüt hissetmeden, yendiği halkın üstün teknolojik ve sanatsal-edebi bilgilerinden yararlanır. Hohenstaufen hanedanından VI. Heinrich (1165-1197) ile Constance d’Hauteville’nın (1154-1198) oğlu ve Kral II. Roger’in (1095-1154) torunu olan İmparator II. Friedrich de (1194-1250) aynı şekilde davranacak, paraları iki dilde bastıracak, Arap-İslam gururunu yansıtan ve “İlahi Lütuf sayesinde Kudretli” anlamına gelen <i class="calibre2">“al-Mutaz billah”</i> unvanını kullanacak, hatta İslamın fazlasıyla etkisinde kalarak (torunu II. Wilhelm gibi) bir harem oluşturacaktır.</p>

  <p class="block_46"> </p>

  <p class="block_46"> </p>

  <p class="block_30">İtalya Yarımadası’nda Müslümanların Varlığı</p>

  <p class="block_9">Sicilya’daki İslam deneyimiyle karşılaştırılması zor olsa da, Müslümanların İtalyan yarımadasındaki (Araplara göre <i class="calibre2">“al-Ard al-Kabira”</i> veya Büyük Toprak) varlığı da ilginçtir.</p>

  <p class="block_9">Müslüman Kuzey Afrikalılar ve Sicilyalılar Puglia’da iki emirliğe, Campania’da da bir koloniye yerleşerek Tiren ve Adriyatik Denizlerinde çeşitli adalara, Sardinya, Calabria, Basilicata, Lazio, Molise, Marche, Umbria, Toscana, Liguria ve Piemonte bölgelerine saldırılar düzenler, Fransa’daki Provence bölgesinde Frassineto’da ise 889/890-975 arasında aktif askeri bir koloni kurarlar (Saint Tropez yakınlarındaki La Garde-Freinet).</p>

  <p class="block_9"><span>Müslümanların bu bölgelere yerleşmeleri, çeşitli yerel Hıristiyan derebeylerinin ve toprak ağalarının sinsi iktidar oyunlarına dahil olma kabiliyetlerine bağlıdır; bu derebeyleri onları kiralayıp düşman oldukları din kardeşlerine karşı kullanmakta tereddüt etmezler. Örneğin Spoleto’nun Longobard asıllı dükü Lambert (y. 880-898) veya Longobard-Benevento’nun yayılmasına engel olmak isteyen Campania şehirleri veya kendisi de bir ateşkes karşılığında Müslümanlara yüklü bir ödemede bulunmak zorunda kalan Papa VIII. Yuhanna’nın (820-882,</span><span class="text_"><img alt="Image" class="calibre4" src="../Images/image-2.jpg" /></span><span class="text_">&gt;</span> <span>872) ilhak amacını engellemek için 880’de Müslümanları görevlendiren Napoli bu yola başvururlar.</span></p>

  <p class="block_9">Müslümanların bu bölgeye yerleşmesine başlangıçta ekonomik nedenlerden dolayı da karşı çıkılmaz, çünkü Müslümanlar, İtalya’nın yoksun olduğu ve arzuladığı büyük miktarda altın parayı (Mankus, Aglebi ve Fatimi dinarları, Sicilya ve Bizans tarileri) bastırır veya yanlarında getirir. Sonradan Longobardlar tarafından ve Salerno ile Amalfi’de de Latince ve Arapça olmak üzere iki dilde para basılacaktır.</p>

  <p class="block_9">Müslümanların Puglia’da eskiden kalma, nefret edilen, İtalya’nın güneyinde büyük acı ve zararlara yol açmış ve açmaya devam edecek büyük toprak sahipleri sistemini ortadan kaldırmış olması da bir başka neden teşkil edebilir.</p>

  <p class="block_39">Taranto Emirliği</p>

  <p class="block_9">Girit’e sürülmüş ve Sabah bir komutanın liderlik ettiği bilinen Endülüslü Müslümanların 846 yılına doğru Bizanslıların elinden aldığı Taranto’da kurulan emirlik kırk yıldan kısa bir süre boyunca var olacaktır. 883 yılına kadar var olan bu emirlik üç yıl sonra Abu Giafar adında birisinin eline geçer. Bu bilgiye, şehrin düştüğünden, Taranto’nun 851-852’de yeniden Müslümanlar tarafından istila edildiğinden söz eden, Hıristiyanlar tarafından yazılmış bir belgeden ulaşılmaktadır. Bilinen tek şey, Bizanslı Leo Apostyppes tarafından nihai olarak geri alındığında, şehrin Osman adlı birisinin yönetiminde olduğudur.</p>

  <p class="block_9">Sicilya asıllı olduğu sanılan ve Dük Adelchi tarafından Salernolu Siconolphus’a (?-851) karşı tutulmuş olan Berberi mevlası Halfun, 847’de Longobard yönetimini şaşırtarak Bari şehrini Benevento dükünün elinden alır ve buraya bir emirlik kurar.</p>

  <p class="block_39">Bari Emirliği</p>

  <p class="block_9">852’deki ölümünden sonra yerine geçen ve Bari’de büyük bir cami, civar bölgede de 24 kale inşa ettirmiş olmakla ün salan Mufarraj bin Sellam (?-857), Abbasi halifesi el-Mütevekkil’den (821-861, 847’den itibaren halife) emirliğinin tanınmasını ister. Abbasi sarayının sahne olduğu karmaşık entrikalar, tanınma sürecini yavaşlatır, ama emirlik Mufarraj’ın 857 yılında öldürülmesinden sonra da varlığını sürdürür. Mufarraj’ın yerini alan Berberi lider Sawdan, yıllar önce yapılan talep üzerine, 863’te halife Müstain (835-866) tarafından tanınır.</p>

  <p class="block_39">Agropoli Emirliği</p>

  <p class="block_9">Ancak tanınmış olması, yağmalama ve diğer saldırılar konusunda son derece aktif olan ve bol kazançlı köle ticaretinde de rol oynayan emirliğin, Longobard dükü Beneventolu Adelchi’yle ittifak yapmış olan Karolenj imparatoru II. Ludwig’in yürüttüğü uzun süreli bir askeri sefer sonucunda 3 şubat 871’de sona ermesini engellemez. 882’de kurulan Agropoli, bir emirlik değil basit bir askeri üstür. Kardeşinin yerine geçen savaşçı piskopos II. Athanasius’un (?-872) onayıyla Napoli yakınlarında 880 yılında, Capua, Salerno, Benevento ve Spoleto’yu içeren ve Campania’ya kadar uzanan piskoposluğun düşmanlarını engellemek ve Roma civarını yağmalayıp halkı ve seyyahları soymak amacıyla müstahkem bir Müslüman kalesi kurulmuştu.</p>

  <p class="block_9">Büyük baskılara maruz kalan Athanasius, Müslümanların Vezüv’ün yamaçlarından (Resina, Cremano, Portici, Torre del Greco) uzaklaştırılmasını emreder, ancak iki sene sonra bu topluluğun Salerno yakınlarındaki Agropoli’ye döndüğünü görürüz; ta ki bir emir olan Aglebi’nin, sağlam olmayan İslam varlığını güçlendirmek için onları Calabria’ya gönderilmesine kadar. Ancak burada, 885 ile 886 arasında, bir sonraki yüzyılda yaşayacak olan büyük <i class="calibre2">basileus’un</i> atası, Bizanslı Nikephoros Phokas tarafından yenilgiye uğrarlar.</p>

  <p class="block_9"><span>883 yılında büyük bir Müslüman topluluğu, Gaeta halkının ve</span> <span class="calibre2">consul</span> <span>Docibilis’in onayıyla Garigliano Nehri’nin denize döküldüğü yerde, Traetto Tepesi’nin altında yine askeri bir üs oluşturur. Müslüman aileler için bir cami ile evlerin de yer aldığı bu yerden yola çıkan savaşçılar Napoli piskoposu ve dükü Athanasius’un emriyle Capua ve Salerno’ya saldırırlar ve</span> <span class="calibre2">Terra di Lavoro</span> <span>[Emek Toprakları] adı verilen bölgenin halkına ve kasabalarına büyük zarar verirler. İtalya kralı Berengarius (850/853-924), Bizans İmparatoriçesi Zoe (y. 880-919’dan sonra), Camerino, Spoleto ve Friuli düklerinin isteğiyle düzenlenen savaşa şahsen katılan Papa X. Johannes (860-928,</span> <span class="text_"><img alt="Image" class="calibre4" src="../Images/image-2.jpg" /></span> <span class="text_20">&gt;</span> <span>914) tarafından kutsanmış, vaktinden önce gerçekleşmiş bir Haçlı Seferi, Ağustos 916’da bu duruma son verir.</span></p>

  <p class="block_"> </p>

  <p class="block_"> </p>

  <p class="block_47">Bkz. <span class="tab">      </span></p>

  <p class="block_47"><b class="calibre3">Tarih:</b> <i class="calibre2">Bizans Eyaletleri I,</i> s. 116; <i class="calibre2">Emevi Halifeliği,</i> s. 132;</p>

  <p class="block_47"><b class="calibre3">Bilim ve Teknik:</b> <i class="calibre2">Yunan Mirası ve İslam Dünyası,</i> s. 415</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Avrupa’da İslam Hakkında Bilinenler,</i> s. 642</p>

  <p class="block_47"><b class="calibre3">Görsel Sanatlar:</b> <i class="calibre2">İslam ve Mustarib Döneminde İspanya, s.</i> 834</p>

  <p class="block_57" id="calibre_pb_38"> </p>
</body>
</html>
