<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_75" id="id_Toc404942971">Geç Antikçağ ile Erken Ortaçağ Arasında Müzik ve Ansiklopedi Kültürü</p>

  <p class="block_6">Cecilia Panti</p>

  <p class="block_19"> </p>

  <p class="block_19"> </p>

  <p class="block_31">Son pagan yazarlar -özellikle Martianus Capella ve Macrobius- tarafından geç antikçağ ile ortaçağ arasında yazılmış olan ansiklopedik felsefi eserlerde müzik konusundaki incelemeler, müziğin bir matematik bilimi ve kozmik ahengin teorisi olarak görüldüğü antikçağ geleneğini izler. Erken ortaçağın ilk yüzyıllarında Hıristiyan aydınlar yararlandıkları bu metinleri özellikle litürjik olmak üzere, şarkı söyleme sanatı olarak gördükleri müzik kavramıyla bütünleştirirler. Boethius (VI. yüzyıl) ile Karolenj dönemi (IX. yüzyıl) arasında müzik konusunda hiçbir inceleme yazılmamıştır, ama Cassiodorus ve Sevilla piskoposu İsidorus başta olmak üzere keşiş ve piskoposlar tarafından yazılmış ansiklopedik eserlerde müzik, kozmik ahenk konusundaki pagan metinlerin Kitabı Mukaddes’in simgesel dili temelinde yorumlanmasıyla konu edilirdi. Karolenj döneminin başlangıcıyla din adamlarının, keşişlerin ve müzisyenlerin gayretiyle yeni Gregoryen teorik çerçeve tanımlanmaya çalışılır; bu şekilde Boethius yoluyla yeniden keşfedilen geçmişin matematiksel-müzik teorilerine ilgi duyulmaya başlar ve şarkı söyleme sanatının bilimsel önkoşulları bu teorilerde aranır.</p>

  <p class="block_46"> </p>

  <p class="block_46"> </p>

  <p class="block_30">Geç Antikçağ Pagan Eserlerinde Müzik: Calcidius, Macrobius ve Martianus Capella</p>

  <p class="block_9">Boethius (y. 480-525?) ortaçağ müzik teorisi alanında başlıca otoriteyse, geç antikçağda yazılmış ve müziği kısmen konu alan başka bazı metinler de erken ortaçağda belli müzik teorilerini geliştirmek açısından kaçınılmaz referans noktaları haline gelir. Bunların arasında Hıristiyanlık çağının IV ve V. yüzyıllarına ait üç temel eser göze çarpar: Platon’un (MÖ 428/427-348/347) <i class="calibre2">Timaios</i> eserine Calcidius’un (IV. yüzyıl) yorumu; Macrobius’un (IV-V. yüzyıl) <i class="calibre2">De republica</i> eserinin günümüze ulaşmış tek kısmı olan ve Cicero’nun (MÖ 106-43) <i class="calibre2">Somnum Scipionis</i> eserini konu alan yorumu ve Martianus Capella’nın (etkin olduğu yıllar 410-439) <i class="calibre2">De nuptiis philologiae et mercurii [Filoloji ile Mercurius’un Evlenmesi]</i> eseri.</p>

  <p class="block_9"><b class="calibre3">Calcidius:</b> <span class="text_">Timaios</span> <b class="calibre3">eserine getirdiği yorum</b></p>

  <p class="block_9">Hıristiyan bir yazar olmasına rağmen inancının eserlerinden hareketle anlaşılmasına izin vermeyen Calcidius’un yorumu, Platon’un doğa felsefesi konusundaki bilgilerini ortaçağa aktarması açısından temel önem taşır. Atinalı filozofun <i class="calibre2">Timaios</i> eseri dünyanın nasıl oluştuğunu ve evrenin yapısını konu alır; sunduğu kozmogonik mitin içinde ilahi güç, yani <i class="calibre2">demiurgos</i> matematik dili yoluyla faaliyet göstererek dünyanın ruhunu ve kozmik hareketleri Pythagoras’ın müzik skalasının aralıklarının orantılı değerleri temelinde oluşturur. Dolayısıyla -Boethius’un da <i class="calibre2">musica mundana</i> kavramında geliştirdiği yapıya göre- dünyanın ahenginin ardında matematiksel-müziksel bir temel yatar. Calcidius’a göre müzik bir bilimdir, yani teknik bilgiler bütünüdür, müzik sayesinde <i class="calibre2">demiurgo’sun</i> karanlık faaliyetlerini açığa kavuşturmak mümkün olur; dolayısıyla müziksel <i class="calibre2">techne’</i>nin işlevi, insan zihninin dünyayı felsefî açıdan kavramasını sağlamaktır. Calcidius, yorumunun müziği konu alan kısmında iki ana meseleyi işler: evrenin ahenkli yapısının müzik yoluyla temsil edilmesi ve müzik ile dil arasındaki bağlantı. İlk konuda, Calcidius’un, kozmik ahengi bir ses skalası olarak yorumlaması Karolenj döneminden itibaren teorisyenlerin müzik aralıklarını matematiksel terimlerle algılamasına yardımcı olacaktır (sekizli aralık, skalanın oluşum ilkesi olarak görülecektir). Nitekim Calcidius’un geliştirdiği skala 192 ile 348 arasında tam sayılarla ifade edilmiş bir derece sıralamasıdır ve günümüzdeki do majör skalasının aralık sıralamasına tekabül eder. Calcidius’un skalası X. yüzyıldan itibaren teorik amaçlarla, orgların borularının ve bazen de <i class="calibre2">monochord’</i>un akordu için kullanılır, ama şarkı söyleme açısından belli bir kolaylık sağlamaz. Skala ayrıca çok sesli müzik teorisinde, uyum ve uyumsuzluk kavramlarının geliştirilmesi açısından da önem taşır. Müzikle dil arasındaki bağlantıya gelince, Calcidius müzik aralıklarının ve insan sesinin analog yapılara sahip olduğunu vurgular. Alfabenin tek bir harfi tek bir sese, hece de müzik aralığına benzer, kelime ise skalanın yapısını temsil eder. Calcidius’un açıklamasında insan sesine daha önce hiç bu derecede önem verilmediği de göze çarpar, çünkü müzik teorisi fonasyon sürecini de konu alır. Karolenj döneminden itibaren ortaçağ müzik incelemelerinde önemli bir rol oynayacak olan bu düşünceler, her şeyden önce vokal seslendirmenin farklı modalitelerinde, <i class="calibre2">scientia armonica’nın</i> temelinde yatan matematiksel kökenin varlığını öne sürer.</p>

  <p class="block_9"><b class="calibre3">Macrobius:</b> <span class="text_">Somnum Scipionis</span> <b class="calibre3">üzerine yorum</b></p>

  <p class="block_9">Calcidius’un <i class="calibre2">Timaios’</i>u konu alan yorumunda olduğu gibi, Macrobius’un <i class="calibre2">Somnum Scipionis’</i>i konu alan yorumunda da müzik bölümü evrenin <i class="calibre2">Timaios’</i>un müzik skalasıyla ifade edilen ahenkli yapısını merkez alır. Cicero’nun eseri, Afrikalı Scipio (MÖ 235-184/183) ile evrenin mükemmelliğine hayran olan torunu Scipio Aemilianus (MÖ 185/184-129) arasında gökyüzünde yer alan bir rüya benzeri bir diyalogdur. Platon’un modeline dayanan kozmik müzik, Boethius’un da <i class="calibre2">musica mundana</i> kavramında yararlandığı ilkeler temelinde gezegenlerin yörüngelerinin dönüşünden kaynaklanan muhteşem ahenkte “somutlaşır:” Gezegenler, dönüş, hızlarının yüksek veya düşük olmasına bağlı olarak en ince veya en kalın sesleri üretir ve cisimlerin dönüşlerinin son derece hızlı olmasından dolayı insanoğlunun duyamayacağı muhteşem bir ahenk yaratır, insanoğlunun ve doğanın tamamı kozmik ahengi yansıtır, çünkü insan ruhu ve doğal varlıkların yaratılışı, mükemmel olmayan bir şekilde de olsa harika ilahi orantıları kendi içlerinde tekrar eder ve insanoğlu müzik icra etmekle de bu orantıları pratik açıdan da gerçekleştirir.</p>

  <p class="block_9"><b class="calibre3">Cappella:</b> <span class="text_">De nuptiis philologiae et mercurii</span></p>

  <p class="block_9">Müzik teorisinin yine evrenin felsefi açıdan kavranmasını sağlayan matematiksel bir bilim olduğu algısı, geç antikçağın en büyük pagan ansiklopedik eseri olup Kartacalı Martianus Capella tarafından yazılmış olan <i class="calibre2">De nuptiis philologiae et mercurii’de</i> de ifade edilir. Hem vezin hem de manzum olan bu eser, güzel konuşma ve zihni temsil eden tanrı Mercurius ile insan ruhunu temsil eden ölümlü Filoloji arasındaki evliliği konu alan muhteşem bir alegorik mittir. Bu evlilik akıl yürütme sayesinde ruhun ölümsüzlüğe yükselmesine işaret eder. Filoloji giderek yükselmesine izin veren bir dizi sınavı geçtikten sonra, kocası çeyiz olarak ona yedi sanatı armağan eder: üç dil sanatı (gramer, diyalektik ve retorik) ile dört matematik sanatı (aritmetik, geometri, astronomi ve müzik). Bu sanatları temsil eden figürlerin sunulma sırasına göre, Filoloji’nin ulaştığı mükemmelliğin zirvesini müzik eğitimi, daha doğrusu ahenk eğitimi oluşturur, çünkü Ahenk adlı bir genç kız tarafından temsil edilir. Martianus’un önerdiği sanat sıralaması yaygın olarak bilinenden farklıdır; Boethius’un da benimsediği yaygın sıralamaya göre, başta aritmetik (sayıların bilimi) vardır, onu geometri (büyüklük bilimi) ve müzik (hareket halindeki sayıların bilimi) izler ve en sonda astronomi (hareket halindeki büyüklük bilimi) gelir. Ancak Martianus Capella seçimini bir rastlantı sonucu yapmamıştır. Nitekim müzik incelemeleri, evrenin mükemmelliğinin algılanmasını, dolayısıyla da ilahi ya da dünyevi tüm ahenkli mükemmelliklerin kaynağı olan göklerin hareketinin nedenini anlamayı sağlar. Böylece beşeri ilimler zincirindeki ilerleme, ilahi dünya ile maddi dünyanın harika birliğini gözler önüne seren müzikle zirveye ulaşır. Ahenk, Olymposlu tanrıların ve gelinle damadın karşısına kozmik bir zekâ <i class="calibre2">(extramundana intelligentia)</i> olarak çıkar; Yeni-Platoncu felsefe ile geç imparatorluk döneminin yıldızlara bağlı dininin karışımı temelinde gökyüzünün kız kardeşidir ve ilahi ahengi yeryüzüne dağıtır.</p>

  <p class="block_9">Ortaçağ müzik teorisyenlerinin <i class="calibre2">De nuptiis philologiae et mercurii’de</i> sunulduğu şekliyle müzik alanına duydukları ilginin daha çok kozmik müzik konusuna yönelik olduğu, erken ortaçağda bu eserin aktarıldığı sayısız elyazması kitaba eklenmiş çok sayıdaki anonim nottan da anlaşılır; bunların arasında Karolenj döneminin en büyük filozofu olan Johannes Scotus Eriugena’ya (810-880) atfedilen iki ilginç not dizisinden söz etmek gerekir. Scotus, Martianus’un eserinden de aldığı bilgilerle hem burada hem de başka eserlerinde müziğin evrensel düzenin kavranması için gerekli bir disiplin olduğu fikrini geliştirir. Keşiş Remi d’Auxerre de (y. 841-y. 908) <i class="calibre2">De nuptiis philologiae et mercurii’yi</i> konu alan ve hümanizme kadar müzik teorisi alanında bir otorite sayılacak olan eserinde Eriugena’ya atfedilen notlardan yararlanır.</p>

  <p class="block_46"> </p>

  <p class="block_46"> </p>

  <p class="block_30">Erken Ortaçağ Ansiklopedilerinde Müzik: Cassiodorus ve Sevilla Piskoposu İsidorus</p>

  <p class="block_9"><span>Boethius’un çağdaşı olup kendi de Kral Theodoric’e (y. 451-526,</span> <span class="text_"><img alt="Image" class="calibre6" src="../Images/image-4.jpg" /></span> <span>&gt; 474) danışmanlık yapan, Got Krallığı’nın dağılmasından sonra da keşiş olup Vivarium Manastırı’nı kuran Romalı Cassiodorus (y. 490-y. 583) keşişler için, ortaçağda son derece rağbet gören, çok geniş kapsamlı, didaktik bir eser yazar:</span> <span class="calibre2">Institutiones divinarum et secularium litterarum [Dini ve Dindışı Edebiyat Kurumu].</span> <span>Bu eseri oluşturan kitapların ikincisi beşeri bilimlere odaklanır ve Cassiodorus bu konuyu Hıristiyan perspektifinden inceler. En eski Kilise Babalarının yaptığı gibi, Cassiodorus da yedi sanatı, Kitabı Mukaddes’teki Kral Süleyman’ın Bilgelik Tapınağı’nın (Özdeyişler IX, 1) yedi direğine benzetir. Erken ortaçağda felsefe ile beşeri bilimler arasındaki ilişkiyi bir bağlama oturtmak için sık sık benimsenen bu imgeye göre yedi sanat tüm beşeri ilimlerin temelinde yatar, ancak Kitabı Mukaddes’i temel alan bir ilim idealine inanan Cassiodorus, müzik biliminin içeriğini yeniler ve Kitabı Mukaddes’te ilahiler, müzik enstrümanları, yaratılışın mükemmelliği ve yaratılışın ahengi ile içsel ahenk arasındaki uyumdan söz edilen sayısız bölümün tefsirini de bu içeriğe ilave eder. Cassiodorus’a göre tüm canlılar ve tüm eylemler müzikal ritimlere tabî oldukları için müziğin kapsamı daha geniş olup hayattaki tüm eylemleri içerir.</span></p>

  <p class="block_39">Sevilla piskoposu Isidorus: ahenkli, organik ve ritmik ses</p>

  <p class="block_9">Cassiodorus’un <i class="calibre2">Institutionesı’nın</i> dışında, ortaçağda en büyük etki sahibi olup en sık atıfta bulunulan ansiklopedik eser, VII. yüzyılda Vizigot Krallığı’nda Sevilla piskoposu olan İsidorus’un (y. 560-636) yazdığı <i class="calibre2">Etymologiae’</i>dır<i class="calibre2">.</i> Kültürün yaygınlaşması amacını tutkuyla yerine getiren İsidorus, Cassiodorus’un tersine, eserlerini keşişlere değil, tüm din adamlarına ve krallığın görevlilerine yönelik yazar. Martianus Capella ve Augustinus (354-430) gibi İsidorus da müziği ahenkli, ritmik ve vezinli olmak üzere üçe böler, ama onun sınıflandırması farklı bir müziksel duyarlılık sergiler. İsidorus bu kavrama, dini şarkıların “maddesi” olarak algıladığı müziksel sesin yeni bir bağlamını entegre eder; insan sesi ahenkli, üflemeli çalgılar organik, vurmalı çalgılar da ritmiktir. Bu ayrım, Sevilla piskoposu’nun enstrümantal ses ile insan sesinin özellikleri konusunda oldukça ayrıntılı bir leksikolojik inceleme yürütmesine yol açar: Enstrümantal sesler açık, koyu, ince, tatlı, hoş, kalın, vs olabilir; insan sesi ise acı, boğuk, geniş, mütevazı, vs olabilir, İsidorus bu şekilde, seslerin estetiğiyle ilgili kelimeleri dahil ederek müzik teorisinin terminolojisini genişletir. Organik ve ritmik müziği konu alan bölümler de benzer bir leksikolojik inceleme içerir. Müzik enstrümanları biliminin odaklandığı Kitabı Mukaddes’teki enstrümanlar -bizim duyarlılıklarımız açısından- ilginç ahlaki etimolojiler içerir. Bu enstrümanlar, biçim, kullanım şekli, malzeme ve inşa tekniği açısından büyük bir dikkatle incelenir ve bütün bu unsurlar o enstrümanların simgesel ve etik anlamlarının belirlenmesine katkı sağlar. Sözde etimolojik kökenler arasında en ünlü olanı ve ortaçağ incelemelerinde en sık tekrar edileni, “müzik” kelimesinin “su” anlamına gelen <i class="calibre2">moys</i> (musa) kelimesinden türemiş olmasıdır. Remi d’Auxerre’in Martianus Cappella’yı konu alan yorumunda da dediği gibi, ilham perileri de “su” anlamını taşır (çünkü “kaynaklardan doğarlar) ve enstrümantal müzik de bir bütün olarak “suyun dalgaları arasında” keşfedilmiştir.</p>

  <p class="block_39">Çok rağbet gören fikirler</p>

  <p class="block_9">Yukarıda sözü edilenlere benzer hem pagan kültüründen alınmış mitolojik unsurlar hem de Kitabı Mukaddes’ten kaynaklanan simgeler içeren beyanatlar, uzun bir süre boyunca çok yaygın olarak rağbet görür. İsidorus’un başka yazarlar tarafından bölümler halinde tekrarlanan, müzikle ilgili söyledikleri, Karolenj döneminden itibaren hem pedagojik ve ansiklopedik edebiyatı hem de ortaçağda müzik konusundaki incelemelerin enstrümanlarla ilgili bölümlerini beslemeye de yarar. Öte yandan müziğin matematiğine az yer ayrılır, çünkü İsidorus bu konuyla sadece kozmik ahenkle olan bağlantıları açısından ve Hıristiyanlığa uyarlanmış haliyle ilgilenir, İsidorus ayrıca Platon’un müziksel <i class="calibre2">ethos</i> temasını, yani müziğin insan ruhu üzerindeki etkisini ele alır ve bu bağlamda da konuyu Kitabı Mukaddes’in ışığında günceller.</p>

  <p class="block_9">Cassiodorus ile İsidorus’u izleyen yazarlardan keşiş olan Muhterem Bede (673-735) ve Karolenj dönemi aydınlarından Rabanus Maurus (y. 780-856) De <i class="calibre2">universo</i> eserinde Vivarium Manastırı keşişi ile Sevilla piskoposunun öne sürdüğü müziksel bağlamı aynen sürdürür, bazen de bu yazarların ansiklopedik eserlerinden bölümleri olduğu gibi tekrar eder. Özellikle Rabanus Maurus’un Kitabı Mukaddes’teki enstrümanları sınıflandırması ve ayrıntılı bir şekilde tarif etmesi çok rağbet görür.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Müzik:</b> <i class="calibre2">Hıristiyan Kültüründe Müzik,</i> s. 871; <i class="calibre2">Boethius ve Müzik Bilimi, s.</i> 877</p>

  <p class="block_72" id="calibre_pb_170"> </p>
</body>
</html>
