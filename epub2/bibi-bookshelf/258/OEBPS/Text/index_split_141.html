<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60" id="id_Toc404942938"><span class="text_40">Tiyatro</span><span class="text_40"><br class="calibre12" />
  <br class="calibre12" />
   </span></p>

  <p class="block_58" id="id_Toc404942939">Muhalefet ile Direnme Arasında Kalan Gösteri Dünyası, Pandomim Oyuncularının Hıristiyanlığı Kabul Etmesi</p>

  <p class="block_70">Luciano Bottoni</p>

  <p class="block_19"> </p>

  <p class="block_19"> </p>

  <p class="block_31">Kilise Babalarının kınamalarına ve aforozlarına meydan okuyan temsil ve tiyatro geleneği, Batı Roma İmparatorluğu’nun çökmekte olduğu yüzyıllarda bile var olmaya devam eder. Aktörlerin ve pandomim oyuncularının fiziksel cazibesi emirnamelere ve kınamalara ve hayatla tiyatro arasındaki ilişki gibi, Hıristiyanlığı kabul etmeye karşı direnir. Roma-Barbar krallıklarının Hıristiyanlığı kabul etmesi, aktörlerin ve her tür tiyatro gösterisinin toplumsal ve dini açıdan dışlanmasını beraberinde getirir.</p>

  <p class="block_46"> </p>

  <p class="block_46"> </p>

  <p class="block_30">Pagan Gösterilerin Çöküşü ve Unutulması</p>

  <p class="block_39">Kilisenin aforozu</p>

  <p class="block_9">Batı Roma İmparatorluğu’nun sona ermesiyle beraber antikçağın toplumsal ve kültürel dünyasında görülen çöküş, imparatorluk döneminde zirveye çıkan tiyatro ve gösteri şekillerinin ağır, ama önlenemez bir şekilde ortadan kalkmasına neden olur. Gladyatör karşılaşmalarından araba yarışlarına, <i class="calibre2">naumachia’dan</i> (deniz savaşlarının canlandırılması) vahşi hayvanlarla mücadele edilen <i class="calibre2">venationes’e</i> kadar tüm sirk eğlenceleri, önce Hıristiyan toplumlarının, sonra da kilisenin ahlaki kınamaları karşısında ortadan kalkar. Toga giymiş aktörlerin komedilerini ve aristokratik trajedileri süsleyen müzikler ve şarkılar <i class="calibre2">(melos)</i> yok olur; orkestralar <i class="calibre2">(synphonia)</i> giderek dansçılara <i class="calibre2">(saltatores)</i> ve pandomimcilere eşlik aracı olmaya indirgenir. Roma gösteri sisteminin çöküşü ve yavaş yavaş ortadan kalkması, temsil geleneğinin tamamını ve pagan bayram-gösteri ayinlerini birkaç yüzyıl boyunca sessizliğe ve unutulmaya mahkûm eder; bu dünyadan geriye kalan unsurlar -özellikle aktörlerle pandomim oyuncularının uygulamaları- Kilise Babalarının karşı çıkmasına, tartışmalara ve kınamalara rağmen aradan sızmayı başaran bilgiler sayesinde yeniden canlandırılabilir.</p>

  <p class="block_22"><span class="text_9">Tarihi belirleyecek olayların gerçekleştiği 476 yılından 20-30 yıl kadar sonra Arles piskoposu Caesarius (y. 470-542) öfkeli bir vaazında “pagan” gösterilerine değinerek</span> <span class="text_10">(Sermones,</span> <span class="text_9">12, 4) onları ahlaksızlıkla suçlar; başka birçok rezil ve sahtekâr batıl inancın yanı sıra bu türden gösteriler de</span> <span class="text_10">pompae diaboli</span> <span class="text_9">[Şeytani geçit alayı], gösteriş, Şeytani icat ve faaliyet olarak tanımlanır. Ancak imparatorluk döneminin gösterilerinin ve tiyatro türlerinin aforoz edilmesi, Romulus Augustulus’un (459-476,</span><span class="text_2"><img alt="Image" class="calibre7" src="../Images/image-5.jpg" /></span><span class="text_9">&gt;475) tahttan indirilmesinden çok önce başlar. Batı Roma İmparatorluğu’nun çöküşüne paralel olarak gerçekleşen gösterilerin yok olma sürecine asıl katkıda bulunan unsur, Barbar istilalarından veya yeni krallıkların kısa ömründen çok, Hıristiyan Kilisesi’nin bu gösterilere beslediği şiddetli nefretti. Hıristiyanların görevi, hakaret niteliğinde kılık değiştirmeler, yüz ve ses değişiklikleri, duyguların simülasyonu yoluyla Tanrı’nın yaratıcı yönünü rezil bir şekilde taklit ettiği için Tanrı tarafından yasaklanan tiyatroyu tamamıyla reddederek paganlardan uzak durmaktır. Ancak bu pandomim şekilleri, kılık değiştirmeler, masklar, imalı hareketler ve fizikselliğin yarattığı cazibe tüm ahlaki kınamalara ve, teolojik temelli olanlar dahil, ihraç girişimlerine güçlü bir şekilde karşı koyar.</span></p>

  <p class="block_9">Her ne kadar 380 tarihli Thessaloniki Fermanı’yla Hıristiyanlık Devlet Dini olarak ilan edilirse ve Theodosius (401-450) bundan on yıl sonra Hıristiyanlığın izin verilen tek din olduğunu ilan ederse de, Kostantinopolis patriği Johannes Chrysostomus (y. 354-407) litürjiye pandomimlerin ifade ve hareket biçimlerini, fiziksel coşkusunu ve abartılı duygularını dahil ettikleri için Arius’un müritlerini kınar: “Kendilerini deli gibi gösteriyorlar, sallanıp galeyana geliyorlar, tuhaf sesler çıkarıyorlar, Ruhaniliğe aykırı şekillerde kendilerini ifade ediyorlar. Kutsal yerlere pandomimlerin ve dansçıların âdetlerini getiriyorlar.”</p>

  <p class="block_19"> </p>

  <p class="block_19"> </p>

  <p class="block_67">Pandomimin Cazibesi</p>

  <p class="block_39">Pandomim uygulamaları</p>

  <p class="block_9">Pandomim oyuncularının, yorumcuların yüz ve beden hareketlerinin, ifade becerilerine dayanan çok eski taklit uygulamalarının varisi olduğunu ve imparatorluk döneminde pandomim oyuncularında bir araya geldiğini unutmamak gerekir. Pandomim temsillerindeki, dramatik temel yapı üzerinde doğaçlama olarak yapılan kaba hareketler ve alaycı siyasal imalar yumuşatılır, duygusal veya fantastik kısımlar ise müzik ve dans eşliğinde icra edilir. Pandomim oyuncusu, ahmak koca ile fazla güvenilir olmayıp sinsi bir çapkın tarafından ayartılan gelinden oluşan alışılagelmiş temel yapıya fantastik ve mitolojik bir nitelik kazandırır. Pandomim temsillerinin, bir koronun veya besteci-şarkıcının dramatik metinleri seslendirmesini gerektiren özgün şekli de sonradan gevşer ve bu arada <i class="calibre2">planipedaria fabula’</i>nın [yalın ayak öyküler] yorumcusu olan ve tüm karakterleri ve değişken ruh hallerini temsil etme becerisine sahip, kadın veya erkek “baş pandomim oyuncusu” yalın ayak sahnede belirir. Mitolojik ilham baskın olduğu zaman da seyircilerin dikkati, pandomim performansının zarafeti ve güzelliğinin yanı sıra heteroseksüel veya homoseksüel aşk sahneleri sergileme konusunda hiç de isteksiz olmayan, bir tür pornografik gösteriyle canlı tutulmaya devam edilir.</p>

  <p class="block_9">Dolayısıyla Patrik Chrysostomus’un alaycı kıyaslaması şaşırtıcıysa da ardındaki neden kolaylıkla anlaşılabilir: Pandomim gerçekliğinin apaçık gücü, aşırı heyecanlı bir tür trans hali veya dini-duygusal bir vecit gibi litürjik ayinlere de müdahale etmiş olur. Ancak gündelik toplumsal ilişkiler de -biraz daha ağırbaşlı olsalar da- dünya denilen tiyatro sahnesinin hiyerarşik bir rol dağılımının hile veya geleneklerinden yoksun değildir.</p>

  <p class="block_9">Öte yandan Patrik Chrysostomus’un kendisi de, toplumsal hiyerarşilerin dramatikliğini, aldatıcılığını ve gelip geçiciliğini ve hayatla tiyatro arasındaki paralelliği ilan ederek onu neredeyse insan doğasına içkin olarak görmüştü: “Tiyatroda olduğu üzere, akşam olurken seyirciler ayrılır, aktörler de ortaya çıkıp sahne ekipmanını bırakırlar; böylece herkesin önünde kendilerini kral veya lider gibi gösterenler gerçek yaşamda oldukları gibi görünürler: Ölüm anı geldiği veya temsil sona erdiği zaman herkes zenginlik veya yoksulluk maskesini bırakır ve buradan ayrılır (J. Chrysostomus, <i class="calibre2">De Lazaro [Lazarus Üzerine]).</i></p>

  <p class="block_46"> </p>

  <p class="block_46"> </p>

  <p class="block_30">Dört Bir Tarafa Dağılan, Göçebe bir Tiyatro Geleneği</p>

  <p class="block_9">IV ila VII. yüzyıllar arası Avrupa’daki çeşitli halklar ve Roma-Barbar krallıkları Hıristiyanlığı kabul ederler. Kilise, Roma geleneğinin yeni krallıklara sunduğu örgütsel yapıyı ve merkezi yöntemleri devralır; buna bağlı olarak, tüm kültürel ve sanatsal faaliyetler, tüm piskoposluk merkezlerinde faal olan okullardan farklı monastik tarikatların büyük manastırlarına kadar dini kurumların mirası haline gelir.</p>

  <p class="block_39">Dört bir tarafa dağılan oyuncu aileleri</p>

  <p class="block_9">Görüldüğü üzere, dini ve toplumsal olarak dışlanmak, aktörlere ve günahkâr dönüşüm yeteneklerine bir darbe indirir. Parmaklarıyla konuşan ve müstehcen hareketler yapan, ama her türlü öyküyü canlandırmasını bilen pandomim oyuncuları, şehvet ve cinsel cazibe sergilemeye uygun pandomimleriyle, dansçılarıyla, hokkabazlarıyla ve ozan-müzisyenleriyle birlikte şehirlerin kapalı sahnelerini terk etmek zorunda kalırlar. Onlar önceden belirlenmiş, yazılı bir metine bağlı kalmaktansa doğaçlamaya dayanan, artık dağılmış olan bir tiyatro geleneğinden geriye kalanlardır. Dramatik yönleri litürjik ayinlerin arasına ve dindışı törenlerin sembolizmine sızmayı başarır. Daha sonra kelimelerle ve saray soytarılarının sesleriyle karşılaşacağı zaman, halkın beklentilerine uyarlanabilen, doğaçlama, sözlü bir geleneğe bağlı yaratıcı ön metinlerle faaliyet gösterecektir.</p>

  <p class="block_9">Bu gelenekten geriye kalanların göçebe olması, resmi bir bayramdan bir pazar yerine, resmi veya özel bir yıldönümünden bir düğün şölenine veya saray şölenlerine gezmeleri halk tiyatrosunun başkahramanlarının zorlukla da olsa hayatta kalmasına izin verir. Dört bir tarafa dağılan ve yerleşmek için bir yer veya kendilerini gösterecekleri fırsatlar aramaya devam eden oyuncu aileleri, aforoz, sınırlama ve resmi kınamalar açısından muğlak muafiyetler sağlayan uygulamalardan yararlanarak manastırlara veya piskoposluk merkezlerine sızmaktan geri kalmazlar.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Bayramlar, Oyunlar, Törenler,</i> s. <span class="text_17">326</span></p>

  <p class="block_94"><b class="calibre3">Edebiyat ve Tiyatro:</b> <i class="calibre2">Erken Ortaçağda Gösteri Sanatının İzleri, s.</i> <span class="text_17">674</span></p>

  <p class="block_94"><b class="calibre3">Müzik:</b> <i class="calibre2">Düşler, Beden Deneyimleri ve Dans,</i> s. <span class="text_17">877</span></p>

  <p class="block_60"><span class="text_33"><br class="calibre15" id="calibre_pb_141" /></span></p>
</body>
</html>
