<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_63" id="id_Toc404942896">Simya ve Kimya<br class="calibre12" />
  <br class="calibre12" />
  <br class="calibre12" />
   </p>

  <p class="block_56" id="id_Toc404942897">Yunan-Bizans Geleneğinde Simya</p>

  <p class="block_6">Andrea Bernardoni</p>

  <p class="block_19"> </p>

  <p class="block_7"></p>

  <p class="block_31">Simya, maddelerin ve canlı organizmaların daha üstün bir mükemmellik derecesine ulaşması için onlara müdahale edilmesine dayanan teorik ve pratik bir disiplindir. Bu disiplinin kökeni çok eskilere dayanır, hatta efsanevi Hermes Trismegistus’un bilimleri ve sanatları icadına kadar uzanır.</p>

  <p class="block_46"> </p>

  <p class="block_46"> </p>

  <p class="block_67">Simyanın Anlamı ve Kökeni</p>

  <p class="block_9">Simya, doğal oluşum süreçlerinin sonuçlarının insan tarafından değiştirilmesinin ve adi metalleri (bakır, kalay, kurşun, demir) değerli metallere (altın ve gümüş) dönüştürmenin mümkün olduğu fikrine dayalı teorik ve pratik bir disiplindir. Ancak simya uygulamaları sadece ekonomik amaçlı zanaatkârlık faaliyetleri olmayıp, hem Yunan doğalcılığına hem de gnostik mistisizme kadar uzanan bir dünya ve madde kavramına dayalı, daha geniş kapsamlı bir teorik söylemin deneysel uygulaması olarak görülmelidir. Nitekim simyanın iki yönü söz konusudur. Bir yandan, metallerin dönüşümünü ve değerli taşlarla insan vücudunun çürümesini engelleyen ilaçlar gibi değişmez maddelerin üretilmesini sağlayan “felsefe taşı” veya “iksir”in fiziksel hazırlanışını amaçlayan, esoterik türden bir bilgi olarak tanımlanabilir. Öte yandan, hayat veren madde arayışı insanoğlunun kapasitesini aşar ve simyaya esoterik bir hava bahşeden pratik ve mistik uygulamaların ortaya çıkmasına neden olur; metallerin dönüşümü, insanoğluna hayat verilmesi ve insan hayatının saflıktan uzak, bozulmaya yatkın yönlerinin ve sınırlarının ötesinde bir mükemmellik düzeyini elde etme çabası şeklinde simgesel bir anlam kazanır.</p>

  <p class="block_39">Kökeni</p>

  <p class="block_9">Simya teriminin etimolojisi konusunda farklı teoriler söz konusudur. Bazı araştırmacılara göre, Mısır dilinde Nil Vadisi’nin siyah renkli toprağı anlamına gelen <i class="calibre2">kmt</i> veya <i class="calibre2">chem</i> kelimesinden kaynaklanan Arapça <i class="calibre2">kimiya</i> kelimesinden türemiştir. Başka araştırmacılara göre ise <i class="calibre2">kem,</i> simyacıların, dönüşüm sürecinin başlangıç aşaması olup maddelerin eriyerek çürüdüğü <i class="calibre2">nigredo’ya,</i> yani siyah evreye işaret eder; diğer iki aşama maddenin arıtıldığı <i class="calibre2">albedo</i> (beyaz evre) ve sürecin son aşamasını temsil eden <i class="calibre2">rubedo’</i>dur (kızıl evre). Daha güvenilir olan başka bir yoruma göre <i class="calibre2">kimiya,</i> metallerin eritilmesi anlamına gelen Yunanca <i class="calibre2">khe</i> fiilinden türemiştir.</p>

  <p class="block_9">Simya geleneğine göre, bu disiplin çok eskilere dayanır, hatta efsanevi Hermes Trismegistus’un, bilimleri ve sanatları icadına kadar uzanır; Trismegistus, XII. yüzyıl ortalarına doğru Roberto di Chester (etkin olduğu yıl y. 1150) tarafından Batıda tanıtılmış ilk simya eseri olan, Morienus’un (VII-VIII. yüzyıl) yazdığı <i class="calibre2">Testamentum</i> [Vasiyetname] eserinin Latince tercümesinde Kitabı Mukaddes’ten figürler olan Hanok ile Nuh’la ve Büyük Tufandan sonra hüküm süren ve hem kral hem filozof hem de peygamber olduğu için üçlü bir unvan almış büyük bir Mısır kralıyla özdeşleştirilir. Simyacıların maddenin mükemmelliğini suni olarak elde etme iddiasının temelinde yatan ve metallerin dönüşümüne dair bilgilerin çok eski, hatta ilahi kökenlere sahip olduğu kavramı, İskenderiye geleneğinin simyayla ilgili metinlerinde açıkça belirtilmiştir.</p>

  <p class="block_39">Başlıca eserler</p>

  <p class="block_9">Yunan-Bizans kimya geleneği, simyaya felsefi bir özellik kazandıran (Bolus) Demokritos’la (I. yüzyıl) ve dini mistik yönünü vurgulayan Panopolisli Zosimos’la (III/IV. yüzyıl) zirveye ulaşır. <i class="calibre2">Leyda Papirüsü ve Stockholm Papirüsü</i> olarak bilinen ve teknik kimyayı konu alan iki papirüs de bu döneme aittir; bu belgeler boya, metalürji, cam yapımı ve renk hazırlama alanında kullanılan, uygun bir şekilde entegre edilip modifiye edildiği zaman ortaçağa ait birçok kimya tarif kitabının temelini oluşturan sayısız tarif içerir.</p>

  <p class="block_39">Pneumaticus</p>

  <p class="block_9">Daha önceki kaynakların azlığından dolayı özgün olup olmadıkları tam olarak tespit edilemeyen Zosimos’un yazıları, daha çok Bizans elyazmalarında muhafaza edilmiştir, ama Süryanice ve Arapça olarak kısmen tercüme edilmiş nüshaları ve bölümleri de mevcuttur. Zosimos’un külliyatı, 28 kitaplık <i class="calibre2">Kheirókmeta</i> (Elle Yapılan İşlemler) adlı eserinden oluşur; bunların arasında yazarın insanoğlunun kurtuluşuyla ilgili genel bir planla bağlantılı olarak simya uygulamalarını sunduğu anıları vardır. Zosimos’un eserleri ayrıca kendisinden sonra gelecek bütün Bizans ve Arap yazarlar için en belli başlı referans kaynakların birini ve Helenistik dönemde simya bilgilerine ulaşmak için en zengin ve yetkili kaynağı oluşturur. Simyanın mitolojik kökenini savunan Zosimos’a göre simyacılar dönüşümün sırrı olan şeffaf ve ilahi suyu (sülfürüz su) ilahi vahiy sonucu öğrenirler. Bu sülfürüz su, maddenin, dönüşüm aşamaları sırasında kendi birleştirici özelliğini muhafaza etmesini sağlayan sabitlik unsurunu oluşturur. Dolayısıyla dönüşüm, metalleri, tekrar tekrar damıtma ve arıtma süreçlerine tabî tutarak onları farklılaşmamış bale ulaştırmak, sonra da dönüşüm aracı yoluyla metalin türünü değiştirmek anlamına gelir. Dönüşüm süreci sırasında gerçekleşen işlemler, metallerin “işkence edilmesi,” “öldürülmesi” ve başka bir kimlik altında “yeniden hayat kazandırılması” şeklinde tasvir edilir. Zosimos muhtemelen, metallerin dönüşümü ile işlemi gerçekleştirenlerin tabî kaldığı dönüşüm arasında bir analoji kuran ilk yazardır; Şeytan’a ve kadere tabî olan dünyevi insan, astrolojik şartlara bağlı olarak rastgele boyalar yaratır, oysa gerçek simyacı <i class="calibre2">(pneumaticus</i> veya ruhani insan) fiziksel boyutu o derece aşar ki ilahi bir düzeye ulaşır. Zosimos’un simya geleneğine yaptığı başlıca katkı, kozmik maddenin kurtuluş ilkesinin belli kimyasal süreçler yoluyla elde edilebileceği düşüncesidir; metallerin görünür halini değiştirme gücüne sahip boya ve solventler için elle yapılan işlemler eserlerinde somut bir şekilde tarif edilmiştir.</p>

  <p class="block_29">Felsefe ile mistisizm arasında</p>

  <p class="block_9">Zosimos’u izleyen ve haklarında bilgi sahibi olduğumuz yazarlar, zanaatlarının uygulamalı boyutuna kendilerini veren gerçek simyacılardan çok, başlıca, hatta tek amaçları, antikçağa kadar uzanan simya literatürü alanında yorum yazmak olan âlimler gibi görünürler. Eserleri, simyanın sırlarını kavramanın ancak antikçağda yaşamış hocalardan miras kalmış yazıların tefsir edilmesiyle mümkün olabileceğine dair inanışı açıkça sergiler. Zosimos’tan sonraki Bizans geleneğine hâkim olan esoterik anlayışa göre, simyanın nihai amacı metallerin dönüşümünden çok, insan ruhunun mükemmelliğe ulaşmasıdır. Zosimos’un eserlerinde açıkça görülen bu anlayış, IV. yüzyılda Synesius (y. 370-413) ve Olympiodorus (360/385-y. 425) tarafından benimsenir; bu yazarların eserlerinde simyanın bilimsel yönü, madde bilimi ile doğa alanında, felsefi düşünce ve Hıristiyan mistisizmi arasında bağlantı kuran konulara göre ikinci planda kalır. Synesius ve Olympiodorus gibi yazarların gerçekleştirdiği muhafaza ve yorumlama faaliyetleri sayesinde (Bolus) Demokritos ve Yahudi Maria gibi, Helenistik dönemin en eski yazarları ve simyayla bağlantılı olarak Hermes, İsis ve Cleopatra gibi yarı efsanevi, yarı gerçek kişilere ilk defa yer verdikleri eserleri hakkında bilgi sahibi olabiliyoruz.</p>

  <p class="block_46"> </p>

  <p class="block_46"> </p>

  <p class="block_30">İskenderiyeli Stephanos</p>

  <p class="block_9">Zosimos’tan sonra Bizans geleneğindeki simya yazarlarının en önemlisi, İskenderiyeli Stephanos’tur (550/555-622). Geometri, aritmetik, astronomi ve müzik eğitimi veren ve Platon’la (MÖ 428/427-348/347) Aristoteles’in (MÖ 384-322) eserlerini yorumlayan bir âlim olan Stephanos, 610-641 arası, yani hem Kudüs’e Hıristiyanlığı geri getirmekle hem de simya araştırmalarına önem vermekle ün salmış İmparator Herakleios’un (y. 575-641) döneminde faaldir. Simyanın Bizans geleneğinden Arap geleneğine aktarılmasında Stephanos’un çok önemli bir rol oynadığına inanılır. Nitekim <i class="calibre2">Testamentum</i> eserinde Morienus bu zanaatı Byzantium’da, İmparator Herakleios ile İslamlaştırılmış adı Adfar olan simyacı Stephanos’tan öğrendiğini belirtir.</p>

  <p class="block_39">Günümüze ulaşan bir elyazması</p>

  <p class="block_9">İskenderiyeli Stephanos’a atfedilen astroloji ve simya konulu eserler arasında göze çarpan <i class="calibre2">Sull’arte grande e sacra (Büyük ve Kutsal Sanat Üzerine)</i> ve <i class="calibre2">Sulla fabbricazione dell’oro (Altın İmalatı Üzerine)</i> olarak bilinen iki inceleme yazısıyla <i class="calibre2">Lettera di Stefano a Teodoro (Stephanos’un Thedoros’a Yazdığı Mektup)</i> olarak bilinen eser, VII. yüzyıla kadar geliştirilmiş simya teorilerinin bir derlemesini sunar. Bu inceleme yazılarının ilki, içerik açısından çok özgün değildir, ama simya konusunda günümüze kadar sağlam halde ulaşmış az sayıdaki Yunan elyazmasından biri olduğu için, bu disiplinin Bizans geleneğindeki bütünü hakkında bilgi sahibi olmak açısından büyük önem taşır.</p>

  <p class="block_39">Simya kozmolojisi</p>

  <p class="block_9">Stephanos’un eserlerinin makrokozm (dünya) ile mikrokozm (insan) arasındaki karşılıklı ilişkilere dayalı bir simya kozmolojisi geliştirme çabası içerdiği görülür; bu kavram, doğanın, Her Şey’in (Evrenin ve onda mevcut olan tüm biyolojik dışavurumların) kendisinden kaynaklandığı ve ortaya çıktığı köken olduğu, yani hem çoğalan birlik hem birliğe indirgenen çeşitlilik olduğu inancına dayalıdır. Bu kozmogonin kökeni büyük ölçüde (Bolus) Demokritos’un <i class="calibre2">Physika kai Mystika</i> [Tabiat Olayları ve Sırlar] eserinden kaynaklanan geleneğe dayanır; ancak Stephanos’un eserleri aynı zamanda, kendinden önceki simya geleneğine ait olmayan yeni düşünceler ve metaforlar içerir. Örneğin Ay’ın kendine özgü parlaklığından ve insan yüzü ile simya uygulamalarında çiçekleri konu alan işlemler arasındaki gizemli paralelliklerden söz edilir; bu düşünceler Zosimos’un mistisizminden etkilendiğini açıkça gösterirse de, Iamblikhos (y. 245-y. 325) ve Proklos’un (412-485) temsil ettiği Yeni-Platoncu geleneğe de işaret eder.</p>

  <p class="block_39">Magnezya</p>

  <p class="block_9">Stephanos, tüm maddelerin oluşumunun temelinde yatan temel unsur olan ilk maddeyi Ay’la bağdaştırır ve Ay’ı ilahi dünya ile aracılık sağlayan dişi ilke olarak görür. Bu kozmolojik bağlamda simya, yaratılışın sırrını açıklayabilecek ve her şeyin kaynaklandığı Doğa’nın tek ilkesine ulaşmak için gerekli araçları insana sağlayan tek disiplin olarak sunulur. Stephanos’a göre simya, insan zihninin Tanrı’ya, dolayısıyla da yaratılış ilkelerine benzemesini amaçlayan felsefi bir arayıştır: Simya, ruhu eğitip onu maddi nesnelerden manevi ilkelere yönlendirmek amacıyla, var olan tüm teorilerin analizi yoluyla kendi vizyonunu geliştirir. Stephanos, doğal oluşum süreçlerinin tekrarlanmasını, dolayısıyla da adi metallerin altına dönüştürülmesini mümkün kılan kozmik ilkeyi magnezyayla özdeşleştirir. Simgesi Ay olan bu sihirli madde Stephanos tarafından sadece felsefi düzlemde anlatılır; yazar, ayrıntılı bir şekilde anlatmadığı laboratuvar tekniklerinden, sadece <i class="calibre2">Physika kai Mystika’da</i> damıtmadan söz edilen bir bölüme atıfta bulunarak değinir.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Bizans Eyaletleri I,</i> s. 116; <i class="calibre2">Bizans Eyaletleri II,</i> s. 185</p>

  <p class="block_47"><b class="calibre3">Felsefe:</b> <i class="calibre2">Bizans İmparatorluğunda Felsefe,</i> s. 357</p>

  <p class="block_47"><b class="calibre3">Bilim ve Teknik:</b> <i class="calibre2">Yunan Mirasının Geri Kazanılmaya Başlanması</i> s. 409; <i class="calibre2">Yunan Mirası ve İslam Dünyası, s.</i> 415; <i class="calibre2">Doğuda ve Batıda Tıp,</i> s. 488; <i class="calibre2">Uygulamadan Metne: Arap Tıbbının Hocaları,</i> s. 502; <i class="calibre2">Arap Simyası, s.</i> 516; <i class="calibre2">Byzantium’da Teknik İlerlemeler,</i> s. 545</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Bizans Kültürü ve Batı ile Doğu Arasında İlişkiler,</i> s. 611; <i class="calibre2">Bizans Dini Şiirleri,</i> s. 690</p>

  <p class="block_47"><b class="calibre3">Görsel Sanatlar:</b> <i class="calibre2">Makedonya Hanedanı Döneminde Bizans Sanatı, s.</i> 861</p>

  <p class="block_60"><span class="text_32"><br class="calibre15" id="calibre_pb_102" /></span></p>
</body>
</html>
