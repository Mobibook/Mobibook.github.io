<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_63" id="id_Toc404942952">Kutsal Mekân Duvarları, Kitaplar, Aksesuar ve Donatımlar: Figüratif Temalar<br class="calibre12" />
  <br class="calibre12" />
  <br class="calibre12" />
   </p>

  <p class="block_56" id="id_Toc404942953">Antikçağın Mirası ile Hıristiyanlığın Figüratif Uygarlığı</p>

  <p class="block_6">Giorgia Pollio</p>

  <p class="block_19"> </p>

  <p class="block_19"> </p>

  <p class="block_31">Geç antik sanat ile Paleo-Hıristiyan sanatı ayrı olarak düşünülmemeli, o dönemin eserlerinden de görüldüğü üzere, aralarındaki süreklilik göz önünde bulundurularak değerlendirilmelidir.</p>

  <p class="block_46"> </p>

  <p class="block_46"> </p>

  <p class="block_30">Devamlılıktan ve Zamansa! Yakınlıktan Doğan Üretkenlik</p>

  <p class="block_39">Constantinus takı örneği</p>

  <p class="block_9">Ünlü arkeolog ve klasik sanat uzmanı Ranuccio Bianchi Bandinelli (1900-1975), <i class="calibre2">Roma, la fine dell’arte antica [Roma, Antik Sanatın Sonu]</i> (Milano, Rizzoli, s. 88) adlı eserinde geç antik sanat ile <i class="calibre2">Paleo</i>-Hıristiyan sanatı arasında yapılan ayrıma karşı çıkarak kronolojik, fiziksel ve estetik bağlamlar arasındaki ilişkiselliği vurgular. Roma Senatosu’nun 315 yılında imparator Constantinus’a (y. 285-337) adadığı tak bu görüşe mükemmel bir örnek oluşturur. Anıt, o dönemin diğer mimari eserlerinde de örnekleri görülen <i class="calibre2">varietas</i> [çeşitlilik] estetiğine göre, devşirme oyma parçalardan oluşturulmuştur. Anıt için özel olarak yapılan tek oyma eser, takın alt bölümünde, dört kenar boyunca yer alan, anlatımı sunan ve dönemin okuma tarzına uygun olarak ilk defa aşağıdan yukarıya doğru yerleştirilmiş olan kabartmadır. Anıtta yüceltilen Constantinus’un zaferleri, kuzeye bakan ana cephede imparatorluk retoriğinin iki ana unsuru olan <i class="calibre2">oratio</i> (ibadet) ve <i class="calibre2">liberalitasla</i> (cömertlik) zirveye ulaşır. Eserin en üst düzeydeki resmi diline rağmen figüratif dilin, Helenistik kökenden gelen her türlü betimselliği ve doğalcılığı feda ettiği görülür: Perspektifin altüst edilmesi, imparator figürünün neredeyse ikonik düzeyde vurgulanan cephe tasviri, diğer kişilerin gelişigüzel şekilde gruplandırılmış olması ve hiyerarşik boyut farklılıkları “popüler” sanattan ödünç alınıp, burada mesajın güçlendirilmesi ve bir slogan haline getirilmesi için kullanılmıştır.</p>

  <p class="block_9">Aynı yıllarda yapılmış ve Hıristiyanlığı konu alan kabartmalarla süslü bir grup lahit de benzer figüratif sözdizimi ve sentezler içerir. Günümüzde Pio Cristiano Müzesi (Vatikan) ile Roma Ulusal Müzesi arasında bölüşülmüş olan ve “hizalı başlar” adı verilen bazı örneklerle Constantinus Takı’nın anlatımsal kabartmaları arasında o kadar sıkı analojiler söz konusudur ki, aynı örneklere başvurulduğunu, hatta aynı atölyede üretilmiş olabileceklerini akla getirir. Bu Roma lahitleri dizisinde Aziz Petrus’un taşıdığı önem çok açıktır; çünkü İmparator Constantinus’un emriyle, İsa’nın havarisi tarafından kurulmuş olan Roma Kilisesi’ni yüceltmek amacıyla Vatikan’da inşa edilen devasa bazilikayla daha yeni onurlandırılmıştır. Başlangıçta olukça zayıf olan ve Yahudi mirasına duyulan güvensizliğe saygıdan dolayı simgesel işaretlerle sınırlı olan Hıristiyan figüratif repertuar, bu yıllarda kutsal tarihin tamamını özetleyecek ölçüde genişler. Lahitlerin üzerinde Kitabı Mukaddes’ten gerçek anlamda özetler yer alır ve mimari yapısını gerektirir, hatta yüzyılın 50’li ve 60’lı yıllarında, sayısı giderek artan öykü kalabalığını barındıracak şekilde üç bölümlük bir düzen gerektirmeye başlar. Bu döneme ait olan iki Roma lahdi vardır: Roma’da San Paolo fuori le mura mezarlığında bulunmuş olan ve günümüzde Pio Cristiano Müzesi’nde sergilenen “dogmatik” olarak bilinen lahit ile Syracusae’da San Giovanni mezarlığında bulunmuş olan ve yerel Arkeoloji Müzesi’nde sergilenen Adelphia lahiti. Bu son lahit adını hem lahitin kapağının levhasına oyulmuş olan yazıttan hem de lahitlerin üst sınıflara özgü mezarlar olması gerçeğinden anlaşıldığı üzere <i class="calibre2">(“clarissima femina”</i> [şanlı kadın]) Adelphia adlı kadından alır. Bu lahit, çok renkliliğinden geriye bazı izlerin kaldığı ender örneklerden biridir. Kabartmalarda, Nebukadnezar’ın heykeline ibadet etmeyi reddeden üç Babilli genç gibi, Hıristiyanların Diocletianus (243-313,284-305 arası imparator) tarafından zulüm gördüğü o dönemde çok yaygın olan Eski Ahit’ten öyküler ve İsa’nın doğasıyla ilgili sahneler, kanamalı kadının iyileştirilmesi ve Kana Düğünü ile ekmeklerle balıkların çoğaltılması gibi İsa’nın mucizevi özelliğini öne çıkaran metinler bir arada yer alır. Bu sahneleri bir friz şeklinde birbirini izlemelerine rağmen anlatımsal bir yapıya sahip olmadıklarından aralarında herhangi bir bağlantı yoktur. Burada tercih edilen, lahitlerin merkezindeki madalyonda tasvirleri bulunan iki ölünün dahil olacağı ilahi kurtuluş planından örnekler sunmaktır.</p>

  <p class="block_39">Seçkin objeler</p>

  <p class="block_9">Hıristiyanlığın aristokrat sınıflar arasında giderek yayılması Hıristiyan ile pagan unsurların bir arada yer aldığı sıra dışı durumlara yol açar. XVIII. yüzyıl sonlarında Roma’da, Esquilino’da yürütülen bir kazı sırasında bulunmuş bir hazinenin parçası olan Secundus ile Proiecta’nın harika düğün çeyizi kutusu (Londra, British Museum), Helenistik kültürden türediği belli olan ve gümüş üzerine zarif kabartmalarla resmedilmiş bir imge repertuarı sergiler. Kapağın yan taraflarında yer alan, Nereus kızı ve Triton gibi deniz canlılarından oluşan bir kortej ile mahmur bir tavırla bir deniz kabuğunun içinde oturmuş aynada kendini seyreden ve saçını tarayan Venus’a eşlik eden küçük aşk melekleri, kozmetik araç gereçleri içerecek olan bu kutunun işlevini çağrıştırır. Kenar boyunca yer alan yazıt ise bağlamla tamamıyla bağlantısız bir şekilde Proiecta ile Secundus adlı yeni evlilere “İsa’yla yaşamayı” diler. Genç Proiecta’nın 384 yılında ölmüş aynı adlı bir kadın olduğu doğruysa, bu düğün çeyiz kutusu 379-383 yıllarına atfedilebilir.</p>

  <p class="block_39">Fildişi objeler</p>

  <p class="block_9">Yine seçkin sınıflara yönelik sanatsal üretim dahilinde, uzun bir süre boyunca rağbet görecek bir obje sınıfı söz konusudur: Diptikler, levhalar, kutsal ekmek kutuları ve kutsal emanet mahfazaları gibi, IV. yüzyıldan itibaren sayısı ve ihtişamı giderek artan, bazen metal uygulamalar veya renklendirmeler yoluyla zenginleştirilen fildişi objeler. Hıristiyan ve pagan, farklı sanat hamileri için çalışan atölyelerde yapılan ürünler arasında lahitler ve minyatürlü elyazması eserler vardı. Üretimdeki bu süreklilik, fildişinden bir dizi küçük levhanın V. yüzyıl başlarında Roma’da faal olan bir atölyeye atfedilmesine neden olur; Hıristiyan ve pagan ikonografileri temelinde kesin bir şekilde iki gruba ayrılan bu küçük levhaların ortak özelliği, uygulama kalitesi ile tarzlarındaki ayrıntılardır. Bir yanda <i class="calibre2">Göğe Yükseliş</i> (Münih, Bayerisches National Museum) ile <i class="calibre2">Kutsal Mezarı Ziyaret Eden Dindar Kadınlar’</i>ı (Milano, Castello Sforzesco, <i class="calibre2">Civico Museo d’Arte)</i> tasvir eden plakalar; diğer yanda <i class="calibre2">Probianus Diptiği (Berlin, Staatsbibliothek,</i> Stiftung Preussicher Kulturbesitz) ve <i class="calibre2">Symmachi-Nicomachi Diptiği</i> (Londra, Victoria and Albert Museum ve Paris, Cluny Museum) yer alır. Roma aristokrasisinin en seçkin iki ailesine ait olan bu son eser, iki açıdan antik geleneklerin geri kazanımına yönelik tutkuyu sergiler; biri konu seçimi, yani bir pagan ayinini yerine getirmekte olan iki başrahibe, diğeri Helenistik bir uyanış düzeyinde zarafet yüklü üslubudur. Öte yandan Münih’te bulunan <i class="calibre2">Göğe Yükseliş</i> plakasının üst kısmında bulutlardan oluşan bir dağa tırmanarak göğe çıkan sakalsız, genç ve atletik bir İsa tasvir edilmiştir; bu sıra dışı ikonografinin bir daha ortaya çıkışı Karolenj dönemini bulacaktır ve yüksek ihtimalle bu levha örnek olarak alınacaktır.</p>

  <p class="block_9"><b class="calibre3">Helenistik</b> <b class="calibre3">zevk</b></p>

  <p class="block_9">Bu dönemin figüratif repertuarına içkin olan semantik çelişkinin bilinci, bazı tasvirlerin tam olarak kavranmasını zorunlu kılar. III. yüzyılda Roma’da, Santi Giovanni e Paolo Bazilikası’nın altında yürütülen kazılarda ortaya çıkarılan bir binanın bir odasında duvara resmedilmiş dua eden erkek figürü bu duruma örnek teşkil eder. Bu kişinin kim olduğuna dair tartışmalar devam etmektedir: Merhum bir Hıristiyanın portresi olabileceği ve kültürel ortamı simgeleyebileceği gibi, felsefi <i class="calibre2">pietas</i><sup class="text_8"><sup class="noteref" id="back_note_32"><a class="calibre9" href="../Text/index_split_206.html#note_32" title="32">32</a></sup></sup> [ödev; dindarlık] erdeminin alegorik figürü de olabilir. Ostia’da, Porta Marina’nın dışında bulunan bir evden alınmış olan ve Roma’da, Ulusal Erken Ortaçağ Müzesi’nde çok etkili bir şekilde yeniden oluşturulmuş olan süslemelerin friz bölümündeki erkek figürünün büstü konusunda yürütülen tartışmalarda da aynı çelişki söz konusudur. Yarım büst olarak tasvir edilen ve üzerinde toga olan sakallı kişinin başının çevresinde geniş bir hale vardır ve bir konuşma sırasında olduğu gibi, sağ eli havadadır. Geleneksel olarak İsa’yla özdeşleştirilir, ama geç antikçağda Yunanistan ve Ön Asya’da filozofların bir araya gelip bazı evlerde yaptıkları toplantılara dair tasvirler göz önüne alınırsa, bir filozof olduğunu düşünmek de mümkündür.</p>

  <p class="block_39">Mermer kakmalar</p>

  <p class="block_9">Zaten dekorasyonun tamamı çok klasik bir Helenistik zevkin izlerini taşır: Orta bölümün büyük panolarında vahşi bir şekilde avlarına saldıran kaplanlar ve aslanlar resmedilmiştir, aşağıda ise çiçek ve yaprak sarmallarından oluşan bir friz ile yansımalı geometrik motiflerden oluşan bir şerit yer alır. Bu süslemenin tamamı değerli taş levhaların damarları arasındaki farkların bile göz önüne alındığı <i class="calibre2">opus sectile</i> adı verilen görkemli bir teknikle, çok-renkli mermerlerden mozaiklerle gerçekleştirilmiştir. Ostia’daki evin <i class="calibre2">opus sectile’si,</i> çok iyi muhafaza edilmiş olmasından ve sağlıklı bir şekilde 383-388 yılları arasına tarihlenebilmesinden dolayı IV. yüzyılda gerçek anlamda bir moda haline gelmiş olan bu yöntemin en iyi kanıtlarından birini sunar. Kazı belgeleri ve eski tasarımlar bu karmaşık yöntemin kamusal binalarda ve prestijli evlerin kabul salonlarında ne kadar yaygın olarak kullanıldığının tespit edilmesine olanak tanımıştır. Bu olgu o kadar yaygındı ki, gelecekte inşa edilecek Hıristiyan yapıların mermer kaplamaları üzerinde de etkili olmuştur, öyle ki <i class="calibre2">opus sectile’yle</i> kaplı salonlar kiliseye dönüştürülürken dekorasyonları olduğu gibi bırakılmıştır. Mermer kakmaları artık sadece çizimler yoluyla belgelenmiş olan Roma’daki Santi Cosma e Damiano Kilisesi’nde ve V. yüzyılın ikinci yarısında, 331’de Roma <i class="calibre2">consul’</i>u olan Junius Bassus’un evinin bir salonuna inşa edilmiş olan Sant’Andrea CataBarbara Kilisesi’nde durum böyledir. Bu ikinci kilisede uzun bir süre boyunca muhafaza edilmiş olan muazzam süslerden geriye kalan birkaç levha Capitolini Müzeleri ile Roma Ulusal Müzesi arasında paylaştırılmıştır.</p>

  <p class="block_39">Zemin mozaikleri</p>

  <p class="block_9">Çok renkli taşlardan ve renkli camlardan oluşan karmaşık kompozisyonlara gösterilen ilgi, III. yüzyıldan itibaren Afrika eyaletlerinden başlayıp Afrikalı ustalar veya en azından modelleri sayesinde Akdeniz boyunca yayılan, renkli mozaiklerden oluşan büyük figüratif zeminlerin rağbet görmesinde de etkili olur. Aquileia’da bulunan ve tahminen 320 yılına ait olduğu sanılan Hıristiyan bazilikanın mozaik zemininde balıklarla dolu bir denizde Yunus’un yaşamından çeşitli olaylar resmedilmiştir. Balık türlerinin neredeyse bir kataloga yakışır şekilde aşırı titizlikle tasvir edilmiş olması ve stilize edilmiş dalgaların daha erken dönem örnekleri Afrika’da III. yüzyıla ait zeminlerde, örneğin Tunus’un Sousse kentindeki Dionysios’un Zafer Evi’nde görülür. Aynı evden alınmış bir başka zemin mozaiği ise açık renk fon üzerinde resmedilmiş ve bağlantısız gibi görünen bir dizi unsurla -meyveler, hayvanlar, üzüm dolu sepetler- süslenmiştir. Helenistik “süpürülmemiş halı”dan türemiş olan bu motif IV. yüzyılın ortalarında Roma’ya ulaşır ve Constantia’nın anıtmezarının beşik tonozunda kullanılır ve duvarlarda kullanılan figüratif mozaiklerin ilk örneklerinden birini oluşturur.</p>

  <p class="block_46"> </p>

  <p class="block_46"> </p>

  <p class="block_30">İmparatorluğun Sayısız Sanat Merkezi</p>

  <p class="block_22"><span class="text_9">Roma, Diocletianus’un 286 yılında tetrarşiyi ilan etmesiyle imparatorluk başkenti statüsünü kaybeder. Nitekim Diocletianus ertesi yıl, Belgica eyaletinde bulunan Trier şehrini imparatorluğun Batı kısmının başkenti ilan eder. Constantinus bir sonraki yüzyılın başlarında, MaxentiusTa (y. 278-312,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_9">&gt; 306) olan ihtilafı sırasında Trier’de kalır. Constantinus’un ikamet ettiği binanın kabul salonunun teknetavanında bulunan harika resimlerde çelenkli küçük aşk melekleri, filozof veya aydın kişilerin portreleri ve başları haleli alegorik kadın figürleri tasvir edilmiştir. Figürlerden oluşan ve geç antikçağda popüler olan bu galeri, bundan aşağı yukarı bir yüzyıl sonra Roma’da, San Paolo fuori le mura Bazilikası’nın nefi boyunca yer alan papa portrelerine örnek olur. Trier’deki büstlerin yoğun hacimlerini resmeden güçlü fırça darbeleri, I. yüzyılın resim kanonlarının yeniden yaygınlaşmasına yol açar ve sonraki yüzyıllarda gelişecek bazı sanatsal üslupların temelini oluşturur. 326’da, yani bundan birkaç yıl sonra, bu arada imparator haline gelmiş olan Constantinus tam da bu mekânın temelleri üzerine birbirinin aynı iki Hıristiyan bazilikasının inşasını başlatır.</span></p>

  <p class="block_39">Makedonya’nın başkenti Thessaloniki</p>

  <p class="block_22"><span class="text_9">İmparator Galerius (?-311,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_9">&gt; 305) ise merkezini Makedonya eyaletinin başkenti Thessaloniki’ye taşır ve buraya dönemin en önemli anıtlarından birini -Perslere karşı elde edilen zafer onuruna Via Egnita üzerine kurulan dört cepheli tak- inşa ettirir. Bu tak, sütunlu bir yol vasıtasıyla, dairesel bir plana sahip ve muhtemelen hem imparatorluğun kült merkezi hem de anıtmezar işlevi gören büyük bir binaya bağlanıyordu. Daha sonra muhtemelen İmparator Theodosius (y. 347-395,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_9">&gt; 379) zamanında birkaç mimari uyarlama sonucu,</span> <span class="text_10">rotunda</span> <span class="text_9">olarak bilinen bu bina bir kiliseye dönüştürülür. Bu kadar erken bir tarihte bile, pagan törenleri için inşa edilmiş bir mekâna Hıristiyanlık ibadetinin merkezini yerleştirme konusunda hiçbir tereddüt hissedilmez. Günümüzde Hagios Georgios Kilisesi olarak bilinen bu binanın kubbesinde ve nişlerinin beşik tonozlarındaki kısmi olarak muhafaza edilmiş olağanüstü mozaikler de Hıristiyanlığın bu ilk dönemine aittir. Kubbe kasnağı boyunca 4. Pompei olarak bilinen üslubu miras almış fantastik mimari şekillerin üzerinde, ışıltılı, altından bir arka planda zor seçilen ve kim oldukları Yunanca yazıtlarda belirtilmiş Doğulu azizlerin güçlü figürleri yer alır. Hiyerarşik plana göre bu bölümün üzerinde on iki havarinin bulunması gerekirdi; onların da üzerinde bulunan ve sadece kısmen muhafaza edilmiş olan dört melek figürünün merkezinde de, kubbenin zirvesinde, bir haleyle çevrili, ama günümüze ulaşmamış İsa tasviri bulunurdu. Yüzlerde giderek daha çok görülen tek tipleştirme, antikçağın Roma portrelerine özgü ayrıntılı bireyselleştirmenin giderek ortadan kalkması ve altın fon rengi, Batı Roma geleneğinden kopuşun göstergesidir ve bu mozaikleri Bizans sanatının erken dönem örnekleri haline getirir.</span></p>

  <p class="block_9"><b class="calibre3">Tetrarşinin</b> <b class="calibre3">başkenti Milano</b></p>

  <p class="block_9">286’da tetrarşinin başkenti ilan edilen Milano da 340 ile 402 yılları arasında imparatorluk sarayını ağırlar. Bu dönem, Ambrosius’un (y. 339397) dinamik piskoposluğuyla aynı döneme denk gelir; aristokrat bir aileden gelen ve idari konularda uzman olan Ambrosius geleceğin azizi ve teolojik tartışmalarda Ortodoksluğu savunan bir Kilise Babasıdır. İmparator Constantinus döneminde Roma nasıl kendi şehitlerinin kutsal naaşlarını mezarlarının yanına inşa edilmiş devasa bazilikalarla onurlandırırsa, Ambrosius’un teşvik ettiği yapılar da Milano Kilisesi’nin otoritesini kendi azizlerinin karizması üzerine inşa etmeyi amaçlar. Şehir surlarının hemen dışındaki mezarlıkların yakınlarında, günümüzde Sant’Ambrogio Kilisesi’ne dahil edilmiş olan Santi Gervasio ve Protasio Bazilikası ile sonradan Santi Nazaro e Celso Kilisesi’ne dönüştürülen, haç biçimi planlı ve muhtemelen Konstantinopolis’teki Apostoleion Bazilikası’nı örnek almış Apostolorum Bazilikası inşa edilir.</p>

  <p class="block_9">Ambrosius’a atfedilebilecek binaların dışında kalan San Lorenzo Kilisesi, sonradan yapılmış müdahalelere rağmen hâlâ kısmen takdir edilebilen, sıra dışı bir mimariye sahiptir. Arkeolojik verilere göre binayı IV ile V. yüzyıl arasına tarihlendirebiliyoruz, ancak asıl işlevi ve kimin tarafından yaptırıldığı hakkında bilgi sahibi değiliz. Binanın imparatorluğa ait bir yapı olması ihtimal dışı değildir. İki yan kolu apsitlerle biten haç biçimi sıra dışı planı, merkezi planlı klasik bina temasını serbest, ama simgesel bir şekilde geliştirir. İç mekândaki yapısal unsurlar da dekoratif anlamda yorumlanmış olup, Constantinus’un yapılarının başlattığı <i class="calibre2">varietas</i> tarzına uygun olarak burada çeşitli devşirme sütun ve sütun başlıkları kullanılmıştır. Kiliseyi, Sant’Aquilino Şapeli olarak bilinen, aynı döneme ait ve bir anıtmezar olarak tasarlandığı sanılan ek binaya bağlayan mermerden anıtsal giriş de devşirme malzemeden yapılmıştır. Anıtsal girişin arşitravı boyunca uzanan kabartma tasvirde sirk oyunları resmedilmiştir. Geç antikçağın hayal dünyasında mevsimlerin döngüsüne gönderme yapan bu konu, şapelin güneydoğusundaki kemer içerisinde mozaikten yapılmış ve güneş kültünden ilham alınıp Hıristiyan kelime dağarcığına uyarlanmış sahnede de tekrarlanmıştır. Mozaik taşları dışında geriye kalan zayıf çizimde, dört atın çektiği bir arabayla gökyüzüne çıkarılan ve bazılarının Peygamber İlyas’la, bazılarının da <i class="calibre2">Christos Helios’la</i> [Güneş Tanrı’sı İsa] özdeşleştirdiği bir figür ortaya çıkar. Güneybatı nişinin tonozunda bulunan mozaik ise iyi durumdadır. Burada resmedilmiş olan sakalsız İsa, Petrus ve Paulus başta olmak üzere simetrik bir şekilde her iki tarafta yer alan havarilerinin ortasında, yüksek bir tahtta oturur. Herkesin üzerindeki beyaz togalardan, İsa tarafından sergilenmiş olan elyazması rulolar ve ön planda yer alan rulo dolu kutudan da anlaşıldığı üzere, karşımızdaki, klasik bir filozoflar toplantısıdır. Burada, Roma’daki Domitilla katakomblarının kemerli bir hücresinden de belli olduğu, Hıristiyan cenaze repertuarına bir süreden beri dahil edilmiş olan bir ikonografi söz konusudur. Ancak bu durumda İsa figürünün belirginliği, başının İsa’nın monogramını içeren haleyle çevrili olması ve diğer kişilerin papazlara özgü cepheden görüntüsü, Doğu etkisini zamanından önce gösteren altın fonun da yardımıyla ilahi tezahürün ağırbaşlılığını vurgular.</p>

  <p class="block_39">Yeni başkent Ravenna</p>

  <p class="block_22"><span class="text_9">Sahneyi çevreleyen yanardöner kurdele, sarayın askeri açıdan savunulması zorlaştığı için Milano’dan ayrılıp taşındığı Ravenna’daki Galla Placidia Anıtmezarındaki mozaiklerde de yer alır. Bu küçük yapı, 425’ten itibaren küçük yaştaki oğlu III. Valentinianus (419-455,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_9">&gt; 425) için naip imparatoriçe olan Galla Placidia’nın (y. 390-450) yaptırdığı Santa Croce Bazilikası’nın narteksine bağlıydı. Galla Placidia’nın anıtmezarı olduğuna dair bilgiler çelişkilidir, öyle ki imparatoriçenin na’şını hiçbir zaman içermediği kesindir, ama yaklaşık 425-450 yılları arasında ve saygın bir sanat hamisi tarafından inşa edildiğine şüphe yoktur. İç mekânı baştan sona kaplayan ve aynı döneme ait mozaikler, eskatolojik açıdan apaçık bir anlam taşır ve hiyerarşik olarak bölünmüştür. Kubbede ışıldayan haç, sayısız yıldızla ve Vahiy’in tetramorfunun, yani dört İncil yazarının simgeleriyle çevrilidir. Kubbenin altındaki kemer içlerinde dört çift havari vardır, kalan dört havari de pandantiflere yerleştirilmiştir. Haç biçimli salonun kollarının sonlarında bulunan kemer içlerinde ise Hıristiyanlığın en eski alegorik repertuarından alınma konular yer alır: su içen geyikler, şehit edilmesinde kullanılan ızgara sayesinde kim olduğu anlaşılan Aziz Laurentius ve ünlü İyi Çoban İsa. Altın rengi ve kırmızı giysiler içindeki İsa, öte-dünyanın huzurunu ima eden pastoral şiirleri çağrıştırmak için o dönemde paganizm bağlamında bile başvurulan ve sonradan İsa’nın simgesi olarak Hıristiyan ikonografi dağarcığına dahil edilmiş İyi Çoban figürünü canlandırır. Hıristiyanlığın ilk sembolik imgelerinden, Tanrı’nın gücünün bütün görkemiyle tezahürüne götüren parabol da tamamlanmış olur.</span></p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Görsel Sanatlar:</b> <i class="calibre2">Hıristiyanlığın Kutsal Mekânı,</i> s. 715; <i class="calibre2">Batı Hıristiyanlığının Figüratif Temaları,</i> s. 795</p>

  <p class="block_60"><span class="text_32"><br class="calibre15" id="calibre_pb_153" /></span></p>
</body>
</html>
