<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942961">Avrupa’da İslamın İhtişamı: İslam ve Mustarib Döneminde İspanya</span></p>

  <p class="block_70">Simona Artusi</p>

  <p class="block_19"> </p>

  <p class="block_19"> </p>

  <p class="block_9"><i class="calibre2">İspanya’da İslam hâkimiyeti 711’de başlasa da sanatın çok yüksek bir düzeye ulaşması Emevi Halifeliği (929-1031) sırasında olur; sayısız gösterişli obje, Emevi halifelerinin teşvik ettiği varlıklı ve zarif yaşam biçimine tanıklık eder. Emevi Halifeliği’nin çöküş döneminde Endülüs valileri özerkliklerini ilan ederek zengin bir sanatsal üretim dönemi başlatırlar; 1085 yılında Toledo’nun düşüşü valileri, önce Berberi bir hanedan olan Murabıtlardan sonra da halefleri olan Muvahhidlerden yardım istemek zorunda bırakır. Ancak Müslüman olmayan halkların da bu döneme yaptıkları katkı göz önünde bulundurulmalıdır;</i> convivencia <i class="calibre2">(birlikte yaşam) kolay değildir, ama kültürel etkileşimde önemli bir rol oynadığı aşikârdır.</i></p>

  <p class="block_46"> </p>

  <p class="block_46"> </p>

  <p class="block_30">Endülüs: Emevi Hâkimiyetindeki İspanya’da Mimarlık ve Uygulamalı Sanatlar</p>

  <p class="block_9">Bazı kaynaklarda bu konuda farklı bilgiler bulunuyorsa da, 711 yılı çoğu kişi tarafından İber Yarımadası’nda İslam hâkimiyetinin başlangıcı sayılır. Yarımadayı fetih süreci, Vizigot Krallığı’nın iç mücadeleler, dini sorunlar ve Bizanslılarla ihtilaflardan dolayı zayıf düşmüş olmasından dolayı Müslümanların genişleme dönemlerinin en hızlı ve etkin askeri girişimlerinden biridir.</p>

  <p class="block_9">Kuzey Afrika’dan yola çıkan birkaç keşif seferinden sonra Müslümanlar, Arap ve Berberi kökenli bir orduyla Wadi Lakka’da Roderik’in (VII-VIII. yüzyıllar) ordusunu yenmeyi başarır ve Vizigotların başkenti Toledo’nun hâkimiyetini ele geçirirler.</p>

  <p class="block_9">Bu tarihten itibaren İspanya’nın orta-güney bölgesinde (Endülüs) Şam Emevi Halifeliği’ne (661-750) bağlı bir vilayet (711-756) oluşturulur. Bu ilk dönemde hem Arap-İslam (Suriye-Filistin, Mezopotamya) hem de Berberi unsurlarla yerel unsurlar (İberler, Bizans ve Geç Roma dönemi halkı) arasında gerçekleşen olağanüstü kültürel kaynaşmadan geriye sanat alanında fazla örnek kalmamıştır. Ancak Endülüs’te yeni bir darphanenin var olduğu bilinir: 711 yılında bile Kuzey Afrika modellerine dayalı paralar basılır ve 716 yılından itibaren Latince ve Arapça olmak üzere iki dilde yazılara yer verilir.</p>

  <p class="block_39">Kurtuba’daki Ulu Cami</p>

  <p class="block_9">Abbasi hanedanının (750-1258) gerçekleştirdiği katliamdan kaçmayı başaran, Emevi hanedanının hayatta kalan son üyesi Abdürrahman (731-788) 755 yılında Endülüs’e ulaşır, Suriyeli ve Berberi göçmenlerin desteğiyle Kurtuba’da özerk Endülüs Emirliği’ni kurar (759-929).</p>

  <p class="block_9">Bu dönem, İslam sanatının İspanya’daki en verimli dönemlerinden birinin başlangıcını oluşturur. I. Abdürrahman’ın isteğiyle Kurtuba’ya inşa edilen Ulu Cami, Emevi Hanedanının hâkimiyetinin simgesidir. Emirliğin İspanya Emevi Halifeliği’ne dönüşümü 929’da, III. Abdürrahman (y. 899-961) döneminde, Abbasilerin siyasal durumu ilk kriz belirtilerini göstermeye başladığı zaman gerçekleşir. İspanya Emevi Halifeliği, döneminde (929-1031) ve özellikle ilk iki halifenin zamanında sanat alanında çok yüksek düzeylere ulaşılır.</p>

  <p class="block_9"><span class="text_">Salon</span> <span class="text_">Rico</span></p>

  <p class="block_9">III. Abdürrahman, halifeliğinin hâkimiyeti onuruna 936-940 yılları arasında Kurtuba yakınlarında Medinetü’z-Zehra (Cordoba la Viejo) adında, sarayının da bulunduğu yeni bir şehir kurar. Buraya sadece yönetim ve idari bilimler değil, darphane, tekstil ve zanaat merkezleri de taşınır. II. Hakem (915-976) döneminde de çalışmalar devam eder, ama şehrin inşası tamamlanmaz. Seçilen mekânın hâkim konumdaki bir plato olması, yeni başkentin ne derecede önemli olduğuna işaret eder. XX. yüzyılın ilk yıllarında başlayan kazılarda çift sıra surlar, karmaşık bir kanal sistemiyle sulanan bahçeler ve hiyerarşik düzene göre oluşturulmuş üç teras ortaya çıkmıştır; en yüksek konumda halifelik sarayı, orta seviyede ana cami, yönetim binaları ve ileri gelenlerin konutları, en alt seviyede şehir merkezi bulunurdu. Halifelik sarayı iki bölgeye ayrılmıştı: resmi törenlerde kullanılan doğu bölümü ile konut bölgesi olan batı bölümü. III. Abdürrahman tarafından 953-956 yılları arasında inşa edilmiş olan ve kabul salonu olarak kullanılan <i class="calibre2">Salon Rico</i> en göze çarpan yerlerden biridir: Giriş revağından, at nalı kemerli iki uzunlamasına kemerle bölünmüş, üç nefli bazilika planlı bir salona geçilir. Yüzeyi baştan sona kaplayan bezemeler, kabartma bitki motifleri içeren mermer ve alçı panolardan oluşur. Şehirde bulunmuş ve genelde üzerinde yazılar olan, Korinthos üslubu oyma işi mermer sütun başlıkları halifelikten önceki emirliğin geleneğinden izler taşır.</p>

  <p class="block_9">1010-1013 yılları arasındaki iç savaşta Medinetü’z-Zehra yağmalanarak yıkılır ve şehrin ömrü sona ermiş olur.</p>

  <p class="block_9">II. Hişam’ın (976-1009 ve 1010-1113 arası halife) güçlü hacibi Mensur’un yaptırdığı ve 981 yılında sarayı ve idari merkezi taşıdığı bir başka Medine el-Zehra şehrinin varlığıyla ilgili maddi kanıtlar olmayıp şehir hakkında sadece kaynaklar yoluyla bilgi sahibi oluyoruz.</p>

  <p class="block_9">Toledo’da da sayısız güzel bina inşa edilir; dokuz kubbeli, iç mekânda da çapraz kirişli (bu çözüm Kurtuba Camii’nde de uygulanmıştır), İran-Orta Asya kökenli bir yapı olan Bab Mardum Camii (999) bu binalara verilebilecek güzel örneklerdendir.</p>

  <p class="block_39">Zarif bir hayat tarzı</p>

  <p class="block_9">İspanya’nın Emevi halifeleri, sayısız gösterişli objeden de anlaşılacağı üzere, varlıklı ve zarif bir hayat tarzını teşvik eder. Sanatı himaye etme isteği, Akdeniz’in doğu bölgelerinin sanatsal üretimini örnek alma ve benzerini yapma isteğinden kaynaklanır. Bu bölgelerle ticari ilişkilerin artması, sanat alanındaki örneklerin değiş tokuşuna ve yayılmasına neden olur. Böylece Kurtuba ve Medine el-Zehra şehirleri başta olmak üzere Endülüs, gösterişli objelerin üretim ve tüketim yeri haline gelir. En değerli ürünler tekstil, metal, seramik ve fildişi alanında üretilir. Fildişi eserler arasında esanslar için kap olarak kullanılan oyma kutular ve kutsal ekmek kutuları yer alır. Bezemeler hem Kûfi yazıyla Arapça harflerle yazılmış yazıtlardan hem de figürlerden oluşur; bunlara eklenen bitki motifleriyle geç antikçağın ve Bizans başta olmak üzere Doğu sanatının etkisini yansıtır. Paris’te Louvre Müzesi’nde (inv. AI4068) üzerinde kimin için yapıldığının yazıldığı (III. Abdürrahman’ın oğlu el-Muğire) bir yazı olduğundan tarihi belirlenebilen (968) bir kutsal ekmek kutusu muhafaza edilmektedir.</p>

  <p class="block_9">Başlangıçta Mısır, İran ve Bizans İmparatorluğu’ndan Endülüs’e kumaş getirilirse de, Emevi Halifeliği döneminde Kurtuba’da ipek üretimine başlanır. Tekstil sanatının o andan itibaren kazandığı önem, Akdeniz havzasının tamamına ihraç edilen kumaşların bolluğundan da anlaşılır. Halifeliğe ait atölyelerde üretilen ve <i class="calibre2">tiraz</i> adıyla bilinen bu ipek, yün veya pamuklu kumaşlar, Sasani ve Bizans bezeme geleneklerini yansıtır ve çerçeveler içerisinde genelde hayvan (dört ayaklı veya kuş) motifleri içerirler.</p>

  <p class="block_9">Günümüze ulaşmış başlıca metal objeler arasında II. Hişam’a ait, 976 tarihli altın kaplama ve savat işlemeli gümüşten ünlü bir kutu (Girona Katedrali Hazinesi, inv. 64), geyik şeklindeki çeşme fıskiyesi (Kurtuba Bölgesel Arkeoloji Müzesi, inv. 500) ve bazı bronz objeler (havanlar ve şamdanlar) vardır.</p>

  <p class="block_9">Bu dönemin seramik üretimi, tabak, tepsi, kupa, kap ve lamba gibi objelerden oluşur. En çok kullanılan teknikler, beyaz mine üzerine metalik cila, yeşil ve kahverengiyle boyamadır (metalik oksit renkler sırlı yüzeye uygulanır ve hacmi küçülten bir pişirme sürecine tabî tutulur); süslemeler hem yazıt şeklindedir hem de bitki veya hayvan biçimine sahiptir.</p>

  <p class="block_46"> </p>

  <p class="block_46"> </p>

  <p class="block_30">Tavaifi Mülûk Emirleri ve Murabıt ile Muvahhid Hanedanları</p>

  <p class="block_39">Emevi Halifeliğinden sonra</p>

  <p class="block_9">1010-1013 yılları arasında Araplar ve Berberiler başta olmak üzere farklı etnik gruplar arasındaki sürtüşmelerden doğan iç savaş <i class="calibre2">(fitne)</i> zamanla Emevi Halifeliği’nin çöküşüyle sonuçlanır. Bu durumdan yararlanan ve Tavaif-i Mûlük ya da Tayfa Kralları olarak tarihe geçen bazı Endülüs valileri özerkliklerini ilan ederler (1031-1086). İktidarın merkezden uzaklaşması kültürel gelişim üzerinde olumsuz bir etki yaratmaz. En önemli yapıların inşası Malaga’daki Banu Hammud (1010-1057) ve Zaragoza’daki Banu Hud (1040-1110) krallıkları sırasında gerçekleşir. Bu yapıların arasında dışı müstahkem, iç mekânı da zengin alçı süslemeler içeren Alcazaba Sarayı ile Caferiye Sarayı vardır. Emir Muktedir (1046-1081) döneminde kurulmuş olan Caferiye Sarayı, muhtemelen Hıristiyanların giderek artan saldırganlığından dolayı dışarıdan bakınca güçlü bir kale görünümüne sahiptir; iç mekân merkezi bir avlu çevresinde yer alır ve saray camisi sıra dışı bir şekilde sekizgen bir plana sahiptir. Sarayın süslemeleri avluya bakan ve tamamıyla alçı kaplama olan örgü motifli kemerlerde en üst düzeye ulaşır.</p>

  <p class="block_9">XI. yüzyılda kilden obje üretimi büyük bir gelişme gösterir: Yeşil ve kahverengiye boyanmış ve cilalanmış seramiğin yanı sıra süslemelerin konumlarının, boyaların birbirine karışmasını engelleyen manganez ve yağ temelli bir macundan oluştuğu <i class="calibre2">a cuerda seca</i> boyama tekniği ortaya çıkar.</p>

  <p class="block_9">Son zamanlarda araştırmacılar bir zamanlar Pisa Katedrali’nin çatısının zirvesinde bulunup günümüzde şehrin opera müzesinde muhafaza edilen, bir grifonu temsil eden büyük bronz heykelin (muhtemelen bir çeşme fıskiyesi) Tavaif Emirlikleri dönemine ait olduğuna inanmaktadır.</p>

  <p class="block_39">Almeria kumaşları</p>

  <p class="block_9">Toledo’nun 1085 yılında Hıristiyanlar tarafından fethedilmesi Tavaif Emirliklerini, Kuzey Afrika’yı hâkimiyeti altına almış bir Berberi hanedanı olan Murabıtlardan (1059-1147) yardım istemek zorunda bırakır. Murabıtlar Hıristiyanları Ez-Zellaka’da durdururlar (1086) ve birkaç on yıl içinde Tavaif Emirlikleri topraklarının büyük kısmını kendi himayeleri altında birleştirirler. Sanat alanı ve özellikle endüstriyel sanat alanları yeniden canlanır; en çok dikkat çekenlerden biri olan tekstil üretiminin en aktif merkezi Almeria şehridir. Günümüze kadar ulaşmış örnekler üzerinde yapılan analizler, uzmanların bu kumaşların teknik ve ikonografik özelliklerini anlamasına olanak sağlamıştır; örneğin incilerle çevrili büyük madalyonlar çift halinde çeşitli hayvanlar içerir (aslanlar, yarı kuş yarı kadın yaratıklar, sfenksler, grifonlar). Guintanaortuno (Burgos) dini bölge merkezinin kilisesinde bulunan Aziz Juan de Ortega’nın ipek ve altın iplikli ünlü cüppesindeki Arapça yazı, kumaşın İspanya’dan kaynaklandığını teyit eder ve Murabıt emiri Ali bin Yusuf’un (1107-1143) dönemine tarihlenmesini sağlar.</p>

  <p class="block_9">Murabıtları yine Kuzey Afrika kökenli bir Berberi kolu olan Muvahhidler (1147-1269) izler ve İber toprakları üzerindeki hâkimiyetlerini genişletir. Endülüs’te Hıristiyan tehdidiyle başa çıkmak zorunda kalır ve 1195’te Alarcos Savaşı’nı kazanmış olmalarına rağmen 1212’de Las Navas de Tolosa’da nihai bir yenilgiye uğrarlar. İşbiliye (Sevilla) idari merkez haline getirilir (ama Kurtuba kültürel başkent konumunu sürdürür) ve muhteşem binalarla süslenir. Ebu Yakup Yusuf (1163-1184) tarafından 1172 yılında yaptırılan ve kaynaklarda sıkça sözü edilen Ulu Cami’yi hatırlamak yeterli olacaktır. Dikdörtgen planlı, hipostil dua salonlu ve revaklı avlulu binadan geriye sadece Giralda adı verilen minare kalmıştır (bu döneme ait ve bu esere en benzer örnekler, Marakeş’te Kutubiye Camii’nin ve Rabat’ta Hasan Camii’nin minareleridir). İslam kökenli diğer yapılar arasında, I. Pedro’nun XIV. yüzyılda yaptırdığı tadilatla bir miktar değişime uğramış olan Alkazar ve surların Alkazar’dan Guadalquivir’e kadar uzanan kısmında yer alan <i class="calibre2">Torre del Oro</i> [Altın Kule] vardır.</p>

  <p class="block_9">Muvahhid döneminde tekstil alanında Murabıt gelenekleri sürdürülse de süslemelerde geometrik motifler ve yazıtlar ağırlık kazanır. Kitap yapma sanatının da en güzel örnekleri, geleneksel Endülüs yazı karakterinin kullanıldığı Kuranlarda görülür.</p>

  <p class="block_9"><i class="calibre2">Bayad ve Riyad</i> adlı roman <i class="calibre2">(Biblioteca Apostolica Vaticana,</i> ms. Ar. 368) İspanya’nın bu dönemine tarihlendirilen tek resimli elyazmasıdır.</p>

  <p class="block_9">Muvahhid dönemi sonrasına (XII. yüzyıl) ait olup günümüzde Murcia’da Santa Clara la Real Manastırı’na dahil edilmiş olan bir İslam sarayında yapılan kazılarda bulunan figüratif resim parçalan, Akdeniz bölgesinin tamamına da (Mısır, günümüzde Cezayir olan bölgeler, Palermo ve Konstantinopolis) ortak olan modellerin yaygınlığına tanıklık eder.</p>

  <p class="block_39">Gırnata’da (Granada) Elhamra</p>

  <p class="block_9">Granada’da bulunan Elhamra, İslam sanatının İspanyadaki en büyük örneğini oluşturur. Nasri hanedanı 1238’de Gırnata şehrini istila eder ve Kastilya Krallığı’na ödediği hatırı sayılır haraç sayesinde şehir üzerindeki hâkimiyetini 1492 yılına kadar sürdürür. Nasrilerin ikamet ettiği Elhamra Sarayı çeşitli inşa aşamalarından geçmiştir; bunların en önemlileri I. Yusuf (1318-1354) ile dokuz atasının resmiyle beraber Adalet salonunda resmi bulunan V. Muhammed (1338-1391) döneminde gerçekleştirilenlerdir. Bahçelerin ortasında yer alan yapı, iki büyük avlunun -Mersinli Avlu ve Aslanlı Avlu- oluşturduğu merkezi çekirdeğin çevresinde gelişmiştir. Mersinli Avlu’ya, karmaşık bir şekilde birbirine bağlı ve farklı boyutlara sahip kabul salonları bakar, Aslanlı Avlu’ya ise konut kısmı. Her iki avluda çarpıcı su efektleri sunan çeşmeler bulunur. Mimari bezemeler, altın kaplamalı ve çok renkli alçıdan oluşur ve karmaşık bitki ve geometrik bezemelerin yanı sıra yazıtlar ve seramik mozaikler içerir. Sarayın en olağanüstü kısmı, doğrudan Aslanlı Avlu’ya açılan İki Kız Kardeş Salonu ile Beni Sirac salonudur.</p>

  <p class="block_9"><i class="calibre2">Generalife (Cennetül Arif),</i> Granada’nın kırsal bölgesinde bulunan ve Hıristiyanların şehri geri almasından sonra sayısız değişime tabî tutulmuş, konut amaçlı kullanılan bir yapı grubudur; çeşitli yapılardan oluşur ve bazıları 1319’a, Nasri emiri I. İsmail (1313-1325) dönemine tarihlenen süslemeler içerir.</p>

  <p class="block_9">Gırnatada bulunan ve XIV. yüzyıla ait olduğu sanılan <i class="calibre2">Corral del Carbon,</i> İslam dönemi İspanya’sının kentsel kervansaraylarına olağanüstü bir örnek oluşturur.</p>

  <p class="block_9">Nasri dönemindeki seramik üretiminin özelliklerini yansıtan “Elhamra vazoları” büyük boyda olup kanat şeklinde dikey kollara sahiptir, genelde metalik cilayla boyanırlar ve bitkisel, epigrafik, hatta morfolojik prototipleri halifelik dönemine uzanan figüratif bezemeler içerirler. Valencia ve Manises şehirlerinde bol miktarda metalik cilalı kupalar ve tabaklar üretildiğini de unutmamak gerekir.</p>

  <p class="block_9"><span>İspanya üzerindeki İslam hâkimiyeti Granada, Kastilya kraliçesi İsabel (1451-1504) ile Aragon kralı Fernando’nun (1452-1516,</span> <span class="text_"><img alt="Image" class="calibre6" src="../Images/image-4.jpg" /></span> <span>&gt; 1478) eline geçtiği zaman sona erer.</span></p>

  <p class="block_46"> </p>

  <p class="block_46"> </p>

  <p class="block_30">Mustarib Döneminde İspanya: İslam Etkisi Taşıyan Hıristiyan Kiliseler</p>

  <p class="block_9"><span class="text_">Convivencia</span> <b class="calibre3">dönemi</b></p>

  <p class="block_9">İslam hâkimiyeti altında olduğu dönemde İspanya’da Hıristiyanlık ve Yahudilik gibi diğer tektanrılı dinler, dönemin kültürünün ve sanatının gelişimine dahil olur ve katkıda bulunurlar. Halklar arasındaki <i class="calibre2">convivencia</i> [bir arada yaşama] dönemi, öne sürülen tezlerin tersine kolay ve sürtüşmesiz geçmemiştir, ama kültürel bir etkileşimin gerçekleştiği inkâr edilemez. “Mustarib” terimiyle, Müslümanlarla anlaşmaya varıp kendi dinlerini icra etme izni almış Endülüs’lü Hıristiyan halkı kastedilir.</p>

  <p class="block_9">Mustarib sanatı hem Kurtuba Halifeliği’nden önce hem de halifelik döneminde gelişir ve XI. yüzyılın ilk yarısında sona erer. Vizigot sanat geleneğinin devamı sayılabilecek olan mimarisi aynı zamanda İslam etkisi altında kalmıştır. Vizigot geleneklerini izleyen tüm kiliseler aynı plana sahip değildir. Kurtuba Halifeliği’nden önce inşa edilmiş dini yapılardan olan ve Malağa Dağlarında bulunan Bobastro Kilisesi’nde (899) üç nefli Hıristiyan bazilika planı uygulanmıştır, ancak Toledo bölgesindeki Santa Maria Melque Kilisesi’nin (932?) haç şemail planı Vizigot prototipIerinden farklı değildir.</p>

  <p class="block_9">Endülüs’ün İslamlaştırılmış bölgesinin dışında inşa edilmiş olan kiliseler Mustarib mimarlığının en zengin ve gelişmiş yönlerini sunar. Sürgündeki monastik cemaatleri izleyen ustalar Kurtuba ve Toledo gibi büyük merkezlerden gelir. En kayda değer kiliselerin arasında San Miguel de Escalada (913 yılında tamamlandı), Santiago de Penalba (937) ve San Miguel de Celanova Şapeli (940) vardır. San Miguel de Escalada’da yenilikçi bir şekilde kullanılmış olan, atnalı kemerlere destek olan direkler ve yarım sütunlarla çiçek motifli madalyonlarla süslü saçaklar İslam sanatından kaynaklanır.</p>

  <p class="block_9">Kurtuba Halifeliği döneminde inşa edilmiş kiliseler arasında en önemlileri, Kurtuba’da bulunan Ulu Cami’dekilere benzer çapraz kirişler içeren San Millán de la Cogólla de Suso ile yine İslam etkisi taşıyan kemerlere sahip Baudel de Berlanga inziva merkezidir.</p>

  <p class="block_9">Sanatçı keşişlerin ürettiği elyazmaları çok karakteristik bir sanatsal ifade üslubunu yansıtır. X. yüzyıla ait tek örnek, 988 yılında Kurtuba’da tamamlanmış olan Kitabı Mukaddes’tir (Biblioteca National, Madrid, ms. Vit. 13-1). 980 yılında San Millán de la Cogólla’nın (Real Academia de La Historia, Madrid) <i class="calibre2">scriptorium’</i>unda üretilmiş olan <i class="calibre2">Psalterium</i> tefsirinde Mustarib ressamlar bazı başharflerin kompozisyonunda İslam sanatından ilham alırlar (örneğin bir ağacın yanında iki dağ keçisi ile iki köpek kompozisyonu - başharf A, fol. 124v).</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Emevi Halifeliği,</i> s. 132; <i class="calibre2">Avrupa’da İslam,</i> s. 195; <i class="calibre2">Asturya’daki Hıristiyan Krallıkları, s.</i> 207</p>

  <p class="block_47"><b class="calibre3">Bilim ve Teknik:</b> <i class="calibre2">Yunan Mirası ve İslam Dünyası,</i> s. 421</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Avrupa’da İslam Hakkında Bilinenler,</i> s. 616</p>

  <p class="block_46"> </p>
</body>
</html>
