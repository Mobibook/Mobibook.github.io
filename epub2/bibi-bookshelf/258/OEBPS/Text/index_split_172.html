<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942974">Ortaçağ Enstrümanlarının İkonografisi</span></p>

  <p class="block_70">Donatella Metini</p>

  <p class="block_19"> </p>

  <p class="block_19"> </p>

  <p class="block_9"><i class="calibre2">Ortaçağın ilk yüzyıllarında kullanılan müzik enstrümanlarını özellikle sanat eserleri yoluyla tanırız. Ancak bu eserlerde gördüklerimizi ihtiyatlı</i> <i class="calibre2">bir şekilde yorumlamamız gerekir, çünkü bu sanatçıların çoğu müzisyen veya lavtacı değildir. Ortaçağ ses dünyası konusunda bilgi edinmek için bu kaynaklara başvuranların, sanatsal görüntünün altında yatan tarihi, dini ve kültürel referansları da göz önüne alması gerekir. Bu referansları geriye doğru takip etmeye ve çözümlemeye çalışmak genelde</i> <i class="calibre2">çok zordur, yine de böyle bir girişimde bulunmak bile son derece ilginçtir.</i></p>

  <p class="block_46"> </p>

  <p class="block_46"> </p>

  <p class="block_30">İkonografi ve Müzik Enstrümanları: Sorunlar ve İkazlar</p>

  <p class="block_9">Ortaçağda üretilmiş müzik enstrümanlarının çok azı günümüze kadar ulaşmıştır ulaşanlar da genelde vurmalı veya üflemeli çalgılar gibi metal veya fildişinden yapılmış olanlardır Dolayısıyla bu ses dünyasının geri kalan kısmı, sanat eserleri yoluyla bize kadar ulaşan görüntülerden oluşur ancak bu figüratif repertuar son derece ilginç olduğu kadar muğlaktır da ve dönem enstrümanlarının gerçekliğini tam anlamıyla yansıtamaz, bundan dolayı da yorum gerektirir “Müziksel” görüntü bize ne anlatır? Nasıl okunmalıdır? Günümüzde bir kilisenin anıtsal girişinde, bir sütun başlığında veya bir elyazması kitabın minyatüründe gördüklerimiz geçmiş dönemlerde ve özellikle ortaçağda müzik üretiminin ve icrasının gerçeğe yakın bir kaydı mıdır? Bu tasvirler fotoğraf çekmeye benzetilemez, ama görsel sanatçıların (ressamlar, heykeltıraşlar, minyatür sanatçıları) müzik konusundaki algılarını gözler önüne serer. Sanatçıların genelde müzik enstrümanlarıyla doğrudan bir ilişkisi yoktur ve onları başka herhangi bir objeymiş gibi resmederler, bazen üzerinde değişiklikler yaparlar ve böylece bu enstrümanların fiili uygunluğu konusunda binlerce şüphenin oluşmasına ve varsayımlarda bulunulmasına neden olurlar.</p>

  <p class="block_19"> </p>

  <p class="block_19"> </p>

  <p class="block_30">Ortaçağın Müzik Enstrümanları</p>

  <p class="block_9">Ortaçağ kutsal sanat eserlerinde müzik -figürler, renkler ve bol miktarda altınla birlikte- cemaatin ışığa ve inayete yolculuğunda ruhuna (ve gözlerine) ulaşma işlevini yerine getirmekle sorumludur. Kitabı Mukaddes’e özgü, Tanrı’nın gücünün ve yargısının simgesi olan alışılagelmiş borazanların yanı sıra gerçek anlamda “melek orkestraları” Hıristiyan göklerini, 150 numaralı Mezmurun mısraları yoluyla meşruluk kazanan ve giderek çeşitlilik gösteren enstrümanlarla doldurmaya başlar. <i class="calibre2">Tuba</i> [tuba], <i class="calibre2">psalterium</i> [kanun], <i class="calibre2">cithara</i> [telli çalgı], <i class="calibre2">tympanum</i> [davul], <i class="calibre2">choro</i> [koro], <i class="calibre2">organa</i> [org] ve <i class="calibre2">cymbalis</i> [zil] sadece görünürde Tanrı’nın varlığından kaynaklanan mutluluğu ve coşkuyu vurgulamaya uygun enstrümanların listesini oluşturup aslında müzik enstrümanı kategorilerinin -üflemeli, vurmalı ve telli çalgılar- genel listesinden başka bir şey değildir. Farklı kaynak tipolojileri (teorik yazılar, Kitabı Mukaddes, tarihi veya edebi yazılar) arasında enstrümanlar ile isimleri arasındaki paralellik açısından karışık bir tablo sunarken, müzik ikonografisi en azından görsel açıdan bu dönemin ses dünyası hakkında bilgi sağlayabilir. Bu panoramada tasvir edilen enstrümanların çok daha eski dönemlere ait geleneklerin son enstantanesi olduğunu hatırdan çıkarmamak gerekir.</p>

  <p class="block_46"> </p>

  <p class="block_46"> </p>

  <p class="block_30">Gerçek Enstrümanlar ile Kitabı Mukaddes Geleneğine Ait Enstrümanlar</p>

  <p class="block_39">Viyola ve yaylı enstrümanlar</p>

  <p class="block_9">“Viyola” terimiyle genel olarak, farklı biçimlere sahip olsa da marangozhanede (ayrı parçaların birbirine monte edilmesiyle) üretilen ve ayrı bir ses tablası, perdeler ve bir sapa sahip olan yaylı enstrümanlar kastedilir. <i class="calibre2">Fiddle</i> ve <i class="calibre2">fidula</i> da, farklı sorunlara yol açsa da, viyolanın temsil ettiği genel kategoriye aittir. Tellerin gerili olduğu burguların düz bir burguluğun üzerine dik olarak (boylamasına düzlemde) sabitlendiği <i class="calibre2">viella</i> da bu ailenin bir üyesidir. En eski kaynaklarda <i class="calibre2">“viella”</i> teriminin yaylı enstrüman anlamında ayrım gözetmeksizin, <i class="calibre2">“ribeca”</i> ve <i class="calibre2">“lira”</i> gibi terimlerle bir arada kullanıldığını göz önünde bulundurmak gerekir. Aslında <i class="calibre2">ribeca</i> marangozhanede üretilmez, ahşap bir blok oyularak yapılır; üç tellidir, yaylıdır ve kolda tutularak çalınır. Sapın sonundaki arkaya doğru eğik (orak şeklinde) burguluk hemen her zaman oyma bir hayvan başıyla süslenir. Arap kökenli olan <i class="calibre2">ribeca</i> rebaptan türemiştir, ancak rebap kolda tutularak değil, müzisyen tarafından bacaklar arasında tutularak çalınır. <i class="calibre2">Ribeca’nın</i> Mağribilerin enstrümanından devraldığı şey, çok özel bir yapısal ayrıntıdır; rebabın ses düzlemi deriden olup tablanın geri kalan kısmından açık bir şekilde ayırt edilebilir, <i class="calibre2">ribeca</i>da ise ön taraf daima iki parça halinde ve farklı ahşaplardan yapılır.</p>

  <p class="block_39">Telli çalgılar</p>

  <p class="block_9"><i class="calibre2">“Lira” ve “citara”</i> terimleri ortaçağ boyunca çok sık olarak kullanılır; birincisi <i class="calibre2">viella’</i>lar için, ikincisi de telleri parmakla çekilen telli çalgılar için kullanılır. <i class="calibre2">Citara,</i> sapın kenarlarında kanat şeklinde uçları olan bir ses tablasıyla ahşaptan, inen dizi şeklinde basamaklı tuşlardan oluşur. İsimlendirme açısından, klasik dünyanın telleri parmakla çekilen en önemli telli çalgılarıyla kavramsal olarak üst üste gelmeleri (tanrılarla kahramanlar tarafından çalman <i class="calibre2">lyra</i> ile profesyonel müzisyenlerin çaldığı <i class="calibre2">kythara)</i> yazılı kaynaklarda adı geçen bazı enstrümanların kesin bir şekilde tespit edilmesi konusunu zaman içinde daha da karışık hale getirmiştir.</p>

  <p class="block_9">Yine telleri parmakla çekilen telli çalgılardan ortaçağ ikonografisinde sürekli olarak rastlanan <i class="calibre2">liuto</i> [lavta] da, <i class="calibre2">ribeca</i> gibi Arap kökenlidir. Mağribilerin İspanya ve Sicilya yoluyla IX. yüzyılın sonlarına doğru Avrupa’ya getirdiği <i class="calibre2">al’ud</i> (ahşap) adlı enstrüman çeşitli dilbilimsel dönüşümler geçirir: İspanyolca <i class="calibre2">laud,</i> Portekizce <i class="calibre2">alaude,</i> Fransızca <i class="calibre2">luth,</i> Almanca <i class="calibre2">laute,</i> İtalyanca <i class="calibre2">lauto. Liuto,</i> ahşap çıtalardan yapılan bir gövde ile neredeyse merkezinde oyma işi bir ses deliği <i class="calibre2">(rosetta)</i> bulunan bir ses tablasından oluşur. Tuş yerine bağırsaktan tellerin bağlı olduğu sapı, tuşlara neredeyse dik açıyla arkaya doğru eğik olan, kürek şeklinde bir burgulukla sonlanın Yine <i class="calibre2">liuto</i> ailesinden, telleri parmakla çalman bir başka telli çalgı da, daha mütevazı boyda olup burguluğu kürek yerine orak şeklinde olan üzerinde oyma bir hayvan başı bulunan <i class="calibre2">mandola’</i>dır.</p>

  <p class="block_39">Nefesli çalgılar</p>

  <p class="block_9">Nefesli çalgılara gelince, Kıyamet Günü’nün korkunç müziğinin kaynağı olan borazan ile Yahudi geleneğinin koç boynuzu <i class="calibre2">shofar’ın</i> yanı sıra üflemeli enstrümanlar ortaya çıkar; ağızlığın içine sokulan ince bir titreşimli kamış çok keskin bir ses sağlar. Yunan <i class="calibre2">aulos’</i>tan türemiş olan bu enstrümanlara, daha mütevazı bir sese sahip olan flütlerle beraber ilahi müzik tasvirlerinde borazanların yanında yer verilmeye başlar.</p>

  <p class="block_9"><b class="calibre3">Taşınabilir org ve</b> <span class="text_">ghironda</span></p>

  <p class="block_9">Ortaçağda kutsal resimlerde giderek daha çok yer verilen bir başka enstrüman, taşınabilir org, yani orgun tek bir kişi tarafından kolaylıkla taşınıp çalınabilen küçük versiyonudur. Antikçağda olduğu gibi hidrolik değil de artık bir basınçlı hava sistemine sahip olan orgun ilk ikonografik örneği 393 yılına uzanır ve Byzantium’da bulunan Theodosius (347-395) dikilitaşının kaidesine oyulmuştur; imparatorluğa özgü niteliği Hıristiyan ikonografi ortamında bile ilahi gücü ve ihtişamı temsil etmeye uygundur. Ortaçağın bir başka tipik enstrümanı olan <i class="calibre2">organistrum</i> veya <i class="calibre2">ghironda’</i>da ahşap bir tekerlek, döndürülünce bir ila üç perdeli tele sürterek melodi yaratır; iki kalın sesli tel de boş olarak çalınır ve temel sese eşlik eder. Coşkunun ve Tanrı’ya şükür dualarının mutluluğunu daha görkemli kılmak için bendir, <i class="calibre2">claves,</i> üçgen, çan ve zil gibi çeşitli vurmalı çalgılar da resmedilir.</p>

  <p class="block_29">Psalterium</p>

  <p class="block_9">Ancak ortaçağı en iyi temsil eden enstrüman hiç şüphesiz, Eski Ahit geleneğine Kral Davud’un bestelediği mezmurları seslendirirken eşlik için kullandığı <i class="calibre2">psalterium</i>dur. <i class="calibre2">(“psalterium”</i>un aynı zamanda 150 mezmurdan oluşan <i class="calibre2">corpus’</i>un adı olması bir tesadüf değildir). Telleri parmakla çekilen, oldukça sade bir enstrüman olan <i class="calibre2">psalterium,</i> genelde trapezoit biçimli yassı bir ses tabelasından oluşur; bu tablanın üzerinde <span class="text_17">gerili duran tellerin</span> altında bulunan uzun eğimli eşikler titreşim uzunluğunu değiştirir. Ses tablasının üzerinde üç <i class="calibre2">rosetta</i> vardır. Günümüze ulaşmış olan en eski <i class="calibre2">psalterium</i> tasviri, Santiago de Compostela’da (Galiçya) bulunur ve 1184 yılına aittir. Davud’la ilgili ikonografide bazen <i class="calibre2">psalterium</i>un yerini alan küçük arp sonradan Davud’a eşlik eden tek enstrüman olarak görülür. Kitabı Mukaddes geleneğine göre hem mezmurların bestesini hem: de ibadetin müzikal düzenini borçlu olduğumuz Kral Davud <i class="calibre2">(Cronache,</i> 15,16-24) genelde hem Ahit Sandığı’nın taşınması hem de müzik enstrümanları çalmak ve Tanrı’ya şükür şarkıları seslendirmekle görevlendirilmiş Levililerin temsilcileri Eman, Asaf ve EtanTa dans ederken tasvir edilir. Kral Davud’un müzisyen, icracı ve besteci olarak tasviri, ortaçağda hem kutsal metinlerin hem de seküler metinlerin resmedilmesinde çok rağbet gören bir ikonografik konu haline gelir. Kastilya kralı Büğe X. Alfonso’nun (1221-1284) <i class="calibre2">Cantigas de Santa Maria [Meryem Ana Şarkıları]</i> eseri bu duruma ilginç bir örnek oluşturur. Kral, Meryem Ana’ya adanan müzikleri besteleyip metinleri yazdıktan sonra en önemli sayfalara <i class="calibre2">(cantigas de loor)</i> saray çalgıcılarının minyatürlerinin yapılması için emir verir; eserin başındaki görkemli minyatürde Kral Algonso, yeni dönemin Kral Davud’u gibi, yazman ve müzisyenlerinin arasında tahtta resmedilmiştir.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Müzik:</b> <i class="calibre2">Kutsal Tek Sesli Müzik ve Çok Sesli Müziğin Başlangıcı,</i> s. 888</p>

  <p class="block_56" id="id_Toc404942975">Düşler, Beden ve Dans Uygulamaları</p>

  <p class="block_70">Elena Cervellati</p>

  <p class="block_19"> </p>

  <p class="block_19"> </p>

  <p class="block_31">Erken ortaçağda bedenle ilgili algılar kaçınılmaz olarak dans uygulamaları üzerinde de etkili olur. Bir yandan bedenin aşağılanıp çileye tabî tutulması, diğer yandan övülüp yüceltilmesi çok şiddetli bir gerilime neden olur; tiyatro mekânlarının harabelere dönüşmüş olmasından dolayı yetim kalan bedenler, halka açık meydanlarda veya kiliselerin içinde kendilerini sergilemeye devam ederler. Bazen düzensiz ve dehşet dolu, bazen de görkemli ve huzurlu olan bu gösteriler, döneme özgü davranış ve düşüncelere sıkı bir şekilde bağlı olan hareketin simgeleşmesini gözler önüne serer ve yayılmasına katkıda bulunur.</p>

  <p class="block_"> </p>

  <p class="block_"> </p>

  <p class="block_28">Bedenle ve Duyularla Çelişkili bir İlişki</p>

  <p class="block_39">Genelde reddedilen bir katılık geleneği</p>

  <p class="block_9">Bedenle ilgili yaklaşımlar, erken ortaçağda geliştirilip Batı kültürünün en temel yönlerinden bazılarını şekillendiren düşünce ve davranış kalıplarına örnek oluşturur. Jacques Le Goff’un (1924-) <i class="calibre2">une histoire du corps au Moyen Age [Ortaçağda Bedenin Tarihi]</i> adlı kitabında belirttiği gibi, Hıristiyanlığın kolektif kimliğimize temel bir unsur olarak yerleştirdiği, bedenin aynı anda hem yüceltilip hem bastırılması, hem övülüp hem de yadsınması şeklindeki sorun bu dönemde ortaya çıkar.</p>

  <p class="block_9">Michel Foucault’nun <i class="calibre2">Cinselliğin Tarihi’nde</i><sup class="text_8">®</sup><i class="calibre2">’</i> (1976), Paul Veyne’in de <i class="calibre2">La société romainé’de [Roma Toplumu]</i> (2004) belirttiği gibi, cinselliğe yaklaşım ve içe dönük gözlem dahil olmak üzere bedenin bakımına gösterilen katılık açısından ilk Hıristiyan doktrinlerinin antikçağın stoacı inancını açık bir şekilde sürdürdüğü doğrudur. Öte yandan Ambrosius (y. 339-397) ve Augustinus (354-430) gibi Kilise Babalarının eğitiminde muhtemelen rol oynamış geç imparatorluk döneminin bilimsel kültürüne duyulan saygının, Hıristiyanlığı yeni kabul etmiş insanların bu kültürden uzaklaşmasına ve onu reddetmesine engel olmadığı görülür. Böylelikle, insanoğlunu algılamanın yeni bir şekli demek olan ve Hıristiyanlığın kurumsallaşmasıyla güçlü bir destek ideolojisi -ve uygun toplumsal yapılar ile düşünce kalıpları- edinen bir ayrılık oluşur.</p>

  <p class="block_39">Bedenin ruhun gereksinimlerine boyun eğdirilmesi</p>

  <p class="block_9">Le Goff’a göre ortaçağ gözyaşlarının armağan, kan ve spermin tabu olduğu, gülüşün yasaklandığı, rüyaların bastırıldığı, seçilmişlerin bedenlerinde İsa’nın yara izlerinin belirdiği; VI. yüzyılın ortalarından itibaren vebanın, VII. yüzyıldan itibaren de cüzzamın yayıldığı; ölülerin canlılarla bir arada olduğu, mezarlıkların kentsel mekânların merkezinde yer aldığı; canavarların, hipertrofik, deforme, kesik veya kırık çıkık vücutların, yarı hayvan, yarı bitki veya farklı cinsiyetlerde bedenlerin var olduğu dönemdir. Oysa Hıristiyanlık, seküler araçları yoluyla tam da bu yönleri ortadan kaldırmaya, bedeni pürüzsüz ve geçirimsiz, çarpıklıklardan, girinti ve çıkıntılardan yoksun kılmaya çalışır; fiziksel boyutu kutsal boyuttan ayırt etmeye çalışan bu süreç, dini litürjiye dahil olmayan yöntemlerle kutsal boyuta ulaşma imkânını ortadan kaldırmayı amaçlar gibidir. Çileci idealden doğan monastisizm o ideali kurumsal hale getirir: Zevkten feragat etme ve günahla mücadele, ruhun bedenin zindanından kurtulması için birer araç olarak görülür ve uygulanır. Oruç -veya en azından bazı gıdalarla ilgili yasaklar- ve insanın kendi kendine uyguladığı ıstırap daha önceden beri söz konusu idiyse de, XI. yüzyıldaki monastik reformdan itibaren belli bir takvime göre yılın tamamına yayılır ve dindışı halkı da kapsar hale gelir. Gregoryen reformla ise beden üzerindeki kontrol cinselliği de kapsarve hem dini hem de sivil çevrelerde cinselliğin -evlilik içinde ve dışında- süreleri ve şekilleri belirlenir.</p>

  <p class="block_39">Kilise Babalarının bedeni yüceltmesi</p>

  <p class="block_9">Bu arada Kilise Babaları, Tanrı’nın suretinden yaratılmış olup Tanrı’nın oğlunu da barındıracak olan bedenin güzelliğini ve sevecenliğini yüceltir. Ambrosius <i class="calibre2">Hexaemeron [Altı Günde Yaratılış]</i> (IV. yüzyıl) eserinde ilahi nefesle canlanacak olan uzuvları över, Augustinus <i class="calibre2">De genesi ad litteram’da [Yaratılış’ın Kelime Anlamı]</i> (401-y. 415) insan bedeninin bir bütün olarak eşsiz görünümüne dikkat çeker, Cassiodorus ise (y. 490-y. 583) <i class="calibre2">De anima [Ruh Üzerine]</i> (554’ten önce) eserinde yüzün düşünceleri ve duyguları dışarıya yansıtma kabiliyetini konu alır. Alessandro Ghisalberti’nin (1940-) <i class="calibre2">II pensiero medievale di fronte al corpo [Ortaçağda Bedenle İlgili Düşünceler]</i> (1983) adlı inceleme yazısında belirttiği gibi, erken ortaçağda zindan olarak beden algısının aşılıp ruhun tapınağı olarak algılama eğilimi görülür; dolayısıyla beden sadece alt edilecek bir köle olarak görülmez, ruhun da yoldaşı statüsüne yükselir.</p>

  <p class="block_9">Hıristiyan kültüründe beden özerk olarak kabul edilmeyip sadece ruhla bağlantılı olarak ele alınır. İç ve dış arasındaki analojik yorumlar yoluyla sıkı bağlantılar söz konusudur. Suriye ve Mısır’da yaşayan Çöl Babaları III ile V. yüzyıllar arasında insan ile Tanrı arasında bir araç olarak algılanan beden üzerinde etkili olarak kişiliği yeniden oluşturmayı amaçlar. Zaten felsefi açıdan ruh ile beden arasında içkin bir bağlantının var olduğunun öne sürüldüğü Aristoteles’in (MÖ 384-322) doğa felsefesini konu alan yazıları -özellikle <i class="calibre2">Ruh Üzerine-</i> XII. yüzyıl ortalarından itibaren saygıyla okunur ve benimsenir, sonraki yüzyılda da filozoflar tarafından, Aristoteles’in psikolojisine getirilen yorum farklılıkları içerisinde de olsa, insanoğlunun bütünleştirici algısı çerçevesinde anlatılır.</p>

  <p class="block_46"> </p>

  <p class="block_46"> </p>

  <p class="block_30">Hareketin Önemi</p>

  <p class="block_9">Jean-Claude Schmitt’e (1946-) göre ortaçağ antropolojisinin tamamının ana ilkesini oluşturan ve tüm yönleriyle dünya algısına antropomorfik açıdan nüfuz eden, ruh ile beden arasındaki temel birlik kabul edilince, hareket, görünmez bir ruhun görünen tezahürü sayılır ve ruhun kendini disipline edip yükseltmek için bir araç olarak görülür.</p>

  <p class="block_39">“Hareket temelli uygarlık” ile hareketlerin kontrolü</p>

  <p class="block_9">Nitekim ortaçağ uygarlığı “hareket temelli uygarlık” olarak tanımlanmıştır. Hareketler toplumsal ilişkileri sağlamlaştırır: Siyasal veya dini iktidarın aktarılmasına izin verir, yeminleri güçlendirir, toplumu oluşturan <i class="calibre2">ordines’ten</i> birine aidiyeti belli eder, hiyerarşileri teyit eder, çatışmaları düzenler, hatta gündelik yaşamın çeşitli eylemlerine anlam kazandırırlar.</p>

  <p class="block_9">Kilise Babalarına göre, özellikle din adamları, önemli makamlara sahip olanlar ve seçkin sınıflara ait kadınların hareketleri, davranışları ve duruşları açısından beden, uygun şekilde bir sisteme bağlanmış, uyumlu, akılcı hareketler aracılığıyla düzenlenir ve kontrol altında tutulur. VI. yüzyıl civarında oluşan Batı monastisizmi, özellikle <i class="calibre2">Regula Magistri</i> [Öğretmenler İçin Kurallar] ve Aziz Benedictus’un (y. 480-y. 560) <i class="calibre2">Regula</i> eseri yoluyla, uygun veya uygunsuz uygulamaları, davranışları ve duruşları açık bir şekilde anlatarak bedeni disipline eden somut kurallar belirler. Ancak bu çileci el kol hareketlerinin yanı sıra bedenin geniş ve hızlı hareketlerini, şarkı söylemeyi, enstrümantal müziği ve dansı yücelten kutsal el kol hareketleri de gözlemlenir; örneğin 1100 yılı civarında üretilmiş fildişi bir kutuda, dört meleğin taşıdığı badem şeklindeki bir formun içinde resmedilmiş olan İsa, Tanrı’nın kendisine doğru uzattığı ele doğru canlı bir edayla atılır. Karolenj döneminde, VII ile XI. yüzyıllar arasında, örneğin Terentius’un (MÖ 195/185-159) komedilerinin sayısız elyazması kopyasına veya metinin daha katı sınırlarından bağımsız, hareketli ve coşkulu insan figürlerinin resmedildiği ünlü <i class="calibre2">Utrecht Salteriosu’na</i> (IX. yüzyıl) eşlik eden zengin ikonografide görüldüğü üzere, ortaçağ insanının bedeni çok çeşitli durumlarda anlamlı hareketlerde bulunur. Daha sonraki Otto döneminde ise XI. yüzyılın altın süslemeli, bol renkli minyatürlerinde hareket daha statik ve ağırbaşlı bir dini özellik kazanacaktır.</p>

  <p class="block_9">Macrobius gibi V. yüzyılda yaşamış pagan yazarlar bile hareket diğer kesin bilimlerle (aritmetik, geometri, astronomi) <i class="calibre2">quadrivium</i> içinde yer alan müzik arasında ayrılmaz bir bağlantının olduğuna inanır. Platon (MÖ 428/427-348/347) ile Yeni-Platoncu filozoflara göre bedenin hareketi, gök cisimlerinin hareketinin ve müzikle şarkı söylemenin temelinde yatan sayısal ahenk ve ritim tarafından desteklenmelidir. Martianus Capella’ya (aktif olduğu dönem 410-439) göre ise hareketin evrenin ahengine uyması için sanat yoluyla akılcı bir şekilde düzenlenmesi gerekir, çünkü insan bedeni evrenin metaforudur (insan bedeni ayrıca kilisenin, devletin ve şehrin de metaforudur). Ancak halka açık gösteriler sunanlar uygunsuz hareketleriyle tasvir edilirler; örneğin Sevilla piskoposu İsidorus (y. 560-636) <i class="calibre2">İnstitutionum Disciplinae [Disiplin Kurumu]</i> eserinde “pandomim oyuncularının kıvranmalarını, oraya buraya koşturan soytarıların hareketlerini” kınar. Sonraki dönemlerde de hareketi konu alan teorik ve normatif metinlerde aktörlerin olumsuz ve aşırıya kaçan <i class="calibre2">gesticulatio’</i>su (el kol hareketleri), iyi hatiplerin ve iyi Hıristiyanların olumlu ve mütevazı <i class="calibre2">gestusu</i>’yla (hareketi) karşılaştırılır. Ancak XII. yüzyıldan itibaren, monastik değerlerden bağımsız değerler içeren kentsel kültürün giderek yayılmasıyla beraber soytarılar bazen sıra dışı olumlu yönleri de kendilerinde toplamaya başlar.</p>

  <p class="block_39">Kendini ifade etme ve sergileme aracı olarak dans</p>

  <p class="block_9">Ortaçağda kabul edilen beden algısının dans üzerinde de etkili olması kaçınılmazdır; bir yandan seyirciler açısından kendini sergileme, diğer yandan kendini ve içsel düşünceleri ifade etme, ayin kutlama ve toplumsal ilişkileri yansıtma anlamına gelen dans, antikçağın tiyatro mekânlarının yok edilmesiyle artık kamusal meydanlarda kiliselerin içinde, kırsal bölgelerde veya nüfuz sahibi kişilerin konutlarında sergilenmeye başlar.</p>

  <p class="block_9">Yine Le Goff’un dikkat çektiği üzere, ortaçağda “beden çelişkiler yumağıdır,” çünkü günahın merkezidir, ama aynı zamanda, İsa’nın şehit edilmiş ve yüceltilmiş bedeninden anlaşıldığı üzere, günahlardan arınma ve kurtuluş aracı olabilir. Aracı ve temel maddesi beden olan dans da Kitabı Mukaddes’teki iki karşıt model -Kral Davud’un Tanrı karşısında sunduğu ağırbaşlı dans ile Salome’nin Herod’un şöleninde sergilediği zalim dans- arasında gidip gelir. Beden konusundaki çelişki ve bedene atfedilen çelişkili değerler dansı da şekillendirir; bu sıra dışı özelliği sayesinde, akılcı ilmin sistemleştirici kapasitesine kıyasla sonsuz olana işaret çokluğunu temel alan dans yüksek ile alçak, maddi olmayan ile maddi olan arasındaki insana özgü bağlantıları ifade etme gücüne sahiptir.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Erken Ortaçağda Gösteri Sanatının İzleri,</i> s. 674</p>

  <p class="block_59" id="calibre_pb_172"> </p>
</body>
</html>
