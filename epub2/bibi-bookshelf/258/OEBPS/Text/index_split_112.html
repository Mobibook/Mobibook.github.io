<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942908">Byzantium’da Teknik İlerlemeler</span></p>

  <p class="block_6">Giovanni Di Pasquale</p>

  <p class="block_19"> </p>

  <p class="block_19"> </p>

  <p class="block_31">Avrupa’da ortaçağa tekabül eden dönemde Uzakdoğu’daki halklar da teknik gelişim açısından zirveye ulaşmıştır ve bu bölgeden Avrupa’ya birçok yeni bilgi ulaşır; Byzantium şehri, coğrafi konumundan dolayı bu bilgi aktarımının kavşak noktasıdır. Siyasal ve ekonomik açıdan temel önem taşıyan bir merkez olan Byzantium Helenistik gelenek ile Doğu ruhunu kaynaştırır. Bunların yanı sıra burada özellikle mimarlık ve savaş alanlarında özgün eserler üretilir.</p>

  <p class="block_46"> </p>

  <p class="block_46"> </p>

  <p class="block_30">Farklı Uygarlıkların Kavşak Noktası Byzantium</p>

  <p class="block_9">Teknoloji alanındaki gelişmeler doğrusal bir seyirde ilerlemez. Belli bir zamanda belli bir bölgede ortaya çıkan, ama genelde başka uygarlıklar tarafından daha önceden geliştirilmiş olan teknik, uygulama ve bilgileri bir kronolojiye tam olarak yerleştirmek zordur. Avrupa’da ortaçağa tekabül eden dönemin büyük kısmında Uzakdoğu’daki halklar da kültür alanında zirveye ulaşır ve bu bölgeden Avrupa’ya teknolojik özelliğe sahip birçok yeni bilgi ulaşır. Teknik alandaki bilgilerin Uzakdoğu’dan Batı Avrupa’ya aktarım sürecinde Byzantium ve İslam uygarlığı önemli bir rol oynar.</p>

  <p class="block_39">Helenizm ve Doğu ruhu</p>

  <p class="block_9">Constantinus’un Hıristiyan İmparatorluğu’nun yeni bir başkente ihtiyacı vardır ve bunun için Avrupa ile Asya arasındaki geçiş noktasında stratejik bir konuma sahip olan Byzantium seçilir. Böylece, eski şehrin etrafında, böylece 330 yılında, imparatorun planlarına göre ikinci bir Roma haline gelmesi gereken Konstantinopolis şehri gelişmeye başlar. Batıda Latin döneminden kalma metinler ve gelenekler Hıristiyanlık yoluyla yayılırken, Doğuda Roma imparatorlarının ihtişamının devamını getiren Byzantium, Barbarlar ve Katolik Kilisesi karşısında Roma İmparatorluğu’nun halefi olarak ortaya çıkar. Siyasal, askeri ve ekonomik açıdan çok önemli bir merkez olan Byzantium, Helenistik gelenek ile Doğu ruhunu kaynaştırır. Kütüphanelerinde İskenderiye’nin teknik alandaki muhteşem eserlerinden alınan bilgiler muhafaza edilip sonraki nesillere aktarılırken, başkent özgün sanat ve mimarlık eserleriyle donatılmaya başlar.</p>

  <p class="block_39">Mimarlığın tasviri</p>

  <p class="block_9">Justinianus döneminde (481?-565), mimarlık-sanat alanında özel bir edebiyat türü olan <i class="calibre2">ekphrasis</i> gelişir; “binaların tarifi” anlamına gelen bu tür, yeni başkentin iddialı mimari projelerini anlatma amacı güder. VI. yüzyıl sırasında faal olan Caesarealı Prokopius, Justinianus’un saltanatının sonuna doğru imparatorun iddialı projelerini konu alan ve Justinianus’a sonsuz şöhret kazandırmayı amaçlayan <i class="calibre2">De aedificibus</i> [Binalar Üzerine] eserini yazar. Prokopius, Hagia Sophia Kilisesi’ni tasvir ederken sadece projenin ardındaki biçimleri ve geometriyi değil, geniş vitraylardan geçerek dönemin mimarlığı açısından yepyeni bir etki yaratan ışığın oynadığı temel rolü de vurgular. Bu ışık, 563’te, kilisenin kutsanma töreninden birkaç gün sonra halka okunacak olan, <i class="calibre2">Hagia Sophia Kilisesi’nin Tasviri</i> olarak bilinen eserin yazarı olan Paulus Silentiarios’u da büyüleyecektir. Bu tasvirler antikçağdan kalma teknik-mimari edebiyat geleneğinin devamı gibi görünüyorsa da, biçimler, yapılar ve süsleme konusunda ortaçağ mimarlığının başlangıcına işaret eden yeni bir duyarlılık da içerirler.</p>

  <p class="block_46"> </p>

  <p class="block_46"> </p>

  <p class="block_30">Savaş Sanatı</p>

  <p class="block_9">Savaş sanatı da, edebi boyutu da dahil olmak üzere çeşitli açılardan zengin bir alan oluşturur. Sınırların zayıflaması sonucunda istila tehlikeleriyle başa çıkmak için ordunun mekanize hale getirilmesini tavsiye eden Vegetius’un (IV-V. yüzyıl) metinleriyle anonim bir yazarın <i class="calibre2">De rebus bellicis</i> [Savaş Üzerine] eseri geç antikçağda Batıda yaygın bir üne sahipti. Vegetius’un IV ila V. yüzyıl arası yazılan <i class="calibre2">Epitome rei militaris</i> [Askeri Meselelerin Özeti] eseri, Romalıların devasa bir imparatorluk oluşturmasını sağlamış olan savaş sanatını her yönden ele alır. Askere almadan iç disipline, savaş taktiklerinden silah kullanımı alanında eğitime ve karargâhların istihkâmına kadar bu alanla ilgili konuların geniş kapsamlı ve titiz bir şekilde işlenmiş olması, bu eseri Rönesansa kadar Batı dünyasının en önemli referans metini haline getirmiştir.</p>

  <p class="block_39">Büyük yenilikler</p>

  <p class="block_9">IV. yüzyılın ortalarında yazılmış olan <i class="calibre2">De rebus bellicis’in</i> anonim yazarı tarafından tarif edilmiş olan olağanüstü savaş makineleri geçmişin bilgilerinden yararlanmakla kalmaz, aynı zamanda ordunun mekanize hale gelmesi açısından büyük değişimlerin habercisi gibi görünen teknik ayrıntılar da içerir. Bunların arasında dört öküzün harekete geçirdiği bir ırgatla döndürülen bir tekerleğin palaları sayesinde hareket eden bir tekne türü olan <i class="calibre2">liburna,</i> dubalardan oluşan ve taşınabilen bir köprü olan <i class="calibre2">ascogefyrus,</i> kalkanı siper olarak kullanan askeri düzen olan <i class="calibre2">testudo’</i>nun farklı türleri ve özellikle birkaç kişi tarafından kullanılabilen son derece etkili bir fırlatma silahı olan <i class="calibre2">ballista fulminalis</i> vardır. Bu ilmi eserlerin kuzeydeki Barbar halklar üzerinde etki yaratmış olmadığını düşünmek mümkünse de, imparatorluğun Doğu kısmı apayrı bir durum oluşturur.</p>

  <p class="block_39">Çizim kullanımı</p>

  <p class="block_9">Justinianus dönemine ait ve yazarları anonim olan iki eserden biri strateji, diğeri kuşatma sanatını konu alır, X. yüzyılda da Bilge VI. Leo ve VII. Constantinus Porphyrogenitus’un hazırladıkları derlemeler, deniz savaşıyla ilgili bazı yenilikler dışında, İskenderiye geleneğiyle olan doğrudan bağlantıyı gözler önüne serer. Antikçağla devamlılık özellikle İskenderiyeli Heron’un (MÖ 10-y. 70) eserlerinde görülür. X. yüzyılın ortalarına ait <i class="calibre2">Geodesia</i> [Jeodezi] ve <i class="calibre2">Parangelmata Poliorcetica</i> [Kuşatma Sanatı] isimli iki eserin yazarı olan bu anonim kişiye atfedilmiş olan bu isim, antikçağın en büyük yazarlarından biri olup sayısız ilmi eser yazmış ve bu Mısır şehrinin müzesinde hocalık yapmış Bizanslı Heron’a (I. yüzyıl) atıfta bulunma isteğini gösterir. Bizanslı Heron, <i class="calibre2">Parangelmata Poliorcetica’da</i> büyük Şamlı Apollodorus’a (y. II. yüzyıl) olan borcunu belirttikten sonra makinelerin yapımını konu alan Helenistik yazılardaki karmaşık kuralları sade bir dille özetler. Yazar ayrıca sık sık teknik çizimlere başvurur: Çizimlerin iletişim açısından öneminin farkında olup, tarif ettiği makinelerin karmaşık ayrıntılarını daha etkili bir şekilde anlatmaya çalışır. Şamlı Apollodorus’un, iki boyutlu resimler içeren <i class="calibre2">Poliorcetica</i> [Kuşatma Sanatı] eserine göre, Bizanslı Heron üç boyutlu çizimler sunar ve her makinenin yanına ölçek hakkında fikir oluşturması için bir insan figürü yerleştirir. Yazarın ideal okuru, bu talimatları titizlikle izleyince düşman şehirleri ele geçirme yeteneği geliştirecek olan askeri liderdir.</p>

  <p class="block_29">Testudo</p>

  <p class="block_9">Bizanslı Heron <i class="calibre2">testudo’ya</i> özel önem atfeder ve onları farklı biçim ve boyutlarda sunar, bazılarını da, askerleri düşman şehrin surlarının yanı başına kadar götürecek tekerlekler ve kalkanlarla donatır. Bizanslı Heron’a göre şehri kuşatanlar <i class="calibre2">testudo’</i>yla surların yanı başına ulaştıkları zaman şehre girebilmek için bir tünel kazmalıdır, bu da eski toplara olan güvensizliği gösterir. Sicilya’da Norman krallarına ait olan ve Charles d’Anjou’nun daha sonra Papa IV. Clemens’e armağan edeceği kütüphanede <i class="calibre2">Parangelmata Poliorcetica</i> ve <i class="calibre2">Geodesia’yı</i> konu alan bir elyazmasının bulunmuş olması, bu metinin ortaçağdaki yaygınlığının göstergesidir. Çok değer verilen ve rağbet gören bu eser bir ara Vatikan Kütüphanesinden alınır ve buraya ancak XVII. yüzyıl başlarında iade edilir.</p>

  <p class="block_39">Kuşatma altındakilere tavsiyeler</p>

  <p class="block_9">Savaşa kuşatılan taraf açısından bakan ve anonim bir yazara ait olan <i class="calibre2">De obsidione toleranda</i> [Kuşatmalara Dayanma Üzerine] 950 yılında yazılmıştır; bu eser, yeni bakış açılarıyla Arrianos, Polybios, Flavius İosephus gibi antikçağ yazarlarından alınma önerileri kaynaştırır. Kuşatılanlara sunulan öneriler erzakları güvenli bir yerde toplamaktan ve çok uzun süre yetecek miktarda olmasını sağlamaktan doyurulması gereken kişi sayısını azaltmak amacıyla hastaların, yaşlıların ve çocukların tahliye edilmesine, düşmanın yararlanmasını engellemek amacıyla şehir çevresindeki bölgelerin yıkılmasından demirci ve duvarcı ustaları için malzemelerin depolanmasına ve surların kalınlığını artırıp, yıkılma veya zarar görmeleri durumunda derhal tamir edilmeleri için başvurulacak mimar ve teknisyenlerin sayımına kadar uzanır. Bizanslı Heron’un da eserinde olduğu üzere, düşmanın surların yanı başına kadar gelmesi ve uygun kalkanlarla korunarak surlara zarar vermesi veya tünel kazması en büyük endişe kaynağını oluşturur. Byzantium’da 1000 yılından önce kuşatma sanatı konusunda yazılmış ilmi eserlere Nikephoros Ouranos’un, muhtemelen 999da Antakya’ya vali olarak atandığı zaman yazdığı <i class="calibre2">Taktika</i> adlı eseri de dahildir. Suriye’ye çeşitli askeri seferler düzenlemiş olan Nikephoros Ouranos kuşatma konusundaki bütün bilgileri toplar ve savaş makinelerini titizlikle tarif ederek hafif ve kolaylıkla taşınabilecek malzemelerin kullanılmasını tavsiye eder. Korunmalı olarak surların yanı başına kadar ulaşıp tünel kazma geleneğine uyan yazar bu alana önemli bir yenilik de getirir ve galerinin sağlam kirişlerle desteklenmesini önerir, çünkü surların altına ulaşıldığında bu kirişlerin ateşe verilmesiyle oluşacak bir tür “yangın bombası” yukarıdaki yapılara büyük çaplı zarar verecektir.</p>

  <p class="block_9">Geçmişe ait metinlerin bilgisi ile bunları özetleyen ve ikonografik repertuarla zenginleştirilmiş yazılar, Byzantium’da savaş sanatının nasıl konu alınacağına dair genel bir çerçeve çizer, ancak insan zekâsı yine de mekanik teknolojiye üstün sayılmaya devam eder.</p>

  <p class="block_39">Rum ateşi</p>

  <p class="block_9">Savaş alanında Byzantium’un düşmanlarını en çok etkilemiş olan icat “Rum ateşi”dir. Rum ateşi, büyük ölçüde geçmişin deniz savaşlarından miras alınmış araç gereçlerin arasında önemli bir istisnadır. Yakıcı cisimlerin fırlatılması bilinen bir yöntemdi; Herodotos, Atina MÖ 480’de Persler tarafından kuşatıldığı zaman, fırlatılmadan hemen önce ucundaki fitili yakılan okların kullanılmasından söz etmişti; Thoukydides, MÖ 479 yılındaki Plataia ile MÖ 424 yılındaki Delion savaşlarında, zift yardımıyla başlatılan yangınları beslemek için körük kullanıldığını anlatır. Dolayısıyla bu cisimler fırlatılınca alevlerin sönmemesi için zift ve başka benzer maddelerin kullanımı hem Pers hem de Yunan dünyasında biliniyordu, ama nadiren uygulanıyor olmalıydı. “Rum ateşi”nden ilk defa 673 yılında, mimar Callinicus söz eder. Bileşenlerini tam olarak bilmiyorsak da, alev alabilen sıvı veya tozları temel alan karışımlarla ilgili araştırmaların bu dönemde başladığı kesindir. Bileşenlerin arasında Ortadoğu bölgesinde bol miktarda bulunan petrolün bulunması muhtemeldir; petrol ile güherçile, kükürt ile karbon birleştirilince ortaya çıkan sıkıştırılmış katran topu düşman üzerine fırlatılmadan hemen önce ateşleniyordu ve su yüzeyindeyken bile yanmaya devam edebiliyordu. Bu toplar bazen kimera veya ejderha gibi ateşle bağlantılı mitolojik varlıklara benzetilen heykellerle kamufle edilmiş bakırdan borular yoluyla fırlatılıyordu. Vatikan Kütüphanesinde bulunan bir elyazmasındaki çizimde. Bilge VI. Leo’nun “sifonlu gemi” diye adlandırdığına benzeyen bir gemi tasvir edilmiştir; geminin pruvasına monte edilmiş olan ve hareket edebilen boruya, emme basma bir pompa yoluyla altında bulunan ve alev alabilen sıvıdan çekebilecek şekilde eğim verilmiştir.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Bizans Eyaletleri I,</i> s. 116; <i class="calibre2">Bizans Eyaletleri II,</i> s. 185</p>

  <p class="block_47"><b class="calibre3">Felsefe:</b> <i class="calibre2">Bizans İmparatorluğu’nda Felsefe,</i> s. 357</p>

  <p class="block_47"><b class="calibre3">Bilim ve Teknik:</b> <i class="calibre2">Yunan Mirasının Geri Kazanılmaya Başlanması s.</i> 409; <i class="calibre2">Doğuda ve Batıda Tıp,</i> s. 488; <i class="calibre2">Yunan-Bizans Geleneğinde Simya,</i> s. 506; <i class="calibre2">Mekanik Sanatlar Üzerine Görüşler,</i> s. 530; <i class="calibre2">Erken Ortaçağda Teknik İlmi Eserler: Tarım ve Mimarlık, s.</i> 534; Edebiyat ve Tiyatro: <i class="calibre2">Bizans Kültürü ve Doğu ile Batı Arasındaki İlişkiler,</i> s. 636</p>

  <p class="block_47"><b class="calibre3">Görsel Sanatlar:</b> <i class="calibre2">Makedonya Hanedanı Döneminde Bizans Sanatı,</i> s. 861</p>

  <p class="block_60"><span class="text_32"><br class="calibre15" id="calibre_pb_112" /></span></p>
</body>
</html>
