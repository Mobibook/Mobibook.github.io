<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_58" id="id_Toc404942819">Step Halkları ve Akdeniz Bölgesi: Hunlar, Avarlar, Bulgarlar</p>

  <p class="block_6">Umberto Roberto</p>

  <p class="block_19"> </p>

  <p class="block_19"> </p>

  <p class="block_31">IV ile V. yüzyıl arasında Orta Asya steplerinden yola çıkarak Orta Avrupa’ya ulaşan göçebe halklar, Roma-Barbar döneminin büyük çaplı etnik-kültürel kaynaşma sürecinin yanında adeta marjinal bir süreç oluştururlar. Hunlar ve Avarlar büyük imparatorluklar kurmayı başarır, ancak bunlar kısa ömürlü olur. Avrupa bölgesine istikrarlı bir şekilde yerleşmeyi sadece Bulgarlar (ve daha sonra Macarlar) başarır.</p>

  <p class="block_19"> </p>

  <p class="block_19"> </p>

  <p class="block_30">“Barbarların En Barbarları”: Hunlar, Germenler ve Romalılar</p>

  <p class="block_39">Vahşi Hunların efsanevi kökenleri</p>

  <p class="block_9">Got tarihçi Jordanes VI. yüzyılın ortalarında Hunların ortaya çıkışıyla ilgili bir efsane anlatır: İskandinavya’dan Kırım’a doğru ilerlemekte olan Gotların arasında cadılar vardır ve Got kralı onların kovulmasını emreder. Cadılar çorak bir bölgede terk edilir ve burada çölün iğrenç ruhlarıyla çiftleşirler. Vahşi Hun ırkının efsanevi kökenleri böyle açıklanır: “Başlangıçta bataklıklarda dolanırlar: Az sayıda, kasvetli, zayıf, insan benzeri ve insan dilini andıran bir dile sahip.” <i class="calibre2">(Getica,</i> 24) Jordanes, Gotların tarihi hafızasını oluşturur. Yazılarında Roma’nın dili olan Latinceyi kullanır; bu seçim, Avrupa’da V ila VIII. yüzyıllar arasındaki Roma-Barbar döneminin asli özelliği olan olağanüstü asimilasyon sürecinin somut bir göstergesidir. Nitekim yüzyıllar boyunca sınır bölgesinde bir arada yaşadıktan sonra Germenler imparatorluğu istila eder ve batı bölgelerini fetheder. Ancak ortak irade sonucunda Romalılar ve Barbarlar kaynaşarak toplumsal ve dini ozmoz geçirir ve siyasi birlik oluştururlar. Jordanes’in de anlattığı üzere, Hunlar bu sürecin bir neticesi olarak ortaya çıkar. Daha sonra Avarlar, Bulgarlar ve Macarlarla da söz konusu olacağı üzere, bu halklar Orta Asya’nın uzak steplerinden, doğanın insanoğluna baskın çıkıp Barbarlıklarını ortaya çıkardığı engin ve vahşi alanlarından gelirler.</p>

  <p class="block_39">“Barbarların En Barbarları”</p>

  <p class="block_22"><span class="text_9">Hunlar, Germenlerin tersine, Roma’nın, kentsel hayatın, yazılı kültürün, kanunların verdiği güvenliğin ve Hıristiyanlığın yarattığı çekimi fazla hissetmiyor gibidir. Kendi kültürlerinden memnun olup kendi kimliklerini, ibadetlerini ve yüzyıllar boyunca steplerde yaşamış atalarından miras kalan gelenekleri korumak amacıyla marjinal kalmayı tercih ederler. Hem Romalılar hem de Germenler tarafından marjinal ve uzak, dolayısıyla da vahşi ve tehlikeli olarak algılanırlar: İnsanoğlunun vahşetine yönelik sonsuz derecelendirmede “Barbarların En Barbarları” olarak anılırlar. Bu hüküm, tarihçi Ammianus Marcellinus’un (y. 330-y. 400)</span> <span class="text_10">Res gestae</span><sup class="text_15"><sup class="calibre10" id="back_note_9"><a class="calibre9" href="../Text/index_split_183.html#note_9" title="9">9</a></sup></sup> <span class="text_9">eserinde bile yer alır. Örneğin Marcellinus bu çalışmasında, Hunlar ile atları arasındaki sıkı bağları tarif eder. Barbarlara özgü bir özellik olan bu bağ, anlatımının bütünü içerisinde insanlar ile hayvanlar arasında rahatsız edici bir ilişkiye işaret eder. Hunların elinden savaşarak kurtulmuş ve I. Theodosius’un (y. 347-395,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_9">&gt; 379) sarayına sığınmış olan asil bir Gotun, Marcellinus’un bu e’ınografik tasvirinin kaynağını oluşturmuş olması muhtemeldir. Zaten Marcellinus yazılarını korkunç olayların yaşandığı bir dönemde yazar.</span></p>

  <p class="block_19"> </p>

  <p class="block_19"> </p>

  <p class="block_30">“Domino Etkisi”: Hunlar ve Roma Sınırının Sonu</p>

  <p class="block_22"><span class="text_9">370’li yıllarda Hunlar beklenmedik bir şekilde Karadeniz boyunca, Kırım’a ve Tuna’nın güney bölgelerine yerleşmiş olan Got-Alan halklarının üzerine saldırır. İstilacılar birkaç yıl içinde karşılaştıkları halkları ya katleder ya da buyrukları altına alırlar. Balkanlar ile Karpatlar arasında fethettikleri topraklara hemen yerleşmezler, ancak buraları baskı altına alırlar. Tuna kıyısında, Roma’yla sınırın yanı başında yaşayan Tervingi Gotları sırtları nehre dönük olarak köşeye sıkışır ve Roma’dan yardım isterler. Hunlara köle olmaktansa kitle halinde nehri geçmek için izin isterler: İmparator Valens’in (328-378,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_9">&gt; 364) izniyle bu geçiş 376’nın ilk aylarında gerçekleşir. Bir dönüm noktası oluşturan bu olaydan sonraki 40 yıl içinde Gotlar, Adrianopolis [Edirne] Savaşı (378) ve Roma’nın yağmalanmasından (410) sonra Aquitania’ya yerleşirler. Tuna sınırının bu geçici çöküşüne Hunların neden olduğuna şüphe yoktur. Steplerin atik savaşçıları, kendilerinden kaçan halklar arasında görülen bir tür “domino etkisiyle” Ren Nehri civarında yaşayan halkları -Vandal, Burgon ve Suebleri- Roma’ya doğru sürer. Tarih kitaplarına göre, 31 Aralık 406 gecesi bu halklar donmuş nehri geçer. Böylece Ren üzerinde Augustus zamanında oluşturulmuş olan Roma sınırı ihlal edilir ve bir daha yeniden inşa edilmez.</span></p>

  <p class="block_9">Dolayısıyla V. yüzyılın ilk yarısındaki büyük istilalar ve göçler <i class="calibre2">(Völkerwanderungen)</i> Hunların boyunduruğu altına girmemek için Germenlerin umutsuzca sarf ettiği çabalar olarak görülebilir; sınır bölgesinde yıllar boyu bir arada yaşayan bu halklar, kitle halinde Akdeniz’e doğru kaçmaya başlar ve imparatorluğa girerek silahlarıyla kendilerine yol açarlar. Ren ile Tuna nehirleri arasındaki topraklarda dağınık olarak yaşayan istikrarsız kabile dünyasının yerini kısa sürede Hun aristokrasisinin egemenliği altında kurulmuş merkezi bir devlet alır; Hun kralı Rua (V. yüzyıl) ile Romalılar arasındaki ilk antlaşma 422’de imzalanır.</p>

  <p class="block_46"> </p>

  <p class="block_46"> </p>

  <p class="block_30">Diplomasi ve Savaş Arasında Gidip Gelen Roma ve Hunlar</p>

  <p class="block_39">Roma’nın antlaşmalara yanaşması</p>

  <p class="block_22"><span class="text_9">Rua’nın yeğeni Attila (?-453) 445’te kardeşi Bleda’yı öldürür ve Hunların tek kralı olur. Askeri ve diplomatik açıdan Roma İmparatorluğu ve Germen soyundan müttefikleriyle</span> <span class="text_10">(foederati)</span> <span class="text_9">karşılaştırıldığında, haklı olarak bir Hun İmparatorluğundan söz edilmektedir. Ancak bu merkezi ve üniter siyasi gücün varlığı Roma için çok büyük bir endişe kaynağı oluşturmaz. Hunların güçlü ordu oluşturma kabiliyetinin hem Doğuda hem de Batıda Romalıları korkuttuğuna şüphe yoktur; nitekim Romalılar tehlikeli savaşlar yürütmek ve küçük düşürücü antlaşmalar imzalamak zorunda kalırlar. Altın karşılığı barış satın almak savaşa tek alternatif haline gelir ve imparatorluk hiç tereddüt etmeden bu uygulamaya başvurur: II. Theodosius (401-450,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_11">&gt;</span> <span class="text_9">408) ise vergi miktarını kısa sürede üç katma çıkarmayı kabul eder. Yine de bu çok yüksek bedele rağmen Hunlarla diplomatik ilişkiler yürütmenin avantajlı yönleri vardır.</span></p>

  <p class="block_39">Arabuluculuk görevi</p>

  <p class="block_22"><span class="text_9">Her şeyden önce uluslararası istikrar söz konusudur. V. yüzyılın ilk yarısında Avrupa’da Romalılar ve Hunlar olmak üzere iki büyük gücün olduğu somut bir gerçektir. Romalılar, Hun hükümdarıyla bir antlaşmaya vardıkları takdirde Hunların yönetimi altındaki diğer Barbarların da bu anlaşmaya uyacağından emin olabilirler; nitekim</span> <span class="text_10">Pax Hunnica [Hun Barışı]</span> <span class="text_9">yenilgiye uğratılan halkların tam teslimiyeti üzerine kuruludur ve hiç kimse Attila’nın otoritesine meydan okuyamaz. Öte yandan bu işin kişisel yönü de vardır. Hunlarla diplomatik ilişkiler yürütmekte deneyim sahibi olanlar veya onların dostluğunu kazanmasını bilenler Roma İmparatorluğu içinde itibar ve otorite sahibi olurlar. Kıymetli arabulucular haline gelir ve bu makamlarından kişisel avantajlar elde ederler. 454 yılına kadar Batı Roma ordusunun başkomutanı olan Aetius (y. 390-454), Hunlarla arasındaki iyi ilişkilerden en büyük faydayı gören kişidir. Gençliğinde Hunlara tutsak düşmüş olan Aetius, onların dillerini, âdetlerini, insanlarını tanır. 425’te imparatorluğun içine yerleştirdiği binlerce Hunun başına komutan olur ve yıllar sonra, imparatorluğa başkaldıran Burgonları Hunların yardımıyla inanılmaz bir şiddet uygulayarak bastırır. 454’teki ölümünden sonra, muhafızları olan iki Hun, onu öldürten III. Valentinianus’u (419-455,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_11">&gt;</span> <span class="text_9">425) katlederek intikamını alır.</span></p>

  <p class="block_46"> </p>

  <p class="block_46"> </p>

  <p class="block_30">Attila’nın İmparatorluk Hayalleri</p>

  <p class="block_39">Atilla’nın politika değişikliği</p>

  <p class="block_22"><span class="text_9">Ancak Attila’nın politikalarında başlattığı değişiklik Aetius’un da elini kolunu bağlar. Kralın prestiji, Romalılara egemen olma kabiliyetine doğrudan bağlı olmakla birlikte Roma’dan alınan vergi aynı zamanda krallığın aristokratlarıyla bağlılık ilişkilerini sağlamlaştırmaya da yaramaktadır. 450’li yıllarda Attila’nın Doğu Roma İmparatorluğu’ndan taleplerinde bir artış olur. II. Theodosius savaştan kaçınmak amacıyla hiç tereddüt etmeden vergisini ödese de halefi Marcianus (y. 390-457,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_9">&gt; 450) vergiyi ödemeyi reddedip Attila’nın meydan okumasını göze alarak birliklerini sınıra gönderir. Doğu Roma İmparatorluğu’yla girilecek savaşın belirsizliği Attila’yı başka yerlerde zafer ve ganimet aramaya iter. Batı Roma İmparatorluğu’na yönelir, ancak Hun saldırısının öncesinde imparatorluk için mahcubiyet verici bir süreç yaşanır.</span></p>

  <p class="block_39">Honoria ile Eugenius’un hikâyesi</p>

  <p class="block_9">İki Roma imparatorunun kız kardeşi ve yeğeni olan Galla Placidia’nın (y. 390-450) kızı Augusta Honoria (416/417-455’ten önce) 450 yılında hizmetkârı Eugenius’la suçüstü yakalanarak imparatorluk ailesi için bir skandala yol açar. İki talihsiz âşık cezalandırılırlar: Eugenius işkence edilerek öldürülür, genç prenses ise hanedana sadık yaşlı bir senatörle nişanlanır. Bu durum karşısında gururu kırılan ve çok öfkelenen Honoria bir hadım ağasıyla Attila’ya nişan yüzüğü gönderir, ondan yardım ister ve onunla evleneceğine söz verir. Attila bu fırsattan hemen yararlanarak bu yüzükle Prenses Honoria’yla nişanını garantilediğini düşünerek çeyiz olarak Roma kontrolü altındaki Galya’nın kendi imparatorluğuna bağlanmasını ister. Bu sıkıntılı durum III. Valentinianus ve Aetius’un kararlılığıyla çözülür, Honoria ile suç ortakları çok sert bir şekilde cezalandırılır ve Attila’nın talepleri reddedilir.</p>

  <p class="block_46"> </p>

  <p class="block_46"> </p>

  <p class="block_30">“Tanrının Kırbacı” ve Batıya Saldırı</p>

  <p class="block_39">Catalaunum Ovası Savaşı</p>

  <p class="block_9">Böylece kralın emellerini yerine getirmek için savaştan başka bir yol kalmaz. Attila, günahlarından dolayı Romalılara verilen ilahi bir ceza gibi “Tanrının Kırbacı’’na dönüşüp olanca gücüyle Batı Roma İmparatorluğu’na saldırır. 451’de Hunlar Kuzey Galya’yı işgal eder. Hemen harekete geçen Aetius emrindeki bütün güçleri Hunlara karşı savaşa çağırır. Nihai çarpışma Troyes yakınlarında, Catalaunum’da gerçekleşir (Temmuz 451); Hun ordusu, Romalılarla Barbar krallıklarındaki müttefiklerinden oluşan bir orduyla karşı karşıya gelir. Germenlerin ilk istila döneminden beri Hunlara karşı beslediği ve hiç sönmemiş nefret bu tarihte kendini korkunç bir şekilde gösterir.</p>

  <p class="block_9"><span>Tarih kitaplarına göre Hunlar büyük kayıplar vererek savaş alanından çekilir, ancak Roma-Barbar tarafındaki kayıplar arasında Vizigot kralı Theodoric de vardır. Attila ertesi yıl Batı Roma İmparatorluğu’nu işgal etmeyi yeniden dener. 452 yılının baharında Hun ordusu Po Ovası’na kadar inerek buradaki şehirleri ve kırsal bölgeleri yağmalar. Aetius ile İtalya yine fazla gecikmeden harekete geçer; Papa I. Leo Magnus (y. 400-461,</span> <span class="text_"><img alt="Image" class="calibre4" src="../Images/image-2.jpg" /></span> <span>&gt; 440) bile Romalıların elçilik heyetine katılarak (salgın hastalıklar ve askeri zorluklara rağmen) Attila’yı amacından vazgeçirmeye ve krallığına dönmeye ikna eder.</span></p>

  <p class="block_46"> </p>

  <p class="block_46"> </p>

  <p class="block_30">Bir Büyük Gücün Sonu: Nedao Nehri Savaşı</p>

  <p class="block_39">Attila’nın imparatorluğunun çöküşü</p>

  <p class="block_9">Bütün bu yenilgiler Attila’yı zayıflatmaya başlar: Korku ve askeri baskı üzerine kurulu Hun Krallığı’nın zayıflığı onun ölümünden sonra büsbütün ortaya çıkar. Attila, 453’te, üçüncü nikâhının kutlama etkinliklerinden sonraki gece ölür. Çocukları, buyruk altına alınmış halklar ve özellikle Germenler arasında yayılan bir isyanla başa çıkmak zorunda kalırlar. İsyancılardan oluşan bir ittifak 455’te, Nedao Nehri yakınlarında Hunları yenilgiye uğratır. Herüller, Gepidler ve Ostrogotlar (büyük Theodoric’in halkı) başta olmak üzere sayısız Germen halkı silah yoluyla özgürlüklerini geri kazanır ve yeniden Roma dünyasının sınırlarına doğru ilerlemeye koyulurlar. Hun İmparatorluğu dağılır. Hunların Orta Avrupa ve Balkanlar üzerindeki egemenliğinin öyküsü, Akdeniz bölgesinde dehşet ve yıkım saçan yıldırım hızındaki saldırılarıyla aynı hızda sona ermiş olur.</p>

  <p class="block_46"> </p>

  <p class="block_46"> </p>

  <p class="block_30">Steplerden Tuna’ya: Avarların Ortaya Çıkışı</p>

  <p class="block_39">Avarlar: Üzenginin mucitleri</p>

  <p class="block_22"><span class="text_9">Bundan aşağı yukarı bir yüzyıl sonra Avarlar, geçmişte Hunlara ait olan toprakların üzerinde merkezi ve güçlü bir imparatorluk kurarlar. Avarlar da Orta Asya steplerinden gelmiştir ve soy olarak Hunlara yakındır. Avarlar kültürel açıdan Romalılar ve Germenler tarafından eşit derecede yabancı ve önemsiz sayılır ve Hunlar gibi onlar da korku ve dehşet saçar. Avarların Akdeniz bölgesiyle ilk temasları Justinianus’un (481?-565,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_9">&gt; 527) sarayına bir elçilik heyeti göndermeleri ve askeri ittifak önermeleriyle başlar (558). Doğu Romalılar Avar atlılarının askeri kabiliyetleriyle kısa sürede şahsen tanışırlar, çünkü Avarlar fırlatılan silahların kullanımında ve kendileri tarafından geliştirilip Avrupa’ya tanıtılan üzengi kullanımı sayesinde savaş alanında manevra yapmak konusunda çok başarılıdır.</span></p>

  <p class="block_46"> </p>

  <p class="block_46"> </p>

  <p class="block_30">Avarlarla Slavların Balkanları Yakıp Yıkması</p>

  <p class="block_39">Avarların tehdidinde artış</p>

  <p class="block_9">Avarlar 568 yılında, büyük liderleri Kağan Bayan’ın (562-602) komutasında Karpatlar Havzasındaki yerel halkları buyrukları altına alarak ve Longobardlar dahil olmak üzere Germenlerin bir kısmını batıya doğru kaymaya zorlayarak bu bölgeye yerleşirler. Sonraki yıllarda birçok Slav ve Germen halkı devasa Avar İmparatorluğu’na dahil olur ve Hunlarla olduğu gibi, bu imparatorluğa da çokuluslu bir özellik kazandırır. Avarlar aynı zamanda Roma sınırına da yönelerek şehirleri zengin, kırsal kesimi de üretken olan Balkanlar’a saldırılarını artırırlar.</p>

  <p class="block_9">580’li yıllarda Tuna üzerindeki en önemli Bizans kalelerinin çoğu düşer ve Avarlar 626 yılına kadar giderek güç kazanırken Doğu Roma’ya bir an olsun huzur vermezler. Avarlar, egemenlikleri altında olan, ama görece bağımsız sayılabilecek Slav topluluklarıyla beraber Balkanlar’da dehşet saçarken ve ganimetleri yüklenerek evlerine dönerken, Slavlar Roma topraklarına yerleşme eğilimi gösterirler. Yine de Bizans diplomasisi bazı durumlarda yüklü miktarda altın karşılığında savaştan kaçınmayı başarır ve ganimet ile vergiyle orantılı olarak da Kağan’ın itibarı artar.</p>

  <p class="block_46"> </p>

  <p class="block_46"> </p>

  <p class="block_30">Büyük Konstantinopolis Kuşatması ve Avarların Sonu</p>

  <p class="block_39">Kesin bir yenilgi</p>

  <p class="block_22"><span class="text_9">İmparator Herakleios (y. 575-641,</span><span class="text_2"><img alt="Image" class="calibre7" src="../Images/image-5.jpg" /></span><span class="text_9">&gt; 610) döneminde Avarların Bizanslılar üzerindeki baskısı giderek artar. 626 yılında Avarlar İran ordusuyla bir araya gelerek Konstantinopolis’i kuşatmaya karar verirler. Bu büyük kuşatma bir dönüm noktası olur: 80.000 Avar savaşçısı beş hafta boyunca şehre saldırır, sonuç bir katliamdır. Bizanslıların güçlü surları ve direniş güçleri saldırıları zayıflatır ve sefer bir felakete dönüşür. Avar İmparatorluğu 626 yenilgisinden bir daha toparlanamayacaktır. Bunun hem buyruk altındaki halklarla olan ilişkiler hem de krallığın toplumsal yapısı açısından çok önemli siyasi sonuçları olur: VII. yüzyılın ikinci yarışma ait mezar kalıntılarının arkeolojik analizinden hareketle, Avarların bu yenilgiden sonra dehşet saçan savaşçılardan çiftçilere dönüştükleri anlaşılır. VIII. yüzyıldan itibaren Bizans İmparatorluğu için ciddi tehdit oluşturacak bir güç kalmaz, ama Avar boyunduruğundan kurtulmuş olan Slav halkları endişe yaratmaya başlar. Avarlar, imparatorluklarının batı sınırlarında da komşu halklarla -Longobardlar, Bavarlar ve Franklar- barışçıl ilişkiler sürdürürler. Frank kralı Şarlman (742-814,</span> <span class="text_11"><img alt="Image" class="calibre6" src="../Images/image-4.jpg" /></span> <span class="text_9">&gt; 780,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_11">&gt;</span> <span class="text_9">800) VIII. yüzyıl başlarında Avarlara saldırır ve birkaç yıl içinde imparatorluklarını sonlandırır. Avarların Karpat Havzasında kapladığı alan Franklar ile Bulgarlar arasında bölüşülür ve imparatorluğun çokuluslu ve çok kültürlü yapısı sonsuza kadar yok olur.</span></p>

  <p class="block_46"> </p>

  <p class="block_46"> </p>

  <p class="block_30">Başarılı Bir Entegrasyon:</p>

  <p class="block_30">Tuna Üzerinde Bulgarlar ve Slavlar</p>

  <p class="block_39">Yeni Bulgar Krallığı</p>

  <p class="block_9">Avarların 626’da Konstantinopolis surları önünde uğradığı yenilgi Balkanlar’da çok büyük çapta sonuçlara yol açar. Avar boyunduruğu altındaki Slav halkları başkaldırır ve savaşarak özgürlüklerini kazanırlar. Hazar Denizi ile Karadeniz arasındaki bölgede yaşayan Bulgarların prensi Kurt (Kubrat), Bizanslıların da yardımıyla Avar kontrolünden kurtulur. VH. yüzyılın ortalarından itibaren Bulgarlar güneye doğru ilerlemeye başlar. Steplerden gelen göçebe bir halk olan Bulgarlar Türk-Moğol soyundan gelen topluluklardan oluşur; nitekim eski Türkçede <i class="calibre2">bulgha</i> kelimesi karışım anlamına gelmektedir. Tuna deltasına ulaştıkları zaman etnik köken meselesi daha da karmaşık bir hal alır. Göçebe soyu, bölgenin Slav-Trakyalı halklarıyla kaynaşır ve birkaç on yıl içinde göçebeler Slav kültürü tarafından asimile edilir. Bizans kaynaklan, yüzyıl sonuna doğru Tuna sınırında güçlü bir Barbar varlığının geliştiğini kaydeder: Bu, Bulgar Krallığı’dır. Önce Hunların sonra da Avarların durumunda olduğu gibi, Bulgar göçebeleri de Akdeniz bölgesine ulaşınca göçlerine son verir. Ancak kaderleri diğerlerine göre çok farklıdır: Bulgarlar bir krallıkla ile zaman içinde kalıcı olacak bir Slav-Bulgar “ulusu” kurmakta başarılı olurlar.</p>

  <p class="block_46"> </p>

  <p class="block_46"> </p>

  <p class="block_30">Bulgar Krallığı ile Bizans Arasında Mücadeleler ve Kültürel Asimilasyon</p>

  <p class="block_39">Kültürel ve dini asimilasyon</p>

  <p class="block_22"><span class="text_9">Bizans İmparatorluğu rakip Bulgar Krallığı’nı defalarca yok etmeyi dener: V. Constantinus (718-775,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_11">&gt;</span> <span class="text_9">741) onlara karadan ve denizden dokuz kez saldırır; I. Nikephoros (y. 760-811) tam onları yok etmek üzereyken ordusuyla beraber pusuya düşer: Bulgar kralı Krum (?-814,</span> <span class="text_11"><img alt="Image" class="calibre6" src="../Images/image-4.jpg" /></span> <span class="text_9">&gt; 793/803) Bizans imparatorunun kafatasından bir kupa yapılmasını emreder ve Boyarların huzurunda içkisini bu kupadan içer. İmparatorluk orduları Bulgarları Bizanslıların buyruğu altına almayı başarmasa da Konstantinopolis patriği Photius’un (y. 820-y. 891) diplomasi alanındaki çabaları daha istikrarlı bir anlaşmaya varılmasını sağlar. Bulgar kralı Boris (?-907, 852-889 arası kral) 864 yılında Rum Ortodoks dinini kabul eder ve vaftiz babası İmparator III. Mihail (840-867,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_9">&gt; 842) gibi Mihail adını alır. Özerkliğini ve gücünü muhafaza etmesine rağmen krallık Bizans’ın Hıristiyan ekümenliğine dahil olur; artık tamamıyla Hıristiyan olan ve Slavlaşan Bulgarlar Orta Asya’daki steplerde başlamış olan yolculuklarının sonuna gelmişlerdir.</span></p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih</b>: <i class="calibre2">IX ve X. Yüzyıllarda Saldırılar ve İstilalar,</i> s. 226</p>

  <p class="block_59" id="calibre_pb_17"> </p>
</body>
</html>
