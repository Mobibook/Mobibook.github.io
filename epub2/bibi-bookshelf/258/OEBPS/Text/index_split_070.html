<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_75" id="id_Toc404942873">Giriş</p>

  <p class="block_6">Umberto Eco</p>

  <p class="block_19"> </p>

  <p class="block_19"> </p>

  <p class="block_9">Ortaçağ felsefesi, geleneksel dönemlere ayırma eğilimine meydan okurcasına, doğuşu Batı Roma İmparatorluğu’nun çöküş tarihi olan 476’yla çakışan ortaçağın başlangıcından neredeyse bir yüzyıl önce başlar. Nitekim IV. yüzyıl ve V. yüzyılın başlarına hâkim olan ve bütün zamanların en büyük düşünürlerinden biri olan Aziz Augustinus’un (354-430) ortaçağ felsefesi üzerindeki etkisi uzun süreli ve geniş kapsamlı olmuştur.</p>

  <p class="block_9">Augustinus patristik dönemin sonunu getirse de, bıraktığı düşünce mirası sonraki yüzyıllara kalır: Her ne kadar skolastisizmin tarihi basitleştirme eğilimi, ortaçağ felsefesinin ana özelliğinin genelde Dominikan olan Aristotelesçiler ile büyük kısmı Fransiskan olan Augustinus yanlıları arasındaki çatışmadan oluşmasını istese de, Augustinus’un ele aldığı başlıca konular 1000 yılından önceki yüzyıllar boyunca ve skolastisizmin gelişim süreci boyunca ele alınacak ve tüm Hıristiyan filozoflar da bu konularla yüzleşecektir.</p>

  <p class="block_9"><b class="calibre3">Gerçek anlamda “karanlık çağlar</b>”</p>

  <p class="block_9">Roma İmparatorluğu’nun çöküşünden 1000 yılına kadar uzanan yüzyıllar, ortaçağın en inişli çıkışlı dönemini oluşturur; sonraki yüzyılları da kapsayan “karanlık çağlar” şeklindeki aldatıcı ifadeyi bu döneme borçluyuz. Gerçekten de, Roma’nın merkezi otoritesi çöktükten sonra, bir yandan Barbar halkları Avrupa’ya yayılıp yeni Roma-Germen krallıklarını kurarken, diğer yandan ileride Avrupa’nın yeni dilleri haline gelecek olan diller zorlukla ortaya çıkıp yayılmaya başlarken, kentsel krizlere, Roma yol ağının çöküşüne, ormanların bir zamanlar işlenmiş olan topraklara yeniden el koymasına ve belli yerlere yayılmasına tanık oluruz.</p>

  <p class="block_9">Ancak Augustinus’la beraber sonraki 1000 yılın filozoflarının -günümüzün deyişiyle- gündemini belirleyecek olan bazı düşünürlerin ortaya çıkması da birinci 1000 yılın ikinci yarısına denk gelir.</p>

  <p class="block_39">Felsefenin yeniden gelişmeye başlaması ve klasik mirasın geri kazanılması</p>

  <p class="block_9">Bu düşünürlerin başında, Aristoteles’in eserlerinden yaptığı tercümelerle, mantık alanındaki yorumlarıyla ve müzik alanındaki teorileriyle kendisinden sonraki skolastisizme hayat verecek düşüncelere kaynaklık eden Boethius (y. 480-525?) gelir. Ortaçağ düşüncesinin temel özelliği olan ve günümüzde bile bilgi teorilerine hâkim olan tümeller konusundaki tartışmanın, Boethius’un Porphyrius’un (233-y. 305) <i class="calibre2">İsagoge [Giriş]</i> kitabının tercümesini ve bu esere getirdiği yorumları temel aldığını düşünmek yeterli olacaktır. Ayrıca üniversitelerin ortaya çıkışından sonra Boethius’un Porphyrius’un <i class="calibre2">İsagoge</i> eserine getirdiği yorumun her türden akademik sınavın geleneksel ve zorunlu konusu haline getirildiğini de unutmamak gerekir.</p>

  <p class="block_9">Platon’un veya Plotinus’un eserlerinin henüz tercüme edilmediği bir dönemde, Hristiyan düşünüşüne Yeni-Platoncu akıl yürütmeyi tanıtacak olan Yunan metinlerinin Latin dünyasına aktarılması da bu “karanlık” çağlara denk gelir. Her ne kadar tarihler konusunda bir belirsizlik varsa da, 1000 yılın sonlarına doğru Johannes Scotus Eriugena (810-880) tarafından yeniden tercüme edilip yorumlanacak ve skolastik teologlarca ele alınıp yeniden yorumlanması için çok sayıda malzeme sağlayacak olan Sahte-Dionysios’un (V. yüzyıl) metinleri de yüzyıllarda hazırlanacaktır.</p>

  <p class="block_9">Ayrıca monastisizmin Batının kültürel mirasını kurtarmak için devreye girişi de bu yüzyıllarda gerçekleşir. Bu süreç ortaçağın teoloji ve felsefe alanındaki temel metinlerin büyük monastik topluluklarda muhafaza edilmesi, yazılması, yorumlanması ve üzerinde çalışılmasıyla sınırlı değildir; kriz durumundaki Avrupa kültürü de büyük ölçüde İrlanda monastisizminin misyonerlik dürtüsü sayesinde yeniden doğar.</p>

  <p class="block_9">Plinius’un (23/24-79) <i class="calibre2">Historia Naturalis [Doğa Tarihi]</i> geleneğini ve Helenistik dönemin <i class="calibre2">bestiarium</i> kitapları ile olağanüstü yaratıkları konu alan ilk ansiklopediler bu dönemde ortaya çıkar. Her ne kadar düzensiz bir bilgi yığınına indirgenebilirmiş gibi görünse de, (aslında modern akılcılık kriterlerine genelde uymayan, ama bilinçli bir şekilde planlanmış bir düzen anlayışıyla tanzim edilmiş) Sevilla piskoposu İsidorus (y. 560-636), Rabanus Maurus (y. 780-856) veya Muhterem Bede’nin (673-735) ansiklopedileri sonraki yüzyıllarda ansiklopedi yazarları tarafından ele alınacak malzemeleri oluşturacaktır. Ve her ne kadar günümüzde İsidorus’un tartışmalı ve saf etimolojileri hiciv konusu olabiliyorsa da, ekvatorun uzunluğunun neredeyse kabul edilebilecek bir tahmininin bu ansiklopedide yer aldığını ve bunun, efsanelerde iddia edilenin tersine Yunanlar gibi ortaçağ insanının da dünyanın yuvarlak olduğunu bildiğine işaret ettiğini unutmamak gerekir.</p>

  <p class="block_9">Ayrıca feodalizmdeki reform ve Karolenj İmparatorluğu’nun kuruluşuyla beraber bir araştırma ve eğitim merkezi haline gelerek ortaçağa özgü bir kurum olan üniversitenin öncüsü <i class="calibre2">Schola Palatina</i> da, birinci 1000 yıldan hemen sonra 1088’de Bologna’da kurulur.</p>

  <p class="block_46"> </p>

  <p class="block_46"> </p>

  <p class="block_30">Binyılcı Korkular</p>

  <p class="block_39">“Sahte bir tarihçi”</p>

  <p class="block_9">Augustinus ortaçağın ilk düşünürü olmakla kalmaz, 1000 yılla ve sonuyla ilgili tartışmalara da kaynaklık eder. Augustinus, <i class="calibre2">Vahiy’in</i> 20. bölümünü okur; buna göre bir melek tarafından zincirlenecek olan Ejderha 1000 yıl dipsiz derinliklerde kalacaktır, 1000 yılın sonunda Ejderha, yani Şeytan, kısa bir süreliğine yeniden insanların aklını çelecek, ama son bir defa daha yenilgiye uğratılacaktır. Bu arada İsa ile müminleri de 1000 yıl boyunca dünyada hüküm sürdükten sonra Kıyamet Günü gelecektir. Bu bölüm iki şekilde yorumlanabilir: Ya Şeytanın zincirli olacağı 1000 yıl henüz başlamamıştır, dolayısıyla bir altın çağ beklentisi vardır ya da Augustinus’un <i class="calibre2">De Civitate Dei [Tanrı Devleti]</i> kitabında dediği üzere, bu 1000 yıl İsa’nın doğumundan tarihin sonuna kadar olan dönemdir, dolayısıyla o sırada yaşanmaktadır. Ama bu durumda bin yılın beklentisinin yerini 1000 yılın sonunun beklentisi alır. Bu türden bir yorum da, ilk 1000 yılın sonlarında yaşamakta olan insanların binyılcı endişelere kapılmasına yol açacaktır. Uzun bir süre boyunca yaygın olan bir inanca göre insanlık 31 Aralık 999 gecesini kiliselerde dünyanın sonunu bekleyerek geçirip kurtulduklarına ancak sabah inanarak ilahiler söylemiştir ve Romantik tarihçiler de bu efsaneyi sık sık ele almışlardır. Aslında döneme ait metinlerde bu korkulara dair herhangi bir iz yoktu ve bu korkuların varlığını iddia edenlerin dayandığı kaynaklar da VI. yüzyıla aitti. O dönemde alt sınıflar 1000 yılında olduklarını bile bilmezdi, çünkü tarihi, dünyanın sözde başlangıcından değil de İsa’nın doğumundan itibaren başlatma yöntemi henüz yaygın olarak kullanılmıyordu. Ancak son zamanlarda, bu belli yerlere özgü korkuların gerçekten var olduğu, ama gizli bir şekilde, sapkınlık eğilimli vaizlerin kışkırttığı halkın arasında var oldukları ve bundan dolayı resmi metinlerde konu edilmedikleri öne sürülmüştür.</p>

  <p class="block_9">Ne olursa olsun, o yılın sonuna doğru büyük bir ölüm korkusu söz konusu olmadıysa bile, dünyanın sonu ve çöküşü konusu 1000 yılın son 200 yılının katılık yanlısı düşüncesinde önemli bir rol oynar ve 1000 yılının zamanın sonu anlamına gelmediği anlaşıldıktan sonra bile bu konu Rodulfus Glaber (y. 985-y. 1050) gibi yazarlar tarafından tekrar ele alınır. Glaber döneminde Avrupa, “kiliselerden oluşan beyaz bir mantoyla” kaplı olarak yeniden ortaya çıkar ve sonraki yüzyılların binyılcılığı da farklı şekillerde sergilenecektir.</p>

  <p class="block_62" id="calibre_pb_70"> </p>
</body>
</html>
