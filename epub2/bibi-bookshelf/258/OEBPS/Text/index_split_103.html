<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942898">Madencilik ve Metalürji Faaliyetleri</span></p>

  <p class="block_6">Andrea Bernardoni</p>

  <p class="block_19"> </p>

  <p class="block_19"> </p>

  <p class="block_9"><i class="calibre2">Batı Roma İmparatorluğu’nun çöküşünden sonra (476) Avrupa için,</i> 777. <i class="calibre2">yüzyıldan itibaren ticari ilişkilerin giderek gerilemesine ve işlenen toprakların büyük ölçüde azalmasına neden olan demografik ve kentsel krize bağlı olarak bir durgunluk dönemi başlar. Bu gerileme dönemi sırasında gelişimi ciddi şekilde etkilenen teknik bilgiler zanaat türünden üretimin muhafaza edilmesini sağlar ve daha çok manastırlar içerisinde uygulanmasını sağlar.</i></p>

  <p class="block_46"> </p>

  <p class="block_46"> </p>

  <p class="block_30">Durgunluk ve İlerleme</p>

  <p class="block_39">Metalürji teknikleri</p>

  <p class="block_9">Metalürji zanaatı demirci atölyelerinde ve maden dökümhanelerinde uygulanmaya devam eder. Bu dönemle ilgili olarak günümüze kadar ulaşmış kaynakların sayısı çok azsa da, siyasal ve ekonomik krize rağmen tarım aletleri, kesici aletler ve para basma aletlerinin yapımı için gerekli metal ihtiyacının giderek azaldığını, ama hiçbir zaman tamamıyla sona ermediğini söyleyebiliriz. VII ila X. yüzyıllar arasında yaşamış olan Anglo-Sakson ve Karolenj krallarının altın, gümüş ve bronz paralar bastırdığını biliyoruz, ama bu metallerin geri dönüştürülmüş mü olduğunu, yoksa madenlerden mi elde edildiğini bilemiyoruz. Sürekli olarak madenciliğinin yapıldığını kesin olarak bildiğimiz tek metal, demirdir: Demir cevheri bol miktarda bulunur ve mineralinin redüksiyon süreci için gerekli olan metalürji süreci oldukça basittir. Erken ortaçağda Avrupa kıtasının birçok bölgesiyle (Galya, Rheinland, Saksonya, Bohemya, Toscana ve İspanya) ilgili olarak madencilik ve üretim faaliyetlerine dair bir miktar bilgi sahibiyiz; IX. yüzyıldan itibaren de demirden imal edilmiş objeler Venedik’ten Doğuya ihraç edilmeye başlar. Bakırla ilgili durum apayrıdır, çünkü madenciliği de metalürjisi de neredeyse tamamıyla ortadan kalkar. Pirinç üretimine de, çinkonun yokluğundan dolayı, Doğu Alpler’de ve Kuzey Avrupa’da yeni kalamin yataklarının keşfedildiği XV. yüzyıla kadar ara verilir.</p>

  <p class="block_9">Britanya’da ise gümüşlü kurşunun burada yaygın olarak kullanıldığı bilinir ve antikçağdan beri bilinen, gümüşün ayrıştırılması ve saflaştırılması için küpelasyon sürecine de burada devam edildiği varsayılabilir. Erken ortaçağda kurşuna talep devam eder ve kurşun mimarlıkta hem çatı kaplamalarında hem de kalas ve sütun parçalarının montajında, birleşme yerlerinin sağlamlaştırılmasında ve desteklenmesinde kullanılır.</p>

  <p class="block_39">Madencilik ve eritme teknikleri</p>

  <p class="block_9">Erken ortaçağın en yoğun madencilik faaliyeti Orta Avrupa’da gerçekleşir; Saksonyalı madencilerin geliştirdiği kazı aletleri ve teknikleri Avrupa’nın başka yerlerine de ihraç edilir. 745 yılından itibaren, günümüzde Çek Cumhuriyeti’nde bulunan Schemnitz’deki maden yatakları işletilmeye başlar, 970’te Harz bölgesinde Goslar madenleri, 1170’de de Saksonya’da Freiberg madenleri açılır. Erken ortaçağda kazı ve tünel boşaltma teknikleri çok etkin değildir; çok derine ulaşılamadığı gibi, suyun sızmaya başlamasıyla birlikte madenler hemen terk edilirdi. Kartaca’daki İspanyol madenlerinde ulaşılan 150-200 m gibi kayda değer derinlikler, hatta II. yüzyılda başka madenlerde ulaşılan 10-15 m gibi mütevazı derinlikler bile çıkarılan malzemenin taşınması ve su sızan madenleri kurutmak için gerekli teknolojinin yokluğundan dolayı artık kullanılamaz haldedir.</p>

  <p class="block_9">Eritme tekniklerinde de ciddi bir gerileme yaşanır. Antikçağla karşılaştırıldığında ortaçağda bronzun dolaylı eritme yöntemi unutulur, bu arada antikçağda da eritme tekniği bilinmeyen demir ise düşük sıcaklıklarda ve ocakta redüksiyon teknikleriyle işlenmeye devam edilir. Ancak bu alanda da istisnalar yok değildir ve son zamanlarda gerçekleşen bazı arkeolojik keşiflerden anlaşıldığı kadarıyla, VII. yüzyılda Vikinglerin metalürji geleneğinin toka ve iğnelerin seri üretimi için dolaylı eritme tekniğini içermiş olması muhtemeldir.</p>

  <p class="block_46"> </p>

  <p class="block_46"> </p>

  <p class="block_30">Simya Cihazları ve Metalürji Teknolojisi</p>

  <p class="block_39">Damıtma</p>

  <p class="block_9">Arap gelenekleri, kimya tekniğinin gelişmesinde önemli bir rol oynamıştır; amonyak tuzu, boraks, soda, potasyum hidrat, nitrat, şeker kamışı gibi birçok maddenin üretimini Araplara borçluyuz, ayrıca günümüzde Irak’ta bulunan bölgede VIII. yüzyıldan itibaren mevcut olan çok gelişmiş cam ve seramik endüstrisi, damıtma işlemleri için giderek daha etkin cihazların geliştirilmesine yol açar. Arap yazarları, damıtma terimini günümüze göre çok daha geniş kapsamlı bir şekilde, yağlarla suların bitkilerden ve minerallerden filtrelenmesi ve ayrılması anlamında kullanır.</p>

  <p class="block_39">Cam ve toprak kaplar</p>

  <p class="block_9">Kullanılan laboratuvar aletlerini ve gerçekleştirilen faaliyetleri anlamak için en ayrıntılı ve kapsamlı kaynak, El-Razi’nin (865-925/935) <i class="calibre2">Secretum secretorum</i> [Sırların Sırrı] eseridir. <i class="calibre2">Qar</i> (tencere), <i class="calibre2">anbiq</i> (imbik) ve <i class="calibre2">qabilah</i> (hazne), sıvıların damıtılması için gerekli olan aletlerdir. Camdan ve sırlanmış topraktan yapılan bu aletler, içeriği yalıtan, sızdırmaz kimya cihazları oluşturacak şekilde monte edilirler. İmbik, içerdiği “ilaç” kadar su içeren bir kazanın içine konan topraktan, uzun boyunlu, balkabağı şeklinde bir kabın üzerine monte edilir. Damıtma cihazı, bir ocakla ve buharlaşmadan dolayı azalan su düzeyini telafi etmek amacıyla, kazanla aynı ısıda ilave bir su deposuyla tamamlanır. Bu damıtma cihazını oluşturan farklı unsurların birleştirilmesinde sızdırmayı önlemek amacıyla kullanılan madde, kil, pirinç, tuz ve doğranmış saçlardan oluşan özel bir macundur. El-Razi, tıp yazılarında damıtma sürecini sindirim sürecine benzetir: Damıtılacak maddenin içine konduğu uzun boyunlu kap mideyle kıyaslanır, yoğunlaştırıcı işlevi gören imbik ile onu damıtılmış maddenin toplandığı kaba bağlayan boru da burunla kıyaslanır.</p>

  <p class="block_39">Küpelasyon</p>

  <p class="block_9">Küpelasyon, metallerle çalışan zanaatkârların yararlandığı en eski yöntemlerden biri olup simyacılar tarafından da ödünç alınmıştır. Bu kimyasal prosedür kurşunun oksijenle bağlanma özelliğinden yararlanır. Değerli metallerin (altın ve gümüş) hem saflaştırılmasında hem de analizinde kullanılan bu yöntem, kupel adı verilen, gözeneklilik düzeyi yüksek, ısıya dayanıklı topraktan bir eritme potası içinde uygulanır. İçi kurşunla ve işleme tabî tutulacak değerli metalle doldurulan kupel, metalleri tamamıyla eritecek derecede ısıtılır. Sürekli olarak vantilasyona tabî tutulan kurşun banyosu okside olur ve altın dışındaki metallerin oksitlerini eritme özelliğine sahip bir alaşım olan mürdesengin oluşumuna yol açar. Mürdesenkle tepkimeye giren metal oksitleri kısmen küpelin gözenekleri tarafından absorbe edilir, kısmen de bu kimyasal tepkimeyi besleyen vantilasyon sonucu tuz halinde buharlaşır. Bu süreç, küpelin dibinde sadece altın kalıntısı veya altın-gümüş alaşımı kaldığı zaman sona erer. En üst saflık derecesindeki altını elde etmek için gerekli olan sonraki adım, altını olası gümüş kalıntılarından ayırmaktır. Mineral asitlerinin keşfinden önce bu işlem kupelde kalan altın-gümüş alaşımına tuz ve arpa kepeği eklenerek gerçekleştirilir. Bu maddeler erime derecesine ulaştığı zaman gümüşün klorüre dönüşmesini sağlar ve mürdesenk gibi klorür de kupel tarafından absorbe edilir ve geriye sadece metal halindeki altın kalır.</p>

  <p class="block_39">Kalsinasyon</p>

  <p class="block_9">Simyacıların kuyumculardan ödünç aldığı ve kökeni çok eskilere dayanan bir başka metalürji işlemi de kalsinasyondur. Bu da termik bir süreç olup, metalin körüklerle donatılmış özel ocaklarda ısıtılmasından ve metalik halden kirecin toz haline gelecek derecede oksitlenmesinden oluşur. Metallerin kalsinasyonu, o dönemin bilgileri temelinde metaller gibi doğal maddelerin temel unsurlarına bölünebileceğinin deneysel kanıtını sunan dönüşüm sürecinin önemli bir aşamasını oluşturur. Metalin “toprağa” (kireç) dönüştürülmesi, altın yapımıyla sonuçlanacak element karışımının suni olarak oluşturulması için gerekli olan maddenin temel haline götürecek ilk adımdır.</p>

  <p class="block_39">Arıtma</p>

  <p class="block_9">Arıtma işlemi, antikçağda zanaatkârların genelde maddeleri saflaştırmak için başvurduğu ve kalsinasyonda olduğu üzere, maddelerin temel doğasını ortaya çıkaran başka bir laboratuvar sürecidir. Bu kimyasal süreçte çok yüksek ısıya tabî tutulan madde katı halden gaz haline geçer veya tam tersine bir gaz, çok hızlı bir soğutma işlemi yoluyla yoğunlaştırılır. Dönüşümlerin tersine çevrilebilmesi, simyacılar açısından dönüşüm sürecinin tekrarlanabileceğine olan inancı güçlendirir.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Bilim ve Teknik:</b> <i class="calibre2">Yunan-Bizans Geleneğinde Simya, s.</i> 506; Mappae Clavicula <i class="calibre2">ve Tarif Kitapları Geleneği,</i> s. 514; <i class="calibre2">Arap Simyası,</i> s. 516</p>

  <p class="block_60"><span class="text_36"><br class="calibre15" id="calibre_pb_103" /></span></p>
</body>
</html>
