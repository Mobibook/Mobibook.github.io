<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942834">Eğitim ve Yeni Kültür Merkezleri</p>

  <p class="block_6">Anna Benvenuti</p>

  <p class="block_19"> </p>

  <p class="block_19"> </p>

  <p class="block_31">Geç antik dönemde, özel eğitimde resmi eğitime nazaran bir azalma görülür; özellikle kilise, monastik pedagojide başrol oynamaya başlar ve haham okulları gibi bir geleneğe sahip olmamasına rağmen başarılı sonuçlar elde eder. Kilise, çoğu okuryazar olmayan, ama din adamı olmak isteyen kişilerin dini eğitimleri meselesiyle karşı karşıya kalır. Ayrıca Cassiodorus tarafından geleneksel disiplinler ile Hıristiyanlık eğitimi arasında uzlaşma sağlanmasına yönelik bir girişim başlatılsa da başarılı olmaz.</p>

  <p class="block_46"> </p>

  <p class="block_46"> </p>

  <p class="block_30">Geç Antik Dönemde Eğitim ve Hıristiyanlık Eğitimi</p>

  <p class="block_9">İmparatorluğun son yüzyıllarında, devlet eğitim kurumlarına giderek daha çok müdahale etmeye başlar ve özel eğitim, sınırlı sayıda aristokrat ailenin ayrıcalığı haline gelirken özerkliği de giderek azalır. Bu sınıfın çöküşüyle ve yeni bürokratik-askeri yönetici sınıfların ortaya çıkışıyla eğitim kurumlarının resmi özelliği güç kazanır ve hem merkezi otorite hem de yerel idari yetkileri açısından eğitim üzerinde kontrol düzeyleri tanımlanır. Bu süreç, Roma-Germen krallıklarının oluşumundan hemen sonra ortaya çıkan bölgelerde de görülür; özellikle büyük şehirlerde ve hitabet-edebiyat eğitiminde kayda değer bir devamlılık görülür, ancak öte taraftan klasik kültürün bazı özellikleri değişime uğrar. Justinianus’un yeniden yapılanma dönemi (527-565), geç antik dönemde devletin eğitim konusundaki katı kontrolünü pekiştirir; resmi olmayan okullarda verilen serbest eğitimin geçirdiği belirgin kriz durumu karşısında Justinianus (481?-565) hukuk okullarının kapatılmasını emreder ve sadece Konstantinopolis, Roma ve Beyrut gibi bazı ana merkezleri muhafaza eder. İmparator tarafından yayımlanan <i class="calibre2">Pragmatica Sanctio, Codex Theodosianus’un</i> hukuki statüsünü sağlamlaştırarak, yargıçlara geç imparatorluk döneminde sahip olduğu ayrıcalıkları iade eder ve yükseköğrenimin amacını, devletin idari gerekliliklerini yerine getirecek kültürlü memur sınıfının eğitimi olarak belirler.</p>

  <p class="block_39">Devletin yerini kilisenin alması</p>

  <p class="block_9">Bunlar her ne kadar üst sınıflarla sınırlıysa da, “resmi” bir hizmet olarak görülmeye devam eden bir eğitimin son safhasıdır: Nitekim yerel belediye kurumlan tarafından sunulan ve V. yüzyılın başından itibaren giderek daha ender hale gelen eğitim yavaş yavaş ortadan kalkar. Eğitim yeniden aile içinde verilmeye başlanırken kilise bu alandaki boşluğu doldurmak amacıyla kurumsal bir sistem oluşturmak üzere işe <span class="text_17">koyulur.</span> Örneğin geleneksel haham eğitimine paralel bir eğitim <span class="text_17">geliştirmemiş olmasına</span> ve uzun bir süre boyunca geç antik dönem dünyasının eğitim sistemi içinde yer almış olmasına rağmen, Hıristiyan Kilisesi yine de aile âdetlerinden din eğitimine kadar birçok yolla aktarılmış bir kültür geleneğine sahiptir; bu gelenek, toplumun ritüel haline gelen âdetlerinin ve vaaz verme sanatının sağladığı gelişim sürecinden geçer ve <i class="calibre2">De doctrina christiana [Hıristiyan Doktrini Hakkında]</i> eseri ortaçağda bir “klasik” sayılan Aziz Augustinus (354-430) gibi bazı Kilise Babalarının yazıları tarafından da desteklenir. Nitekim hitabet-gramer temellerine sahip olan Roma eğitim yönteminin ilkel Hıristiyan yorum geleneğine ne kadar muazzam bir destek sağlamış olduğu Augustinus’tan anlaşılır.</p>

  <p class="block_46"> </p>

  <p class="block_46"> </p>

  <p class="block_30">Monastisizm ve Yeni Eğitim Merkezlerinin Doğuşu</p>

  <p class="block_39">Kültür ve eğitim merkezleri olarak manastırlar</p>

  <p class="block_9">Ancak Hıristiyan pedagojisinin tanımlanması üzerindeki en büyük etkiyi, ruhani monastik deneyimin başarısı gösterecektir. Keşişler dünyadan vazgeçmekle dünyevi değerlerden ve kültürel geleneklerden de koparlar; örneğin Johannes Cassianus (y. 360-430/435) <i class="calibre2">Collationes</i> adlı eserinde Başkeşiş Nestor’un genç din adamlarını okul anıları yerine kutsal metinler üzerinde düşünmeye teşvik ettiğinden söz eder, Ruspe piskoposu Fulgentius, Arles piskoposu Caesarius ve daha sonra Norcialı Benedictus da seküler kültürün unutulması için uyarılarda bulunurlar. Keşişler sadece Kutsal Kitap ile Mezmurlar Kitabına erişmek ve onları ruhani açıdan yorumlamak için okumayı öğrenmelidir. IV ile V. yüzyıl arasında hem doğudaki hem de batıdaki en önemli manastırlarda, önce Liguge’de, sonra Tours’da Aziz Martin (y. 315-y. 397) veya Lerins’de Arles başpiskoposu Honoratus (?-424) gibi en önemli başkeşişler -Norcialı Benedictus’un <i class="calibre2">Regola [Kural]</i> eserinde ifade edildiği gibi, manastır hayatının tamamıyla <i class="calibre2">Dominici schola servitii</i> veya Tanrı’nın hizmetinde eğitim olması gerektiği fikri ışığında- keşişlerin kutsal metinler temelindeki eğitimiyle ilgilenirler. Başkeşiş, çocukların/öğrencilerin farklı yaklaşımları konusunda dikkatli olan baba/öğretmendir ve okul olarak manastır metaforu ortaçağ ortalarında bile dini edebiyata egemen olmaya devam edecektir.</p>

  <p class="block_9">Özellikle Lerins Manastırında gelişen monastisizm V ve VI. yüzyılda Provence’dan Burgonya’ya, İtalya’dan İspanya’ya, hatta Afrika’ya kadar bütün Akdeniz bölgesine yayılır ve Mısırlı, Filistinli Çöl Babalarını örnek alan çileci bir model ihraç eder. Çocuklar için keşişliğin bu döneminde yazılmış olan metinlerden Mezmurlar Kitabının ve mezmurların ezbere öğrenilmesine dayalı bir okuma yazma projesinin geliştirildiği görülür (nitekim manastırlara altı ila yedi yaş arası çocuklar kabul edilir); kutsal metinlerin, normatif metinlerin (kuralların yorumu) ve yorum edebiyatı ile azizlerin hayat hikâyelerinin okuması ve incelenmesi de bu temele dayalı olarak gelişir. Bu türden bir kültürel girişim, manastırlarda kütüphaneler olmasını zorunlu kılar ve bu amaca uygun <i class="calibre2">scriptorium,</i> yani yazıhanelerde, metinlerin çoğaltılmasını teşvik eder; nitekim okumanın amacı, manastır hayatının tamamının nihai amacı olan Tanrı’yı tefekkür etmektir.</p>

  <p class="block_46"> </p>

  <p class="block_46"> </p>

  <p class="block_30">Dini ve Seküler Kültür</p>

  <p class="block_39">Cassiodorus akımı</p>

  <p class="block_9"><span>Batının keşişliğinin ruhani deneyimine açılmasıyla birlikte Doğunun ruhani “köktenciliği” ile Latin geleneğinin dengeli pragmatizmi arasında bir tür uzlaşma oluşur; bu uzlaşma, dini eğitim çerçevesinde klasik dünyadan miras kalan eğitim usullerinin benimsenmesi sayesinde gerçekleşir. Bu eğitim yöntemleri kutsal metinlerin ve litürjinin</span><sup class="calibre10"><sup class="noteref" id="back_note_13"><a class="calibre9" href="../Text/index_split_187.html#note_13" title="13">13</a></sup></sup> <span>tefsirinin doğru şekilde gelişmesi için bir destek olarak görülürse ve ruhani deneyimin oluşumunda okumanın ve yazmanın önemini yüceltse de, aynı zamanda devamlılığını ve aktarılabilmesini garantiler. Theodoric’in (y. 451- y. 526) yardımcısı Romalı aristokrat Cassiodorus’un (y. 490-y. 583) deneyimi bu kültürel metabolizmaya bir örnektir: Cassiodorus, Papa Agapetus’un da (?-536,</span> <span class="text_"><img alt="Image" class="calibre4" src="../Images/image-2.jpg" /></span><span class="text_">&gt;</span> <span>535) desteğiyle 536’da geleneksel disiplinlerin Hıristiyan kültürünün eğitimiyle mükemmel bir şekilde birleştiği üst düzey bir okul projesini yürütmeye başlar. Yunan-Got Savaşından dolayı başarısızlığa uğrayan bu proje daha sonra (550’den sonra) Calabria’da, Vivarium Manastır’ında tekrar ele alınacaktır. Klasik metinlerle Hıristiyan metinlerden oluşan “karışık” bir kütüphane -ve elbette bir</span> <span class="calibre2">scriptorium-</span> <span>temeline dayanan bu eğitim uygulaması aynı zamanda dilsel morfolojilere, örneğin yüzyıllar sonra, hümanizmin zirvesinde edebiyat eğitiminde öne sürülecek olan noktalama ve yazım kurallarına önem verir. Orta-Güney İtalya’da, Cassiodorus’un talihsiz deneyinin yanı sıra Napoli’de Lucullanum Manastırı ve VI. yüzyıl sonlarında, sonradan papa olacak olan Gregorius Magnus (y. 540-604) tarafından Roma’da kurulan Aziz Andrea Manastırı da bu duruma örnek oluşturur. Afrika’dan göç eden keşişlerin deneyimleriyle zenginleşen İspanyol keşişliği de Sevilla,Valencia</span> <span class="calibre2">(Servitanum</span> <span>Manastırı), Toledo [Tuleytule] ve Zaragoza’da seküler eğitimin devamlılığı alanında önemli örnekler sunar.</span></p>

  <p class="block_46"> </p>

  <p class="block_46"> </p>

  <p class="block_49"><b class="calibre13">Piskopos ve Papaz</b> <span class="text_13">Okulları</span></p>

  <p class="block_9">VI. yüzyıldan itibaren kutsal metinleri öğrenmek ve ayinlerin litürji ve müziğinin idaresi için elzem olan okuryazarlığın yayılması için monastik deneyiminden yararlanan seküler kilise görevlilerinin de dini eğitimine önem verilmeye başlanır. 527 yılında yer alan Toledo Konsili’nde piskoposluk merkezlerinde okulların açılması, bu okullarda dini makamlarda yer almak isteyenlerin eğitiminden sorumlu olacak bir <i class="calibre2">magister,</i> yani öğretmenin bulunması ve edebiyat eğitimi almak isteyen seküler kesimin bu sürecin dışında tutulmaması kararlaştırılır. Bunun, en canlı kentsel merkezlere özgü seçkin bir eğitim olduğu anlaşılmaktadır; Vaison Konsili’nde, kırsal bölgelerdeki kiliselerin din adamlarının eğitimini amaçlayan, ama seküler kesime de açık olan okulların oluşturulması konusunda alınan kararlardan anlaşıldığı üzere, bu süreç kısa bir süre içinde kırsal bölgeleri de kapsayacaktır.</p>

  <p class="block_39">Colomban’dan Alcuinus’a</p>

  <p class="block_9">Bu yüzyılın sonlarında monastisizm çerçevesinde eğitim açısından İrlanda’da da önemli gelişmeler yaşanır. İrlanda bölgesinde varlığı VII. yüzyılda belgelenmiş ilk manastır okullarının ana özelliği, gramere, hesaba ve Kitabı Mukaddes tefsirine verdikleri önemdir. Ayrıca seküler kesime ve yönetici aristokrasiye açık olmaları, Hıristiyanlığı adaya yayma gayretlerinin de göstergesidir: Sarayda veya Üst düzey derebeylerinin yanında askeri deneyim sahibi olan üst sınıfın genç üyeleri, özel bir pedagoji geleneği olmadığından, edebiyat konusundaki eğitimlerini de manastırlarda alırlar. Clonard’da olsun, Aziz Colomban’ın (y. 540-615) Galya’ya gitmeden önceki misyonerlik merkezi olan Bangor’da olsun, Derry’de olsun, Aziz Columba’nın (521 -y. 597) öğretilerinin uygulandığı İonia’da olsun, keşişler kutsal metinleri okumaya ve tefsir etmeye, seküler yazarları öğrenmeye dayalı bir edebiyat eğitimi yoluyla hazırlanır ve eğitimleri arasında hesap da yer alır. İrlanda monastisizminin yayılmasıyla, bu eğitim modeli İngiltere’nin kuzeyine, Lindisfarne’a ve başrahibe Hilda’nın Caedmon (VII. yüzyıl) gibi aydınları ve şairleri ağırlayarak güçlü bir kültür geleneği kazandırdığı, iki manastırdan oluşan Whitby’nin şubelerine yayılır. Hıristiyanlığı yayma çalışmalarının din eğitimi vermeyi amaçlayan manastırların oluşumundan yararlandığı ada dünyasında Kelt misyon faaliyetleri, Gregorius Magnus’un teşvik ettiği Latin misyon faaliyetleriyle karşı karşıya gelir ve parlak bir geleceğe sahip bir kültür sentezi ortaya çıkar. Bu kültürün etkileri Galya’da güçlü bir şekilde görülecektir; özellikle Aziz Colomban, ülkenin kuzeyinde bir misyonerlik seferi yürütmek için Burgonya’da, Luxeuil’e varışını takiben hem kadınlı erkekli taraftarlar kazanacak, hem de Frank Kilisesi’nin ruhani açıdan yenilenmesi üzerinde çalışan üst düzey din adamları ona kulak verecektir. Colomban’ın dünyevi yolculuğunun sona erdiği Bobbio ile Kuzey İtalya’ya da ulaşan Kelt monastik kültürü burada Benedikten kültürle karşılaşarak Akdeniz bölgesine de yayılır.</p>

  <p class="block_9">İrlanda’da gerçekleşen bu büyük çaplı dini yenilenme dönemi VIII ve IX. yüzyıllarda İngiltere’de -Canterbury’de, Aldelmus’un (639?-709) öne çıktığı Malmesbury’de, Wearmouth’da, Muhterem Bede’nin (673-735) uzun ve verimli öğretmenlik eğitimine başladığı Yarrow’da ve öğrencilerinin en ünlüsü, Alcuinus’un (735-804) onu örnek aldığı York’da- olgunluğa ulaşır.</p>

  <p class="block_39">Keşişlik eğitimin önemli merkezleri</p>

  <p class="block_9">Bu dönemde İtalya’da Bobbio Manastırı büyük bir araştırma ve kitap üretim merkezi olarak güçlenirken, Novalesa, Farfa, Nonantola ve Montecassino gibi manastırlar da keşişlik kültürü ve eğitimi alanında önemli merkezler olarak onun yanında yer alırlar. Geç Merovenj döneminde Galya’da Luxeuil’ün şubeleri olarak ortaya çıkan Corbie, Fleury-sur-Loire (daha sonraki adıyla Saint-Benoit-sur-Loire), Saint-Martin-de-Tours ve Saint Denis’de litürjik metinlerin ve azizlerin hayat öykülerini konu alan elyazmalarının üretimi çoğalır. Anglo-Sakson Bonifacius’un (672/675-754) -diğer adıyla Wynfrith’in -Almanya’da Hıristiyanlığı yayma çabaları sonucunda, Karolenj dönemindeki “Rönesans”a giden yolu açacak yeni ve dinamik bir mürit topluluğu oluşur.</p>

  <p class="block_46"> </p>

  <p class="block_46"> </p>

  <p class="block_30">VIII ila X. Yüzyıllar Arasında Okulların Yeniden Doğuşu</p>

  <p class="block_9">Genel bir eğitim sistemi olarak büyük ölçüde etkisiz olan manastır öğretim sistemi, dini toplumu bir bütün olarak kapsamadığı için özellikle kırsal ve çevre kesimlerde halkın büyük kesimi okur yazarlıktan uzak olmaya devam eder. Kritik önem taşıyan bu durum ile ruhban sınıfının, eğitimin seküler otorite tarafından da “resmi” amaçlı olarak tanımlanmaya başlanması, VIII ve IX. yüzyıllarda okula yeniden önem verilmeye başlanmasının ardında yatan nedenlerdir. Daha önceleri, devlet görevlileri ile hâkimlerin eğitimi için gerekli olan kabiliyetlerin devamlılığı (örneğin Franklar, Vizigotlar ve Longobardlarda), eğitim geleneğinden çok, mesleki bilgilerin genelde çıraklık yoluyla aktarımıyla sağlanırdı. Ruhban sınıfının eğitimi, daha çok bu kabiliyetleri garantileyecek bir okul eğitimine yönelik talebe cevaben, o ana kadar metin yorumlama araştırmalarını tamamlamaları açısından yararlanılmış olan temel bilimler eğitimine kültürel özerkliği kısmen iade edecektir.</p>

  <p class="block_39">Reform programının önde gelen isimleri</p>

  <p class="block_9">Halkın eğitime giderek artan ilgisi, seküler otoritelerin dini eğitim sistemine müdahale etmesinden, örneğin Bavyera dükü Tassilo’nun (y. 742-y. 794) Neuching Konsili’ne (772) katılmış olmasından veya Kısa Pépin’in (714-768) Metz piskoposu Chrodegang’ın (y. 712-766) kurallarının uygulanmasına verdiği önemden anlaşılabilir. Bunlar Şarlman’ın (742-814) uygulamaya başlayacağı eğitim reformu projesinin temellerini oluşturur. Karolenj emirnamelerinden ortaya çıkan -ve sinodlar ile konsiller aracılığıyla da teyit edilen- tabloya göre<i class="calibre2">, “</i>temel bilgiler” ciddi bir çöküş dönemindedir ve özellikle din alanında rahiplik işlevlerinin doğru şekilde gerçekleştirilmesi hem dogma hem de ibadet açısından yanlış yorumlamalar ve hatalardan çıkan tehlikelerle karşı karşıyadır. Şarlman, bu reform programını gerçekleştirmek amacıyla İspanyol Theodulf (750-y. 821), İngiliz Alcuinus, İtalyan Paulus Diaconus (y. 720-799) gibi, Avrupa monastisizminde önemli rol oynayan kişilerden yardım alır; bu kişiler aynı zamanda Aziz Benedictus’un kurallarının benimsenmesiyle normatif kural sisteminin rasyonelleştirmesine de katkıda bulunurlar.</p>

  <p class="block_29">Trivium ve Quadrivium</p>

  <p class="block_9">Aquisgrana’da kurulan <i class="calibre2">Schola palatina</i> [Saray Okulu] bilgi birikiminin skolastik sistemi gelecek nesillere aktaracak edebi <i class="calibre2">(trivium,</i> yani üçlü grup: Gramer, retorik ve diyalektik) ve bilimsel bilgi <i class="calibre2">(quadrivium,</i> yani dörtlü grup: Aritmetik, geometri, astronomi ve müzik) şeklindeki ayrımı ortaçağdan sonrasını da etkileyecekti. Saint-Martin-de-Tours, Saint-Wandrille, Lorraine’de Gorze, Almanya’da Fulda, Sankt Gailen veya daha sonra Reichenau gibi eski ve yeni manastırlar imparatorluğun koruması altına alınır ve daha çok sayıda metinin çoğaltılmasını ve aktarımını, antikçağın eserlerinin muhafaza edilmesini ve daha iyi anlaşılmalarını sağlayan bir kültür rönesansının merkezleri haline gelirler. Monastisizmin eğitim kurumlarının, seküler kesimi dahil etmeye başlaması, bazen manastır dünyasına özgü pedagojik alanların muhafaza edilmesi amacıyla bu dünyanın “dışında” olanlar için özel okulların açılmasını gerektirir; örneğin Aniane Manastırı’ndan Benedictus (y. 750-821) 817’de manastır okulunu sadece seküler kesimle sınırlamaya karar vererek genç aristokratları ve geleceğin din adamlarını bu sistemin dışında tutar. Öte yandan Fleury-sur-Loire’da veya Sankt Gallen’de bu türden iki okul açılır.</p>

  <p class="block_39">Olağanüstü bir kültür dönemi</p>

  <p class="block_9">İmparatorluğun, ruhban sınıfının eğitimine gösterdiği ilgi, Dindar Ludwig (778-840) ile Dazlak Karl’ın (823-877) saltanatlarında da azalmadan devam eder. Bu imparatorlar, Alcuinus’un müridi ve Karolenj döneminde “okullarda kullanılan” programlar ve yazarlar hakkında en kapsamlı bilginin sunulduğu <i class="calibre2">De institutione clericorum (Rahiplerin Eğitimi Hakkında]</i> adlı eserin yazarı Fulda Diyakozu Rabanus Maurus, Reichenau Manastır’ından Walafrid Strabo (808-849) ve Lupus Servatus Ferrariensis gibi büyük aydınların ve Sedulius (?-859’dan sonra) ve Johannes Scotus Eriugena (810-880) gibi sürgüne gönderilmiş üstün zekâlı Scoti halkının işbirliğinden yararlanır. Eğitim alanında aristokrasi karşısında ciddi sorumlulukları olan bu hocalar yönetici yönetici sınıfın eğitiminde de etkili olduklarından toplum ile kilise arasında kültürel ozmozun gelişimine katkıda bulunurlar. Karolenj döneminden itibaren teşvik edilen eğitim sisteminin devamlılığı X. yüzyılda Avrupa’da siyaset ve demografi alanlarında yaşanan krizden de anlaşılabilir. Almanya (ve özellikle Saksonya), siyasi anarşi döneminden ve Norman, Macar ve Sarazen saldırılarıyla başlayan şiddet dolu dönemden sonra olağanüstü bir aydınlanma döneminden geçer: Widukind’in ün saldığı, Corbie’nin kurduğu Corvey, monastik kültürün bir kadın -rahibe Roswitha- tarafından temsil edildiği Gandersheim ve Büyük Reichenau ile Sankt Gailen okulları bu döneme örnek teşkil eder. Sınırları doğu cephesinde Slavlar, batı cephesinde ise Araplarla tanımlanan Avrupa verimli ozmozlar gerçekleştirmeye başlar; Katalonya’nın monastik merkezlerinin (Ripoll ve Saint Michel de Cuxa) İslam kültürüyle ilişkilerde oynadığı kültürel rol ve bu okulların öğrencilerinin en ünlülerinden olup, sonradan Papa II. Silvester (y. 950-1003) olan Gerbert d’Aurillac’ın olağanüstü ünü bunun kanıtıdır. Galya’da Cluny’nin temelleri atılmaya başlanırken, Abbon (940/945-1004) Saint-Benoit-sur-Loire’u canlandırır ve bu manastırı Anselmus’a (1033-1109) ve Le Bec Manastırı’na bağlayacak olan ruhani dostluk ağını genişletir.</p>

  <p class="block_9">Kilisenin bölgesel yapılarını -piskoposluklar, manastırlar, kırsal kiliseler- temel alan Karolenj eğitim reformu kapsamlı bir şekilde uygulanarak, genelde din adamlarının eğitimine yönelik, ama oldukça yaygın bir eğitim kurumu ağının oluşmasını sağlar. Çoğunlukla din adamlarına yönelik olması Şarlman tarafından getirilen daha “genel” önerilere rağmen dayatılmış olup, Dindar Ludwig döneminde resmi program ile kilise tarafından geliştirilen program arasında giderek bir ayrım oluşmaya başlar. İmparatorluk piskoposlara ve dini otoritelere bu yasanın “resmi” yönünü hatırlatmak zorunda kalırken, kilise ruhban sınıfından olmayanların eğitim olanağını sınırlama eğilimindedir. Lotarius (795-855) 825’te Corteolona yasasıyla İtalya’nın kuzeyindeki bazı şehirleri, piskoposluk yetki alanından genelde özerk olan, krallık tarafından oluşturulmuş bir eğitim örgütlenmesinin bölgesel merkezleri olarak belirler. Bu ayrımda, krallık tarafından kurulmuş okullar ile ruhban sınıfının okulları arasında hem amaçlanan grup hem de program açısından kayda değer bir farkın olduğuna inanmak hatalı olacaktır, ancak ruhban sınıfının eğitimi ile seküler kesimin eğitimi arasında daha kesin bir sınır çizgisinin oluşmaya başladığı söylenebilir. Karolenj “devlet” sisteminin sonunu getiren kurumsal kriz, krallığa bağlı okulların örgütlenmesi üzerinde de etkili olur ve Otto hanedanı döneminde resmi türden normatif müdahaleler veya en azından daha önceki yapıya göre herhangi bir değişim görülmez. Öte yandan X ila XI. yüzyıl arasında monastik kültürün gelişimi ve piskoposlukların eğitime giderek daha çok önem vermesi, kilisenin XI. yüzyılda eğitim alanında üstleneceği yeni girişim için zemin hazırlayacaktır.</p>

  <p class="block_"> </p>

  <p class="block_"> </p>

  <p class="block_47">Bkz. <span class="tab">      </span></p>

  <p class="block_47"><b class="calibre3">Tarih:</b> <i class="calibre2">Monastisizm,</i> s. 234</p>

  <p class="block_47"><b class="calibre3">Felsefe:</b> <i class="calibre2">Ada</i> Monastisizmi ve <i class="calibre2">Ortaçağ</i> Kültürü Üzerindeki Etkisi, s. 376; <i class="calibre2">Felsefe ve</i> Monastisizm, s. 381</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Manastır Kültürü ve Monastik Edebiyat,</i> s. 583</p>

  <p class="block_47"><b class="calibre3">Görsel Sanatlar:</b> İktidar Mekânları, s.730; <i class="calibre2">Hıristiyanlığın Kutsal Mekânı,</i> s.689</p>

  <p class="block_62" id="calibre_pb_32"> </p>
</body>
</html>
