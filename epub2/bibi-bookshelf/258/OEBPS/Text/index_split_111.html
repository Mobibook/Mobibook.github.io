<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942907">İslam Teknoloji Kültürü: Yeni Teknikler, Tercümeler ve Üretim Harikaları</span></p>

  <p class="block_6">Giovanni Di Pasguale</p>

  <p class="block_19"> </p>

  <p class="block_19"> </p>

  <p class="block_31">İslam uygarlığının Batıda yayılması, antikçağ ile Rönesans arasında bilimsel ve teknolojik bilgi çeşitlerinin gelişimi açısından en önemli dönemlerden birini teşkil eder. Akdeniz halklarıyla temas eden Arap kültür çevresi Avrupa’nın imalat tekniklerine, Yunanca metinlerin tercümesi yoluyla da klasik dönemin bilgi dağarcığının geri kazanılmasına katkıda bulunmuştur. Bu uygarlığın son derece gelişmiş mekanik teknolojisinin ürünü olan Arap üretim harikaları ortaçağda Batının en büyük saray çevrelerini şaşkınlığa uğratmıştır.</p>

  <p class="block_46"> </p>

  <p class="block_46"> </p>

  <p class="block_30">Batıdaki Müslümanlar ve Doğudaki Batılılar</p>

  <p class="block_9">Arap kültürü, yüzyıllar boyunca temas ettiği halkların bilgilerinin yoğun benimsenme süreci yoluyla, büyük kısmı Yunan ve Helenistik döneme ait metinlere dayanan Bizans, Süryani ve Yahudi kaynaklı bilgilerden oluşan değerli bir koleksiyon gibidir. Dolayısıyla Arap kültürünün tarih içindeki rolü, Helenistik döneme uzanan bilgi birikimini daha ayrıntılı hale getirmek ve özellikle simya, matematik ve astroloji alanlarında özgün bilgilerle katkıda bulunmak olmuştur.</p>

  <p class="block_9">Böylece Doğudan Avrupa’ya doğru, özellikle tıp ve farmakoloji alanlarında, boyama zanaatında ve hassas ölçüm ve gözlem aletlerinin imalatında yeni uygulamalar ve ürünler yayılmaya başlar: Farklı türdeki usturlabların, küresel usturlabın, gökyüzü küresinin ve simya cihazlarının Avrupa’da ne kadar yaygın olarak kullanıldığını düşünmek yeterli olacaktır.</p>

  <p class="block_39">İmalat süreçleri ve ustalar</p>

  <p class="block_9">Arap metinlerinde muhafaza edilen bilgiler Toledo ve Kurtuba başta olmak üzere İslam kültür merkezleri yoluyla Batıya ulaşır ve Latince tercümelerin de yardımıyla giderek yayılırlar. Teknik alanda çalışanlar ve zanaatkârlar özellikle İspanya ve Sicilya’da olmak üzere şehirden şehre yolculuk eder ve yenilikçi tekniklerle üretilmiş yeni ürün ve malzemeleri yanlarında getirirler. Bezeme sanatları, metal ve camın işlenmesi ile seramik ve dokuma sanatlarında o ana kadar Batıda tanınmayan üretim yöntemleri benimsenir. Parlak ve renkli minelerle kaplanan çanak-çömlekler çok rağbet görür. Ateşe dayanıklı olan bu kaplar deneylerde de çok işe yarar. Çanak çömleklerin ve imbiklerin konduğu ocakların kalitesindeki düzelme Arap simyacıların yürüttüğü araştırmaların başarısına katkıda bulunur.</p>

  <p class="block_9">Duvar ve zeminler için yünden halıların imalatı da İslam uygarlığına özgü bir sanattır, birçok kumaş adı da Arapçadan kaynaklanır: “damasko” kumaşı adını Şam’ın eski adı Damascus’tan alır, “tafta” Pers dilinde <i class="calibre2">taftah’tan,</i> pazen anlamına gelen <i class="calibre2">fustain</i> de Kahire’nin Fustat mahallesinden gelir. Mısır keten yapımında sivrilirken Mezopotamya yünüyle, İran da pamuğuyla ün salar.</p>

  <p class="block_39">Kültür ve malzeme alışverişi</p>

  <p class="block_9">Batılı halkların Doğudaki kutsal şehirlere yaptığı hac yolculukları kültürel alışverişi kolaylaştırır: Avrupa’ya dönen hacılar yanlarında kutsal emanetler, hatıra eşyaları, zarif bir şekilde resimlendirilmiş metinler ve değerli kumaşlar getirir. VI ila VII. yüzyıl arasında Konstantinopolis dokuma tezgâhları Çin’den gelen çok miktarda değerli ipeği işlerken, daha sonraları Müslüman kontrolü altındaki Mısır ve Suriye tezgâhlarında üretilen brokar kumaşlar da Bizans’la rekabet içinde ihraç edilmeye başlanır.</p>

  <p class="block_9">Bu değerli kumaşlar sadece Batının ileri gelenlerinin giysilerinde değil, azizlerin kutsal emanetlerini sarmak için de kullanılır; ortaçağ Avrupa’sının heykeltıraşlığında çok önemli yer kaplayan süs unsurlarından kartal, kanatlı ejderha ve grifon da Doğudan gelen kumaşların süslemelerinden alınmıştır.</p>

  <p class="block_46"> </p>

  <p class="block_46"> </p>

  <p class="block_30">İslam ve Doğu ile Batı Arasında Kültür Alışverişi</p>

  <p class="block_9">Genel olarak Arap kültürü adı verilen kültür, günümüzde Pakistan olan bölgeden İspanya’ya kadar uzanan çok büyük bir alana yayılmış, çok geniş bir âlim sınıfının ürünüdür; bu bölge İslam hâkimiyetinin siyasal gücü ve Arap dilinin kullanımıyla sınırlı görünse de, Pers dilini kullanan İranlıları da içine alır.</p>

  <p class="block_9">Bu konuda bilim tarihçisi Aldo Mieli’nin (1879-1950) bir tanımlamasına yer vermemiz gerekir: Mieli’ye göre “Arap” terimiyle Müslüman fetihlerinin yarattığı ortamın doğrudan veya dolaylı etkilerine maruz kalan, halifelerin Arap İmparatorluğu’nda veya sonradan imparatorluktan kopup Müslüman olmaya devam eden devletlerde gerçekleştirilmiş olan her şeyi kastederiz” <i class="calibre2">(La science arabe et son role dans I’evolution scientifique mondiale,</i> 1966).</p>

  <p class="block_9">Dolayısıyla kültürel faktör olarak ele alındığında İslam, Ortadoğu ile Batı arasındaki alışverişin sürekliliğine yardımcı olmuştur. Bizans İmparatorluğu, kurulduğu andan itibaren Arap kültürüyle temas halinde olmuş, III. yüzyıldan itibaren Batı Asya’da Yunancanın yerini alan Süryani dilini konuşan birçok önemli kişiyi bünyesine kabul etmişti. Öte yandan Konstantinopolis’te yaşayan Nasturiler IV. yüzyıldan itibaren İran’ın güneybatı bölgesine taşınarak Cundişapur’u yoğun kültür faaliyetlerinin merkezi haline getirir; burada, edebiyat alanında ve Süryani dilinde üretilen sayısız çalışma arasında Platon, Aristoteles, Eukleides, Arkhimedes, İskenderiyeli Heron, Ptolemaios, Galenos ve Hipokrat’ın tercümeleri de vardır.</p>

  <p class="block_9">Araplar VII. yüzyılda Akdeniz bölgesine ulaştıklarında, Nasturilerin de geri kazanım çalışmaları yoluyla, Bizans ve Pers uygarlıklarının kültürel mirasıyla temas ederler. Atina Akademisi’nin 529 yılında kapanmasıyla Yeni-Platoncu filozofların da sığındığı Cundişapur’daki kraliyet akademisi İslam İmparatorluğu’nun ilk bilimsel merkezi haline gelir; birçok âlim sonraki yıllarda buradan başkent Şam’a geçecektir.</p>

  <p class="block_39">Altın çağ</p>

  <p class="block_9">İslam kültürünün altın çağı, 750 yılında halifeliği ele geçiren ve Bağdat’ı başkent yapan Pers asıllı Abbasi hanedanının krallığıyla aynı döneme denk gelir; nitekim 750 ile 850 yılları arasında Süryaniceden yapılan tercümelerin sayısında büyük bir artış olur, sonraki 100 yıl içerisinde de antikçağın felsefe ve bilim kültürünün Arapça olarak geri kazanılması süreci başlar. 828’de Bağdat’ta, kültür adamlarının buluşma yeri haline gelecek olan bir astronomi rasathanesi kurulur, 832’de de halife el-Memun (786-833) bir tercüme okulu kurar; büyük bir kütüphaneye sahip olan bu okul daha sonraları Yunanca edebi ve ilmi eserleri Arapçaya çeviren Sabit bin Kurra ve Huneyn bin İshak gibi dönemin ileri gelenlerinin yer alacağı bir üniversiteye dönüşecektir.</p>

  <p class="block_39">Âlimler ve tercümanlar</p>

  <p class="block_9">Aristoteles’in Yunanca metinleri, Galenos’un tıbbi yazılan, Klaudios Ptolemaios’un astronomi eserleri, İskenderiyeli Heron’un <i class="calibre2">Mechanica</i> eserinden ve Bizanslı Phylo’nun <i class="calibre2">Pneumatica</i> eserinden sayfalar, Hipokrat’ın yazıları ve diğer matematik ve astronomi konulu metinler bu dönemde Arapçaya tercüme edilir. Bu eserlerin çoğunun Latinceye tercüme edilmiş olarak yeniden Batıya dönmesi bu tercümeler sayesinde olur. Terminolojisi modern dilleri etkileyecek olan Arap felsefe ve bilim dilinin doğuşunu da tercümanlara ve antikçağdan kalma bilim ve teknik metinlerindeki kavramları özümsemeyi başaran âlimlere borçluyuz. Arap kültürüyle temas edince oldukça güçlü dürtüler ortaya çıkaracak olan simya alanına ve Hint ve Çin kültürüyle verimli bir değiş tokuş yaşayacak olan matematik alanına da Arapların katkısı büyüktür.</p>

  <p class="block_39">Kâğıdın yayılması</p>

  <p class="block_9">Ancak tercüme olgusunu tam olarak anlayabilmek için kâğıdın yayılmasının oynadığı anahtar rolü unutmamak gerekir, çünkü Çinlilerin VII. yüzyılın başlarında Semerkant’ta, 795 yılında da Bağdat’ta kurdukları imalat sistemleri kâtipler için mükemmel (ve daha ekonomik) bir malzeme üretiyordu. Bütün bu faaliyetlerin asıl başkahramanları olan halifelerin de rolü unutulmamalıdır, çünkü tercüme edilmeleri için Bağdat’a getirilen Yunan elyazmalarını satın almak için gerekli olan finansmanı onlar sağlıyordu.</p>

  <p class="block_46"> </p>

  <p class="block_46"> </p>

  <p class="block_30">Arap Mekanik Teknolojisinin Harikaları</p>

  <p class="block_9">Arapların X. yüzyıldan itibaren mekanik teknoloji alanına yaptıkları katkılar daha ayrıntılı, ayrı bir bölümü hak eder. Ktesibios, Bizanslı Phylo ve İskenderiyeli Heron gibi Yunan mucitlerin bilgi birikimi önce Bizans’a, oradan da Sasanilerin yönetimi altındaki İran’a geçmişti. Antikçağa ait unsurlarla Bizans, İran, Suriye, Hint ve Çin kaynaklı özgün kültürel katkılar o derecede kaynaşmıştı ki, günümüzde bu farklı katkıların kaynağını tam olarak tespit etmek çok zordur. Bu temellere dayanan İslam mekanik bilimini en iyi ifade edenler, Ben-i Musa kardeşler ve <i class="calibre2">Kitab al-Hiyal [Maharetli Mekanizmalar Kitabı</i> olarak tercüme edilmiştir] eserleridir.</p>

  <p class="block_9">IX. yüzyılda faal olan Musa kardeşler, eğitim aldıkları Bağdat’ta geometri, matematik, mekanik bilimi, astronomi ve müzik alanlarına odaklanmak için fırsat bulurlar. Hem girişimci hem de sanat hamiliği yönü olan kardeşler teknik ve bilimsel metinler satın almak için sık sık Konstantinopolis’i ziyaret ederler.</p>

  <p class="block_39">Fıskiyeli çeşmeler</p>

  <p class="block_9">Bu eserin ana konusu sıvıların mekaniğidir ve tarif edilen makineler on temel hidrolik cihazın farklı bileşimlerine dayanır. Suyun akışı vanalı kaplar ile boşaltmak kapların bileşimi yoluyla yönetilir. Tarif edilen sayısız fıskiyeli çeşme, temelinde yatan teorinin Helenistik pnömatik geleneğine dayandığının ve onu en üst sınırına kadar zorladığının göstergesidir; sıvıların bir kaptan diğerine transferine dayanan bir teknolojiyle elde edilebilenler burada en yüksek düzeye ulaşır. Buna Musa kardeşlerin büyük başarı kazanan bu eseri iki önemli teknik önsezi de sunar: Bunlardan biri tarif edilen cihazlarda daima mevcut olan, Leonardo’nun bir tasarımı temelinde Avrupa’da yaygın olarak kullanılacak olan ve XVII. yüzyılda Ramelli’nin eserleriyle nihai anlamda yayılacak olan konik subaplardır; diğeri de iki cihazda tarif edilmiş olup krank milinden 200 yıl önce üretilmiş olan dirsekli mildir.</p>

  <p class="block_39">Saatlerin bileşenleri</p>

  <p class="block_9">Suyla veya bir karşı ağırlığın kontrollü düşüşüyle işleyen ve giderek daha karmaşık bir hâl alan makineler Doğunun sarayları için birer gurur kaynağı teşkil eder. Muhammed bin Ahmed’in (etkin olduğu yıl 976) X. yüzyılın sonlarında yazdığı ansiklopedik bir eser olan <i class="calibre2">Mafatih al-’Ulum’da [Bilimin Anahtarı]</i> mekanik cihazları kuranların kullandığı farklı unsurlar tarif edilir; bunların arasında saatler yoktur, ama saatlerin işlemesini sağlayan bileşenlerin hepsi vardır. Musa kardeşlerin eserinde de suyla işleyen saatler yoktur, ama mekanik cihazlarının çoğu bu ilkeye dayanır; bu eserde ayrıca bazı değişikliklerle saat olarak kullanılabilecek bir lamba da tarif edilir.</p>

  <p class="block_39">Suyla işleyen saat</p>

  <p class="block_9">Öte yandan sadece otomatların değil, aynı zamanda gerçek anlamda pnömatik cihazların da işleyişinin bu teknolojiye dayandığı uzun bir süredir biliniyor olmalıydı. Ktesibios, Phylo ve Heron’un İskenderiye’de yürüttüğü araştırmalar düzenli su akışının bir mekanizmanın belli bir sürede kontrollü hareketini oluşturabileceğini göstermişti; İskenderiyeli mucitlerin Müslüman varisleri Batılılar üzerinde büyük etki yaratacak cihazlar gerçekleştirir. Harun er-Reşid’in 807’de Şarlman’ın (742-814) sarayına gönderdiği elçilerin yanlarında götürdüğü armağanların arasında suyla işleyen çok güzel, mekanik bir saat vardır. Şarlman’ın sarayının resmi tarihçisi; olan Einhard (y. 770-840), zamanın geçişini her saat başı bir kaba küçük bir top düşürerek gösteren, saat on ikide ise on iki küçük kapıdan on iki şövalyenin muzaffer bir edayla çıktığı bu karmaşık cihazı büyük bir hayranlıkla tarif eder. Şarlman’ın maiyetinin bu teknik harika karşısındaki şaşkınlığı bu cihazın, uygarlık düzeyi giderek evrim geçirmekte olan Avrupa’nın o kesimi için bile ne kadar büyük bir yenilik olduğunu gösterir. Bundan bir yüzyıldan daha uzun bir süre sonra II. Berengarius’un elçisi Cremonalı Liutprand (y. 920-972) Bizans imparatorunun sarayında gördüğü olağanüstü bir mekanik otomat karşısında şaşkına dönecektir.</p>

  <p class="block_39">İmparatorun mekanik otomatı</p>

  <p class="block_9">Burada söz konusu olan, dallarında hepsi birbirinden farklı, bronzdan küçük kuşların durduğu ve öttüğü bronzdan bir ağaçtı; ağacın arkasında ise iki yanında kuyruklarını sallayan ve kükreyen iki mekanik aslanın nöbet tuttuğu bir taht vardı. Şaşkınlık içindeki Liutprand’ın anlatımına göre bu hayvan gürültüsü arasında ise muhtemelen sonsuz vidalı bir mil yoluyla yerden yükselen imparatorluk tahtı duruyordu <i class="calibre2">(Antapodosis,</i> VI, 5). Şarkı söyleyebilen küçük mekanik kuşların yarattığı sükse Ortadoğu’nun bile sınırlarını aşar; örneğin XIII. yüzyıla tarihlenen ve Kuzey halklarına ait olan Tristan ve Isolde efsanesinde buna benzer bir mekanizmadan ve kendi kendine hareket edebilen otomatik bir köpekten söz edilir. Bileşenlerin belli boyutlarda, belli konumlarda ve istenen etkinin belli bir zaman içinde gösterilmesini sağlayacak şekilde titizlikle monte edilmesi, teknoloji tarihinde temel bir aşamaya işaret edecektir; bu alanda bundan sonra görülecek ilerlemeler özellikle otomatik cihazların, planetaryumların ve mekanik saatlerin yapımıyla sonuçlanacaktır.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Bilim ve Teknik:</b> <i class="calibre2">Metinden Uygulamaya: İslam Dünyasında Farmakoloji, Klinik Tıp ve Cerrahi, s.</i> 497; <i class="calibre2">Uygulamadan Metne: Arap Tıbbının Hocaları,</i> s. 502; <i class="calibre2">Arap Simyası,</i> s. 516; <i class="calibre2">Mekanik Sanatlar Üzerine Görüşler,</i> s. 530; <i class="calibre2">Erken Ortaçağda Teknik İlmi Eserler: Tarım ve Mimarlık,</i> s. 534</p>

  <p class="block_60"><span class="text_32"><br class="calibre15" id="calibre_pb_111" /></span></p>
</body>
</html>
