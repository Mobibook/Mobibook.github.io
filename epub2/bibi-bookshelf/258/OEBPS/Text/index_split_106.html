<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942901">Cabir bin Hayyan</span></p>

  <p class="block_70">Andrea Bernardoni</p>

  <p class="block_19"> </p>

  <p class="block_19"> </p>

  <p class="block_9"><i class="calibre2">Arap simyacıların en önemlisi ve etkilisi olduğu kuşku götürmeyen Cabir bin Hayyan’a 2000’den fazla yazı atfedilir, ancak</i> Summa perfectionis <i class="calibre2">gibi bazı yazılar sonraki yüzyıllarda Avrupa’da üretilmiştir. Cabir bin Hayyan’ın, kükürt ve cıva ilkelerinde kökenlerini tespit ettiği metaller üzerine teorisi, Aristotelesçi madde teorisine bir alternatif oluşturur ve maddenin yapısı konusunda XVIII. yüzyılda Lavoisier’nin başlatacağı kimya devrimine kadar sürecek tartışmaya katkıda bulunur.</i></p>

  <p class="block_46"> </p>

  <p class="block_46"> </p>

  <p class="block_49"><b class="calibre13">Efsane ile Gerçek Arasında</b> <span class="text_13">Corpus jabirianum</span></p>

  <p class="block_39">2000’den fazla kitap</p>

  <p class="block_9">Cabir (Geber) bin Hayyan’ın (y. 721-y. 815) Arap simya geleneğini en iyi temsil eden bilimadamı olduğuna şüphe yoktur. Günümüzde İran’ın Horasan eyaletinde bulunan Tus şehrinde doğan Hayyan, yaşamının büyük kısmını Fırat’ın aşağı kısmında yer alan bir şehir olan Kûfe’da geçirir. <i class="calibre2">Corpus jabirianum [Cabir’in Külliyatı]</i> geçen yüzyılın 40’lı yıllarına kadar 2000’den fazla kitap içeriyordu, ama Alman tarihçi Paul Kraus’un çalışmaları sayesinde bu önemli Arap bilimadamının ürettiği eserler konusunu açıklığa kavuşturmak mümkün oldu ve külliyatındaki yazıların neredeyse tamamının müritlerine ve özellikle Hayyan’ın öğretilerini ele alıp X. yüzyılda geliştirmeye devam etmiş olan İsmailliye ve Haşhaşiler tarikatına ait olduğu anlaşıldı. Hayyan’ın namı o kadar yayılmıştı ki Batıda da, <i class="calibre2">Liber de investigatione perfectionis</i> [Mükemmellik Arayışı Hakkında Kitap], <i class="calibre2">Liber de inventione veritatis [Hakikatin İcadının Kitabi], Liber fornacum</i> [Fırın Kitabı] ve <i class="calibre2">Testamentum Geberi</i> [Cabir’in Vasiyetnamesi] gibi simyanın evrimi ve Avrupa’da yayılması açısından çok önem taşıyan metinler ona atfedilecekti. Latin simya geleneğinin en ünlü ve etkili eserlerinden biri olan <i class="calibre2">Summa perfectionis</i> [Mükemmelliğin Zirvesi] de William Newman’ın araştırmaları sayesinde XIII. yüzyılda faal olan Fransisken keşiş Paolo di Taranto’ya atfedilmiştir.</p>

  <p class="block_9"><i class="calibre2">Corpus jabirianum’un</i> ne kadarının VIII. yüzyılda ve ne kadarının X. yüzyılda yazıldığını belirleyecek durumda değiliz. Bu külliyattaki eserlerin en önemlileri şunlardır: <i class="calibre2">Tabula smaragdina’yı</i> temel alan ve Barmak adlı İran asıllı güçlü bir aileye adanmış olan <i class="calibre2">Yüz On İki Kitap;</i> birçok kısmı Latinceye çevrilmiş olan <i class="calibre2">Yetmiş Kitap;</i> Hayyan’ın simyasının kaynaklarının tarif edildiği On <i class="calibre2">Kitap</i> ve simya doktrininin bir bütün olarak sunulduğu <i class="calibre2">Terazi Kitapları.</i> Hayyan’ın kullandığı dil bazen zor ve imalar içeriyorsa da, yazar hiçbir zaman şifreli veya alegorik kodlara başvurmaz. Simyanın sırlarını bu alanla ilgisi olmayan okurlardan gizlemek için kullanılan sistem, konuların farklı yazılar arasında bölünmesinden veya duraksama, tekrar ve erteleme gibi kompozisyon hilelerinin kullanımından oluşur.</p>

  <p class="block_46"> </p>

  <p class="block_46"> </p>

  <p class="block_30">Simya Konusunda Niceliksel Bir Yaklaşım</p>

  <p class="block_39">Ontoloji ve dil</p>

  <p class="block_9">Hayyan’ın kimya-simya doktrininin özgünlüğü, maddeleri ve dönüşümlerinin dinamiğini, dilsel boyut ile ontolojik boyut arasında bir sentez yaratmayı amaçlayan bir teori yoluyla anlama ve yorumlama gayretine dayanır. Dili bir alışkanlık olarak değil de ruhun doğal bir niyeti olarak gören bu teoriye göre, isimler varlığın çoğul gerçekliklerinin özü olan nesnelerin zihinsel temsilini oluşturur. Dolayısıyla hem dilin hem de maddelerin temel bileşenlerine indirgenmesi imkânı dil ile varlık arasındaki ontolojik eşdeğerlik inancına dayanır. Hayyan’a göre, isimler ve tekabül ettikleri maddeleri birbirine bağlayan yakın eşdeğerlik hem maddelerin kimyasal bileşimiyle ilgili araştırmalar bağlanımda, hem de dönüşümle ilgili simya araştırmalarında dilbilimsel analize bir buluş niteliği kazandırır: Simyacı, simya işlemleri ve isimlerin dilbilimsel analizi yoluyla maddeyi, oluşum süreçlerinin ardında yatan ruhsal dürtülerin dinamiğine yeniden tabî kılabilir, dolayısıyla da maddelerin özünde değişiklik yapabilir:</p>

  <p class="block_9">Hayyan, Latinceye <i class="calibre2">Liber Misericordiae</i> olarak tercüme edilmiş olan <i class="calibre2">Kitab al-Rahma’da</i> mikrokozmosun makrokozmosun aynadaki görüntüsü olduğuna dair Hermetik geleneğe uygun olarak, insan ile dünya arasında bir eşdeğerlik olduğunu açıkça öne sürer. Ayrıca makrokozmos ile mikro-kozmos arasındaki bir düzeyde bulunduğu için simyanın <i class="calibre2">creatura tertia</i> [üçüncü varlık] olduğunu söyler. Bir yanda simya konusundaki kuramsal faaliyete getirilen bu ezoterik yorum, diğer yanda sistematik ve pozitif bir yapıya sahip, deneysel türden bir simya söz konusu olur.</p>

  <p class="block_46"> </p>

  <p class="block_46"> </p>

  <p class="block_30">Terazi Teorisi</p>

  <p class="block_39">Sayılar ve maddeler</p>

  <p class="block_9">Hayyan’ın desteklediği, maddelerin bileşenlerin orantıları konusundaki aritmolojik kuramsal faaliyet simyaya niceliksel bir boyut atfeder ve Hayyan’ın terazi teorisi için bir temel teşkil eder. Bu teoriye; göre maddeler temel bileşenlerinin dengelenmesi yoluyla oluşur; ancak bu, kimyasal dönüşüme dahil olan kitlelerin orantısı temelinde değil de, bu maddelerin ve bileşenlerinin sayısal eşdeğerlerinin analiziyle belirlenen niteliklerinin dengelenmesi yoluyla olur. 1, 3, 5, 8, 28 sayı dizisi ve özellikle bu dizinin ilk dört sayısının toplamı olan 17 Hayyan için çok önemlidir. Kraus ile Stapleton’un yorumuna göre bu sayılar, toplamı 45 sihirli karenin önemli bir parçasını oluşturur. Nomonik analiz sonucu, karede iki grup belirlenebilir: Bunların birinde, toplamları 17 eden 1, 3, 5 ve 8, diğerinde toplamları 28 eden 4, 9, 2, 7 ve 6 vardır. III. yüzyılda Yeni-Platoncu gelenek içerisinde de tanınan ve muhtemelen daha da eski bir tarihe ait bu sihirli kare, Hayyan’ın örneğin metallerin bileşenlerinin sayısal-alfabetik yorumuna dayanan açıklamasında kullandığı “anlamlı sayılar”ın kaynağıdır.</p>

  <p class="block_9">Hayyan, ilk madde konusunda, maddelerin sayısal özelliğinin onaylandığı bu doktrin temelinde ve Aristoteles’in, geleneksel, dört element kavramından kaynaklanan bir teori geliştirir. İlk olarak, dört temel özelliğin varlığı öne sürülür (sıcaklık, soğukluk, kuruluk, nem); bunlar maddeyle birleştikleri zaman birinci dereceden bileşimler veya nitelikler oluştururlar (sıcak, soğuk, kuru, nemli). Bunların bileşimindense dört element ortaya çıkar (toprak, su, hava, ateş).</p>

  <p class="block_46"> </p>

  <p class="block_46"> </p>

  <p class="block_30">Kükürt-Cıva Teorisi</p>

  <p class="block_9">Metallerin bileşimine gelince, niteliklerden ikisi dışa, ikisi içe aittir. Örneğin kurşunun dışı soğuk ve kuru, içi de sıcak ve nemlidir, oysa altının dışı sıcak ve nemli, içi de soğuk ve kurudur. Bu kavram temelinde Hayyan’ın mineralojisine göre metaller toprağın derinliklerinde, kuruluk ve sıcaklık özelliklerini veya niteliklerini kazandıran kükürt ile, soğukluk ve nem özelliklerini kazandıran cıvanın birleşmesinden oluşur. Metallerle ilgili bu görüş, Hayyan’ın simya ve kimya tarihine yaptığı en büyük katkılardan biridir. Her ne kadar Tyanalı Apollonius’un (30/40-?) eserlerinden kaynaklandığı sanılırsa da, bu teorinin önce Müslüman bölgelerde, sonra da Batıda yayılması daha çok <i class="calibre2">corpus jabirianum</i> sayesinde olmuştur.</p>

  <p class="block_39">Minerallerin hiyerarşisi</p>

  <p class="block_9">Hayyan’ın sözünü ettiği kükürt ve cıva, bu isimlerle bilinen gerçek maddelere tekabül etmeyen “maddi ilke”lerdir; bunlar doğadaki en yakın eşdeğerleri kükürt ve cıva olan “farazi varlık”lardır. Farklı metal türleri, kükürtle cıvanın bileşimlere farklı oranlarda ve saflık derecelerinde katılmasıyla oluşur. Kükürtle cıva en yüksek saflık derecesinde olup dengeli bir şekilde birleşirse, ortaya çıkan sonuç, mükemmellik derecesi en yüksek olan ve metal hiyerarşisinin zirvesinde bulunan altındır. Diğer metallere özgü olan bozulma, bileşimlerindeki dengesizliğe ve saf olmama özelliğine bağlıdır; bu boyut hem teorik hem de deneysel düzlemde insanın, maddelerin doğal oluşum ve dönüşüm süreçlerine müdahale etme ve onlarda değişiklik yapma iddiasını inanılır kılar. Ancak böyle bir müdahaleden önce, terazi teorisine göre, metalin denge şartlarının belirlenmesi gerekir. Dört niteliğin hangi oranlarda metalin bileşimine katıldığını ölçtükten sonra dönüştürme sürecine başlanabilir. Her şeyden önce metaller temel bileşenlerine ayrılır, sonra da, organik ve organik olmayan maddelerden elde edilen uygun bir iksirin uygulanmasıyla, bu bileşenler oluşturulmak istenen metalin orantısına uygun şekilde yeniden düzenlenir.</p>

  <p class="block_46"> </p>

  <p class="block_46"> </p>

  <p class="block_30">Maddelerin Sınıflandırılması ve Dönüşümü</p>

  <p class="block_9">Hayyan’ın sunduğu sınıflandırmaya göre organik olmayan maddeler üç gruba ayrılır: 1) uçucu maddeler, yani ısıtmaya tabî tutulunca tamamıyla buharlaşan maddeler; 2) metaller, yani eritilebilen, ama aynı zamanda şekil verilen, ses çıkaran ve parlak olan maddeler; 3) hem eritilebilen hem de eritilemeyen, şekil verilemeyen, ama toza dönüştürülebilen maddeler.</p>

  <p class="block_39">Oksitler ve asitler</p>

  <p class="block_9">Hayyan yazılarında metallerin dönüşümüyle ilgilenmekle kalmaz, genel anlamda kimyasal özelliğe sahip, boya, demir izabesi, asitlerin damıtılması, kumaşların su geçirmez kılınması ve cam yapımıyla ilgili tarifleri ve teknik prosedürleri toplar. Hayyan ayrıca bakır, demir ve cıva oksitleriyle kurşunun sarı ve kırmızı oksitlerinden haberdardı. Arsenik oksidin (beyaz arsenik) keşfi ve bakırın beyazlatmak için kullanılması fikri ona atfedilir. Hayyan üç çeşit şap, yeşil kezzap, amonyak tuzu, boraks ve güherçileyi kullanarak mutfak tuzunun elde edilmesi için bir yöntem tarif eder. Hayyan’ın ayrıca cıva klorür, gümüş nitrat, kırmızı cıva oksidi ve solüsyon halinde altın tetraklorürün keşfiyle de ilgisi olduğuna inanılır.</p>

  <p class="block_9">Hayyan sülfürik ve nitrik asitlerden, asetik asidin damıtılmasından ve potasyum ve sodyum gibi alkalin karbonatların kullanımından da söz eder. Onun tarif edip yararlandığı kimyasal işlemler arasında kalsinasyon, arıtma, solüsyon, filtrasyon, kristalizasyon ve altının analiziyle saflaştırılması için küpelasyon süreci vardır.</p>

  <p class="block_9">Hayyan ayrıca ocaklarla fırınların tasarımını ve kullanımını tarif ederken, farklı derecelerde ismin sağlanmasına bağlı bir dönüşüm süreci olarak gördüğü, insan vücudundaki sindirim süreciyle analoji kurar. Maddelerin dereceli dönüşüm teorisi el-Razi’nin de eserlerinde ilgilendiği bir konudur ve daha sonra Latin Batıda da ilgiyle karşılanarak Roger Bacon (1214/1220-1292) tarafından geliştirilmiştir.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Bilim ve Teknik:</b> <i class="calibre2">Süryani Geleneğinde ve Arap Dilinde Antik Kültür ve Galenos,</i> s. 492; <i class="calibre2">Yunan-Bizans Geleneğinde Simya,</i> s. 506; <i class="calibre2">Mappae Clavicula ve Tarif Kitapları Geleneği,</i> s. 514; <i class="calibre2">Arap Simyası,</i> s. 516; <i class="calibre2">Ebu Bekir el-Razi,</i> s. 526; <i class="calibre2">Muhammed İbn Umeyl,</i> s. 528; <i class="calibre2">İslam Teknoloji Kültürü: Yeni Teknikler, Tercümeler ve Üretim Harikaları, s.</i> 539</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Avrupa’da İslam Hakkında Bilinenler,</i> s. 642</p>

  <p class="block_57" id="calibre_pb_106"> </p>
</body>
</html>
