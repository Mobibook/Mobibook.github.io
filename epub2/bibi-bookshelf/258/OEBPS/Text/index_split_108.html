<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942903">Muhammed ibn Umeyl</span></p>

  <p class="block_6">Andrea Bemardoni</p>

  <p class="block_19"> </p>

  <p class="block_19"> </p>

  <p class="block_31">İbn Umeyl’in yeniden önerdiği simya anlayışının ardında yatan alegorik ve mistik çerçevede temel motif Güneş’le Ay’ın evliliğidir; tüm doğal maddelerin oluşumunun ve tabî oldukları bozulmanın bağlı olduğu bu kavram XIV ve XV. yüzyıllarda Avrupa’da simya alanında çok rağbet görecektir.</p>

  <p class="block_46"> </p>

  <p class="block_46"> </p>

  <p class="block_30">Güneş’le Ay’ın Evliliği</p>

  <p class="block_9"><b class="calibre3">Zıtların birleştiği alegorik</b> <b class="calibre3">motif</b></p>

  <p class="block_9">Arap simya geleneğinin bir başka önemli ismi de Muhammed ibn Umeyl’dir (y. 900-y. 960); <i class="calibre2">Risalat al-shams wa-l-holal (Büyüyen Ay’a Güneşin Mektubu)</i> ile bu esere yorum olarak yazdığı <i class="calibre2">İkitab al-ma al-waraqi wa-l-ard al-naimiyya</i> (Gümüş Su ile Yıldızlı Yeryüzü’nün Kitabı) daha sonra <i class="calibre2">Epistola solis ad lunam crescentem</i> ve <i class="calibre2">Tabula chemica</i> adlarıyla Latinceye tercüme edilmiştir. Simyayı alegorik bir çerçeveye yerleştiren Umeyl’in eserleri böylelikle tarihi açıdan büyük önem kazanır. Bu eserlerde daha eski yazarlara sayısız atıf bulunduğundan, Yunan-Bizans kökenli Hermetik [batıl] kavramların Arap simyasına ne derecede nüfuz ettiği konusunda önemli bilgiler sunar, Umeyl’in eserleri, Güneş’le Ay’ın alegorik-mistik evliliği çevresinde gelişir; bu konu XIV ve XV. yüzyıllarda Latin simyasında, <i class="calibre2">coniuncto oppositorum</i> (zıtların birleşmesi) doktrini olarak çok ilgi görecektir. Bu kavrama göre maddelerin oluşumu kadın-erkek, soğuk-sıcak gibi karşıt ilkelerin birimsel birleşmesine dayalıdır.</p>

  <p class="block_39">İkili birlik</p>

  <p class="block_9">Metallerin dönüşümü <i class="calibre2">Risalat’ın</i> girişinde, felsefe taşının üretimi için yapılan işlemlerin sembolik ve Hermetik bir şekilde anlatıldığı bir alegori olarak sunulur. Umeyl eski bir tapınağı ziyaret etmek için Mısır’a iki kez gittiğini anlatır; bu tapınağın bir galerisinin kemerinde gördüğü bir resimde uçuş düzeninde resmedilmiş dokuz kartalın her biri pençeleriyle birer okla yayı gerili tutuyordu. Bu galeride parlak renklerde giysiler giymiş, ender görülür güzellikte adamlar vardı, en yaşlıları oturuyordu ve boynunda asılı olan ve bir kitap gibi açık duran taş levhada, bir rüyada görülen ve felsefe taşını elde etmek için yapılan tüm işlemlerin (sabitleme, arıtma, katılaşma, vs) sembolik bir şekilde tasvir edildiği karmaşık, alegorik bir sahne resmedilmişti. Bu levhada felsefe taşının elde edilmesi sürecinin temelinde yatan kimyasal elementler (bakır, gümüş, kükürt, magnezya, vs) yer alır ve merkezi kısmında, biri yukarıda, diğeri aşağıda olmak üzere resmedilmiş olan iki kuş (aşağıdakinin kanatları kesik) hem göğüslerinden birleştikleri hem de birbirlerini kuyruklarından tuttukları için bir daireyi temsil ederler. Bu imgenin temsil ettiği “ikili birlik” Hermetik simgesi, bu levhada başka simgelerle de resmedilmiş olan zıtların birleşmesi doktrininin ardında yatar. Umeyl, girişte tasvir edilen bu sembolik çizime dayanarak, mağarada tanık olduğu bu görüntüyü açıklamak amacıyla 448 yarım mısradan oluşan bir şiir besteler ve düz yazı şeklinde bir yorum yazar.</p>

  <p class="block_47">Bkz.</p>

  <p class="block_47"><b class="calibre3">Bilim ve Teknik:</b> <i class="calibre2">Yunan Mirası ve İslam Dünyası, s.</i> 415; <i class="calibre2">Yunan-Bizans Geleneğinde Simya, s.</i> 506; <i class="calibre2">Arap Simyası, s.</i> 516; <i class="calibre2">Ebubekir er-Razi,</i> s. 391; <i class="calibre2">Cabir bin Hayyan,</i> s. 521</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Avrupa’da İslam Hakkında Bilinenler, s.</i> 642</p>

  <p class="block_62" id="calibre_pb_108"> </p>
</body>
</html>
