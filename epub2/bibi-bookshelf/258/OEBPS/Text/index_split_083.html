<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_63" id="id_Toc404942886">Matematik Bilimler: Geç Antikçağın Mirası</p>

  <p class="block_46"> </p>

  <p class="block_46"> </p>

  <p class="block_46"> </p>

  <p class="block_56" id="id_Toc404942887">Yunan Mirasının Geri Kazanılmaya Başlanması</p>

  <p class="block_6">Giorgio Strano</p>

  <p class="block_19"> </p>

  <p class="block_19"> </p>

  <p class="block_31">Geç antikçağ sırasında evren konusundaki algıların kutsal metinlere dayandırılması sonucunda, örneğin Ptolemaios’un keşiflerine dayalı daha ayrıntılı ve “bilimsel” modeller unutulmuştur. Haritalarda, Kurtuluş’a götüren yolun önemli durakları gibi sembolik içeriğin yer alması veya Hıristiyanlığın merkezi olan Kudüs’ün merkez alınması, bu haritaların ahlaki amacı konusunda kesin bir fikir verir ve o dönemde uzak ülkelere araştırma veya ticaret amaçlı seyahatlere fazla ilgi duyulmadığını gösterir.</p>

  <p class="block_19"> </p>

  <p class="block_19"> </p>

  <p class="block_30">Ahlaki Haritalar ile Sembolik Haritalar</p>

  <p class="block_9">Cosmas’ın (VI. yüzyıl) <i class="calibre2">Topographia christiana [Hıristiyan Topografisi]</i> eserinde sergilediği evren algısı, dinin Hıristiyan ortaçağ dünyasında oynadığı merkezi role örnek teşkil eder. Bu görüşe göre tüm duyusal unsurların ahlaki bir anlamı olmalıdır ve bu görüşün bir örneği de kartografik temsillerde belirgin bir şekilde görülür. II. yüzyılın ortalarında Ptolemaios astronomiyle ilgilenmenin yanı sıra en önemli eserlerinden biri olan <i class="calibre2">Geographia’yı [Coğrafya]</i> dünyanın meskûn bölgelerinin tarifine ve tasvirine ayırmıştı. Bu amaçla, deniz yüzeyinin üzerinde kalan bütün toprakları ve denizleri meridyen ve paralellerden oluşan bir ağ içerisinde, hatta uygun enlem ve boylamlarda göstermek için iki harita temsiliyle hazırlamıştı. Yunan biliminin ürünü olan bu iki temsil türüyle hazırlanan haritalar kısa süre içinde unutulmuş, yerlerini dünyanın kutsal metinlerin öğretilerine dayalı ve Kurtuluş’a götüren yolu gösteren, sentezvari tasvirlerine bırakmıştı.</p>

  <p class="block_39">Beatus de Liebana’nın haritası</p>

  <p class="block_9">En çok bilinen ortaçağ kartografik temsillerden biri 776 yılında Beatus de Liebana (?-798) tarafından yazılan, <i class="calibre2">Aziz Yuhanna’nın Vahiy’ine Yorum</i> olarak bilinen esere eşlik eden haritadır. Her ne kadar aslı günümüze ulaşmadıysa da, bu haritanın X. yüzyıla kadar uzanan nüshaları mevcuttur. Bu nüshalar sayesinde, ortaçağ harita gösterimlerinin yer yüzeyinin nesnel tasvirini amaçlamadığını kavramak mümkündür. Beatus’un haritasında dünyanın çeşitli yerleri, insanlığın yaratılışının ve günahlardan arınmaya doğru yolculuğunun sahneleri olarak tasvir edilir. En doğuda, yukarıda, insanlığın Adem ile Havva yoluyla geldiği yeryüzü cennetinin sözde mekânı gösterilmiştir. Ortadoğu’da Kitabı Mukaddes’le ilgili yerlere özel önem verilmiş, Kızıldeniz kızıl renkte sularla tasvir edilmiştir. Deniz yüzeyinin üzerinde kalan toprakların merkezinde, insanlığın kurtuluşunun mekânı olan Kudüs bulunur. En güneyde, sağda resmedilen <i class="calibre2">Terra incognita [Bilinmeyen Topraklar]</i> ise İsa’nın, Havarileri, “dünyanın dört bir köşesinde” vaaz vermeye göndermiş olması nedeniyle haritaya dahil edilmişti. Bu “köşeler” Beatus tarafından, diğer Kilise Babaları tarafından öne sürüldüğü şekilde dünyanın dört köşe olduğunun bir kanıtı olarak değil; biri henüz araştırılmamış olan dört kıtanın metaforu olarak yorumlanmıştı.</p>

  <p class="block_39">O-T haritalar</p>

  <p class="block_9">Ahlaki amaçlı kartografik temsiller Avrupa’nın büyük kısmına yayılır ve giderek daha temel bilgiler içerir hale gelir. IX. yüzyıldan itibaren kullanılan O-T haritalar üç kıtayı son derece sadeleştirilmiş ve alışılagelmiş şekilde temsil eder. Kıtaları tamamıyla çeviren okyanus büyük bir “O” gibi tasvir edilir. Akdeniz’in, Tanais (Don Nehri) ve Nil Nehri’nin suları kıtaların arasından geçerek onları birbirinden ayırır ve büyük bir “T”yi andıran bir şekil oluşturur. “T”nin dikey çubuğunu oluşturan Akdeniz’in birbirinden ayırdığı Avrupa ile Afrika sırasıyla haritanın sol alttaki ve sağ alttaki çeyreklerinde yer alır. Asya ise haritanın üst yarısını olduğu gibi kaplar ve sırasıyla Tanais ve Nil nehirleri yoluyla Avrupa ve Afrika’dan ayrılır. Haritanın tam merkezinde yine Hıristiyanlığın merkezi olan Kudüs şehri bulunur. Bu haritalarda meridyen, paralel veya yeryüzündeki belli bir noktanın tam yerini tespit etmeye yarayacak başka referanslardan iz yoktur; bu durum, o dönemde uzak ülkelere araştırma veya ticaret amaçlı seyahatlere fazla ilgi duyulmadığının göstergesidir.</p>

  <p class="block_39">Litürjik takvim</p>

  <p class="block_9">Ancak Yunan ve İskenderiye kaynaklı bilimsel mirasın başta zor ve ihtilaflı olan geri kazanımına götüren asıl unsur, dine yaşama verilen önemdir. İşin ilginç tarafı, bu geri kazanımın kilisenin en önemli yönlerinden biri olan İsa’nın yaşamının farklı safhalarının ritüeller yoluyla yüceltilmesini temel almasıdır. Nitekim litürjik takvimin ve başlıca Hıristiyan bayramlarının tanımlanması, Yunan bilimsel bilgilerinin henüz tamamıyla muhalif sayılmadığı bir dönemde gerçekleşmiştir. Bir yanda, tek bir hareketle hem kutsal yönünü devralmak hem de anısını yok etmek amacıyla pagan bayramlar ilham alınarak oluşturulmuş bazı Hıristiyan bayramları vardır. Örneğin Noel 25 Aralık’ta (kabaca pagan kış gündönümü bayramına tekabül eder), Aziz Yuhanna günü de 24 Haziran’a (kabaca pagan yaz dönümü bayramına tekabül eder) denk getirilmiştir.</p>

  <p class="block_39">Paskalya planı</p>

  <p class="block_9">Öte yanda, Paskalya gibi son derece önemli ve tarihi değişken olan bir bayram, 325 yılında İznik Konsili’nde daha da ileri bir astronomi bilgisi sayesinde tespit edilmiştir. Konsil üyeleri, İsa’nın çarmıh üzerindeki ölüm anında gerçekleşen Güneş tutulmasının mucizevi yönünü vurgulamak için, Paskalya’yı, Güneş tutulmasının kesinlikle gerçekleşemeyeceği bir ilkbahar gününe denk getirmeye karar verir. Bu gün, bahar ekinoksu olan 21 Mart’tan sonraki ilk dolunaydan sonraki ilk pazar günüdür. Her ne kadar Kilise Babaları Yunan kozmolojilerini yok etmeye çalışsa da, belli astronomik kavramların dahil edilmesi, o kozmolojilerin ardındaki temelleri veya onlardan türeyen sonuçları -örneğin bahar ekinoksunun ve ilk dolunayının tam tespitini- inkâr etmelerini imkânsız kılar.</p>

  <p class="block_46"> </p>

  <p class="block_46"> </p>

  <p class="block_30">İskenderiye’nin Unutulan Bilgi Dağarcığı</p>

  <p class="block_39">Daha ılımlı bir görüş</p>

  <p class="block_9">Yunan bilgi dağarcığına şiddetle karşı çıkanların yanında, felsefi ve bilimsel bilgilerin insan ruhunu mükemmelleştirme yolu olduğuna, Tanrı tarafından hakir görülmeyeceğine inanan daha ılımlı ve dışarıya açık bir görüşün temsilcilerinin var olması bir rastlantı değildir. Kilise Babalarının bazıları Yunan bilginlerini olumsuz bir şekilde tanıtarak inananları uyarmaya devam ederken, aralarında Clemens Alexandrinus (II/III. yüzyıl), Origenes (y. 185-y. 253) ve Augustinus’un da (354-430) yer aldığı bu temsilcilerin katkısı diğer Kilise Babalarının bu bilgilere ilgi duymasını sağlar. Özellikle Yunan bilimleri, VI. yüzyıldan itibaren baskın Hıristiyan kültürünün öğretilerine bağlı olarak kültürel açıdan bir takım bağımsızlıklara sahip teolojik tefekkür merkezleri olan manastırların bazılarında elden geldiği kadar incelenir ve sonraki nesillere aktarılır.</p>

  <p class="block_9">Ancak bu tür faaliyetler de sorundan yoksun değildir ve bunun başlıca nedenlerinden biri Yunan bilgi dağarcığının yayılmasını sağlayan en önemli merkez olan İskenderiye’nin Akdeniz üzerindeki etkisinin V. yüzyıldan itibaren büyük ölçüde azalmış olmasıdır. Prokles (412-485) gibi Platoncu düşünceye ve Simplicius (VI. yüzyıl) gibi Aristotelesçi düşünceye bağlı isimler Yunanistan veya İran’da, yani eskiden Roma İmparatorluğu’nun sınırlarında yer alıp artık Doğu Roma imparatorluğuma ait olan bölgelerde daha verimli kültürel çevreler bulmaya çalışmışlardır. Aristoteles’in eserlerine yorum getiren Johannes Philoponus (VI. yüzyıl) gibi kişiler ise Yunan bilimini giderek yayılan Hıristiyan hareketinden korumak için İskenderiye’de kalmışlardır. Ancak buna rağmen İskenderiye bilimsel geleneğinin en özgün ve en yenilikçi taraflarını oluşturmaya katkıda bulunmuş ampirik, matematik ve geometrik yönler kaybolup gitmiştir. Bu yönleri bir daha geri kazanılmayacaktır, çünkü manastır kültürü Yunan bilimsel bilgi birikiminin sadeleştirilmiş bir versiyonunu derleyip sonraki nesillere aktarmakla yetinecektir.</p>

  <p class="block_39">Ansiklopedi ve derleme çalışmaları</p>

  <p class="block_9">Çeşitli yazarların Yaşlı Plinius’un (MÖ 23/24-MS 79) <i class="calibre2">Naturalis Historia (Doğa Tarihi]</i> eserini örnek alarak gerçekleştirdiği ansiklopedi ve derleme çalışmaları, matematik biliminin yayıldığı başlıca yolları oluşturur. Örneğin Aristoteles’in bazı eserlerini Latinceye çevirmiş olan Boethius (y.480-525?), Gerasah Nicomachus’un (I. yüzyıl) aritmetiği, Eukleides’in (MÖ III. yüzyıl) geometrisi ve Ptolemaios’un astronomisi gibi Yunan matematik bilimlerinin en temel yönleri konusunda derlemeler hazırlamıştır. Bu derlemeler okur tarafından kolaylıkla özümsenebilecek, gündelik yaşamda muhasebe türünden hesaplar, sahip olunan arsaların ölçümü ve takvim veya yıldız falı hazırlamak için gerekli olan astronomi unsurlarını tespit etme gibi işlemlerde işe yarayabilecek temel kavramlar ve yöntemler içerir. Bu kavramların ve hesap yöntemlerinin son derece basit olmasına karşın Boethius’un eserleri Latin dünyasının bir kısmının Yunan bilimine duyduğu ilginin sürmesini sağlar ve bu disiplinlere yaklaşmak için gerekli olan basılı kaynakları sunar.</p>

  <p class="block_29">Trivium ve Quadrivium</p>

  <p class="block_9">Matematik bilimlerinin öğrenimi, önce Varro (MÖ 116-27) tarafından öne sürülüp, sonradan Martianus Capella (etkin olduğu yıllar 410-439) tarafından <i class="calibre2">De nuptiis Mercurii et Philologiae’da</i> yeniden ele alınmış olan yedi beşeri bilim modeline dahildir. Ancak bu eğitim modelinin Hıristiyan kültürü içerisinde edebi disiplinleri kapsayan <i class="calibre2">trivium</i> (gramer, retorik ve diyalektik) ve matematik disiplinlerini kapsayan <i class="calibre2">quadrivium</i> (aritmetik, geometrik, astronomi ve müzik) adı altında iki grup şeklinde yayılmasını, Sevilla piskoposu İsidorus’a (y. 560-636) ve yazdığı <i class="calibre2">Etymologiae</i> adlı eserine borçluyuz.</p>

  <p class="block_39">Antipodes</p>

  <p class="block_9">İsidorus, <i class="calibre2">Etymologiae</i> yoluyla Yunan filozofların öğretilerini de geri kazanır. Evrenin eşmerkezli kürelerden oluşan bir sistem olduğunu, dünyanın merkezde bulunduğunu ve küresel bir şekli (tekerlek şeklinde) olduğunu doğrular. İsidorus bu konuda <i class="calibre2">“antipodes”</i> (ayakları ters duranlar), yani üç kıtanın diğer tarafında bulunan <i class="calibre2">Terra incognita’da</i> insanların yaşaması olasılığını ele alır. Bu, sanıldığı kadar sıradan bir sorun değildi, çünkü kozmos, “baş aşağı” yaşayan halkların varlığını, Kitabı Mukaddes’te kozmolojik alanla ilgili “yüksek” ve alçak” kavramları arasındaki apaçık ayrım ve dünyanın “altı’nın inkârı temelinde kesin surette reddediyordu. Bu arada İsidorus, geceyle gündüzün göklerin Dünya çevresinde dönüşünün ürünü olduğu meselesini başka bir esere, <i class="calibre2">De rerum natura’ya [Nesnelerin Doğası Üzerine]</i> bırakır.</p>

  <p class="block_39">Makrokozm ve mikrokozm</p>

  <p class="block_9">Temel astronomi kavramlarının teyit edilmesinin yanı sıra, İsidorus daha genel anlamda yıldızlarla dünya arasındaki olası bağlantıları ve daha ayrıntılı olarak da yıldızlarla gezegenlerin canlılar üzerindeki etkisi meselesini inceler. Bir yandan diğer Kilise Babalarıyla beraber yıldız fallarının anlamsız olduğunu dile getirir, çünkü yıldızların dünya olayları üzerinde doğrudan etkisi Tanrı’nın insanlara tanıdığı serbest iradeyi reddetmek anlamına gelebilir; diğer yandan yıldızlarla gezegenlerin bitkisel hayat ve insan vücudu üzerinde hissedilebilir etkileri olduğunu öne sürer. Ortaçağın tamamı boyunca yaygın olan ve yıldızlar ile (makrokozm) insan vücudu (mikrokozm) arasındaki gizli bağlantıları ortaya çıkarmayı amaçlayan ve özellikle hastalıkların başlangıcıyla seyrine odaklanan inceleme alanına kuvvet kazandırır.</p>

  <p class="block_39">Muhterem Bede</p>

  <p class="block_9">Yunan bilimini daha büyük bir özenle benimseyenler genelde eski Roma İmparatorluğu’nun sınır bölgelerindendir. İspanya’daki manastırlarda olduğu üzere, İngiltere’deki manastırlarda Muhterem Bede (673-735) ve Yorklu Alcuinus (735-804) gibi, Almanya’daki manastırlarda da Mainz başpiskoposu Rabanus Maurus (y. 780-856) gibi, kültürel açıdan büyük önem taşıyan kişiler ortaya çıkar. Bu yazarların araştırmalarında başvurdukları kaynaklar hem Kilise Babalarının eserleri hem de Latince derlemelerdir. Örneğin Bede, kozmolojinin genel yönlerine olduğu kadar giderek bir sorunsal haline gelmekte olan takvim meselesine bağlı sorunların incelenmesine de ilgi duyar. Bede, <i class="calibre2">De natura rerum [Nesnelerin Doğası Üzerine]</i> eserinde Yaşlı Plinius’un <i class="calibre2">Naturalis historia</i> ve İsidorus’un <i class="calibre2">De rerum natura</i> eserlerinden elde ettiği kozmolojik kavramları sunar, dünyanın ve evrenin yuvarlaklığı gibi temel kavramları savunur ve yedi göğü düzenli bir sıralamayla sunar. Ancak bu sıralama, bilinen yedi gezegen için tanımlanmış klasik sıralamadan farklıdır ve hava, eter, Olympus, ateşten boşluk, yıldızların, meleklerin ve teslisin göklerinden oluşur. Yaratılış’ta sözü geçen üst sular yıldız göğünün üzerinde bulunur ve Aristoteles’in dört elementinden -toprak, su, hava ve ateş- oluşan maddi yaratılışı ruhani yaratılıştan ayırırlar. Fiziksel dünyada yer alan bütün olgular, bu dört elementin sürekli olarak birleşmesinden kaynaklanan neden ve sonuç dizileri şeklinde gerçekleşir.</p>

  <p class="block_9">Bede, gece ile gündüzün göğün Dünya’nın çevresinde dönmesinden kaynaklandığına inanmanın yanı sıra yedi gezegenin basit ve tekdüze dönüşlere indirgenemeyecek karmaşık hareketlerinin, üst üste bulunan hareketli yörüngelerin geometrik bileşimlerinden kaynaklandığını öne süren Ptolemaios’u da destekler. Bu türden temel astronomi bilgileri, Bede’nin Paskalya tarihinin tespiti ve zamanın ölçümüyle ilgili sorunlar üzerinde daha özgün bir şekilde düşünmesine izin verir. Bede bu tür konuları en önemli bilimsel eseri olan 725 tarihli <i class="calibre2">De temporum ratione’de [Zaman Hesabı Üzerine]</i> ele alır ve Güneş’in ve Ay’ın hareketlerinden evrelerine ve tutulmalara, hatta Atinalı Meton’un (MÖ V. yüzyıl) antikçağda tespit ettiği, gelgitlerin 19 yıllık ay-gün döngüsüne uyuyor olmasına kadar çeşitli duyusal olguları genel yasalara indirgemeye çalışır.</p>

  <p class="block_9"><span>Bede’nin eserleri Karolenj döneminde Avrupa’daki bilimsel kültürün yeniden doğuşunda belirleyici bir katkıda bulunur. IX. yüzyıldan itibaren Dünya’nın ve göklerin yuvarlaklığı ve doğal olguların gözlem ve matematik yoluyla incelenebileceği düşüncesi kültürlü çevrelerde kabul görmeye başlar. Bunlara ticaretin yeniden canlanmasına ve Hıristiyan bayramlarının tam kronolojisinin tanımlanmasına bağlı olarak ortaya çıkan maddi ihtiyaçların gerektirdiği pratik dürtüler eklenir. Bu türden dürtüler aritmetik konusuna ve gökyüzü olaylarının gözlemlenmesine giderek daha çok önem verilmesine neden olur. Ama matematik bilimlerin Kilise Babalarının tercih ettiği doğa olayları yaklaşımının ahlaki yapısı üzerinde egemenlik kazanması X. yüzyılı bulur. İspanya bölgesinde yetişmiş büyük bir matematikçi olup gökyüzü ve yeryüzü küreleri yapımında ün salmış Gerbert d’Aurillac’ın (y. 945-1003,</span> <span class="text_"><img alt="Image" class="calibre4" src="../Images/image-2.jpg" /></span> <span class="text_">&gt;</span> <span>999) II. Silvester adını alarak 999 yılında papalığa atanmış olması, Hıristiyan dünyasındaki bu genel ilginin bir göstergesidir.</span></p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Bizans Eyaletleri I,</i> s. 116; <i class="calibre2">Bizans Eyaletleri II, s.</i> 185</p>

  <p class="block_47"><b class="calibre3">Felsefe:</b> <i class="calibre2">Bizans İmparatorluğu’nda Felsefe, s.</i> 357</p>

  <p class="block_47"><b class="calibre3">Bilim ve Teknik:</b> <i class="calibre2">Doğuda ve Batıda Tıp,</i> s. 488; <i class="calibre2">Yunan-Bizans Geleneğinde Simya,</i> s. 506; <i class="calibre2">Byzantium’da Teknik İlerlemeler,</i> s. 545</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Bizans Kültürü ve Batı ile Doğu Arasındaki İlişkiler,</i> s. 611; <i class="calibre2">Bizans Dini Şiirleri,</i> s. 690</p>

  <p class="block_60"><span class="text_32"><br class="calibre15" id="calibre_pb_83" /></span></p>
</body>
</html>
