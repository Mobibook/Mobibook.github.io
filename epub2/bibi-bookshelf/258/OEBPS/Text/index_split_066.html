<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942870">Bayramlar, Oyunlar, Törenler</p>

  <p class="block_6">Alessandra Rizzi</p>

  <p class="block_19"> </p>

  <p class="block_19"> </p>

  <p class="block_9"><i class="calibre2">Antikçağdan ortaçağa geçişte, yeni Hıristiyan kültürü içerisinde eğlence şekillerinin değer kaybettiği görülür. Buna rağmen antikçağdan kalma</i> o<i class="calibre2">yunlar ve gösteriler ortaçağa kadar sürer ve özellikle Konstantinopolis’te halk ile iktidar arasındaki diyalektikte önemli bir rol oynarlar. Ayrıca Romanitas/Barbaritas arasındaki karşılaştırma bu dönemde eğlence alanında da görülür ve kimi zaman asimilasyon, kimi zaman da ayrım unsuru haline gelir.</i></p>

  <p class="block_46"> </p>

  <p class="block_46"> </p>

  <p class="block_30">“Eğlence” ve ortaçağ</p>

  <p class="block_39">Homo ludens</p>

  <p class="block_9">“Eğlence” terimi, insanoğlunun tarihi ve kültürüyle yakından bağlantılı, yaşamın vazgeçilmez bir boyutu ve işlevi anlamına gelir. Nitekim çağdaş düşünürler, <i class="calibre2">homo sapiensle</i> birlikte <i class="calibre2">homo ludens’in</i> [eğlenen insan] var olduğunu kabul ederler ve sporun günümüz gerçekliğinde veya eğlence-eğitim etkinliklerinin Eski Yunan kültüründe ne kadar büyük bir alan kapsadığı düşünüldüğünde, bu normaldir. Ancak ortaçağda eğlence etkinlikleri veya daha karmaşık eğlence veya anma ritüelleri hakkında fazla bilgi yoktur. Bu bağlamda, egemen olan kültürde bu alana dair ilgi ve bilinç ile o dönem toplumunda eğlencenin yaygınlığı arasında bir fark olduğu göz önüne alınmalıdır. Bu “dikkatsizlik” yakın geçmişte bile araştırma dünyasını etkilemiştir.</p>

  <p class="block_39">Eğlence “skandalı”</p>

  <p class="block_9">Ortaçağın başlangıcı, imparatorluk otoritesi ve ekonomik sistemindeki krizle, yabancı halkların Roma Zimesı’nın [sınırının] içine yerleşmesiyle ve Hıristiyanlığın devlet dini haline gelerek çağdaş kültürü, düşünme ve gerçeği algılama şekillerini derinden etkilemesiyle aynı döneme denk gelir. Antik dönemlerde, eğlence etkinliklerinin yer aldığı <i class="calibre2">otium</i> [boş zaman] kavramının anlamındaki büyük değişim, yeni kültürel kavramların <i class="calibre2">ludus</i> [eğlence] üzerindeki etkisinin başlıca göstergelerinden birini oluşturur. Nitekim Ovidius, Cicero ve Seneca gibi ileri gelen aydınlar için <i class="calibre2">otium</i> entelektüel açıdan aktif ve yararlı bir deneyim olup resmi yaşamın yorgunluğunun atılmasını sağlarken, ortaçağda giderek kötü alışkanlıkların kaynağı ve başta sefalet olmak üzere en menfur kötülüklerin nedeni olarak anlam kazanmaya başlar. Dolayısıyla antikçağdan ortaçağa geçişte <i class="calibre2">“otium, negotium’a</i> [çalışmaya], hatta <i class="calibre2">labor’a</i> [emeğe] göre ikincil bir konuma yerleşir; <i class="calibre2">loisir</i> [boş zaman] yerini ruha odaklanma ve dua zamanına bırakır” (G. Ortalli, <i class="calibre2">Tempo libero e medio evo: tra pulsioni ludiche e schemi culturali [Eğlence Dürtüleriyle</i> Kültürel <i class="calibre2">Kavramlar Arasında Boş Zaman ve Ortaçağ],</i> 1995). Kilise Babalarıyla yayılmaya başlayan bir geleneğe göre de eğlence alanıyla ilgili her türlü etkinlik yasaklanır; örneğin Tertullianus (II-III yüzyıl) sirk ve tiyatro gösterilerinin bir tür putperestlik olduğuna ve vaftizde verilen sözü ihlal ettiğine inanırken; Johannes Chrysostomus (y. 345-407) bunların gençler için tehlike oluşturduğuna, zaman ve para harcattığına inanır ve Hıristiyanların zamanlarını Tanrı’ya adamaktansa halk eğlencelerine katılmak istemelerini bir “skandal” olarak niteler.</p>

  <p class="block_46"> </p>

  <p class="block_46"> </p>

  <p class="block_30">Antikçağın Mirası</p>

  <p class="block_39">Konstantinopolis’teki gösteriler</p>

  <p class="block_9">Yeni kültür tarafından hor görülmelerine rağmen halk eğlenceleri, başta Roma devlet yapısının devam ettiği Bizans İmparatorluğu olmak üzere varlıklarını sürdürür. Halkla ile imparatorun karşılaşma imkânı bulduğu Konstantinopolis Hipodrom’unda çok önemli bazı törenlerle (imparatorların taç giyme törenleri ve zafer törenleri) çok rağbet gören gösteriler (araba yarışları ve koşular, güreş, av, yabani hayvan gösterileri, yetenek oyunları ve temsiller) düzenlenir. Justinianus döneminde (VI. yüzyıl) bir yıllık süreyle görev alan <i class="calibre2">consul’</i>un sunması gereken gösteriler özel bir yasayla belirlenmiştir. Araba yarışları başta olmak üzere sirk gösterileri hem simgesel (geç antik dönemde imparator devlet “arabası”nın evrensel sürücüsüdür) hem de siyasi öneme sahiptir. Araba yarışlarının kahramanları olan sürücülerin üye olduğu ve yarış organizatörlerine gerekli olan her şeyi sağlayan sportif fraksiyonlar (Yeşiller ve Maviler) bazı açılardan gerçek anlamda askeri rakip gibidir. Bizans imparatoru, yarışlarda gruplardan birini veya diğerini desteklemekle beğeni toplar, askeri zaferleri kutlar ve hoşnutsuzluk yaratan önlemlerin neden olduğu etkileri düzeltir. Tebaa ise spor taraftarı ve siyasi destekçi olarak ikili rolünün bilincindedir ve sirk gösterilerini hem eğlenmek hem de siyasi anlaşmazlıkları dile getirmek için bir fırsat olarak görür: 532 yılında Konstantinopolis’te yarışlar sırasında kopan, askerler tarafından zorlukla bastırılan ve Yeşiller ile Mavilerin bazen I. Justinianus’un yönetiminin mali önlemlerine karşı ittifak yaptığı ünlü Nika isyanı <i class="calibre2">(Nika,</i> araba yarışlarında şampiyonları teşvik etmek için yapılan tezahürattı), sonradan halkın tamamına yayılacaktır. Bu tür yarışların yerini feodal turnuvalar gibi yeni modaların alması için Haçlıların geçişini (XII. yüzyıl sonu - XIII. yüzyıl başı) beklemek gerekecektir.</p>

  <p class="block_9">İki dünya arasında oynadığı köprü rolünün etkisini hisseden Bizans başkenti Doğunun da büyüsü altındadır. Atlı oyuncuların topla oynadığı ve sarayda, ileride ülkeyi yönetecek olan gençleri eğitmek için kullanılan eski bir oyun (günümüz polo oyununun muhtemelen atası olan <i class="calibre2">tzukanion)</i> Konstantinopolis’e İran’dan gelmiş olmalıdır, iki imparatorluk arasında ancak VII. yüzyılda çözümlenecek olan şiddetli siyasi ve askeri ihtilaf “simgesel-formüler ve ritüel ortamında model ve yankı geçişmesi” gerektirir ve bu uygulama da buna dahil olur (C. Azzara, Tzukanion. Un gioco equestre con la palla alla corte di Bisanzio [Tzukanion. Bizans Sarayında Toplu Binicilik Oyunu], 1996). Bunların yanı sıra Haçlı Seferleriyle birlikte bu oyun ortaçağ Fransa’sına da yayılır <i class="calibre2">(chicane)</i> ve en yoğun ihtilaf dönemlerinde bile farklı kültürler arasında gerçekleşen “geçirgenlik” olgusuna bir örnek oluşturur.</p>

  <p class="block_9"><b class="calibre3">Romalıların</b> <span class="text_31">mirasçıları</span></p>

  <p class="block_9">Batıda da eğlence etkinlikleri ilk yasaklarla hemen sona ermez: Roma’da muhtemelen Honorius (384-423) tarafından 399’da yasaklanan gladyatör gösterileri <i class="calibre2">(munera)</i> ancak 440’lı yıllarda, <i class="calibre2">quaestor</i> veya <i class="calibre2">principes</i> adı verilen finansörleri için fazla masraflı hale geldikleri zaman ortadan kalkar; yüksek maliyetlerinden dolayı gösterilerin arası giderek açılır, mücadelelerin kalitesinde düşüş ve seyircilerin ilgisinde azalma olur. <i class="calibre2">Munera</i> gösterilerinden ve I. Anastasius’un 499’daki yasağından sonra bir süre daha gerçekleşmeye devam eden <i class="calibre2">venationes</i> [hayvan mücadeleleri] son gösterileri ile son araba yarışları VI. yüzyılın ilk yarısında yer alır. Bu gösterileri izleyenler arasında Ravenna’da Got kralı Theodoric (y. 451-526) ile Arles’da Frank krallarının olması, <i class="calibre2">Romanitas’ın</i> [Roma kültürü] Germen krallarının üzerindeki etkisine bir örnek teşkil eder: Kendilerini bu kavramın mirasçıları sayan Germen kralları, bu gösterilerin <i class="calibre2">imperator</i> ile <i class="calibre2">populus</i> arasındaki ilişkilerde oynadığı rolün bilincindedir.</p>

  <p class="block_9"><i class="calibre2">Romanitas</i> ile <i class="calibre2">Barbaritas</i> arasındaki karşılaştırma eğlence alanında da söz konusudur. 472’den itibaren Clermont biskoposu olan Sidonius Apollinaris (y. 430-y. 479), üyesi olduğu Galya-Roma asillerinin eğlenceleri ile Vizigot derebeylerinin uğraşları (av, ok atma, savaş yeteneklerinin alıştırmaları, yüzme, zar oyunları, masa oyunları, top oyunları) arasında bir benzerlik olduğunu fark eder ve bu durumun iki etnik unsurun üst sınıfları arasında “önemli bir asimilasyon faktörü” olduğuna karar verir (J. M. Carter, <i class="calibre2">Medieval Games. Sports and Recreations in Feudal Society,</i> [Ortaçağ Oyunları. Feodal Toplumda Spor ve Boş Zamanı Değerlendirme Yolları], 1992). Ancak farklı bir bağlamda eğlence-eğitim faaliyetleri, <i class="calibre2">Romanitas</i> ile <i class="calibre2">Barbaritas</i> arasındaki en önemli farkı tesis eder. Bizanslı tarihçi Prokopius (y. 500-565’ten sonra) Ostrogot aristokrasisinin, genç kral Alaric’in (y. 516-534) annesi Amalasuntha’nın (y. 498-535) isteği üzerine Romalılaşmasını eleştirdiğini anlatır; bu eleştirilerin nedenlerinden biri Barbar dünyasında çok rağbet gören silah talimlerinin Alaric’in “eğitim programında” yer almamış olmasıdır.</p>

  <p class="block_46"> </p>

  <p class="block_46"> </p>

  <p class="block_30">Barbarların Yönetimindeki Avrupa</p>

  <p class="block_39">Savaşçı erkekler için oyunlar</p>

  <p class="block_9"><span>Barbar halkların eğlence dünyasında, pagan ve geleneksel geçmişlerinden miras almanlar ile, Latin ve Hıristiyan kültürüyle karşılaşmalara borçlu olunanlar arasında ayrım yapmak gerekir. Bu konuyu işleyen az sayıdaki ve türdeşlik göstermeyen tanıklık, genelde bu konuya karşı özel bir ilgi duymayan, hatta karşı olan Romalı yazarlar tarafından filtrelenmiş olduğunu gösterir. Germen dünyasında ve özellikle yetişkin, savaşçı erkekler arasında bazı eğlence gelenekleri söz konusudur ve toplum bu gelenekler üzerine kuruludur. Bunların arasında silah talimleri (at üstünde veya değil), güç gösterileri, güreş, ağırlık kaldırma ve yarışlar vardır. Bu âdetlerin amacı hem pratik (silah kullanmayı öğretmek ve savaş aralarındaki boşluklarda fiziksel etkinliği sürdürmek) hem de gösteri amaçlıdır (yetenek ve cesaret gösterileri). Bu uygulamaların başkahramanları, askeri anlamda da lider olan Germen krallarıdır: Got kralı Totila (?-552), 552’de, Gualdo Tadino’da, Bizanslılarla nihai çarpışma öncesinde orduların önünde at üstünde mızrakla akrobasi gösterileri sergiler; Longobard kralı Grimoald (y. 600-671) okla güvercin avlar; bir diğer Longobard kralı olan Agilulf (7616,</span> <span class="text_"><img alt="Image" class="calibre6" src="../Images/image-4.jpg" /></span> <span class="text_31">&gt;</span> <span>590), gelecekteki karısı Theodolinda’nın (?-628) onu tanıyabilmesi için bir ağaca bir balta fırlatarak güç gösterisinde bulunur. Şarlman’ın (742-814) büyüklüğüne katkıda bulunan faktörlerden biri -biyografi yazarı Eginhard’a (y. 770-840) göre- at yarışları, av ve özellikle herkese meydan okuduğu yüzme yarışları gibi spor etkinliklerindeki “üstün” yetenekleridir. Alman Ludwig (y. 805-876) ile Dazlak Karl (823-877) arasında, I. Lothar’ı (798-855) dışlayarak Dindar Ludwig’in imparatorluk mirasını bölüşmek için varılan ittifak -842 tarihli Strasbourg Andı- iki kardeşin ordusu arasında gerçekleşen ve ihanet durumunda iki kralın göstereceği hiddeti simgeleyen sözde bir karşılaşmayla mühürlenir.</span></p>

  <p class="block_39">Yarışlar, av ve şölenler</p>

  <p class="block_9">Eğlence etkinlikleri ortam ve iklim koşullarına bağlıdır: Kuzey Avrupa’da, İskandinav mitolojisinin tanrıları ve kahramanları yüzme, tek ne yarışı ve atlı yarışlarda, ama özellikle buz pateni ve kayakta başarılı olmak zorundadır; bunların yanı sıra büyük olasılıkla modern hokeyin atası olan <i class="calibre2">knattleikur</i> gibi farklı oyunlardan da ara sıra söz edilir. Yiyecek elde etmek için çıkılan av aynı zamanda yaygın bir boş zaman geçirme yöntemidir; bu özellikle yetişkin ve aristokrat erkekler açısından böyledir ve farklı Germen ve Barbar kabilelerdeki genç savaşçıların eğitiminin ve yetiştirilmesinin bir unsurunu oluşturur. Toplum yaşamın ayrıcalıklı bir ifade şekli olan şölenler de başkalarıyla beraber çok yiyip içmek hüner ve dayanıklılık açısından meydan okuma haline geldiği için eğlence özelliği kazanır; onları düzenleyen kişi (imparator, kral, prens...) kendi zenginliğini, cömertliğini ve dolayısıyla iktidarını sergilediği için bu yemekler şenlikli bir özellik kazanır. Onları oluşturan unsurlar (yer tayini, yiyecekler, içecekler) eşit düzeydeki insanlar arasında dayanışmayı veya derebeylerine bağlılığı, barış yapıldığını, kutlama isteğini veya tam tersine, isyan veya aşağılama ifade eden bir ritüelin unsurları olduğu için de siyasi bir özellik kazanır.</p>

  <p class="block_39">Öyküler, müzik ve masa oyunları</p>

  <p class="block_9">Barbar dünyasının boş zaman etkinlikleri arasında müzik, şiir ve -bu kültürlerin ağırlıklı olarak sözlü aktarım geleneğine uygun olan- bir soyun tarihi veya mitolojik mirasını nesilden nesile aktaran hikâyelerin anlatımı gibi entelektüel alanla ilgili aktiviteler de vardır. Böyle etkinlikler sosyal ayrım aracı haline gelir; bu alanlarda başarılı olanlar, ait oldukları gruplarda öne çıkarlar. Herhangi bir destek üzerinde, zarlı veya zarsız olarak piyon hareket ettirmeye dayanan masa oyunlarına dair bilgiler de vardır. Herüllerin kralı Rudolf (muhtemelen VI. yüzyıl başı), ordusu Longobardlarla ölümüne bir mücadeleye tutuşmuşken bir masa oyunu olan <i class="calibre2">ad tabulam</i> oynar. VII. yüzyıla ait İskandinav ve Longobard mezar buluntularında farklı türlerde piyon ve oyun taşlarından örneklere rastlanmıştır.</p>

  <p class="block_9">Bu oyunların tarihi ve maddi boyutlarının yanı sıra simgesel-kültürel boyutları da söz konusudur. Ortaçağ Kelt edebiyatında sık sık <i class="calibre2">fidchett</i>’den söz edilir; kökenleri çok eskiye dayanan bu oyun bir dama tahtası üzerinde oynanır, her oyuncunun farklı sayıda piyonu, bir de kral rolünde merkezi bir piyadesi vardır ve oyunun kurallarına göre iki uzman rakibin sırayla kazanması muhtemeldir. <i class="calibre2">Fidchell</i> destan-efsaneye dayalı metinlerde gerçek anlamda edebi bir klişe oluşturur, çünkü “zafer kazanan oyuncunun sahip olduğu bilgeliğin simgesidir” (A. Nuti, <i class="calibre2">Il gioco del fidchell nella letteratura celtica medievale</i> [Ortaçağ Kelt Edebiyatında Fidchell Oyunu], 2001); <i class="calibre2">fidchell</i> oynayan kahramanların veya asillerin gösterdiği yetenek, onların sözde üstün entelektüel özelliklerini simgeler.</p>

  <p class="block_9">Ostrogot kralı Theodoric’in tutkuyla oynadığı zar oyunları da Barbar dünyasında çok yaygındır. Tacitus (y. 55-117/123) sahip olunan bütün mallarla beraber <i class="calibre2">libertas’ın</i> da [özgürlüğün] kaybına neden olduğu için, Germenlerin <i class="calibre2">res</i> <i class="calibre2">prava</i> denilen bu oyun konusunda gösterdiği inadı vurgular. Bu âdet zar atarak kaderi sorgulama geleneğiyle de bağlantılı olmalıdır; Germenler bu hareketi, iradesine karşı çıkılması imkânsız olan kaderin bir göstergesi sayar. Bu bakış açısı, her türlü bahsi meşru kılar ve kaybedenleri, bahis konusu -kişisel özgürlük dahil- ne olursa olsun, “yenilgilerinin sonuçlarına katlanmaya” zorunlu kılar (R. Ferroglio, <i class="calibre2">Ricerche sul gioco e sulla scommessa fino al secolo</i> <span class="text_12">XIII</span> [XIII. Yüzyıla Kadar Oyunlar ve Bahis Konusunda Araştırmalar], 1998).</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Curtis Ekonomisi ve Kırsal Derebeylikler,</i> s. 262; <i class="calibre2">Aristokrasiler,</i> s.300; <i class="calibre2">Dine Adanma, s. 313; Kadınların iktidarı,</i> s. 315; <i class="calibre2">Gündelik Yaşam, s.</i> 322</p>

  <p class="block_57" id="calibre_pb_66"> </p>
</body>
</html>
