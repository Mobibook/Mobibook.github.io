<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_75" id="id_Toc404942970">Boethius ve Müzik Bilimi</p>

  <p class="block_6">Cecilia Panti</p>

  <p class="block_19"> </p>

  <p class="block_19"> </p>

  <p class="block_31">Boethius’un De institutione musica incelemesi, Karolenj döneminden itibaren ortaçağın tamamı boyunca müzik teorisinin temellerini oluşturacaktır. Bu eserde Eski Yunan ses düzenleme sistemi, müzik skalası bağlamında kesin orantısal ilişkilerle anlatılır, sonra da litürjik şarkıların ihtiyaçlarına ve Gregoryen melodilerin modal sınıflandırmasına uyarlanır. Her ne kadar yazarın “enstrümantal” olarak tanımladığı müzik alanının matematiğine odaklıysa da, Boethius’un müzik incelemesinin ortaçağda tanınmasının bir başka nedeni, Romalı filozofun kürelerin işitilmeyen müziğinde gerçekleştiğine inandığı Platoncu kozmik ahenk temasıdır.</p>

  <p class="block_46"> </p>

  <p class="block_46"> </p>

  <p class="block_49"><b class="calibre13">Bir</b> <span class="text_13">Ouadrivium</span> <b class="calibre13">Bilimi Olarak Müzik</b></p>

  <p class="block_39">Matematiksel bir bilim olarak müzik</p>

  <p class="block_9">Boethius (tah 480-525?) <i class="calibre2">De institutione arithmetica</i> incelemesinin girişinde, Batıda ilk defa olmak üzere, matematiksel bilimlerin dört ayrı disipline -aritmetik, geometri, müzik ve astronomi- ayrıldığını anlatmak için <i class="calibre2">quadrivium</i> terimini kullanır. Bu düzenleme Platon’un (MÖ 428/427-348/347) <i class="calibre2">Devlet</i> VII. eserinde de mevcuttur ve Pythagorasçı-Platoncu gelenek içinde konumlanan sonraki dönem filozofları da bu sayının dünyanın akılcı düzeninin kurucu ilkesi olduğuna inanırlar. Bir bilginin bilimsel olması için zihnin duyusal şeylerin tezahüründeki sayısal yönleri algılaması gerekir. Dolayısıyla büyük ifade çoğulluğuna ve çeşitliliğine sahip olan ses dünyası da aralık uzunluklarının analizi ve matematiksel parametrelere indirgenmesi yoluyla bilimsel olarak incelenebilir. Nitekim antikçağın da müziğinde melodik düzenin temelini oluşturan müzik aralıklarının, yani sekizli, dörtlü, beşli ve ton aralıklarının (dörtlü ile beşli arasındaki doğal fark) sayısal oranlara indirgenmesi mümkündür (sırasıyla 2:1, 3:2, 4:3 ve 9:8); bunu deneysel olarak gerçekleştirmek için gerili tutulan dereceli bir ip <i class="calibre2">(monochord)</i> bölümlere ayrılır ve bu orantısal bölümlere göre çalınır.</p>

  <p class="block_9">Farklı uzaklıkları belirleyen matematiksel parametreler esas alınarak sesin teorik açıdan incelenmesi <i class="calibre2">scientia armonica</i> adını alır ve matematiğin bir parçası olup beşeri bilimlerden de biridir. Boethius’un başarısı, antikçağ müzik yazarlarının bu alanda aktardığı bilgileri <i class="calibre2">De institutione musica</i> adı altında tek bir incelemede toplamış olmasıdır. Gençken yazdığı, ama ne yazık ki yarım bıraktığı, beş kitaptan oluşan bu eser çok büyük rağbet görmüş ve ortaçağ müzik teorisinin temeli haline gelmiştir. Boethius bu eserde, başlıca kaynağı olan Pythagorasçı matematikçi Gerasalı Nicomachus’a (I. yüzyıl) atıfta bulunarak müziğin sayı ile ses arasındaki ilişkinin bilimi olduğunu, müzik biliminin inceleme konusunun da uyum olduğunu öne sürer. Müziksel sesin “şarkı söylemeye uygun ses” olduğu fikrini temel alan Boethius sadece belli aralıkların uzaklıklarına göre modüle edilmiş olan seslerin müzik açısından faydalı olduklarına inanır. Farklı uzaklıklardaki iki ses arasındaki ilişkinin ölçümü, uyumun tanımlanmasını sağlar: “Birbirlerine benzemeyen seslerin hoş uyumundan elde edildiği birlik.”</p>

  <p class="block_39">Uyum</p>

  <p class="block_9">Farklı tonlarda kullanılan ses her şeyden önce duyuların objesi olduğu için, Boethius uyumun tanımına işitsel düzeyde yarattığı etkinin de değerlendirmesini ekler: “Uyum, işitme duyusunu hoş ve tekdüze bir şekilde uyaran ince bir ses ile kalın bir sesin karışımıdır” (I, 8), uyumsuzluk ise iki sesin “cırtlak ve uygunsuz” karışımıdır. Müzik biliminin “uyum”u ve sayısal-orantısal doğasını temel almasını isteyen Boethius uyum ifade eden ilişkileri, yani geleneklere göre Pythagoras’ın (MÖ 580/570-y. 490) demirci dükkânında keşfettiği basit ilişkileri tespit eder.</p>

  <p class="block_9">Boethius’a göre Pythagoras rastlantısal yönlerin değişmesiyle değişmeyen müzik aralığının özelliğini anlamayı ve onu değişmez bir sayısal değerle ifade ettiği çekiçlerin ağırlığı şeklinde belirlemeyi başardığı için uyumun bilimsel temeline ulaşır. Batı müziğinin temel ilkelerinden biri olan müziksel matematiğin bu temeli, Boethius’un ses skalasmı oluşturmasına izin verir; buradaki her müzik aralığı, birlik ve eşitlik duygusunu en iyi ifade eden, eşitlikten itibaren en basit ilişki olan sekizli veya çift aralığı (2:1) temel alan kesin orantısal ilişkiyle ifade edilir. Daha basit ilişkilere indirgenemeyen bu ilişki, iki basit ilişkinin orantısal toplamından oluşur: 3:2 (beşli aralığı) 4:3 (dörtlü aralığı). Nitekim 2:1 = 3:2 x 4:3. Bu ilişkilerden hareket eden Boethius, iki uyumun daha orantısal değerini hesaplar: sekizlik artı beşli (on ikilik, yani 3:1) ve çift sekizli (4:1). Bütün bu uyumları ifade eden kesirlerde kullanılan ilk dört doğal sayının (1, 2, 3,4) toplamı 10 olup Pythagoras’ın mükemmel sayısıdır.</p>

  <p class="block_9"><i class="calibre2">De institutione musica</i> müzik aralıklarının bileşimini de konu alarak, ton ve yarım ton aralıklarını inceler. Hem aritmetik hem de geometrik kanıtlar yoluyla incelenen ana mesele, 9:8 ilişkisiyle ifade edilen tonu aynı oransal değere sahip iki yarım tona bölme imkânsızlığıdır. Majör ve minör yarım tonlarıyla aralarındaki fark (koma) için uygun değerler tespit etme arayışı müzik notasyonunun temelini oluşturduğundan ortaçağda büyük ilgi uyandıracaktır.</p>

  <p class="block_46"> </p>

  <p class="block_46"> </p>

  <p class="block_30">Müzik Notasyonu</p>

  <p class="block_9">Boethius geç antikçağda müzik notasyonu konusuyla sistematik olarak ilgilenen tek müzik yazarıdır ve seslerin arasındaki uzaklıkları hem matematik hesapla hem de alfabetik simgelerle belirler. Bu incelemenin ortaçağ müziğinin gelişimi üzerinde ve özellikle Gregoryen repertuarını aktarma zamanı geldiğinde büyük etkisi olur. Nitekim şarkı söylerken kullanılabilecek ses “sistemi”nin tanımlanması, melodik akışın gama dahil olan, dolayısıyla da notasyona çevrilebilecek, birbirlerini izleyen aralıklarını algılamak için elzem bir temel oluşturur.</p>

  <p class="block_39">Bir yenilik: akort</p>

  <p class="block_9">Boethius ses gamı konusundaki araştırmalarını dayandırdığı Yunan sisteminde önceden belirlenmiş bir sıraya göre çalman kanunun “tel”i alfabetik bir simgeyle eşleştirilir. Boethius “mükemmel Yunan sistemi”nin Lidya moduna uyarak iki sekizli arasında bir aralık sistemi düzenler. Eski Yunan notasyonunda gamın temeli olarak alınan bir aralığa, yani bir “ana nota”ya değil, tetrakord (iki ucu doğru dörtlü aralığa göre çalınan dört ses) bağlamında sabit ve hareketli seslerin aralık konumuna dayanır. İki tetrakordla daha geniş bir ses gamı olan oktakord elde edilebilir, oktakorda iki tetrakord daha eklenip genişletildiği zaman ise insan sesinin kapsadığı ortalama uzaklığa, yani iki sekizliye tekabül eden bir aralık gamının tanımlanmasına izin verir. Bu skala yapısı teorik amaçlarla tasarlanmıştır, ama bu yapının benimsenmiş olması çok önemlidir, sekizli aralıktan (diyapazon) itibaren ses skalasının temelini oluşturur ve bu skalanın içinde uygun değerlerde beşli dörtlü, ton, yarım ton, çift sekizli ve tüm diğer aralıklar tanımlanır. Boethius, ses gamının bu tanımına tellerle ilgili Yunan terminolojisini de ekler, ama Latin alfabesiyle ifade eder.</p>

  <p class="block_9">Boethius ses gamını temel alarak yedi ayrı sekizli türü veya aktarma skalaları oluşturur ve bunlara mod veya ton adını verir; ortaçağ teorisyenleri bu skalalar ile Gregoryen litürji mod sistemi arasında bağlantılar kurarlar. Gregoryen modlar ile Boethius’un tanımladığı modlar birbirinden çok farklıdır, ama ikisinde de ortak olan iki ilke vardır: “Skala”nın var olduğu bağlam olarak algılanan sekizli aralık ve yarım tondan daha küçük aralıkların yokluğu.</p>

  <p class="block_46"> </p>

  <p class="block_46"> </p>

  <p class="block_30">Kürelerin Müziği</p>

  <p class="block_9"><span class="text_">Mondana, humana ve instrumentalis</span> <b class="calibre3">müzik</b></p>

  <p class="block_9">Platoncu felsefeye dayanan Boethius’a göre sesin ve müziğin fiziksel olgusu, müziğin aslında ne olduğunun sadece bir yönünü oluşturur. Nitekim müzik, düzen ve ahengin var olduğu doğal olguların bütünüdür ve bu düzenin en yüksek ifadesi göklerin düzenli hareketidir. Bu düşüncenin biçim kazandırıldığı <i class="calibre2">De institutione musica’da</i> müzik üç türe ayrılır: kozmik müzik, insan müziği ve enstrümantal müzik; bu üç farklı gerçeklik “ahengin gücü” sayesinde birbirine bağlıdır. <i class="calibre2">Mondana, humana</i> ve <i class="calibre2">instrumentalis</i> şeklindeki bu ünlü ayrım, ortaçağdan itibaren Boethius’un müzik algısının en ünlü kavramlarıdır.</p>

  <p class="block_9">Boethius’un incelemesinin asıl konusu enstrümantal müziktir, çünkü Romalı filozofun yukarıda özetlenmiş olan matematiksel parametrelerini araştırdığı somut sesi oluşturur, insan müziği ruhun ve bedenin müziğidir, Platon’un geç antikçağda Latin aydınlar tarafından kısmen de olsa bilinen <i class="calibre2">Timaios ve Devlet’te</i> ifade ettiği doktrine göre, kozmik ahengin yansımasıdır. Boethius bu iki müzik türünü daha geniş kapsamlı olarak inceleyeceğini söylese de günümüze böyle bir eser ulaşmamıştır, ama kozmik müzik konusunda yaptığı birkaç tespit bile küresel müzik <i class="calibre2">topo’</i>sunun etrafında dönen ortaçağ dünyasında büyük bir ilgiyle karşılanacaktır.</p>

  <p class="block_39">Kozmosun müziği</p>

  <p class="block_9">Nicomachus’la (y. 60-y. 120) aynı düşünceleri paylaşan Boethius’a göre gök cisimlerinin müziği seslidir, gezegenlerin hareketini belirleyen akılcı düzene tekabül eden “düzenli bir ton değişimi ilişkisi” sunar. Ancak gök cisimlerinin baş döndürücü dönüşünden kaynaklanan fiili müzik ahenginden kısaca söz eden Boethius, biri Nicomachus’un, diğeri Cicero’nun (MÖ 106-43) olmak üzere iki karşıt çözüme atıfta bulunur. Nicomachus’un yaptığı gibi gezegenlerin dönüşlerinde kat ettikleri ve müzik tellerine benzetilebilecek seyir göz önüne alındığında Satürn’ün, yörüngesi en uzun olan gezegen olduğu, dolayısıyla da sesinin kalın olduğu anlaşılır. Öte yandan Cicero’ya göre sesin yüksekliğiyle bağdaştırılması gereken seyrin uzunluğu değil, gezegenin dönüş hızıdır; dolayısıyla en ünlü gezegen olan Satürn, aynı zamanda en ince sesi üreten gezegendir. Boethius, bu iki farklı tezin yanı sıra ortaçağda kürelerin müziği konusunda başka çözümlere de sık sık atıfta bulunur. Bunlardan biri Yaşlı Plinius’un (y. 23/24-79) <i class="calibre2">Naturalis historia’da [Doğa Tarihi]</i> (II, 20) öne sürdüğü düşünce, diğeri de liberal disiplinler konusunda hem vezin hem de manzum bir eser olan <i class="calibre2">De nuptiis philologiae et mercurii’nin. [Filoloji ile Mercurius’un Evlenmesi]</i> yazarı pagan filozof Martianus Capella’nın (aktif olduğu yıllar 410-439) savunduğu düşüncedir.</p>

  <p class="block_9">Göklerin gerçekliğinin yanı sıra Boethius’a göre dünyevi gerçekliğin unsurları arasında, bir ahenk söz konusudur: Nitekim Empedokles’e göre, var olan maddenin tamamını oluşturan dört element (toprak, hava, su ve ateş) kendi aralarında dengeli ve orantılıdır. Gökyüzündeki dönüşlerin ritmine uyan zamanın döngüsel seyrinin ahenk ve uyumu, yeryüzü üzerinde birbirini izleyen mevsimlerle sergilenir.</p>

  <p class="block_39">İnsan müziği</p>

  <p class="block_9">Boethius’un müziğin tamamını altında topladığı insan müziği, bu kozmik ahengin yansımasıdır. İşitilmeyen bu müzik sadece içsel bir analiz sonucu algılanır ve bu şekilde ruhun ve bedenin insanın içinde oluşturdukları bileşimin harika bir orantıya sahip olduğu anlaşılır. Boethius burada Platon’un <i class="calibre2">Timaios’ta</i> sunduğu makro ve mikro-kozmik ahenk düşüncesine inandığını gösterir, ancak ruhsal açıdan doğru ahengin sağlanması için ruhun akılcı ve mantık dışı unsurlarının mükemmel bir denge halinde olması gerektiğini vurguladığı zaman Aristoteles’in (MÖ 384-322) <i class="calibre2">Ruh Üzerine</i> (III, 9) eserinden açıkça alıntı yapar; Boethius’a göre ahenk daima karşıt şeylerin bir araya gelmesinden, karşıt unsurların bir arada var olmasından oluşur.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Felsefe:</b> <i class="calibre2">Boethius: Bir Uygarlığın Geleceğe Aktarım Aracı Olarak Bilgi,</i> s. 363</p>

  <p class="block_47"><b class="calibre3">Bilim ve Teknik:</b> <i class="calibre2">Yunan Mirasının Geri Kazanılmaya Başlanması,</i> s. 409</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Klasik Miras ve Hıristiyan Kültürü: Boethius ve Cassiodorus, s.</i> 578</p>

  <p class="block_47"><b class="calibre3">Müzik:</b> <i class="calibre2">Geç Antikçağ ile Erken Ortaçağ Arasında Müzik ve Ansiklopedi Kültürü,</i> s. 882</p>

  <p class="block_46"> </p>
</body>
</html>
