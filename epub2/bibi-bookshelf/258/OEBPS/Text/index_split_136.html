<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_75" id="id_Toc404942933">Gregorius Magnus ve Azizlerin Yaşam Öyküleri</p>

  <p class="block_6">Pierluigi Licciardello</p>

  <p class="block_19"> </p>

  <p class="block_19"> </p>

  <p class="block_31">Kilisenin yapılandırılmasında büyük rol oynayan Gregorius Magnus hem siyasi hem de edebi bir kişiliktir. Çok yönlü olan edebi eserleri Kitabı Mukaddes tefsirleri, mektup yazımı, didaktik edebiyat ve azizlerin yaşam öykülerini içerir. Ortaçağda azizlerin yaşam öyküleri, şehitlik, keşişlik ve piskoposluk olmak üzere farklı kutsallık türlerine dayalıdır. Gregorius Magnus’un Dialogi’si, Norcialı Aziz Benedictus başta olmak üzere, çağdaşları olan çeşitli İtalyan azizlerinin mucizelerini konu alır. Gregorius Magnus, herkes tarafından anlaşılabilecek bir dille, kırsal bölgelerdeki halka yakın olan kilisenin başkahramanlarını sunar.</p>

  <p class="block_46"> </p>

  <p class="block_46"> </p>

  <p class="block_30">Hayatı</p>

  <p class="block_9"><span>Roma’nın en asil ailelerinden birine doğan Gregorius Magnus (y. 540-604,</span> <span class="text_"><img alt="Image" class="calibre4" src="../Images/image-2.jpg" /></span> <span>&gt; 590) klasik akımın kurallarına göre eğitim alır, hukuk okur ve Roma evrenselliğinin anısını taşır. Siyasi kariyerinde hızla ilerler, 35 yaşında Roma valisi olur, derken aniden hayatı değişir. Kamusal yaşamdan çekilir ve kendini tamamıyla Tanrı arayışına adamak amacıyla Sant’Andrea al Celio Manastır’ına çekilir. Ancak kilise kısa süre sonra yeniden kamu hizmetine dönmesini isteyecektir. Papalık elçisi olarak Konstantinopolis’e gittikten sonra 590’da papa ilan edilir. 14 yıl süren papalığı sırasında hem siyasal hem de kültürel açıdan etkili çalışmalarıyla kilisenin çehresini değiştirecektir. Kilisenin mirasını yeniden düzenlemenin, Longobardlara, Angllara ve Vizigotlara Hıristiyanlığı kabul ettirmenin ve litürji alanında reformlar gerçekleştirmenin (“Gregoryen İlahisi” ona atfedilir) yanı sıra çağının en önemli yazarlarından biri sayılmasına neden olan son derece geniş kapsamlı edebi eserler de yazmıştır.</span></p>

  <p class="block_46"> </p>

  <p class="block_46"> </p>

  <p class="block_30">Edebi Eserleri</p>

  <p class="block_9">Son derece zengin olan mektup derlemeleri, kilise yaşamıyla ilgili çok çeşitli konulara değinir ve ortaçağ Avrupa’sında dine adanan hayatın maddi ve ruhani koşullarının incelenmesi için olağanüstü önem taşıyan tarihi bir kaynak oluşturur. Canterbury’nin misyoner piskoposu Augustinus’a (?-604) yazdığı ve pagan tapınakların yok edilmeyip Hıristiyan kiliselerine dönüştürülmesi gerektiği, bu şekilde eski ibadeti yok etmeden, insanlara onun yerini alan yeni bir dinin verilebileceğini anlattığı ünlü mektubu göz önüne almak yeterli olacaktır.</p>

  <p class="block_9"><b class="calibre3">Tefsir yazarı</b> <b class="calibre3">Gregorius</b></p>

  <p class="block_9"><i class="calibre2">Moralia in lob,</i> Eyüb’ün Kitabı’nı konu alan uzun bir tefsir eseridir. Gregorius Magnus, peşini felaketlerin bırakmadığı, devamlı olarak sınanan, acılarla ve fakirlikle aşağılanan, ama yine de Tanrı’ya sadık kalan haklının hikâyesini kendi dönemindeki kilisenin ve insanların paradigması olarak görür. Eski Ahit’in Yahudi halkının Mezopotamya’ya sürgün edildiği trajik dönemde yazılmış olan kehanet kitabını konu alan <i class="calibre2">Homiliae in Hiezechihelem [Hezekiyel’in Yirmi İki Öğüdü]</i> adlı diğer tefsir eseri de benzer bir durum sergiler. Yazarın son tefsir eseri olan <i class="calibre2">Homiliae XL in Evangelia</i> [İncil Üzerine Kırk Öğüt], yazılışı açısından da farklı bir üsluba sahiptir. Bu eser, papanın çeşitli ayinler sırasında Roma halkına verdiği ve sekreterleri tarafından küçük levhalara yazılıp sonradan elyazması eser şeklinde yayımlanan vaazlarından oluşur.</p>

  <p class="block_9">Gregorius Magnus’un kutsal metinin tefsir yazarı olarak sunduğu çoklu ve hayal gücü açısından zengin yorumlar genelde ahlaki, yani ruhani niteliktedir. Aziz Augustinus’u (354-430) örnek alan yazar, Kitabı Mukaddes’te insanları İyiliğe doğru yönlendirebilecek, onları felaket anlarında teselli edip göklerdeki anavatanlarına, yani Kutsal Topraklar’a götürebilecek bir Tanrı’nın sesini arar. Gregorius Magnus aynı zamanda mistik yaşamın, eylem ve tefekkürün bilge bir şekilde dengelenmesiyle gerçekleştirilecek Tanrı arayışının hocasıdır; bu anlamda monastik ruhaniliğin de babası sayılacaktır.</p>

  <p class="block_29">Regula pastoralis</p>

  <p class="block_9">Nitelikli papazlar için bir tür rehber olan <i class="calibre2">Regula pastoralis [Papazlığa İlişkin Kurallar],</i> kapsam açısından daha dar olmasına karşın önemi büyüktür. Bu eser didaktik türe ait kabul edilse de Gregorius Magnus’un ruhaniliğini ve mistisizm doktrinini sergiler. Nitekim yazara göre papazlar Tanrı arayışı ile topluma sundukları kamu hizmeti, yani tefekkür yaşamı ile faal yaşam arasında tam bir denge sağlamalıdır.</p>

  <p class="block_9">Gregorius Magnus’un muhtemelen en önemli eseri olan <i class="calibre2">Dialogi</i> (593) erken ortaçağdaki azizlerin yaşam öyküleri türüne dahildir.</p>

  <p class="block_46"> </p>

  <p class="block_46"> </p>

  <p class="block_30">Erken Ortaçağda Azizlerin Yaşam Öyküleri</p>

  <p class="block_9">Erken ortaçağdaki azizlerin yaşam öyküleri, geç antikçağdaki azizlerin yaşam öykülerini miras alarak ve genel anlamda bu çağın türlerini sürdürerek ilerler: şehit listeleri, biyografiler <i class="calibre2">(Passio,</i> yani çile veya <i class="calibre2">Vita,</i> yani yaşam öyküsü) ve mucize derlemeleri. Şehit listeleri, kutsallığı konu alan kısa bir yazı türüdür, litürji takvimi içerisinde bir azizin tanımlanması için gerekli olan az sayıdaki veriyle sınırlıdır.</p>

  <p class="block_9">İlk Hıristiyan şehitlerin erken ortaçağda bol miktarda üretilmeye devam eden <i class="calibre2">Passio’</i>ları yazılırken antik metinler kopyalanır, jenerik ve klişe olay örgüleri örnek alınır ve toplum hafızasının muhafaza ettiği ve genelde çarpıttığı anılar temel alınır. Taklide dayalı bu edebi türde özgünlük kriterinin yerini, görünürde eski olan metini meşru kılma amacı taşıyan simgesel modele bağlılık kriteri alır. Hayatlarını feda ederek İsa’yı örnek alma idealini gerçekleştiren çağdaş şehitler de yok değildir: Bunun örnekleri Longobardların istila ettiği İtalya’da (568-604); VII ila VIII. yüzyıllar arasında İngiltere ve Almanya’daki misyonerler arasında ve IX. yüzyılda Arapların istila ettiği İspanya’da görülebilir. Ancak bu gibi olaylar, dinin toplumsal ve siyasal yaşamda giderek daha önemli bir unsur haline geldiği Hıristiyanlıkta çok ender rastlanır.</p>

  <p class="block_9">Erken ortaçağda azizlerin yaşam öyküleri iki ana modele dayanır: keşiş azizler ve piskopos azizler.</p>

  <p class="block_39">Keşiş azizler</p>

  <p class="block_9">Monastik azizlerin yaşam öykülerinde ya yerleşik yaşam (kıta modeli) ya piskoposluk (ada modeli) veya tefekkür hayatı ya da faal hayat konu alınır, İrlanda ve İngiltere’ye özgü olan ada modeli, paganlara Hıristiyanlığın kabul ettirilmesi misyonunu temel alır. İrlandalı Patrick (y. 389-461) ve Colomban (y. 540-615) ile İngiliz Wynfrith-Bonifacius (672/675 -754) ve Willibrord (658-739) gibi keşiş olan azizler bunun için vatanlarından ayrılıp Batı topraklarına yolculuk yapmıştı. İrlanda monastisizmi katı tövbekârlık ve yoğun duaya önem verir, özellikle elyazması eserlerin kopyalanması başta olmak üzere el emeğini yüceltir ve Roma litürjisine karşı yerel kiliselerin geleneğini savunur.</p>

  <p class="block_9">Ada monastisizminin en ilginç metinlerinden olan <i class="calibre2">Navigatio Sancti Brendani’de [Aziz Brendanus’un Deniz Yolculuğu]</i> (VIII veya IX. yüzyıl) misyonerlik ideali, fantastik türden bir deniz yolculuğu şeklinde ifade edilir ve gerçek ile hayal gücü birbirine karışır; Burada tarihle coğrafya ortadan kalkar ve ölüler dünyası canlılar dünyasıyla sürekli iletişim halinde olup iki dünya birbiriyle kaynaşır.</p>

  <p class="block_39">Piskopos azizler</p>

  <p class="block_9">Piskopos olan azizlerin yaşam hikâyelerinde ise ortaçağ kilisesinin Batıda karşılaştığı tüm tarihi zorluklara yer verilir; bunların arasında pagan olmaya devam eden bir dünyanın (özellikle kırsal bölgelerin) Hıristiyanlığı kabul etme sürecini tamamlama gereksinimi, sapkınlıklara ve özellikle Germen halkları arasında yaygın olan Aryanizme karşı mücadeleler, bazen de kentsel halkların dindışı güçlerin zorbalığına ve düşman saldırılarına karşı korunması vardır. Özellikle ruhban sınıfının yönetici sınıfı anlamına geldiği ve resmi görevlere sahip olduğu Galya’da, azizler Hıristiyan halkının tarihi mücadelesinde dini rehber haline gelir, halkı doğal veya doğaüstü düşman güçlere, insani veya Şeytani düşmanlara karşı korur ve İncil’deki iyilik ve uysallık ideallerinden oldukça uzak bir katılıkla Tarih içerisinde otoritesini dayatır.</p>

  <p class="block_9">Azizlerin yaşam öyküleri, azizliğin işareti olan mucizelerle doludur. Mucizelerle ilgili haberler toplanır ve bağımsız bir şekilde dolaşıma girer. Mucizeler doğal düzenin/insanoğlunun işlediği günahlardan veya Şeytan’dan dolayı altüst olmuş olan düzenin telafi edilmesi demektir; azizler, dünyevi olan ile ilahi olan arasındaki aracılık kabiliyetleriyle düzeni geri getirirler. Azizler daima kutsal olan için aracılık ederler, sahip oldukları doğaüstü nitelikleri onlara emanet edilen inananları korumak için kullanırlar. Bu anlatılanlardan, halkın kendini koruma ihtiyacının giderek arttığı, erken ortaçağ zihniyetinin en önemli özelliklerinden biri olan, insanoğlunun kendisinden daha büyük güçler karşısında hissettiği güvensizlik duygusu anlaşılabilir.</p>

  <p class="block_39">Kutsal emanetler</p>

  <p class="block_9">Mucizelerin yanı sıra ruhban sınıfının önce engel olmaya çalıştığı, sonra izin verdiği, daha sonra da rehberlik ettiği kutsal emanetlerin ibadeti de gelişir. Kutsal emanetler, azizlerin tarihte var olmuş kişiler olduğunun somut işaretidir, mucize yaratabilecek olağanüstü nesnelerdir. Kutsal emanetler ibadet ve takas nesnesidir, armağan da edilirler, çalınırlar da. Kiliseler kutsal emanetler üzerine inşa edilir ve onlar sayesinde saygınlık ve meşruiyet kazanır. Şarlman’ın (742-814) biyografi yazarı olan Eginard (y. 770-840), IX. yüzyılda Aziz Marcellinus ile Aziz Petrus’un kutsal emanetlerinin Roma’dan Aquisgrana’ya taşınma sürecinin heyecan verici hikâyesini anlatır: Bir gece vakti gerçekleşen bu sürükleyici hırsızlık macerası, başkentine kurulacak kiliseye kilisesine kutsal emanet kazandırmak için bizzat imparatorun talimatıyla gerçekleştirilir.</p>

  <p class="block_46"> </p>

  <p class="block_46"> </p>

  <p class="block_49"><b class="calibre13">Gregorius Magnus’un</b> <span class="text_13">Dialogi</span> <b class="calibre13">Eseri</b></p>

  <p class="block_9">Gregorius Magnus’un <i class="calibre2">Dialogi</i> eseri, yazarın çağdaşı veya kısa süre önce vefat etmiş azizlerin İtalya’da gerçekleştirdiği mucizelerin derlemesidir. Papanın amacı, Gotlarla Longobardların mahvettiği İtalya’da, birçok insanın dünyanın sonunun yaklaştığına inandığı umutsuz bir ülkede azizlerin faal olmaya devam etmesinin İlahi Takdir’in tarihte rol oynamaya devam ettiğinin kanıtı olduğunu göstermektir. Gregorius Magnus’un azizleri mucizeler yaratır, doğaya egemen olurlar. Papanın tespit ettiği derin anlamda, geleceği gören azizlerdir, yani olaylarda Tanrı’nın ilahi planını görürler ve Onun dünyadaki araçları olurlar. Azizlerin mucizeleri, şehirlerin artık birer referans noktası oluşturmadığı, artık büyük ölçüde kırsal olan İtalya’da gerçekleşir. Savaşlar ve hastalıklar devam eder, somut ve hain, bazen de saf olan Şeytanlar halkı kandırırlar ve Tanrı yalnız başına ve savunmasızdır. Tanrı’ya destek olmak için bir tek azizler, yani Tanrı’nın insanları, bu duruma müdahale ederler. Azizler yeni, ruhani ve peygamberlerin öngördüğü gibi halka yönelik olan bir kilisenin, kurumlar hiyerarşisine tam olarak oturmayan bir kilisenin kahramanlarıdır.</p>

  <p class="block_9"><i class="calibre2">Dialogi</i> eserinin ikinci kitabı, biyografisi ilk defa Gregorius Magnus tarafından yazılmış olan Norcialı Aziz Benedictus’a (y. 480-y. 560) ayrılmıştır. Benedictus olabilecek tüm aziz modellerini ve Gregorius Magnus’un kilisesinin tarihi gereksinimlerini kendinde toplar: Hem keşiştir hem inzivaya çekilir, hem kâhindir hem de misyonerdir ve Orta İtalya’da, Subiaco ile Montecassino’da faaldir. Montecassino’ya ulaştığında şehrin pagan tanrılara ibadet ettiğini görür ve vaaz vermeye başlar; Apollo’nun tapınağını yıkıp yerine ileride Benedikten tarikatı haline gelecek topluluğun ilk manastırını inşa eder.</p>

  <p class="block_9"><i class="calibre2">Dialogi,</i> edebi açıdan, Gregorius Magnus’un bir yazar olarak başyapıtıdır. Yazar, okuma yazması olmayan halkın aksi takdirde anlayamayacağı inancın derin hakikatlerini aktarmak için sade hikâyelere başvurur ve <i class="calibre2">narratio</i> [anlatım] ile <i class="calibre2">expositio</i> [açıklama], teori ile uygulama arasında gidip gelir. Bu şekilde kültür düzeyi açısından dönemin toplumu içinde var olan büyük farklılıkları aşmış ve çok çeşitlilik gösteren büyük bir kitleye ulaşmış olur.</p>

  <p class="block_57" id="calibre_pb_136"> </p>
</body>
</html>
