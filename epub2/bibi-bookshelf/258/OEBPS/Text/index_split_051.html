<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942855">Kentlerin Çöküşü</p>

  <p class="block_6">Giovanni Vitolo</p>

  <p class="block_19"> </p>

  <p class="block_19"> </p>

  <p class="block_31">Antik dönemden ortaçağa geçiş sırasında birçok Roma kenti ortadan kalkar, yer değiştirir veya alan küçülür; burada söz konusu olan sadece bir kriz dönemi değil, farklı bölgeler içerisinde kentsel hiyerarşilerde konum değişikliği ve yeni ihtiyaçların doğuşu sonucunda kentsel alanların klasik çağa göre farklı şekillerde kullanılmasıdır.</p>

  <p class="block_46"> </p>

  <p class="block_46"> </p>

  <p class="block_30">Nedenler</p>

  <p class="block_39">Geç antik dönemde kentsel ağın düzensizliği</p>

  <p class="block_9">IV ila VI. yüzyıllarda Roma İmparatorluğu’nun Batı kesimindeki kentsel ağ derin bir dönüşümden geçer. Aslında antik dönemde kentleşmenin derecesi çok farklılık gösterdiği için bu kentler üniter bir durum sergilemiyorlardır: İtalya’da en yüksek düzeydeydi, Fransa’nın güneyi ile İspanya’da da yüksekti, ama Akdeniz kıyılarından uzaklaştıkça azalıyordu ve İngiltere’de neredeyse sıfıra yakındı. Dolayısıyla imparatorluğun sınır bölgelerinde kentler neredeyse tamamıyla ortadan kalkarken, başka bölgelerdeki kentler var olmaya devam eder, ama yüzölçümü ve nüfus açısından büyük değişime uğrarlar; VIII ila IX. yüzyıllar arasında yüzölçümü 30 hektarı, nüfusu da 5000’i geçen pek kent yoktur. Bu açıdan 15 ila 20 bin nüfusa sahip olan Roma’nın durumu farklıdır (imparatorluk dönemindeki nüfusu 1 milyondu). Longobard döneminde yüzölçümü 70 hektardan 25 hektara düşen, ama XI. yüzyıl sonlarında 100 hektara yaklaşan Bologna ise Roma kentlerin küçülmesine (ve ortaçağ ortalarından itibaren yeniden canlanmasına) anlamlı bir örnek teşkil eder.</p>

  <p class="block_39">İstilalar, salgınlar, hidrojeolojik felaketler</p>

  <p class="block_9">Bu olgunun ardında çok sayıda nedenin yattığına inanılır ve hepsi bölgeden bölgeye farklılık gösterir. Özellikle zenginliğin biriktiği yerler olarak kentleri hedef alan Germen istilalarının neden olduğu felaketler farklı şekillerde de olsa her yerde önemli bir rol oynar. İtalya’da en çok etkilenen yerler, Longobardların fethettiği topraklar ile Bizanslıların kontrolü altında kalan toprakların arasındaki sınır bölgeleridir; çekişme konusu olan bu topraklar sürekli olarak askeri baskıya maruz kalır. Uzun süreli bir kriz döneminden geçen Emilia-Romania kentleri bu duruma örnek teşkil] eder; Milano piskoposu Ambrosius (y. <span class="text_17">339.397)</span> 387’de arkadaşı Faustinus’a yazdığı bir mektupta bu kentlerden “kısmen harap olmuş kentlerin cesetleri” <i class="calibre2">(semirutarum urbium cadavera)</i> diye söz eder. Liguria’nın kıyı bölgesinin de benzer bir kaderi olur: Longobard kralı Rothari (?-652), kendisine karşı koyan bu kentlerin 643’te yok edilmesini, Campania’da Napoli ile Capua arasındaki ve Orta-Kuzey Puglia’daki kentlerin de köy düzeyine indirgenmesini emreder.</p>

  <p class="block_9">Veba salgınlarına da oldukça büyük önem atfedilir; 165, 262 ve 542543 yıllarındakiler en ciddileri olup, sonuncusu Etiyopya’dan kaynaklanır ve Yunan-Got Savaşı’nın en yıkıcı döneminde İtalya’yı etkisi altına alır. Bunu VI ila VIII. yüzyıllar arasında en az yirmi kadar daha salgın izler.</p>

  <p class="block_9">Bazı bölgelerde ise hidrojeolojik olaylar ve diğer doğa olayları daha önemli bir rol oynar; bunların arasında Benevento’da deprem, Liguria Veneto, Emilia ve Roma bölgesinde seller, Paestum’da bataklık oluşumu, Nola’da yanardağ patlaması, Pozzuoli’de toprağın yükselmesi sayılabilir. Ancak böyle olayların kent yapılarının bozulma sürecine neden olmaktan çok, onu hızlandırdıklarına ve artık insanların müdahalesiyle engellenmemeleri nedeniyle etkilerinin daha yıkıcı olduğuna inanılır.</p>

  <p class="block_46"> </p>

  <p class="block_46"> </p>

  <p class="block_30">Kentsel Alanların Yeniden Düzenlenmesi</p>

  <p class="block_39">Malzemenin geri kazanılması</p>

  <p class="block_9">Kentlerde yaşayanların sayısındaki azalma hem artık çevre mahalleleri dışarıda bırakan surlarla korumaya alınan kentsel bölgenin küçülmesinde hem de içerisinde tarım, hatta mera amaçlı açık alanların oluşumunda belirleyici rol oynar. Roma’da durum böyledir; kentsel doku parçalanır, küçük yerleşim adaları meydana gelir ve Colosseum ve Marcellus tiyatrosu gibi eski anıtların kalıntıları arasında da sıtma kaynağı olan bataklık bölgeler oluşur.</p>

  <p class="block_9">İtalya’nın hemen her tarafına yayılmış bir olgunun en görünür örneğini yine Roma sunar: Antikçağlardan kalma yapıların sütunları, sütun başlıkları, mermerleri ve diğer malzemeleri ya bir bütün olarak ya da parçalanıp inşaat malzemesi olarak, özellikle dini özellik taşıyanlar başta olmak üzere yeni yapılarda kullanılmaya başlar. Bu tür kullanımlara Pavia ve Verona’da başvurulduğu belgelenmiştir. Bu âdet, geçmişte antikçağlardan kalma kentlerin çöküşüne ve inşa yöntemlerinin kötüleşmesine dair bir kanıt olarak görülmüştür. Ancak günümüzde hem yeni ihtiyaçlarla hem de savunma yapıları, azizlerin mezarları ve yeni piskoposluk kiliseleri gibi bölgesel yerleşimlere özgü yeni güçlü unsurların ortaya çıkışıyla karşılaştığında, yaşam alanlarını baştan düzenlemeyi başaran bir toplumun yaratıcılığının ifadesi olarak da görülür. Bu düzenlemeler birbirlerinden, şu ana kadar sanıldığından çok daha farklı şekillerde ve hızlarda gerçekleşmiştir. Çok geniş ölçekli olayları göz önüne alan tarihçiler, onlara gerçekliğe tekabül etmeyen bir doğrusallık ve düzen atfetmeye eğilimlidirler, bakış açıları da böylelikle bozulmaya maruz kalır.</p>

  <p class="block_9"><b class="calibre3">Doğrusal olmayan</b> <b class="calibre3">bir süreç</b></p>

  <p class="block_9">Günümüzde ise arkeolojinin katkısıyla olaylar daha net görülmeye başlamış ve bir bütün olarak bakıldığında, uzun ve önü alınamaz gibi görünen çöküş süreçlerinin bazen uzun veya kısa duraksamalar, hatta canlanma dönemleriyle (Cuma, Nola, Paestum) bölündüğü ve fiziksel anlamda olmasa da ideolojik anlamda, VI. yüzyıla kadar kentlerde yaşamın devamlılığının bir parçası olarak gerçekleştiği anlaşılmaktadır. Merkezleri IV. yüzyılda terk edilmiş binalarda yer alan kurumlara bağlı unvanların Avellino’da VI. yüzyılda bile kullanılmaya devam edildiği gözlenmiştir.</p>

  <p class="block_9">Son dönemlerde yürütülmüş araştırmalarda, kentsel alanların gerçek anlamda terk edilmesinin veya boyutlarında değişiklik olmasının yanı sıra klasik çağa göre yaşam alanlarının farklı şekillerde kullanıldığı da görülmüştür. Daha önceleri resmi kullanım için amaçlanmış olan yapıların ve mekânların istihkâm ve konut için kullanılması ve <i class="calibre2">forum</i> [ana meydan], hamam, amfitiyatro veya başka alanların mezar olarak kullanılması, işlevsel dönüşümlerin en sık rastlanan, en belirgin örneklerini oluşturur.</p>

  <p class="block_39">Piskoposluk kiliselerinin kurulması</p>

  <p class="block_9">Kentsel görünümdeki en büyük yeniliklerden biri Hıristiyan ibadet mekânlarının ve özellikle piskoposluk kiliselerinin ortaya çıkmasıdır; ister <i class="calibre2">forum</i> bölgesinde, ister kentin başka bir kesiminde kurulsun, piskoposluk kilisesi kente alternatif olarak oluşturmaz ve bazen de kent yapısının bozulmasına neden olur. Piskoposluk kilisesi, en azından başlangıç döneminde kentin civardaki çiftçi halkın referans noktası olmaya devam etmesini sağlar, çünkü kırsal bölgelerin dini olarak örgütlenmesi kentteki kiliseye bağlıdır ve vaftiz dahil olmak üzere bazı ayinler için kentteki kiliseye gitmek gereklidir. Ancak uzun vadede bazı piskoposluk kiliselerinin ortadan kalkması veya bulundukları bölgelerin dini referans noktası olarak işlevlerini kaybetmesi engellenemez.</p>

  <p class="block_46"> </p>

  <p class="block_46"> </p>

  <p class="block_30">Yeni Kentsel Hiyerarşiler</p>

  <p class="block_9">Longobardların istilasından sonra İtalya’nın hem Longobardların fethettiği kısımlarında hem de Bizans kontrolünde olmaya devam eden bölgelerinde, yeni işlevlerin eklenmesiyle de olsa kent hayatındaki devamlılık düzeyi daha yüksektir. Coğrafi konumlarından dolayı civar toprakların kontrol altında tutulması açısından önemli sayılan kentler surlarla çevrilir ve bazıları sade, bazıları görkemli savunma yapılarıyla donatılırlar; bu şekilde sivil yaşamın merkezinden çok kale özelliğini alması onların yakılıp yıkılmasını engellemez (Brescello, Cuma).</p>

  <p class="block_39">Karmaşık ve çok yönlü bir tablo</p>

  <p class="block_9">Ne olursa olsun hem antikçağda hem de ortaçağda kentsel dokunun dönüşümü yalnızca daha büyük çaptaki bölgesel ölçekte anlaşılabilir; hem ticari ilişkilerdeki krize bağlı olarak bölgesel ulaşım ağındaki değişiklikler hem de iktidar merkezlerinin yer değiştirmesi sonucu meskûn merkezlerin hiyerarşilerindeki değişiklikler ancak bu açıdan bakıldığında kavranabilir. Capua ile Napoli bu olguya verilebilecek en anlamlı örneklerdir. Diocletianus’un (243-313) gerçekleştirdiği yeni idari düzenleme bağlamında yaratılan yeni Campania eyaletinin valisinin <i class="calibre2">(corrector)</i> buraya yerleşmesiyle yükselmeye başlayan Capua, bölgenin kentsel merkezlerinin dahil olduğu hiyerarşinin yeniden düzenlenmesini gerektirir ve bundan zarar gören küçük merkezlerin çöküşü Capua’nın yükselmesiyle başlar. Ancak sonraki yüzyıllarda Capua da önü alınamaz bir çöküş sürecine girer; 841’de terk edilir ve 856’da daha güvenli sayılan bir yerde, Volturno Nehri’nin üzerinde yeniden kurulur. Napoli örneği daha karmaşıktır; Narses’in (y. 479-y. 574), Yunan-Got Savaşı sırasında yer alan katliamlar sonrasında kentin nüfusunu artırmak için 535’te Cuma, Pozzuoli, Nola, Stabia ve Sorrento’nun sakinlerini buraya getirme kararının, kentin kaderi üzerindeki etkisi yadsınamaz; nüfusta genel bir azalmanın yaşandığı bu dönemde bu kararın o merkezler üzerindeki etkisini de anlamak zor değildir. Roma dönemine göre önem kaybeden Aosta, Aquileia, Cervia, Chiusi ve Formia ile o döneme göre önem kazanan Lucca, Floransa, Salerno ve Bari de kentsel hiyerarşide konum değişikliğine örnek teşkil ederler.</p>

  <p class="block_9">Ortaya çıkan kentsel gerçeklik tablosu karmaşık, çok yönlü ve zaman içinde değişen bir yapıya sahiptir: Her kent kendine özgü bir durum oluşturur, olaylar sadece bölgesel bağlamda değil, İtalya’nın genel bağlamında da anlaşılabilir. Farklı karakterlerde ve rollerde de olsa hem Longobardlar tarafından fethedilen hem de Bizans kontrolü altında kalan topraklarda kentsel bir ağ var olmaya devam eder. Her iki durumda da VIII ila IX. yüzyıllar arasında belirgin bir biçimde yaratıcılığın ifadeleri olan ve kentin Roma döneminde olduğu gibi tüketim merkezi değil; üretim ve takas merkezi olarak görüldüğü ortaçağ kentselliğinin temellerini oluşturan süreçler yer alır. Yakın çevredeki toprakların sahipleri kentlerde oturmaya devam etse de sayıları giderek artan üretici sınıfların temsilcileri yeni ekonomi faaliyetleri oluşturur.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Şehirden Kırsal Kesime,</i> s. 55; <i class="calibre2">Kölelik, Kolonluk Sistemi ve Serflerin Köleliği,</i> s. 60; <i class="calibre2">Çevre, Ortam ve Nüfus, s.</i> 253; <i class="calibre2">Curtis Ekonomisi ve Kırsal Derebeylikler, s.</i> 262; <i class="calibre2">Orman,</i> s. 266; <i class="calibre2">İmalat Alanı ve Loncalar, s.</i> 277; <i class="calibre2">Tüccarlar ve Ulaşım Yollan, s.</i> 281; <i class="calibre2">Deniz Ticareti ve Limanlar, s.</i> 285; <i class="calibre2">Ticaret ve Para, s.</i> 291</p>

  <p class="block_72" id="calibre_pb_51"> </p>
</body>
</html>
