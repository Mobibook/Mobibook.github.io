<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942917">Manastır Kültürü ve Monastik Edebiyat</span></p>

  <p class="block_6">Pierluigi Licciardello</p>

  <p class="block_19"> </p>

  <p class="block_19"> </p>

  <p class="block_31">Hem Doğuda hem de Batıda keşişlik geleneğine pürüzsüz bir şekilde dahil olan ortaçağ monastisizm bu geleneğe sadık kalırken bir yandan da onu yeniliklere tabî tutar. Keşişlerin Kitabı Mukaddes’in okunmasından tefekküre kadar uzanan ruhani seyri mistik bir teoloji şeklidir, ortaçağda ise akılcı Tanrı arayışı olan skolastik teoloji monastik teolojiyle tezat oluşturur. Monastik teolojinin odağında Tanrı sevgisi ve Onunla mistik birleşme isteği bulunurken teorik olarak hor görülen edebi kültür de pratikte takip edilir ve geliştirilir.</p>

  <p class="block_46"> </p>

  <p class="block_46"> </p>

  <p class="block_30">Kültürden Ruhaniliğe Ortaçağ Monastisizmi</p>

  <p class="block_9">Keşişlik bir çelişkiden, ruh ile beden, ruh ile madde, Tanrı ile dünya arasındaki düalizmin güçlü bir şekilde kabulünden doğar. Kitabı Mukaddes’ten ilham alınan bir mükemmelliğe ulaşmaya çalışan keşişler bu çelişkiyi dünyadan uzaklaşarak, Tanrı arayışını dünyadan uzakta, tövbekârlık ve ibadet yoluyla gerçekleştirerek çözerler. Monastisizm, kilise tarihinde en azından IV. yüzyıldan başlayarak günümüze kadar süren ruhani bir tercihtir (bazılarına göre, tüm dinlerde var olan bir unsurdur).</p>

  <p class="block_9">Ortaçağ monastisizmi ile geç antikçağın monastik geleneği arasında sıkı bir dayanışma vardır. Geçmiş deneyimlerle kopukluk değil, devamlılık söz konusudur. Ortaçağ monastisizminin temel kaynakları, patristik dönemin büyük Yunan ve Latin monastik yazarlarıdır. En çok okunan metinler arasında <i class="calibre2">Babalar’ın Sözleri (Apophtegmata Patrum, Dicta Patrum),</i> İskenderiyeli Athanasius (295-y. 373) tarafından yazılmış olan <i class="calibre2">Vita Antonii</i> (Aziz Antonius’un Hayatı) (y. 250-y. 356) Johannes Climacus (y. 579’dan önce-y. 649) tarafından yazılmış olan <i class="calibre2">Scala Paradisii</i> (Cennete Götüren Merdiven) ve Latince tercümesi Aziz Hieronymus’a (y. 347-420) atfedilmiş olan <i class="calibre2">Vitae Patrum</i> (Babalar’ın Hayatı) vardır. Latin yazarlar arasında ise Hippolu Aziz Augustinus (354-430) ile Jean Leclercq (19111993) tarafından <i class="calibre2">doctor desiderii,</i> yani Tanrı özleminin âlimi adı verilmiş olan, monastik mistizmin büyük yorumcusu Gregorius Magnus (y. 540604) sayılabilir.</p>

  <p class="block_39">Gramer ve eskatoloji</p>

  <p class="block_9">Ortaçağ monastisizmi, birbirine karşıt gibi görünen iki eğilim arasında bölünmüş gibidir. Bunlar “gramer” ve “eskatoloji” veya edebiyat sevgisi ile Tanrı arayışıdır (Jean Leclercq). Keşişlerin hedefi Tanrı arayışıdır ve bunun için kültüre ihtiyaç yoktur; tam tersine İsa, müritlerini cahil balıkçılar arasından seçmiştir. Keşişlerin örnek aldığı tavır olan <i class="calibre2">docta ignorantia</i> [bilge cehaleti] dünyevi kültür konusunda cehalet içinde, ama Tanrı’yla ilgili konularda bilgili olmak anlamına gelir. Bilim ile ilim bu şekilde tam bir zıtlık oluşturmuştur. Ancak pratikte ortaçağ keşişleri edebi kültürü tanır ve ondan yararlanırlar. Manastır okulunda keşiş adayıyken edebiyat okur, edebi eserler yazdıkları olur, öğretmen olarak veya elyazmalarının kopyalamasında görev alırlar.</p>

  <p class="block_46"> </p>

  <p class="block_46"> </p>

  <p class="block_30">Monastik Teoloji</p>

  <p class="block_9">Ortaçağın XII. yüzyıla kadar süren erken dönemi monastik kültürün hâkimiyeti altındadır. Manastırlar (örneğin Montecassino, Bobbio, Fulda, Cluny), Batıdaki en önemli kültür merkezlerini oluşturur. Bedenselliğin reddedilmesiyle katı bir tövbekârlık ve ibadet üzerine kurulu olan keşiş ruhaniliği her şeye egemendir.</p>

  <p class="block_39">Tefekkür, sevgi ve bilgi</p>

  <p class="block_9">Monastik teoloji Kitabı Mukaddes’i konu alan <i class="calibre2">lectio</i> [okuyup yorumlama] ve <i class="calibre2">meditatio</i> [düşünce] süreçlerine dayanır. Düşünce süreci aynı zamanda <i class="calibre2">oratio</i> [ibadet] anlamına gelir ve Tanrı’nın <i class="calibre2">contemplatio</i> [tefekkür] sürecine götürür. <i class="calibre2">Contemplatio,</i> keşiş ruhaniliğinde kilit bir kavramdır; uğruna her şeyden uzaklaşılan Tanrı, görkemli uzaklığı içinde de olsa «görülmeye» çalışılır. Tanrı sevilir ve arzu edilir. Ruhani ve duygusal bir bilgi şekli olan Tanrı sevgisi Ona ulaşmanın tek yoludur.</p>

  <p class="block_9">XI ile XII. yüzyıl arasında durum değişir ve teoloji yapmanın yeni bir yolu olan skolastisizm ortaya çıkar. Tanrı’yı duygusal olarak tecrübe etmenin yerini entelektüel arayış alır. Başlangıç noktası yine Kitabı Mukaddes’tir, ama bu kez Tanrı konusunda bir mantık sorunu için temel oluşturur; bu mesele <i class="calibre2">(quaestio)</i> zihinsel ve diyalektik terimler yoluyla çözülecektir ve bu çözüm <i class="calibre2">(solutio)</i> Tanrı’nın akılcılık yoluyla bilinmesi açısından bir adım daha atıldığı anlamına gelecektir.</p>

  <p class="block_46"> </p>

  <p class="block_46"> </p>

  <p class="block_30">Ortaçağda Bir Monastik Edebiyatı Var mıdır?</p>

  <p class="block_9">Ortaçağda gerçek anlamda bir monastik edebiyat yoktur, çünkü keşişler, bu dönemin edebiyatının geri kalan kısmında rastladığımız türlerin benzerlerini kullanırlar. Ancak monastisizmin daha önce sözünü ettiğimiz temel tavrı, yani Tanrı’yı edebiyat yoluyla da arama eğiliminden dolayı tercih edilen edebi türler söz konusudur.</p>

  <p class="block_39">Tefsir aracı</p>

  <p class="block_9">Keşişlerin kutsal metinlerin ve Kitabı Mukaddes’in ardındaki gizemi araştırmak istemelerinin nedeni tek ve kesin bir açıklama elde etmek değil, yeni ruhani anlamlarını keşfetmek ve insanoğlunun tarihinin gizemine yeni yollardan erişebilmektir. Tefsir keşişlik tarafından bu nedenle sevilen bir edebi türdür. Monastik tefsir, içselliğe getireceği yararlar açısından kutsal metinlerin ruhani anlamını ortaya çıkarmayı amaçlar. Tefsir, Tanrı’nın Kelime’sine en üst derecede saygı çerçevesi içinde, “tartışmaktan çok dua ederek” ve gizemin kapalı kapısını saygıyla tıklatarak gerçekleştirilmelidir. Örneğin Karolenj döneminin en büyük tefsir yazarlarından biri olan Rabanus Maurus (y. 780-856) bir keşiştir.</p>

  <p class="block_9">En çok sevilen türler arasında özellikle kişisel deneyimlerin ifade edilebildiği mektuplar, diyaloglar, günlükler, <i class="calibre2">conlationes</i> [bilgi derlemeleri], ünlü deyiş derlemeleri (antolojiler, <i class="calibre2">florilegium</i> [farklı eserlerden derlemeler]) ve azizlerin yaşam hikâyeleri yer alır. Azizlerin yaşam hikâyelerinde “keşiş modeli,” piskoposluk işlevi gibi dine adanan diğer yaşam biçimleriyle kaynaşır. Keşişler tarihyazımını da çok severler; tarihyazımı hem manastırı hem de bölgesel veya evrensel tarihi konu alabilir. Evrensel tarihyazımında Tanrı’nın bu alandaki takdiri tarihin fiili gerçekleşmesiyle tasvir edilir.</p>

  <p class="block_39">Litürji</p>

  <p class="block_9">Keşişlerin sayısız eser yazdığı litürji alanı ayrı bir yer hak eder. Manastır yaşamı litürjik ayinleri merkez alır ve her gün ayinlere göre bölünür. Manastır ayinleri günün belli saatlerinde (sabah duasından akşam duasına kadar) koro halinde yerine getirilir ve değişimli olarak Kitabı Mukaddes’ten veya başka eğitici metinlerden, Mezmurlar Kitab’ından ve diğer ilahilerden (ilahiler, karşılıklı ilahi okumalar ve Kitabı Mukaddes’ten mısralar) okumalar içerir. Keşişlerin, kendi törenleri ve özellikle önem verdikleri bayramlar için (manastırın koruyucu azizinin bayramı, İsa’nın ve Meryem Ana’nın bayramları) ve sırf yazma zevkinden litürji metinleri yazmış olmaları doğaldır. Keşişlerin bu alanda yazı yazması, teorik tefekkür değil de pratik yazı yoluyla Tanrı’yı yüceltmenin bir başka şeklidir.</p>

  <p class="block_39">Çileci keşişler ve mistisizm</p>

  <p class="block_9">Monastik dilin başlıca konuları, vazgeçiş -Tanrı’yı arzulama- Tanrı’ya yükseliş şeklindeki çileci seyri merkez alır. İlahi Ruh, tövbekârlığın yarattığı içsel ıssızlığa inerek insanı güçlendirir ve yeniler. Mistik ağıt, içi Tanrı’yla dolan insanı altüst eden o anlatılamaz mutluluğu sıcak ve somut bir şekilde ifade eder. Mistik birlik, ışık, ısı, tarif edilemez bir mutluluk, tutku ateşi ve gelinle damat arasında cinsel birleşme olarak tarif edilir. Tanrı’ya yükseliş, Mezmurlar Kitabı 54,7’ye göre inanç kanatlarıyla uçmak gibidir: “Uçup huzur bulmam için kim bana güvercin kanatları verecek? 0 zaman geze geze uzaklara gider, çöllerde yaşardım.” Seçilen yaşamın fedakârlıklardan ibaret olmasına rağmen, keşişlik cennet bahçesi gibi, Tanrı’ya ulaşmak için altından bir yol <i class="calibre2">(via aurea)</i> veya göklerdeki Kudüs -azizlerin ebedi şehrinin yeryüzündeki beklentisi- gibi tasvir edilir. Bu gibi imgeler, en temel metin olup ezbere bilinen Kitabı Mukaddes’ten kaynağını alır. Yazarların kendiliğinden hatırladığı bu imgeler, anılar yoluyla muhteşem bir çağrışım oyununun bir parçası haline gelir.</p>

  <p class="block_46"> </p>

  <p class="block_46"> </p>

  <p class="block_30">Kurallar, Âdetler, Kanunlar</p>

  <p class="block_39">Aziz Benedictus’un kuralları</p>

  <p class="block_9">Ortaçağ monastisizmi çok zengin bir mevzuat üretmiştir. Bu durumda da antikçağdan kalma kurallar reddedilmez, dönemin yeni hassasiyetleri ışığında gözden geçirilir ve güncellenir. Batıda en çok izlenen sistem, Norcialı Aziz Benedictus’un (y. 480-y. 560) anonim bir yazara ait <i class="calibre2">Regula Magistri’yi</i> [Öğretmenin Kuralı] temel alarak yazdığı <i class="calibre2">Regula</i> (Kural) eseridir. Bu sistem, (daha sonraları <i class="calibre2">ora</i> <i class="calibre2">et labora</i> [dua et ve çalış] şeklindeki formülle özetlenecek olan) dua ile çalışma arasındaki ustalıklı dengeye dayanır; her gün, kişinin hem düşünceye dayalı ve kişisel, hem de pratik -veya sosyal- yanını değerlendirmesini sağlayacak farklı faaliyetlere bölünür. Benedictus’a göre manastırlar hem ekonomik hem de ruhani açıdan kendi kendine yeten küçük şehirler gibidir. Keşişlerden biri veya birkaçı aynı zamanda rahiptir ve toplumun dini ihtiyaçlarıyla ilgilenirler. Her bir keşiş hem bireydir ve Tanrı’yla özel bir ilişkisi vardır, hem de başında başkeşiş veya pederin olduğu bir ailenin üyesidir. Gündelik yaşamın dikey (bireysel) ve yatay (cemaat) boyutları bu şekilde kaynaşır. Manastır ailesinden sorumlu, sağduyulu ve bilge bir peder olan başkeşiş anlayış ile katılık arasında denge kurmasını bilir ve cemaatin gerçek anlamda dayanağıdır. Bunların dışında, Benedictus’un antropolojisi (Platonculuğa uygun şekilde) monastisizme özgü olup bedenden çok ruha değer verir ve keşişleri ibadetle içsel tövbekârlığa davet eder. <i class="calibre2">Regula’nın</i> içerdiği denge ve çelişkili kavramları birleştirici bir anlayışla uzlaştırması onu Batı kültürünün en temel eserlerinden biri kılar.</p>

  <p class="block_39">Kurallar ve adetler</p>

  <p class="block_9">Aziz Benedictus’un <i class="calibre2">Regula’sı</i> kısa süre içinde yorumlara konu olur. Bu yazarların arasında VIII. yüzyılda Paulus Diaconus (y. 720-799) ile IX. yüzyılda Smaragdus de Saint Mihiel (?-826’dan sonra) vardır. XI ve XII. yüzyılda gerçekleştirilen monastik reform hareketleri sonucunda yerel âdetler yazıya dökülür ve <i class="calibre2">Regula’yla</i> bütünleştirilir. Bu şekilde <i class="calibre2">Regula’nın</i> kendi de reformlara tabî tutulmuş olur. 910’da Burgonya’da kurulmuş olan Cluny Manastırı’ndan İtalya, Fransa ve İspanya’nın birçok manastırına yayılan âdetler buralarda ele alınıp yerel anlayışa göre uyarlanır. Camaldoli’de inzivacı Çöl Babaları geleneği Ravennalı Aziz Romualdus (y. 952-1027) yoluyla canlanır ve XI. yüzyıl sonlarında başkeşiş I. Rodolfus (1074-1088 arası başkeşiş) <i class="calibre2">Constitutiones’</i>i yazıya döker. 1084’te Köln piskoposu Aziz Bruno (y. 1030-1101) tarafından kurulmuş olan Chartreuse’de de inzivayı temel alan bir hareket gelişir. Chartreux tarikatının ilk normatif metini, başkeşiş Ghigo veya Guigo’nun (1083-1136) yazdığı <i class="calibre2">Consuetudines’tir</i> [Adetler]. Vallombrosa tarikatının üyeleri de, kurucuları Aziz Johannes Gualbertus’un (y. 995-1073) ölümünden sonra yazılı âdetler edinirler. 1098 yılında Fransız asilzade Robert de Molesme (y. 1028-111) tarafından kurulmuş olan Citeux’nün kurucu metini olan <i class="calibre2">Charta charitatis’te</i> [Merhamet Kâğıdı], kurumlar arası karşılıklı sevgi bağına dayalı federal türden yeni bir keşiş cemaati modeli geliştirilir.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Eğitim ve Yeni Kültür Merkezleri,</i> s. 171; <i class="calibre2">Monastisizm,</i> s. 234</p>

  <p class="block_47"><b class="calibre3">Felsefe:</b> Ada <i class="calibre2">Monastisizmi ve Ortaçağ Kültürü Üzerindeki Etkisi,</i> s. 376; <i class="calibre2">Felsefe ve Monastisizm, s.</i> 381</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Gregorius Magnus ve Azizlerin Hayat Öyküleri,</i> s. 643</p>

  <p class="block_60"><span class="text_32"><br class="calibre15" id="calibre_pb_121" /></span></p>
</body>
</html>
