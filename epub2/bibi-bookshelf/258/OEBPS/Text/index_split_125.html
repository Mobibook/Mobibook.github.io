<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942922">Latin Şiiri</span></p>

  <p class="block_6">Francesco Stella</p>

  <p class="block_19"> </p>

  <p class="block_19"> </p>

  <p class="block_31">Klasisizm ve romantizme bağlı skolastik yapılanmalar uzun bir süre boyunca, başlıca özelliği teolojik konularla güçlü bir bağ, toplumsal bağlam ve tüketim ilişkileriyle sürekli bir diyalog olan erken ortaçağın şiir kültürünün ortadan kaldırılmasına yol açmıştır. Paul Zumthor, Hans Robert Jauss, Peter Dronke ve Gustavo Vinay başta olmak üzere, XX. yüzyılın ikinci yarısının estetik anlayışı bu değerli şiir kültürünün geri kazanılmasına izin vermiş ve İrlanda, İngiltere ve Almanya’yı da ilk defa bu sürece dahil etmiştir.</p>

  <p class="block_46"> </p>

  <p class="block_46"> </p>

  <p class="block_30">Son Pagan Şiirleri</p>

  <p class="block_9">Pagan şiirinin ortaçağın eşiğindeki son temsilcileri, Sidonius Apollinaris (y. 430-y. 479) ve Maximianus’tur (VI. yüzyıl). Önce Roma’da <i class="calibre2">consul</i> ve vali sonra da Clermont-Ferrand piskoposu olan Sidonius’tan günümüze kalan ve piskoposluk görevini üstlenmeden önce yazdığı 24 <i class="calibre2">Carmina,</i> Claudianus tarzında resmi methiyeler, anıt tasvirleri ve başka vesileler için yazılmış şiirleri içerir. Bunların yanı sıra vezin ekleri açısından zengin, dokuz kitaplık <i class="calibre2">Epistolae [Mektuplar]</i> eseri bulunmaktadır. Ortaçağın belli bir türüne miras kalan karmaşık ve yapay tarzı, büyük çeşitlilik gösteren, ilginç söz dağarcığını (“Galya’ya özgü yapmacıklık” adı verilen tarz) ve uygarlıktan yoksun “Barbarlar” karşısında Romalı olmanın gururunu Sidonius’tan alır. Maximianus ise Roma erotik şiir geleneğinin son temsilcisi haline gelmeden evvel, yaşlılığının duyarlılığı ve hüznüyle bazı yenilikler getirir, geleneksel formül repertuarını özellikle uygunsuz konular açısından şaşırtıcı bir yenilikle ve düşünce açılımları açısından kayda değer bir yetenekle canlandırmayı başarır. Maximianus’un ünlü bir okuru olan şair Ugo Foscolo (1778-1827) ikinci sonesinde onun iki mısrasını taklit eder; böylece <i class="calibre2">“Non sum qui fueram: periit pars maxima nostri; /hoc quoque quod superest languor et horror habent”</i> (“Eskiden olduğum kişi değilim artık, büyük kısmımız öldü / geriye kalan sadece dermansızlık ve gözyaşıdır”) haline gelir. Bu iki yazar dışında pagan şiirlerinden günümüze kalanlar XVII. yüzyılın başında Paris’teki bir derlemeyi inceleyen Fransız hümanist Claude Saumaise’den (1598-1663) adını alan <i class="calibre2">Anthologia Salmasiana’dır [Saumaise’in Antolojisi];</i> bu eser daha önceki dönemlerden gelen eserlerin yanı sıra özellikle V ve VI. yüzyılda Thrasamund’un (496-523) krallığının kısa “Vandal Rönesansı” döneminde Kartaca’da gelişmiş olan şair çevresinin klasik tarzda vecizelerini ve skolastik denemeleri içerir. Günlük yaşamı işleyen etkili mısraların yazarı Luxorius (VI. yüzyıl) ve tam tarihleri belli olmayan ama heksametron vezinli yüz adet bilmecesi, ortaçağın tamamı boyunca bilmece sanatına örnek teşkil edecek olan Symphosius da (VI. yüzyıl) aynı çevreye aittir.</p>

  <p class="block_9">Martianus Capella’nın (etkin olduğu dönem 410-439) ansiklopedisi <i class="calibre2">De</i> <i class="calibre2">nuptiis Philologiae et Mercurii</i> de şiirsel değeri açısından ele alınmalıdır, çünkü yedi beşeri bilimi anlatırken sık sık yer verdiği farklı ve ender bulunur vezinlerde şiirler çarpıcı bir özgünlük ve güçlü bir deneysellik sergiler.</p>

  <p class="block_46"> </p>

  <p class="block_46"> </p>

  <p class="block_30">Roma-Barbar Krallıklarında Hıristiyan Şiiri</p>

  <p class="block_39">Afrika</p>

  <p class="block_9">Afrika’daki okullarda gelişen Dracontius’un (V. yüzyıl sonu) şiiri, özellikle bu geçiş dönemine özgü iki yönlü üretimden dolayı hatırlanmaya değer: Bir yanda pagan mitolojisini konu alan on şiir <i class="calibre2">(Romulea),</i> diğer yanda üç kitaplık <i class="calibre2">De laudibus Dei</i> [Tanrı’nın Şanı Üzerine] adlı Hıristiyan bir şiir vardır; bu şiir dünyanın yaratılışını (I), tarihteki ilahi müdahaleleri (öfke ve merhamet temelinde, II), bu olayların pagan kahramanların başarılarına göre üstünlüğünü (III) anlatarak hem imparatorluk methiyelerinin bir tür Hıristiyan versiyonunu yaratmış olur, hem de <i class="calibre2">Yaratılışı</i> açıklayarak etkili bir anlatım ritmi ile yoğun bir şiirsel ton yaratır. Yine Afrika’da, Corippus (VI. yüzyıl) adlı bir şairin VI. yüzyılda yaşamış Bizanslı komutan Ioannis Troglita’nın Mağribilere karşı yürüttüğü askeri seferleri <i class="calibre2">(Iohannis)</i> ve İmparator Justinus’un seferlerini <i class="calibre2">(In laudem Iustini</i> [Justinus’a Methiye]) konu alan iki önemli şiiri günümüze ulaşmıştır; bu şiirler, Roma’yı merkez alan ve Roma karşıtı Augustinusçuluk ve Dracontius’un siyasi felsefesiyle çakışan bir ideolojiyle yüklüdür.</p>

  <p class="block_39">Galya</p>

  <p class="block_9">VI. yüzyılın şiir üretiminin zirveye ulaştığı Galya’da, Kitabı Mukaddes’i temel alan <i class="calibre2">De Spiritalis historiae gestis (Ruhani Tarihin Başarıları)</i> adlı epik eseri yazmış olan Avitus (V-VI. yüzyıl) ile 530 yılında Treviso yakınlarındaki Valdobbiadene’de doğup Fransa’da, özellikle Tours ile Poitiers’te aktif olmuş ve burada piskopos olan Venantius Fortunatus (y. 540-y. 600) yaşamıştır. Venantius, düğün kasideleri veya düğünleri konu alan ilahilerden vecizelere ve tarihi anlatımlara kadar her türden üç yüzden fazla şiir içeren on bir kitabın yazarıdır; bu derleme, Avrupa’nın nehirlerinde yolculuğu konu alan <i class="calibre2">De navigio suo [Kendi Deniz Yolculuğu Üzerine]</i> ile Merovenj aileleri arasındaki dramatik bir savaşın bir bölümünü anlatan <i class="calibre2">De excidio Thuringiae’yi [Thüringen’in Çöküşü]</i> içerir. Venantius’un başyapıtı, Aziz Martinus’u Hıristiyanların ideal kahramanı haline getiren <i class="calibre2">Vita Martini’dir [Martinus’un Yaşamı].</i> Venantius’un şiirinin ayırt edici özelliği, asil kadın arkadaşlara veya rahibelere beslenen sevgiye kazandırılan ruhani niteliktir; aşk ağıtlarının Hıristiyanlığa uyarlanmasına dayanan bu üslup, XI ve XII. yüzyılda gelişecek olan aşk şiirinin ortaçağ romansına özgü kelime dağarcığını oluşturacaktır. Şairin diğer eserleri arasında İmparator Justinus’un Kraliçe Radegonde’ye (521587) armağan ettiği, İsa’nın Haçının bir parçasından oluşan kutsal emanete adanan ve Dante’nin <i class="calibre2">İlahi Komedya’</i>sında adı geçen <i class="calibre2">Vexilla regis prodeunt [Kralın Sancakları Dalgalanır]</i> ilahisi ve Thomas Aquinas’tan (1224-1274) ilham alınmış olan <i class="calibre2">Pange lingua [Yücelt, Ey Dilim]</i> vardır.</p>

  <p class="block_39">İtalya ve İspanya</p>

  <p class="block_9">İtalya’da en göze çarpan şairler arasında çok incelikli bir retorik okulunun temsilcisi olan Pavia piskoposu Ennodius (474-521), Mezmurlar Kitabı’nı konu alan bir <i class="calibre2">epos</i> yazan öğrencisi Arator (y. 480-y. 550) ve <i class="calibre2">Historiae testamenti veteris et novi [Eski ve Yeni Ahit’in Tarihi]</i> ile Prudentius’un (348-405’ten sonra) <i class="calibre2">Dittoacheon</i> eserini örnek alan, üç mısralı kıtalardan oluşan ve dini konulu resimler içeren 24 didaktik eserin yazarı Rusticus Elpidius (VI. yüzyıl ortaları) vardır. Ancak Afrika’da olduğu üzere, burada da muhtemelen en önemli şairlerden biri, aynı zamanda filozof olan ve <i class="calibre2">Consolatio</i>’daki düşüncelerini son derece zarif, lirik mısralarla ifade eden Boethius’tur (y. 480-525?). İspanya’da ise Karolenj dönemindeki gelişmeler üzerinde en etkili olacak kişi Toledo başpiskoposu Eugenius’tur (?-657).</p>

  <p class="block_46"> </p>

  <p class="block_46"> </p>

  <p class="block_30">Ada Ekolü ve Bilmece Sevgisi</p>

  <p class="block_39">İrlanda</p>

  <p class="block_9">İrlanda’dan günümüze ulaşan eserler arasında Colomban’ın (y. 540-615) lirik şiirleri vardır, ama en etkili eserler arasında <i class="calibre2">Liber hymnorum [İlahiler Kitabı]</i> ile VII. yüzyılın ortalarında Kelt bölgesinde (Galler, İrlanda veya İngiltere) keşiş yazarlar tarafından ölçülü ve asonanslı nesir şeklinde yazılmış 14 bilmece tarzında metinden oluşan <i class="calibre2">Hisperica Famina [Batılı Vecizeler]</i> yer alır. Bu yazarlar, Latince yeni kelimeleri, Yunancaya benzeyen kelimeleri, ender bulunur terimleri, Sami veya Kelt kaynaklı kelimeleri “anlaşılırlığın sınırlarında bir dil kolajı” şeklinde kaynaştırırken (Polara), gökyüzü, deniz, ateş, tarla, rüzgâr, kalabalık, Batılı sarayların on iki ahlaksızlığı, “gündelik kurallar”, manastır yaşamının mekânları, araçları ve anekdotları gibi çeşitli durum ve unsurlardan söz ederler. Dilbilimsel deneme yanı güçlü olan ve bir eğitim metini olduğu sanılan bu eser, Tatwin, Eusebius ve Bonifacius’a atfedilen manzum bilmece derlemelerinden ve <i class="calibre2">Aenigmata Anglica [Anglların Bilmeceleri]</i> adlı Proto-Karolenj derlemeden anlaşıldığı üzere adaların şiirinde ve eğitiminde çok yaygın olan bilmece sevgisini yansıtır. Ortaçağın tamamı boyunca var olup özellikle X. yüzyılda zirveye ulaşan yapmacık ve gelenek dışı bir yazı türü olan “Hisperik [İrlanda’ya özgü] üslup” ta adını bu eserlerden alır; bu tarz Latince olmayan sözlük unsurları, yeni kelimeler, asimetrik ve zorlama sözdizimsel yapılarıyla dikkat çeker.</p>

  <p class="block_39">İngiltere</p>

  <p class="block_9">Bir İrlandalının öğrencisi olup 705’te Sherborne piskoposu olan Malmesburyli Aldhelm (639?-709) İngiltere’de etkili olur ve gerçekleştirdiği faaliyetlerle Britanya Adalarının kültür merkezinin İrlanda’dan İngiltere’ye taşınmasına neden olur. Geç antikçağın yazarlarını okumaya kendini adayan Aldhelm hem şiir hem de düz yazı tarzında <i class="calibre2">De virginitate [Bekâret Üzerine]</i> adlı çok zarif bir eser yazar. Hıristiyan şiirine örnek teşkil edecek olan eser, diyalog şeklinde vezinli bir rehberdir ve bilmecelere ayrılmış, <i class="calibre2">Epistola ad Acircium [Aldfrith’e Mektup]</i> (Northumbria kralı Aelfrid’in takma adı, 7-701/705) adlı bir bölümle bu rehbere ek olarak bilmeceleri bir eğitim alıştırmasından bir şiir türüne dönüştüren, teoloji konusunda keskin görüşler ve lirik kısımlarla bölünmüş yüz adet <i class="calibre2">Aenigmata</i> [Bilmeceler] adlı bölümden oluşur. <i class="calibre2">De virginitate</i> adlı şiir Aldhelm’i, <i class="calibre2">Vita Cuthberti [Cuthbertus’un Yaşamı]</i> ve <i class="calibre2">De die iudicii</i> [Kıyamet Günü Üzerine] adlı iki şiirin yazarı olan Muhterem Bede’yle (673-735) birlikte bir tür Hıristiyan klasisizminin temsilcisi haline getirmiştir.</p>

  <p class="block_46"> </p>

  <p class="block_46"> </p>

  <p class="block_30">Karolenj Dönemi</p>

  <p class="block_86">En rağbet gören türler</p>

  <p class="block_22"><span class="text_9">Şiir, Karolenj döneminin (768-888) “Rönesans” olarak adlandırılmasını en haklı kılan kültürel faaliyettir. Eğitim alanında gerçekleşen yoğun gelişme, klasik modellerden çok geç antikçağdan eserlerin geri kazanılması (Juvencus, Sedulius, Avitus ve Venantius gibi Kitabı Mukaddes’i temel alan şairler) ve özellikle uluslararası kaynaklı (günümüzde İtalya, İrlanda, İngiltere, İspanya, Almanya, İsviçre ve Fransa olan bölgeler) okumuş bir sınıfın, dolayısıyla da geniş bir coğrafyaya dağılmış engin bir okur kitlesinin oluşumu sayesinde yeni toplumsal ve kültürel gereksinimler kayda değer miktarda (günümüz baskılarında 3000’den fazla sayfa şiir mevcuttur) şiirin üretimi ve elde edecekleri popülarite ortaçağla veya Latinceyle sınırlı olmayan türlerin doğuşu veya yeniden doğuşu için elverişli şartlar oluşturur. Bunların arasında eğitim aracı olmaktan çıkıp bir eğlence haline gelen bilmecelerin yanı sıra coğrafi güzergâhlar (Alcuinus, Paulus Diaconus), saray mektupları (Angilbert, Theodulphus), tarihi</span> <span class="text_10">epos (Carolus Magnus et Leo papa),</span> <span class="text_9">eğitimi ve arkadaşlığı konu alan pastoral şiirler (Alcuinus, Autunlu Modoinus, Saksonyalı Godescalc), azizlerin manzum yaşam hikâyeleri (yine Alcuinus, Walafrid ve anonim şairler) vardır. Bunların dışında, bir nesnenin diğer bir nesneyle karşılaştırıldığı ve üstünlüğü (zambakla gül, birayla şarap, vs) öne çıkarmak amacı taşıyan</span> <span class="text_10">tenson</span> <span class="text_9">[karşılaşma] veya</span> <span class="text_10">conflictus</span> <span class="text_9">[çekişme] (yine Alcuinus ve Sedulius Scotus) gibi folklorik yapıların “kültürel” derlemeleri, öteki dünya düşleri (bunun ilk örneği genç Walafrid Strabo’nun</span> <span class="text_10">Visio Wettini</span> <span class="text_9">eseridir), bilgelik kâsesinin arayışı gibi Kelt efsanelerinin Hıristiyanlığa uygun uyarlamaları (Sens piskoposu Audradus’un</span> <span class="text_10">De fonte vitae [Hayatın Kaynağı Üzerine]</span> <span class="text_9">eseri), Şarlman’ı (742-814,</span> <span class="text_11"><img alt="Image" class="calibre6" src="../Images/image-4.jpg" /></span> <span class="text_9">&gt; 768,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_9">&gt; 800) konu alan anonim eser veya 876 yılı civarında Agius de Corvey tarafından diyalog şeklinde yazılmış olan eser gibi</span> <span class="text_10">planctus funebri</span> <span class="text_9">[cenaze ağıtları], tövbekârlık veya itiraf şiirleri (Aquileia piskoposu Paulinus, Saksonyalı Godescalc), Kitabı Mukaddes’in manzum özetleri (Alcuinus, Theodulphus, Paulus Albarus), kutsal parodiler Johannes Hymmonides’in (?-y. 882) 876’da Roma’da geç antikçağa ait, Kitabı Mukaddes’i temel alan ünlü bir parodiyi şiire ve tiyatroya uyarladığı</span> <span class="text_10">Cena Cypriani [Cyprianus’un Şöleni]),</span> <span class="text_9">topluluk ve kurum destanları (Alcuinus’un York, Paulus Diaconus’un Mainz için yazdığı, manastır veya piskoposluk konulu eserler), otları ve bahçeleri konu alan şiirler (Walafrid Strabo’nun</span> <span class="text_10">Hortulus</span> <span class="text_9">[Sebze Bahçesi] şiiri) vecizeler (Paulus Diaconus, Alcuinus, Rabanus ve başka birçok şair), teolojik tefekkür (Johannes Scotus), sivil hayatı konu alan şiirler (Theodulphus, De</span> <span class="text_10">iudicibus [Hakimler Üzerine]), seguentia (Kekeme Notker)</span> <span class="text_9">ve ölçülü şarkılar (Aquileia piskoposu Paulinus, Godescalc ve başkaları) söz konusudur.</span></p>

  <p class="block_29">Carmina figurata</p>

  <p class="block_9">Optatianus Porphyrius’un (IV. yüzyıl) yazdığı türden <i class="calibre2">carmina figurata</i> veya görsel şiirler ve imgeler içerisinde veya bir figür oluşturacak şekilde yazılan metinler olağanüstü bir şekilde gelişir ve Karolenj döneminin yazıya atfettiği güçlü simgesel ve ikonik değeri teyit eder. Bu eserlerin arasında Wigboldus, De <i class="calibre2">Laudibus crucis’in [Haçın Şanı Üzerine]</i> tamamını <i class="calibre2">versus intexti</i> [iç içe mısralar] <i class="calibre2">sequentias’ı</i> şeklinde oluşturan Rabanus Maurus’un ve X. yüzyılın sonlarında yaşamış Eugenius Vulgaris’in şiirleri vardır. Bu türden şiirler erotik veya mitolojik konular içermez.</p>

  <p class="block_46"> </p>

  <p class="block_46"> </p>

  <p class="block_30">X. Yüzyıl</p>

  <p class="block_22"><span class="text_9">Bazı eleştirmenlerin “demir yüzyıl” diye nitelendirdiği bu dönemde kültür merkezleri sayıca giderek azalır ve bu durum edebi üretimi besleyen ilişki dokusunun zayıflamasına neden olur; ancak bu dönemde aynı zamanda büyük yazarlar ve önemli anonim metinler ortaya çıkar: Saksonya’da yaşayan ve tiyatro tarihinin önemli bir ismi olan başrahibe Roswitha (y. 935-y. 975), ilginç ve marjinal kişilere yer verdiği, bir dizi azizin yaşam öyküleri ile İmparator Otto’yu (980-1002,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_38">&gt;</span> <span class="text_9">983) ve kendi manastırının (Gandersheim) tarihini konu alan tarihi şiirler yazar. Fransa’da ise Flodoard de Reims (y. 893-966), kilisenin tarihini konu alan ve takriben 20 bin mısradan oluşan devasa bir şiir</span> <span class="text_10">(De triumphis Christi [İsa’nın Zaferi Üzerine])</span> <span class="text_9">yazar. Hayal kırıklıklarına uğramış tarih yazarı Cremonalı Liutprand da (ölümü 970)</span> <span class="text_10">Antapodosis’ın (İntikam)</span> <span class="text_9">kaba ve etkili nesrini şiirsel eklerle süsler.</span></p>

  <p class="block_39">Kahramanlık şiirleri</p>

  <p class="block_9">Ancak bu dönemin asıl yeniliği, Latin edebiyatına Germen şövalye figürünü ve Hıristiyan kültürünün unsurlarından ve değerlerinden neredeyse tamamıyla bağımsız kişileri dahil eden kahramanlık şiirleri veya en azından öyküsel şiirlerdir. Kesin bir şekilde olmasa da Sankt Gailen Manastır’ında keşiş olan I. Ekkehard’a (y. 910-973) atfedilen ve Vergilius’u (MÖ 70-19) örnek alan 1453 mısralık <i class="calibre2">Waltharius’ta</i> Latin edebiyatında ilk defa -Germen epik kaynaklarda da teyit edilen- “şövalyevari” bir kahramanın, Aquitania kralının oğlu ve Atilla’nın (?-453) rehinesi Walther’le sevgilisi, Burgonya kralının kızı Hildegund’un ve Frank prensi Hagen’in hikâyesi anlatılır. Frankların yeni kralı Gunther’in Hunlarla yaptığı anlaşmanın bozulmasından sonra Hagen kaçar ve Walther, kralın onu kendi halkına bağlamak üzere planladığı şekilde Atilla’nın kızıyla evlenmeyi reddeder. Walther’le Hildegund kaçarlarken yanlarına Atilla’nın zırhını ve Frankların hazinesini almayı başarırlar, ama bu kaçış, Walther’in önce Gunther’le, sonra da Hagen’le arasının açılmasına neden olur ve Hagen bir düelloda onun yerini almak zorunda kalır; kahramanlar bütün bu olaylardan canlı kurtulmayı başarır ve Walther manufortis’in [Güçlü El] üstünlüğünü kabul ederler.</p>

  <p class="block_9">İtalya’da ise Veronalı Giovanni adlı birisi, çağdaş İtalya tarihini konu alan <i class="calibre2">Gesta Berengarii’yi [Berengarius’un Kahramanlıkları]</i> yazar; heksametron vezinli dört kitaptan oluşan bu eser İtalya kralı ve kısa bir süreliğine imparatoru olan I. Berengarius’un (850/853-924), Spoleto dükü Guy’la (?-894) olan çatışmasının, oğlu Lambert’in (y. 880-898) ve Burgonyalı Rudolf’un (888-937) hikâyesini anlatır. Lorraine’de, büyük ölçüde Oratius’u (MÖ 65-8) örnek alan ve 1170 iç kafiyeli, heksametron veznindeki <i class="calibre2">Ecbasis captivi (Tutsağın Kaçışı)</i> yazılır: Bu eser, kahramanları hayvan olan (buzağı, kirpi, kurt, samur, tilki, aslan, kuşlar) ilk hicivli roman veya “epik komedi”dir (Leonardi). <i class="calibre2">Within piscator’da [Balıkçı Within]</i> ise Yunus gibi bir balina tarafından yutulan bir balıkçının hikâyesi anlatılır; balıkçı balinayı bıçağıyla yaralayarak kaçmayı başarır, ama balina, balıkçının yola çıktığı kumsala vurunca, hemşerileri avı aralarında bölüşürken balıkçıyı Şeytan sanıp onu neredeyse öldürecek olurlar. Dini bir ayinin olumlu etkileri sonucunda mutlu son yaşanır.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Ortaçağ Latin Edebiyatında Epik ve Epik-Tarihsel Şiirler, s.</i> 611; <i class="calibre2">Latin İlahi Sanatı s.</i> 683</p>

  <p class="block_60"><span class="text_32"><br class="calibre15" id="calibre_pb_125" /></span></p>
</body>
</html>
