<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942934">Düşsel Edebiyat ve Öteki Dünyanın Tasviri</p>

  <p class="block_6">Giuseppe Ledda</p>

  <p class="block_19"> </p>

  <p class="block_19"> </p>

  <p class="block_31">Erken ortaçağda, Kitabı Mukaddes’in konuyla ilgili bazı imaları ve başta Paulus’un Vahyi olmak üzere özellikle apokrif vahiyler temelinde öteki dünyayla ilgili düşsel edebiyat ortaya çıkar. Ateşli hastalıklarda veya ölümün eşiğindeyken ruhun çıktığı yolculuklar olan düşlerin anlatımı, başlangıçta daha geniş kapsamlı eserlere dahil olup sonradan bağımsızlık kazanır. Ötedünya tasviri de hem dini gelişim ve siyasal mücadeleler için bir araç, hem de şiir alanı için bir konu haline gelir.</p>

  <p class="block_46"> </p>

  <p class="block_46"> </p>

  <p class="block_30">Kitabı Mukaddes’teki İlk Örnekler ve Apokrif Vahiyler</p>

  <p class="block_39">Cehennem ve Cennet</p>

  <p class="block_9">Kitabı Mukaddes’te ruhların ölümden sonraki durumuna yapılan imalar oldukça geneldir, ama Yeni Ahit, ötedünya edebiyatının temelini oluşturacak iki mekân sunar. Vahiy, Kıyamet Günü’nün ve insanları ebediyette bekleyen kaderin tasviriyle sona erer: Günahkârlar “ateş ve kükürt gölü”ne atılırlar, iyiler de Tanrı’nın şanıyla ışıldayan, ama yeşim taşından bir surla çevrili, değerli taşlarla süslü altın binalardan oluşan göklerdeki Kudüs’e çıkarılırlar. Kitabı Mukaddes’in bir diğer metininde de insanların canlıyken öteki dünyayla ilgili deneyim yaşama olasılığı gözler önüne serilir: Aziz Paulus (I. yüzyıl), <i class="calibre2">Korinthoslulara İkinci Mektup’ta Cennet’e</i> çıkarıldığını ve “insanın söylemesi yasak olan sözler” duyduğunu söyler.</p>

  <p class="block_9">Dolayısıyla Kitabı Mukaddes, öteki dünya hakkında bazı imalar sunar, ama konuyu tam ve ayrıntılı bir şekilde işlemez; bu türden bilgiler ise II ila IV. yüzyıl arasında kısmen Hıristiyanlaştırılmış metinler olan, ama daha eski bölümleri daha önceki yüzyıllara ait apokrif vahiylerde bulunur: <i class="calibre2">Dördüncü Ezra Kitabı, Petrus Vahyi</i> ve <i class="calibre2">Hanok Kitabı.</i></p>

  <p class="block_39">Paulus’un düşü</p>

  <p class="block_9">Havari Paulus’un bizzat söz etmediği düşünün önce Yunanca <i class="calibre2">(Paulus Vahyi,</i> III. yüzyıl), daha sonra çeşitli dillerde olmak üzere farklı apokrif versiyonları ortaya çıkar. Latincede var olan farklı uzunluklardaki versiyonları <i class="calibre2">Paulus’un Düşü</i> olarak bilinir. Yunanca aslına en yakın olan en uzun versiyon, bu metinin, Paulus’un Tarsus’taki evinin altında gömülü bir sandığın içinde bulunduğunu anlatan bir önsöz içerir. Metin ayrıca, Korinthoslulara İkinci Mektup’un ilahi sırları açıklama konusunda dayattığı yasağı aşmak için, bu yasağı birkaç gizemli açıklamayla sınırlandırır ve onlar hakkında bir şey içermez, ama Başmelek Mikail’in, Paulus’un bu düşünün geri kalan kısmının açıklanması gerektiğine dair emrini içerir. Böylece Havari Paulus’un çeşitli peygamberlerle karşılaştığı, gökleri, melekleri ve göklerdeki Kudüs’ü gördüğü cennetin ayrıntılı bir tasviri sunulur. Ama Paulus yeni ölmüş birisinin ruhunun yargılanmasına tanık olur ve günahkârların işledikleri suçlara göre cezalandırıldıkları -ve Dante’nin cezalandırma sisteminin ilk versiyonlarından birini oluşturacak olan- cehennemi görmeye de götürülür. Cezalar daha çok vücudun farklı yerlerinin ateşten bir nehre batırılmasına dayalıdır, ama günahkârları yiyip yutan korkunç bir ejderha, onları rahatsız edip duran yılanlar ve solucanlar ve ruhların bazılarının içine atıldığı, berbat kokan bir kuyu söz konusudur. Bu metinin daha yaygın olan daha kısa versiyonları cennet kısmını atlar ve sadece cehennem kısmını içerir.</p>

  <p class="block_46"> </p>

  <p class="block_46"> </p>

  <p class="block_30">Düşler ve Azizlerin Yaşam Öyküleri</p>

  <p class="block_9">Hıristiyan edebiyatının ilk yüzyıllarında, genelde cennetle sınırlı olan ötedünya düşü, azizlerin yaşam öyküleri türüyle iç içe geçer. Özellikle infaz edilmeyi beklerken onları bekleyen cennetin teselli edici düşünü gören şehitler konu edilir; <i class="calibre2">Passio Perpetuae et Felicitatis [Perpetua ile Felicitas’ın Çilesi]</i> (III. yüzyıl) ve <i class="calibre2">Passio Mariani et Iacobi [Marianus ile Yakub’un Çilesi]</i> (IV. yüzyıl) bunlara örnek teşkil eder.</p>

  <p class="block_9">Hieronymus (y. 347-420) bir mektubunda <i class="calibre2">(Epistula 22, Eustochius),</i> onu ölüm döşeğine düşüren yüksek ateşli bir hastalık sırasında gördüğü bir düşü anlatır: İlahi bir mahkeme karşısında, işlediği günahlardan dolayı yargılanır, ama bir daha günah işlemeyeceğine söz vererek, suçunun kefaretini ödemek için hayata dönme izni almayı başarır. Sulpicius Severus’un (y. 360-y. 420) <i class="calibre2">Vita Martini [Martinus’un Hayati]</i> eserinde de azizlerin yaşam öyküleri açısından yeniden ele alınan bu konu, düşlerde de sık sık kullanılacaktır.</p>

  <p class="block_9"><b class="calibre3">Sabit bir anlatım planı: Gregorius Magnus’un</b> <span class="text_">Dialogi</span> <b class="calibre3">eseri</b></p>

  <p class="block_9"><span>Bu türe hâkim olan anlatım planına göre ölüm döşeğinde yatan hikâyenin kahramanı birkaç saat sonra hayata döner ve çevresindekilere ötedünyayı görmeye götürüldüğünü anlatır. Gregorius Magnus’un (y. 540-604,</span> <span class="text_"><img alt="Image" class="calibre4" src="../Images/image-2.jpg" /></span> <span>&gt; 590)</span> <span class="calibre2">Dialogi</span> <span>eseri hem bu planın sabit hale gelmesini hem de tasvir açısından bazı ayrıntıların yaygınlaşmasını sağlar: İyiler yemyeşil, çiçekli ve güzel kokulu bir bahçede yaşar ve altından yapılmış, muhteşem binaların tadını çıkarırken, günahkârlar çok kötü kokan bir nehrin aktığı Cehennem’de ateşe sokulurlar. Ruhun yargılanması için ayrıca çok ince bir köprüden geçmek gerekir: Günahkârlar ateşin içine düşerken iyiler köprüyü geçip Cennet’e ulaşır. Bu köprü aynı zamanda ruhlar için mücadele eden meleklerle Şeytanlar arasındaki savaşa da sahne olur.</span></p>

  <p class="block_9">Bu motiflerin bazıları Tours piskoposu Gregorius’un (538-594) tarihyazım eseri <i class="calibre2">Historia Francorum’a</i> dahil olan düşlerde de yer alır; bunların en önemlileri Sunniulfus ile bilinen unsurları sunmasına rağmen uzunluk ve bağımsızlık açısından yenilikler sunan Salvius’un düşleridir.</p>

  <p class="block_9"><b class="calibre3">Yeni unsurlar:</b> <span class="text_">Vita Fursaeus</span></p>

  <p class="block_9">Gregorius’un modeli İrlanda’da kısa sürede benimsenerek <i class="calibre2">Vita Fursaeus’un [Fursaeus’un Hayatı]</i> temeli haline gelir. Fursaeus, ölümcül gibi görünen bir hastalığın neden olduğu yüksek ateşten dolayı üç gün içinde iki düş görür: Birincisinde Cennet’i görmeye götürülür, ikincisinde ise melekler ile Şeytanlar arasında ruhlar için yer alan mücadeleye tanık olur. Fursaeus’un Cennet’teyken karşılaştığı vefat etmiş bazı piskoposlar ona vaazında kullanması gereken bazı konular hakkında bilgi verir. Bu şekilde ötedünya düşleri kahramanlık misyonu için fırsat teşkil eder ve yeryüzünde gerçekleştirdiği faaliyetler için ilahi onay vermiş olur.</p>

  <p class="block_46"> </p>

  <p class="block_46"> </p>

  <p class="block_30">Düşlerin Avrupa’daki Yaygınlığı</p>

  <p class="block_39">Özerk bir tür</p>

  <p class="block_9">Bu tür VII. yüzyılın sonuna doğru olgunlaşır. Düş anlatımları o ana kadar daha geniş kapsamlı eserlerin içinde yer alırken, yazarı anonim olan Galya kaynaklı <i class="calibre2">Visio Baronti [Barontius’un Düşü]</i> bağımsız bir metindir ve tasvir zenginliği ile dramatik nitelikler açısından yenilikler sunar. Bu hikâyenin anlatımsal çerçevesinde her zamanki gibi, bir keşişin ruhunun ötedünyaya gezmeye götürülmesine neden olan bir hastalık yatar. Barontius Cennet’in dört düzeyi ile Cehennem’i ziyaret eder ve ötedünyanın çeşitli yerlerinde tarihi öneme sahip kişilerle karşılaşır, onların isimlerini verir ve kişiliklerini ayrıntılı bir şekilde tasvir eder.</p>

  <p class="block_9">VII. yüzyılın ikinci yarısında İspanya’da Bierzo Manastırı’nda başkeşiş olup aynı zamanda çok aydın biri olan Valerius tarafından yazılmış <i class="calibre2">Dicta</i> da <i class="calibre2">(Deyişler)</i> düşlerin Avrupa’daki yaygınlığına işaret eder. Valerius eserine bizzat ötedünyayı görmüş kişilerin ağzından duyduğunu söylediği üç düşü dahil eder. Bu düşler geleneksel unsurlara sahipseler de, yazının zarafeti ve yoğun anlatım tarzı birer yenilik teşkil eder.</p>

  <p class="block_39">İlk Araf düşü</p>

  <p class="block_9">Erken ortaçağ kültürünün en etkili eserlerinden biri olan Muhterem Bede’nin (673-735) <i class="calibre2">Historia Ecclesiastica Gentis Anglorum’u</i> da <i class="calibre2">[İngilizlerin Dini Tarihi]</i> ötedünyayla ilgili birtakım düşler içerir. Bede’nin düşlerinin karakterlerinin çoğu tanıdıktır, ama bu düşlerden birinde <i class="calibre2">(Visio Drihthelmi [Drithelmus’un Düşü])</i> Araf kavramı ilk defa ele alınır. Kilise Babaları ve özellikle Hieronymus, Augustinus (354-430) ve Gregorius Magnus geçici bir cezalandırmanın olduğunu tamamıyla iyi veya tamamıyla kötü olmayanlara veya ölmeden önce tövbe eden, ama yine bir miktar cezayı hak edenlere ayrılmış bir Araf ateşinin varlığını ima etmişlerdi. Bu konular şimdi ilk defa ötedünyayla ilgili bir düşe dahil olur. Ancak henüz Cehennem-Araf-Cennet şeklinde üçlü bir bölünme söz konusu değildir; Cehennem üzerinden varlıklarını ima etmişlerdi. Cennet burada ikişer kısımdan oluşur. Cehennem, sonsuza kadar sürecek cezaların yanı sıra pişmanlık duyanlara geçici cezaların verildiği bir alandır ve ruhlar burada Kıyamet Günü’ne kadar sürecek dayanılmaz soğuk ve sıcaklara tabî tutulur. Cennette de iyi olan, ama mükemmel olmayan ruhların kabul edilmek için Kıyamet Günü’nü beklediği bir tür bekleme alanı vardır. Bu geçici cezalandırma şekillerine duyulan ilgi, Hıristiyanlığın Almanya’da yayılmasından sorumlu olan Anglo-Sakson din adamı Bonifacius’un (672/675-754) mektuplarındaki düşlere de hâkimdir.</p>

  <p class="block_46"> </p>

  <p class="block_46"> </p>

  <p class="block_30">“Siyasal” Düşler</p>

  <p class="block_9">Karolenj döneminde ötedünya düşlerinin yeni bir uygulama alanı ortaya çıkar. IX. yüzyıla ait bir dizi düş, ötedünyanın düzeninden çok, farklı bölgelerde -Cehennem, henüz tam olarak tanımlanmamış olan “Araf ve Cennet- bulunan ve siyasal açıdan önemli kişileri vurguladığından “siyasal” olarak nitelendirilebilir. Karolenj hanedanının çeşitli dallarını ve fraksiyonlarını temsil eden vefat etmiş siyasal kişileri ötedünyada bekleyen “ilahi” gelecek hakkındaki bu hüküm, fiili siyasi mücadele içerisinde bir araca dönüşür. <i class="calibre2">Visio cuiusdam pauperculae mulieris,</i> Heito’nun (763-836) <i class="calibre2">Visio Wettini’si, Visio Rotcharii,</i> Hincmar de Reims’e (y. 806-882) atfedilen <i class="calibre2">Visio Bemoldi</i> ve <i class="calibre2">Visio Caruli Crassi</i> bu türe aittir.</p>

  <p class="block_39">Ötedünyanın üç bölümü</p>

  <p class="block_"> </p>

  <p class="block_9"><i class="calibre2">Visio Wettini,</i> öteki dünyayı üç bölüm halinde sunan ilk düş olması a-çısından özellikle ilginçtir; Cehennem, Araf ve Cennet şeklindeki bölünme kural olarak benimsenecektir. Araf’ın belli bir yeri yoktur, ama öteki dünyada, Kıyamet’ten sonraki gün sona erecek geçici ve arındırıcı cezaların çekildiği çeşitli yerlerden söz edilir. Bu geçici cezalara tabî tutulanlar arasında Şarlman’ın kendisi de vardır. Suçlar ile ötedünyada verilen cezalar arasındaki parallellikler de ilginçtir. <i class="calibre2">Visio Wettini’nın</i> Walafrid Strabo (808/809-849) tarafından gençliğinde yazılmış ve çok rağbet gören şiirsel versiyonu, ortaçağda ötedünya düşüyle şiirin bir araya geldiği ilk örneği teşkil eder.</p>

  <p class="block_46"> </p>

  <p class="block_46"> </p>

  <p class="block_30">Denizin Ötesindeki Ötedünya: Aziz Brendanus’un Deniz Yolculuğu</p>

  <p class="block_9"><i class="calibre2">Navigatio Sancti Brandani [Aziz Brendanus’un Deniz Yolculuğu],</i> şu ana kadar incelenen tipolojilerden farklıdır: Bu bir düş veya ruhun çıktığı bir yolculuk değil; İrlandalı keşiş Brendanus’ın (y. 484-y. 578), manastırından bir grup keşişle beraber iyilerin gittiği yeri bulmak için çıktığı gerçek bir deniz yolculuğudur. Bu eser, Kelt edebiyatının, batıya doğru çıkılan deniz yolculuklarının öyküleri olan <i class="calibre2">imram</i> (deniz yolculukları) türüne aittir ve Keltlerin, öteki dünyanın yeryüzünün dikey olarak altında veya üstünde değil, yeryüzüne yatay olarak, denizin ötesinde, uzak ve ulaşılması imkânsız adalarda bulunduğuna dair inancını temel alır.</p>

  <p class="block_9">Bu eserin Latince nesir versiyonu IX. yüzyıla aittir; eser daha sonra birçok Avrupa diline tercüme edilir (XI-XIV. yüzyıl) ve XII. yüzyılda Anglo-Norman şair Benedeit tarafından şiirleştirilir.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Gregorius Magnus ve Azizlerin Yaşam Öyküleri,</i> s. 669 Müzik: <i class="calibre2">Düşler, Beden Deneyimleri ve Dans, s.</i> 877</p>

  <p class="block_60"><span class="text_32"><br class="calibre15" id="calibre_pb_137" /></span></p>
</body>
</html>
