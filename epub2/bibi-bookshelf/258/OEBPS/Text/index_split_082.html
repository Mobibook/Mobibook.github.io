<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_75" id="id_Toc404942885">Giriş</p>

  <p class="block_20">Pietro Corsi</p>

  <p class="block_9">Çok tartışılan “Roma İmparatorluğu’nun çöküşü”ne benzer şekilde, Roma kurumlarının çöküşünü izleyen yüzyıllarda bilimsel ve teknik bilgiler alanında yaşanan karmaşık olaylar çok farklı yorumlara konu olmuştur. Uzun süreli bir ilim geleneğinden, daha doğrusu ilimden uzak bir gelenekten dolayı, 476’da Romulus Augustulus’un tahttan indirilmesi ve “Barbar” adı verilen istilaların birbirini izlemesiyle, bilimsel ve teknik bilgi alanı yüzyıllar sürecek bir karanlığa gömülür. Eğer incelemelerimizi İtalyan yarımadasıyla sınırlayacak olursak, çöküşün izlerini şüphesiz her yerde belirgin bir şekilde görebiliriz. Nüfustaki azalma, drenajı artık yapılmayan işlek limanların ortadan kalkması, metalürji, hidrolik bilimi, mimarlık veya tarıma bağlı teknik bilgilerin gerilemesi ve Roma başta olmak üzere imparatorluğun büyük kentlerin kültürel ve entelektüel dokusunun giderek zayıflaması Roma yönetimindeki İtalya’nın merkezi rolünü kaybetmesine katkıda bulunur. Akdeniz, Mısır ve özellikle Ortadoğu’daki bilimsel ve teknik bilgi merkezleriyle bağlantıları kopan İtalya yarımadası, erken ortaçağda kültürel açıdan önemsiz bir eyalete indirgenir.</p>

  <p class="block_39">Okullar, kütüphaneler ve manastırlar</p>

  <p class="block_9">Ancak istisnalar yok değildir ve bilginin örgütlenmesi ve aktarımı alanında gelişen yeni biçimler uzun vadede çok büyük önem taşıyacaktır. Nitekim, İtalya yarımadasının kültürel ve siyasal önemini kaybettiği Yüzyıllarda kilisenin idare, toplum ve kültür alanındaki etkisi artmaya başlar. 527 yılında gerçekleşen Toledo Konsili’nde alınan kararla piskoposluk merkezlerine okullar eklenir ve buralarda klasik kültür alanında yürütülen ansiklopedik incelemeler felsefi, bilimsel ve teknik harikalarla dolu bir geçmişin anısını ve efsanesini canlı tutar. Dini takvimle ilgili ihtiyaçlar, oldukça karmaşık astronomik becerilerin devam ettirilmesini gerektirir. VI. yüzyıldan itibaren monastisizm olgusu ve genelde zengin ve kalabalık nüfusa sahip manastırlardan oluşan bir ağın gelişimi, kendi kendine yeten küçük bir kentin entelektüel ve teknik alandaki iş bölümünü oluşturan cemaatlerin oluşumuna katkıda bulunur. Özellikle Aziz Benedictus’un <i class="calibre2">ora et labora</i> [dua et ve çalış] şeklindeki kuralının hem zengin kütüphanelerin hem de metalürji tekniklerinin geliştirilmesinde oynadığı rol göz ardı edilemez. Aziz Colomban’ın İtalya’nın ve Avrupa’nın dört bir tarafına yayılmış manastırları da bu alanlarda önemli rol oynar. Karolenj İmparatorluğu’nun IX. yüzyıldaki kısa dönemi de Frankların sarayı ile Avrupa’nın farklı kültür merkezleri arasında kültürel ilişkilerin kurulmasını sağlar.</p>

  <p class="block_46"> </p>

  <p class="block_46"> </p>

  <p class="block_30">Avrupa’nın Geri Kalan Kısmında Bilimsel İlerlemeler</p>

  <p class="block_39">İskenderiye geleneği</p>

  <p class="block_9">İtalya yarımadası V ila X. yüzyıllar arasında teknik ve tarım alanındaki bazı önemli yenilikler dışında bilim ve teknik alanında böyle bir genel çöküş döneminden geçerken, son 20 yılda yürütülen araştırmaların katkısıyla, Avrupa’nın geri kalan kısmında, Akdeniz’de ve Doğuda son derece ilginç gelişmelerin yaşandığı görülmektedir. İrlanda’dan İspanya’ya, eskiden Batı Roma İmparatorluğu’na ait olan topraklarda başarılı bir şekilde yayılan manastır ağı sayesinde felsefe, doğa bilimleri ve teknik alandaki Yunan-Roma gelenekleri öğretim uygulamaları ve ansiklopedik derlemeler yoluyla ayakta kalır. Akdeniz havzasında İskenderiye’nin 641’de Arapların eline geçmesi Bizanslıların hem bu kent hem de bölge üzerindeki 300 yıllık egemenliğine son verir, ama kenti antik dünyanın bilgi başkentlerinden biri haline getirmiş olan teknik ve bilimsel geleneğin çöküşüne yol açmaz. Müslüman istilacılar hem İskenderiye’ye hem de VII ila VIII. yüzyıl arasında hızla ele geçirdikleri bölgelere din ve kamu alanında geniş özgürlük tanırlar ve Helenistik ve Yunan kültürlerinden devralman bilimsel ve teknik bilgilere yoğun ilgi gösterirler. Arap biliminin ve tıbbının zirveye ulaştığı dönem antikçağın keşiflerinin hem devamını getirir, hem de o keşiflere göre yeniliklerle doludur. Felsefe, matematik, tıp ve doğa bilimleri alanında Yunanca ve Latince yazılmış klasik eserlerin Arapçaya tercümesi konusunda haklı olarak çok şey yazılmıştır. Müslümanların Hint yarımadasında gerçekleştirdiği fetihlerin eseri, yani Mısır’dan Suriye’ye, İran’dan İspanya’ya kadar Akdeniz havzasında var olan bilimsel bilgilere astronomi, matematik ve tıp alanında keşiflerin de katılmış olması konusunda ise daha çok araştırma yürütülmesi gerekir.</p>

  <p class="block_39">Arap bilimi</p>

  <p class="block_9">VIII ila X. yüzyıllar arasında gelişmiş olan Arap bilimi, birçok açıdan geçmişin sentezini temsil eder ve Çin’in de etkisi altında Hindistan’da gelişmiş bilgi türleriyle sıra dışı bir diyalog kapasitesi sergiler. Her ne kadar Arap bilimleri konusunda çalışan araştırmacıların son yıllarda ileri sürdüğü aşırı milliyetçi tezler -XIV ve XVII. yüzyıllardaki Batı biliminin tamamının büyük ölçüde Arap bilim adamları tarafından önceden geliştirilmiş olması- haklı olarak şaşkınlığa yol açıyorsa da, Afganistan gibi, günümüzde önemli bilimsel araştırma merkezleri olarak tarif edilmesi zor olan bazı bölgelerin IX ila X. yüzyıllar arasında astronomi ve matematik alanında büyük yeniliklere sahne olduğu inkâr edilemez. Ayrıca o dönemde hem Batıda hem de Doğuda yürütülen bilimsel çalışmaları günümüzdeki bilim kavramıyla karşılaştırmanın zor olduğunu da vurgulamak gerekir. İslam dünyasında olduğu gibi Akdeniz bölgesinde de astronomi ve astroloji genelde birbirinden ayırt edilmez, farmakoloji, tıp ve kimya uygulamaları arasında veya büyüyle ahlaki görüşler arasında bir sınır hattı çizmek zordur. Doğu Roma İmparatorluğu ve başkenti Byzantium da erken ortaçağda özellikle teknoloji ve tıp alanında büyük gelişmelere sahne olur. Güçlü Arap komşularıyla arasındaki rekabet bilgi, elyazmaları ve imalat alanında verimli bir alışverişin gerçekleşmesine engel olmaz. Byzantium ile Bağdat bazı açılardan Hindistan ve Çin’e kadar uzanan bir bilimsel ve teknik alışveriş üçgeninin iki zirvesini oluşturur. Her ne kadar Avrasya kıtasının farklı bölgeleri arasındaki kültürel ilişkiler antikçağdan beri devam etmekteyse de, IX ila X. yüzyıl arasında Hint, Pers ve Yunan dillerinde yazılmış çok sayıda metinin tercüme edildiğine ve benimsendiğine; farklı kültürler ile bilimsel bilgiler arasında kısmi de olsa bir sentez eğiliminin sergilendiğine şüphe yoktur.</p>

  <p class="block_62" id="calibre_pb_82"> </p>
</body>
</html>
