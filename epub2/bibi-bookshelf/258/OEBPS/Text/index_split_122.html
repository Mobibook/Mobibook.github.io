<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942918">Klasik Metinlerin Aktarımı ve Klasik Yazarlar Hakkındaki Genel Görüşler</span></p>

  <p class="block_6">Elisabetta Bartoli</p>

  <p class="block_19"> </p>

  <p class="block_19"> </p>

  <p class="block_31">Erken ortaçağda klasik metinlerin aktarımı ve klasik yazarlar hakkındaki genel görüşler Hıristiyan kültürünün filtresinden geçer. Daima okunmaya ve sevilmeye devam edilseler de, klasik yazarlara karşı şüphe ve eleştiri içeren bir tavırdan Karolenj döneminde klasik mirasın geri kazanılmasına geçilir; Hıristiyan kimliğinin kendini tamamıyla kabul ettirdiği dönemde ise klasik pagan kültürüyle daha rahat bir ilişki kurulur.</p>

  <p class="block_46"> </p>

  <p class="block_46"> </p>

  <p class="block_30">V ila VII. Yüzyıllar: Klasik Yazarlar İçin Zor bir Dönem</p>

  <p class="block_39">Zor bir aktarım süreci</p>

  <p class="block_9">IV. yüzyılın tamamına, V. yüzyılın da başlarına kadar kültür büyük ölçüde klasik temellidir. Sayısız aristokrat çevre çeşitli okullar ve bazı manastırların <i class="calibre2">scriptorium’ları</i> belli başlı Latin eserlerinin düzenlenmesini ve aktarımını üstlenirler. Bu dönemden günümüze ulaşmış az sayıdaki derleme arasında Vergilius’un (MÖ 70-19) bazı elyazmaları, Terentius’un (MÖ 195/185-y. 159) bir elyazması, Cicero (MÖ 106-43), Genç Plinius (y. 60/61114), Lucanus (39-65) ve Ovidius’un (MÖ 43-MS 17/18) eserlerinden bölümler içeren birkaç elyazması eser vardır; bu yazıların büyük ölçüde aslına sadık olması, gelecek nesillere aktarılan klasik eserlerin özgünlüğünü, bu işlemin hangi kriterlere dayandırıldığını ve metinlerin nasıl düzeltmelere tabî tutulduğunu göstermek açısından yeterlidir. Bu dönemde, Augustinus (y. 354-y. 430) gibi büyük yazarların elinin altında devasa kütüphaneler vardır ve klasik edebiyatın kültürel eğitimde önemli bir rol oynadığı inancı devam eder. Ancak Cassiodorus’un (y. 490-y. 583) yazım hataları konusundaki tahammülsüzlüğü ve <i class="calibre2">mendositas codicum</i> [elyazması eserlerin yanlışları] açısından gösterdiği hassasiyet, bu durumun giderek değişmekte olduğunun işaretidir. Boethius bir yana, siyasetten çekilen Cassiodorus’un kendisi bile manastırda, kendi eğitiminin temelini oluşturan, ama siyasal ve kültürel nedenlerle göz ardı edilme riski taşıyan pagan yazarlarla diyalogunu sürdürecektir.</p>

  <p class="block_9">V ve VI. yüzyıllardan günümüze kadar ulaşmış elyazmaları arasında Vergilius’a ait sadece beş (sadece üç tanesi eksiksizdir), Livius’a (MÖ 59-MS 17) ait iki, Terentius’a ait de bir elyazması vardır. Ancak Hıristiyan metinlerin kaderi de bundan daha iyi olmamıştır, çünkü günümüze Augustinus’un sadece on beş derlemesi, Ambrosius’un da (y. 339-397) beş derlemesi ulaşmıştır: Günümüzde mevcut olan klasik eserlerin birçoğu, geç antikçağa ait olup günümüze ulaşmamış derlemelerden örnek alınarak Karolenj döneminde hazırlanmış nüshalardan oluşmaktadır.</p>

  <p class="block_9">Klasik yazarların mirası, Yunanca okuma kabiliyetinin giderek kaybolmasıyla ciddi bir eksilmeye maruz kalır. VI. yüzyıl öncesine ait çok az sayıda tercüme mevcutsa da -örneğin Victorinus’un (IV. yüzyıl) Plotinus’tan (203/204-270) ve Porphyrius’tan (233-y. 305); Calcidius’un (IV. yüzyıl) Platon’dan (MÖ 428/427-348/347) ve Hieronymus’un Yunan Babalarından yaptığı tercümeler-VI. yüzyıl sonrasında tercüme faaliyetleri neredeyse tamamıyla sona erip ancak XII. yüzyılda yeniden başlar (X. yüzyılda Napoli ile Bizans hâkimiyeti altındaki bazı bölgeler bu duruma istisna teşkil eder).</p>

  <p class="block_9">Ortaçağın tamamı boyunca klasik metinler hakkındaki genel görüşler Hıristiyan kültürünün filtresinden geçer; Hıristiyan kültürü ile klasik pagan kültürü arasında başlangıçta büyük bir tezat söz konusudur. Athanasius (295-y. 373) ve Cassianus (360-430/435) gibi yazarlar edebiyat konusunda incelemeler yapmayı reddedip duaya odaklanır, Arles piskoposu Caesarius (y. 470-542) ise dilin <i class="calibre2">rusticitas</i> [halka özgü] özelliğini vurgulayarak onu klasik pagan edebiyatın biçimsel vurgusuyla karşılaştırır.</p>

  <p class="block_9">Hıristiyan yazarların temel aldığı pagan edebiyatına epey rağbet gösterilir; ancak Tertullianus (y 160-y 220) ve Ambrosius (y 339-397) pagan edebiyatını “yağmalamayı” doğal bulurken, kültür seviyesi çok yüksek olmasına rağmen Hieronymus gibi yazarlar ise bu iki kültürün uzlaşmaz olduğuna inanır <i class="calibre2">(Epistola 22).</i></p>

  <p class="block_39">Pagan kültürünün canlılığı</p>

  <p class="block_9">Öte yandan neredeyse tüm Hıristiyan edebiyat türleri pagan edebiyatının etkisi altında gelişir: Nesir yazılar, vaazlar ve doktrin tartışmaları Plotinus ile Porphyrius’tan ve etikle retorik arasındaki güçlü bağın farkında olma açısından Cicero’dan büyük ölçüde etkilenir; mektup yazarlığı da benzer bir kadere sahiptir ve <i class="calibre2">ars dictandi</i> [belge yazımı] konusunda daha sonra geliştirilecek teorilerin de Cicero’nun klasik retorik eserlerine değer verdiği inkâr edilemez. Ortaçağda tarihyazımı alanında elde edilen kayda değer sonuçlar da klasik tarihçiler olmadan söz konusu olamazdı; örneğin <i class="calibre2">Historia Wambae regis</i> (Kral Wamba’nın Tarihi) Sallustius’un yazılarını örnek alırken, Paulus Diaconus’un tarih konulu eserleri hem Vergilius’a hem de ortaçağ tarihçilerine yoğun olarak başvurulduğunu gösterir, Eginhard da (y. 770-840) Suetonius’u (y. 69-140) örnek alır.</p>

  <p class="block_9">Gramer ve retoriği konu alan yazarların pagan eserlerden yararlanması ise daima Kitabı Mukaddes’in tefsiri yoluyla gerçekleşir: Muhterem Bede (673-735) <i class="calibre2">De arte metrica</i> [Şiir Sanatı Üzerine] ve <i class="calibre2">De schematibus et tropis</i> (Kinayeler ve Mecazlar Üzerine) eserlerinde neredeyse sadece Kitabı Mukaddes’ten bölümleri ve Hıristiyan yazarları esas alır; İsidorus da (y. 560-636) klasik eserlerde yaygın olarak kullanılan, düğün kasideleri, ilahi ve ağıt gibi ifade biçimlerinin genetik ve kronolojik açıdan asıl kaynağının kutsal metinler olduğunu iddia etmişti. İsidorus’a göre antikçağ retoriğinin iki anlamlı doğası hem kutsal metinin tefsir eserleri hem de şiir açısından işlevseldir; Vergilius ile Lucanus’un antikçağa ait ve deneyimli sayıldığı bu dönemin kültürel anlayışını onaylayan İsidorus, paganların yerine yeni (“modern”) Hıristiyan şairleri benimsemeyi önerir: <i class="calibre2">desine gentilibus ergo inservire poetis</i> (o halde pagan şairlere hizmet etmeyi bırak).</p>

  <p class="block_9">Kültürle beraber dil de evrim geçirdiğinden ortaçağ Latincesi klasik Latinceyle bir değildir. Donatus’un (IV. yüzyıl) grameri bu döneme ulaşır, Priscianus’un (V. yüzyıl sonu) <i class="calibre2">Institutiones Gramaticae</i> (Gramer Eğitimi) eseri Alcuinus (735-804) tarafından yeniden keşfedilir ve Paulus Diaconus’un Şarlman için hazırladığı <i class="calibre2">De verborum significatu</i> (Kelimelerin Anlamı Üzerine) gibi yeni sözlükler hazırlanır.</p>

  <p class="block_39">Derlemeler ve antolojiler</p>

  <p class="block_9">Klasik metinlerin aktarımı daima bir bütün halinde gerçekleşmez. Bu metinler okurlara bölük pörçük olarak ve derlemeler, antolojiler ve farklı yazarların eserlerinden parçalar içerip uç noktada örnekler oluşturan <i class="calibre2">centones</i> derlemelerinde, bağlam dışı olarak ulaşır. Bundan dolayı alıntılar, asıl kaynağın değil de ara bir metinin okunduğuna dair bir kanıt oluşturur. Ancak ara metinler de Vergilius Grammaticus (VI. yüzyıl) örneğinde olduğu üzere, kurmaca edebiyatta kullanılan klasik malzemenin özgün gücüne gölge düşünmez.</p>

  <p class="block_9">Yahudi tefsir ilminin etkisiyle kelimelere gösterilen aşırı ilgi de bir yandan bir bütün olarak metinin geleneğine zarar verirken, diğer yandan klasik edebiyattan kaynaklanan imge dağarcığını özgün alegorik yorumlarla yeniler. Uzun bir süre boyunca rağbet görecek alegorik temelli yorumlar arasında Fulgentius’un (465-533) Statius’a (40-96) veya Macrobius’un (4/5. yüzyıl) <i class="calibre2">Somnium Sciponis [Scipio’nun Rüyası]</i> eserine getirdiği yorumlar veya Vergilius’un “Hıristiyan” bir şair sayılıp eserlerinin ona göre yorumlanması sayılabilir.</p>

  <p class="block_46"> </p>

  <p class="block_46"> </p>

  <p class="block_30">Karolenj Döneminde Klasik Yazarlarla Diyalog</p>

  <p class="block_39">Sürekli bir diyalog</p>

  <p class="block_9">İmparatorluk Roma’sının Şarlman (742-814) ve çevresindeki aydınlar için bir model teşkil etmiş olması nedeniyle, klasik yazarların incelenmesinin ve Latin edebiyatına duyulan ilginin Karolenj döneminde teşvik edilmiş olduğuna dair yaygın bir inanış söz konusudur. Bu önerme yanlış değildir, ama Karolenj kültürünü sadece Şarlman’ın sarayına özgü bir ürün ve klasik dönemin işlendiği bir kültür olarak yorumlamak yanıltıcı olacağı için bu görüşü kısmen gözden geçirmek gereklidir. Aquisgrana önemli bir edebi üretim merkezidir, ama tek değildir. Yoğun yazmanlık faaliyetleri saraydaki, Tours’daki ve Corbie’deki <i class="calibre2">scriptorium’</i>lar arasında bölüşülürdü; Livius’un <i class="calibre2">Puteanus</i> derlemesinin değerli bir nüshası ile Sallustius’un (MÖ 86-35?) bir eserinin nüshasının Corbie’den kaynaklandığı sanılır. Aslında “klasik edebiyat yanlısı çabaların Karolenj kültüründe önemli bir rol oynadığını, ama bu kültürün temel özelliğini oluşturmadığını kabul etmek gerekir: Eginhard ve Alcuinus gibi yazarların eğitimi; VI ila VII. yüzyıllar arasında Aldelmus (639?-709) ve Venantius (y. 540-y. 600) gibi yazarların, anadili Latince olmayan okurları hedef alan eserlerinden entegre edilmiş olan Hıristiyan mirasını temel alırdı” (Godman, “Karolenj Dönemi,” <i class="calibre2">Ortaçağın Edebi Alanı,</i> 1995).</p>

  <p class="block_9">Diez B. Sant. 66 elyazması eserinden da anlaşıldığı üzere, Karolenj dönemi yazarları ile klasik yazarlar arasında yine de sürekli bir diyalog söz konusudur. Bu eser, saray kütüphanesindeki eserlerin katalogunu içerir: Vergilius, Lucanus, Statius’un <i class="calibre2">Thebaid</i> eseri, Terentius, Juvenalis (y. 55-y. 130), Tibullus (MÖ 55/50-19), Horatius’un (MÖ 65-8) <i class="calibre2">Ars Poetica</i> [Şiir Sanatı] eseri, Claudianus’un (IV-V. yüzyıl), <i class="calibre2">De raptu Proserpinae [Proserpina’nın Kaçırılışı], In Rufinum</i> (Rufinus’a Karşı), <i class="calibre2">In Eutropium</i> (Eutropius’a Karşı), De <i class="calibre2">bello gothico</i> (Got Savaşı Üzerine),De <i class="calibre2">bello gildonico</i> (Gildonik Savaşı Üzerine), Martialis (39/40-y. 104), Julius Vector, Servius (fine IV sec.), Cicero’nun <i class="calibre2">In Catilinam</i> (Catilina’ya Karşı), <i class="calibre2">Pro rege Deiotaro</i> (Kral Deiotarus’un Savunması) ve <i class="calibre2">In Verrem</i> (Gaius Verres’e Karşı) eserleri ve Sallustius.</p>

  <p class="block_9">Munk Olsen’in, elyazmalarının yaygınlığı konusunda geliştirdiği sayısal veriler de, klasik mirasın devralınması konusuna verilen önemi ve yapılan planları teyit eder: Her ne kadar Traube’nin (1861-1907) dönemlerini -VIII ila IX. yüzyıllar Vergilius dönemi, X ila XI. yüzyıllar Horatius çağı, XII ila XIII. yüzyıllar Ovidius dönemi- olduğu gibi benimsemek artık mümkün değilse de, IX. yüzyılın tamamına Vergilius’un mutlak bir şekilde egemen olduğunu ve Lucanus, Juvenalis ve Terentius dışında fazla temsil edilmeyen klasik yazarların arasında göze çarptığını kabul etmek gerek. Vergilius X. yüzyıl boyunca da kendini hissettirmeye devam eder, ama Horatius’un yanı sıra Terentius, Juvenalis, Statius ve Persius’un (3462) elyazmaları da yoğun olarak kopya edilmeye başlar; XI. yüzyılda ise Horatius, Vergilius’u geçerek Persius ve JuvenalisTe birlikte elyazması sayısı açısından zirveye ulaşır. XII. yüzyılda en yaygın olan yazarlar arasında Lucanus, Sallustius, Statius ve <i class="calibre2">Metamorphoses</i> (Dönüşümler) eseriyle Ovidius vardır.</p>

  <p class="block_39">Alcuinus’un temel eğitim metni</p>

  <p class="block_9">Karolenj dönemindeki elyazması üretimi miktar ve kalite açısından dikkat çeker: Bu dönemdeki filologlar, Livius’un günümüze ulaşmamış bir derlemesi veya IX. yüzyılda <i class="calibre2">Georgican</i> eserinin Tours’ta hazırlanmış elyazması örneklerinde olduğu üzere, bize bu eserleri kopya edenlerden daha güvenilir örnekler aktarmışlardır. Cassiodorus’un başlattığı kültürel planın ve antikçağla geç antikçağın klasik yazarlarının okunmasını temel alan eğitim planının geri kazanımını amaçlayan Alcuinus’un programı, temel bir eğitim metininin oluşturulmasını ve <i class="calibre2">glossae</i> [kelime açıklamaları] ve yorum eserlerine ilgi duyulmaya başlanmasını da beraberinde getirir. 1086 tarihli <i class="calibre2">Ars lectoria [Okuma Sanatı]</i> gibi metinlerde adı geçen klasik yazarlar elyazmalarının yaygınlığına dair verileri teyit eder: Cicero, Lucanus Vergilius, Horatius, Latince Homerus, Statius, Juvenalis, Persius, Ovidius, Terentius ve Boethius (!). Öte yandan eğitim metinine dahil olmayan antikçağ yazarlarının eserleri (örneğin Martialis) daha çok IX. yüzyıla ait elyazmalarında temsil edilmiştir.</p>

  <p class="block_46"> </p>

  <p class="block_46"> </p>

  <p class="block_30">X ila XI. Yüzyıllarda Klasik Yazarlar: Benimsenenler ve Şeytanlaştırılanlar</p>

  <p class="block_9">Erken ortaçağda klasik edebiyat konusundaki genel görüşler Hıristiyan kültürünün kendini kabul ettirme sürecine bağlı olarak gelişmiştir; Scotus Eriugena (810-880) bir yandan mitolojiyi reddederken, diğer yandan bunun Hıristiyan olmayanların ilahi bir güce olan ihtiyacını temsil ettiğini kabul eder. Aradaki ilişki henüz tamamıyla barışçıl değilse de, Hıristiyan inancı artık pagan kültürünün düşünsel ve şiirsel dışavurum biçimlerine yer açmaya başlamıştır.</p>

  <p class="block_39">Eleştirilenler ve sahiplenilenler</p>

  <p class="block_9">Klasik edebiyatın Karolenj döneminde sahiplenilmesinden sonra X. yüzyıl, kendi kendini anlama açısından bu kültürel mirasın öneminin göz önüne alınmasını temsil eder (Leonardi); ancak XI. yüzyılda, manastırlardan piskoposluk ve katedral okullarına kayan bilginin giderek laikleşmesi karşısında keşiş kültürünün kapılarını klasik kültüre yeniden kapadığına tanık oluruz. Örneğin Rodulfus Glabrus’un (y. 985-y. 1050) <i class="calibre2">Historiarum Libri</i> (Tarih Kitabı) eserinde Şeytanlar Vergilius, Horatius ve Juvenalis olarak tasvir edilir; Otloh de Saint-Emmeran (y. 1010-y. 1070), <i class="calibre2">De</i> <i class="calibre2">cursu spirituali’de</i> (Ruhani Gelişim Üzerine) klasiklerle ve özellikle Lucanus’la olan sorunlu ilişkilerini ele alır; Petrus Damiani de (1007-1072) pagan filozoflarla uzlaşamamasma rağmen Cicero’yu ve diğer yazarların şiirlerini sevgiyle okuduğu eğitim yıllarını hatırlar.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Felsefe:</b> <i class="calibre2">Boethius: Bir Uygarlığın Geleceğe Aktarım Aracı Olarak Bilgi,</i> s. 363</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Gramer, Retorik, Diyalektik,</i> s. 599; <i class="calibre2">Tarihyazımı,</i> s. 617</p>

  <p class="block_"> </p>
</body>
</html>
