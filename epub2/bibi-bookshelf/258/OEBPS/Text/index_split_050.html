<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_71" id="id_Toc404942853">Ekonomi ve Toplum</p>

  <p class="block_64"> </p>

  <p class="block_64"> </p>

  <p class="block_56" id="id_Toc404942854">Çevre, Ortam ve Nüfus</p>

  <p class="block_6">Gatia Di Girolamo</p>

  <p class="block_19"> </p>

  <p class="block_19"> </p>

  <p class="block_31">Ortaçağın ilk yüzyıllarında çevre sanki insansızdır; geniş ormanlık alanlar ve bataklıklar hakimdir, şehirler ve köyler ortadan kaybolmuş veya küçülmüştür. Roma İmparatorluğu dönemine göre nüfus çok azalmıştır. Ancak çok uzun sürecek olan büyüme sanıldığından erken başlar ve aralıksız yayılan şiddet dalgalarının yıkıcı etkisine direnerek çevreyi dönüştürür ve insanoğlunun varlığının ve faaliyetinin kanıtlarını çoğaltır.</p>

  <p class="block_46"> </p>

  <p class="block_46"> </p>

  <p class="block_30">Kendi içine dönük bir dünya</p>

  <p class="block_39">Gerileme belirtileri</p>

  <p class="block_9">Ortaçağ, genel hatlarıyla bir önceki döneme göre belirgin şekilde gerilemiş olan bir tablo sunar: Bizans dünyası Helenistik-Roma uygarlıklarının temel özelliklerini korurken Batıda insan sayısını, faaliyetlerinin yoğunluğunu ve bölgenin düzenini olumsuz şekilde etkileyen karışıklığın belirtileri giderek artmaktadır.</p>

  <p class="block_9">Erken ortaçağa ait çok az sayıda kaynak günümüze kadar ulaşmış olsa da, hepsi geç antik döneme kıyasla görülen gerileme belirtileri konusunda hemfikirdir. Yapılarda taşın yerini ahşabın aldığı şehirler ve köyler küçülür ve terk edilir veya daha sınırlı ve daha iyi savunulabilecek bölgelere taşınır. Yerleşimler ortadan kalkmasa bile evler ve meydanlar, şehir surlarının içlerine kadar ulaşan tarlalar ve meralarla bir arada yer aldığında ikamet açısından görünümleri değişmektedir.</p>

  <p class="block_9">Su yollarının ve kanalların bakımı yapılmaz, dolayısıyla sayısı artan bataklıklar ve erozyona açık bölgeler örneğin İtalya’nın yer adlarında iz bırakırlar; <i class="calibre2">Palude</i> [Bataklık], <i class="calibre2">Piscineo</i> [Havuz] ve <i class="calibre2">Marane</i> [Su Kanalları] gibi yer isimleri sık görülmeye başlar. Bölgeden bölgeye önemli farklılıklar görülse de, yol sistemi, limanlar ve kıyı bölgeleri de nüfustaki azalma ve ticaretin yavaşlaması sonucunda benzer bir kaderi paylaşır.</p>

  <p class="block_9">Doğanın yeniden egemen hale geldiğine bir işaret olarak görünen bu çevrenin ana özelliği, işlenmemiş topraklardır. Aslında işlenmiş bölgelerde bile işlenmemiş topraklar üretim sistemine entegre bir unsuru oluşturur: Toprağı daha verimli kılmak için başvurulan başlıca sistem olan nadasla tarlalar dönüşümlü olarak iki yıllık rotasyon adı verilen sistemle dinlendirilir.</p>

  <p class="block_9">Ormanlık alanlarda da buna benzer gelişmeler yaşanır. Özellikle, Orta-Kuzey Avrupa başta olmak üzere, ormanların çoğu uzun bir süre boyunca insanoğlunun aşamadığı bir sınır teşkil etmeye devam eder. Ancak uygar bölgelerin hemen dışında yaygın olarak bulunan ormanların, halkın daha aşina olduğu bir yönü de vardır: Halkın da, üst sınıfların da hayal gücünün mekânı, masalların ve azizlerin yaşam öykülerinin geçtiği yer olarak kaynaklarda yer alan ormanlar sadece tehlikeli veya gizemli yerler değil, aynı zamanda çiftçilerin sıklıkla hayvanlarını (özellikle domuz) otlatmaya götürdüğü, avlanmaya (yabani domuz, geyik, karaca) gittiği, odun topladığı ve kendiliğinden yetişen meyveleri (böğürtlen, kök, mantar, meşe palamudu) topladığı yerlerdir. Çiftçiler geçimlerini ancak bu şekilde sağlayabilirler.</p>

  <p class="block_46"> </p>

  <p class="block_46"> </p>

  <p class="block_30">Uzun Süreli bir Çöküş</p>

  <p class="block_9">Bu küçülmüş, fakirleşmiş ve kırsal yönü tartışılmaz şekilde ağır basan dünyanın nüfusu, imparatorluk dönemine göre daha azdır.</p>

  <p class="block_39">Nüfus azalması</p>

  <p class="block_9">Nüfustaki azalma genelde çalkantılı istila dönemiyle ilişkilendirilir, ama aslında geç antik dönemde, en azından II-III. yüzyıllarda başlar. Nüfus azalmasının etkilerinin bu dönemde görülmeye başladığı, yalnızca işgücü yokluğuna bağlı olarak çiftçileri toprağa bağlamak için alınan önlemlerden ve Germen halklarının imparatorluk sınırları içerisine kabul edilmeye başlamasından bile anlaşılmaktadır.</p>

  <p class="block_9">Demografik açıdan zayıf olan bu tabloya geç antik dönemin savaşları ve IV. yüzyıldan itibaren halkların göçleri ve yeni ortaya çıkan Roma-Germen krallıklarının bölgesel olarak yeniden düzenlenmesi eklenir. İtalya’daki durum, 535-553 yılları arasındaki Yunan-Got savaşlarından ve 568 yılından itibaren gerçekleşen Longobard istilasından dolayı daha da ciddidir.</p>

  <p class="block_9">Sık sık yayılan ve VI ile VIII. yüzyıllar arasında dalgalar halinde vuran yirmiye yakın salgın, savaşların yol açtığı yıkıma eşlik eder. Savaşların ve salgınların sık sık tekrarlanması nüfus azalmasının en belirleyici unsuru sayılabilir; Avrupa nüfusunda açılan boşluklar hayatta kalan, ama zayıf düşmüş insanlar tarafından doldurulamadan nüfus bir kez daha yok edilmektedir.</p>

  <p class="block_9">Bu nüfus boşluklarının boyutlarını tespit etmek kolay değildir. Tahmini hesaplarla, İtalya’yla ilgili verilerin şöyle olduğu düşünülmektedir: I. yüzyılda nüfus 7,5 milyon civarındadır; VII. yüzyıl başlarında ise 2,5 milyon kadardır. Avrupa’yla ilgili rakamlar da bundan çok farklı değildir: III. yüzyılda 30 ila 40 milyon arası olan, sonradan dramatik şekilde azalan nüfusun VII. yüzyılda 14 ila 16 milyona indiği tahmin edilmektedir; VIII. yüzyılda yeniden artmaya başlayan nüfusun X ila XI. yüzyıl arasında III. yüzyıldaki rakamlara yaklaşmaya başladığı görülür.</p>

  <p class="block_9">Nüfustaki azalma ve kentsel gelişimdeki gerileme ile ortaçağda çevrenin ve ekonominin ayırt edici özelliği olan takas ticaretindeki azalma arasında kolaylıkla bağlantı kurulabilir. Ancak burada söz konusu olan, uzun bir süreden beri sanıldığı üzere ortadan kalkma veya ara verme değil; gerileme ve azalmadır: Şehirler hiçbir zaman (özellikle İtalya’da) kendi özelliklerini kaybetmezler ve ekonominin hiçbir zaman tamamıyla durma noktasına geldiği söylenemez.</p>

  <p class="block_46"> </p>

  <p class="block_46"> </p>

  <p class="block_30">Kırsal Bölgelerde Çalışma Teknikleri ve Örgütlenme</p>

  <p class="block_9">Demografik dinamikler elbette üretim sistemi üzerinde de etkili olur: Nüfustaki azalma yeniliklerin ardında yatan dürtülerin yokluğu anlamına gelir, köle işgücünün bolluğu nedeniyle yeni sistemlerin araştırılmasına ve uygulanmasına gerek duyulmayan Latin imparatorluk döneminin etkileri de durumu daha da ciddi boyutlara taşır.</p>

  <p class="block_39">Tarım</p>

  <p class="block_9">Tarım alanında, geniş alanlara ve ortaçağa özgü hafif antropik yüke uygun olan iki yıllık rotasyon sistemi kullanılır. Bu sistemin yanı sıra toprağı verimli kılmak için, yeşil gübre veya anızın yakılması gibi birkaç yönteme daha başvurulur.</p>

  <p class="block_9">Her ne kadar özellikle İtalya’da özgür insanlar tarafından idare edilmiş <i class="calibre2">allodium’a</i> [küçük ve özerk araziler] dair izlere rastlandıysa da erken ortaçağda en bilinen üretim yöntemi, özellikle Karolenj döneminde büyük arazilerin nasıl idare edilmesi gerektiğinin anlatıldığı <i class="calibre2">Capitulare de villis</i> ve büyük manastırların mülk envanterleri olan <i class="calibre2">polypticus’</i>lar sayesinde belgelenmiş olan <i class="calibre2">curtis,</i> yani büyük arazilerdir.</p>

  <p class="block_29">Curtis</p>

  <p class="block_9"><i class="calibre2">Curtis</i> iki kısımdan, her kısım da karışık türden arazilerden oluşur; dolayısıyla her kısımda farklı düzeylerde ve farklı üretimlere ayrılmış topraklar bulunur.</p>

  <p class="block_9">Pars <i class="calibre2">dominica,</i> toprak sahibi tarafından doğrudan veya <i class="calibre2">praebendarius</i> serileri <i class="calibre2">(praebenda</i> serilere düşen yiyecek payıdır) tarafından idare edilir. <i class="calibre2">Pars massaricia</i> ise genelde <i class="calibre2">mansus</i> adı verilen tarlaların tahsis edildiği özgür insanlar tarafından işlenir; bu kişiler buna karşılık mal sahibine ayni olarak, para şeklinde veya her iki şekilde vergi öder ve bağışlarda bulunur. Çiftçiler ayrıca kırsal kesimde faaliyetlerin en yoğun olduğu dönemde, <i class="calibre2">pars dominica</i> kısmında, <i class="calibre2">operae</i> veya <i class="calibre2">corvees</i> adı verilen çalışma hizmetlerini yerine getirmekle yükümlüdür. Dolayısıyla <i class="calibre2">corvees</i> hem üretim sistemi hem de insanların örgütlenmesi anlamında <i class="calibre2">curtis</i> sisteminin temeli işlevini görür.</p>

  <p class="block_46"> </p>

  <p class="block_46"> </p>

  <p class="block_30">Uzun Süreli bir Canlanma</p>

  <p class="block_39">VIII. yüzyılda görülen ilk canlanma belirtileri</p>

  <p class="block_9">Ortaçağ konusundaki genel inanışa göre nüfus artışı 1000 yılından sonra hızlı ve belirgin bir dönüşümün sonucu olarak başlar; bu dönüşümün sayısız belirtisi arasında yeni yerleşim alanlarının kurulması, şehir yapısının sıklaşması, şehir surlarının genişlemesi ve sur dışında da mahallelerin kurulması yatar.</p>

  <p class="block_9">Ancak daha yakın zamanlara ait tarihyazımı, tarım alanındaki reforma dayalı ani bir nüfus artışı kavramını tartışmaya açmıştır; onun yerine, VIII ila XIII. yüzyıllar arasında, ama özellikle XI. yüzyıldan itibaren daha uzun bir büyüme döneminin belirtilerini tespit etmek mümkündür. Bu dönemdeki demografik baskı daha önceleri yeterince kullanılmamış kaynaklardan giderek daha fazla yararlanılmasına neden olmuştur.</p>

  <p class="block_9">Ortaçağda nüfus az olduğu için nüfusla kaynaklar arasında ideal bir denge vardır. Nitekim demografik canlanma 1000 yılından önce, VIII ila IX. yüzyıl arasında Roma-Germen krallıklarının yerleşik bir hâl alması ve Karolenj İmparatorluğu’nun kurulması sonucunda siyasi-bölgesel anlamda gerçekleşen düzenlemelerle başlar. En kritik dönemin atlatılmasından sonra ortaçağ nüfusunun elinin altında ağır, ama sürekli bir büyüme için gerekli olan tüm kaynaklar hazırdır.</p>

  <p class="block_39">1000 yılından sonra: Avrupa nüfusunun ikiye katlanması</p>

  <p class="block_9">Tam da bu sırada, Karolenj dönemi sonrası imparatorluğun dağılması ve Macarlar, Sarazenler ve Normanların IX ila X, yüzyıl arasında yeniden düzenlemeye başladığı saldırılarla yavaşlayan canlanma, X. yüzyıldan sonra, yani Batının yeni düşmanlarıyla başa çıkmanın veya onlarla olan ilişkilerini normalleştirmenin yollarını keşfetmesiyle tekrar başlar. Bu noktada hızlanan büyüme 200 yıl gibi bir süre içinde Avrupa nüfusunun iki katma, hatta bazı bölgelerde üç katma çıkmasıyla sonuçlanır.</p>

  <p class="block_9">Nüfusun bu derecede artması, tarımın geliştirilmesi için teşvik anlamına gelir; zaten işlenmekte olan topraklardan daha büyük miktarda ürün sağlamak amacıyla tarım aletlerinde ve yöntemlerinde yeniliğe gidilir. Ancak bu yenilik dürtüsü tekdüze bir şekilde yayılmaz, özellikle Orta-Kuzey Avrupa’da geçerlidir: 1000 yılına gelindiğinde ortaçağda çevre hem daha çok çeşitlilik gösterir hem de daha yoğun olarak iskân edilmiştir.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Kölelik, Kolonluk</i> <i class="calibre2">Sistemi ve Serflerin Köleliği,</i> s. 60; <i class="calibre2">Kentlerin Çöküşü,</i> s. 257; <i class="calibre2">Curtis Ekonomisi ve Kırsal Derebeylikler, s.</i> 262; <i class="calibre2">Orman,</i> s. 266; <i class="calibre2">Dine Adanma,</i> s. 313; <i class="calibre2">Gündelik Yaşam,</i> s. 322</p>

  <p class="block_57" id="calibre_pb_50"> </p>
</body>
</html>
