<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_82" id="id_Toc404942902">Ebu Bekir el-Razi</p>

  <p class="block_6">Andrea Bemardoni</p>

  <p class="block_19"> </p>

  <p class="block_19"> </p>

  <p class="block_31">El-Razi’nin eserleri hem simya hem de daha geniş anlamda doğa bilimleri tarihinde önemli bir geçiş dönemine işaret eder. El-Razi’nin mistik ve ezoterik vurgulardan yoksun dindışı bilgiye yaklaşımı, metallerin dönüşümü olgusuna tamamıyla teknolojik bir süreç gözüyle bakmasına ve bütün dikkatini laboratuvar teknolojilerini geliştirmeye ve doğal maddeleri sınıflandırmaya vermesine izin verir.</p>

  <p class="block_46"> </p>

  <p class="block_46"> </p>

  <p class="block_30">Maddelerin Dönüşümü ve Yapısı</p>

  <p class="block_9">Ebubekir Muhammed bin Zekeriya el Razi (865-925/935), el-Razi olarak veya Latincede Rhazes (yani Tehran yakınlarında bulunan ve günümüzde adı Rey olan doğum yerinden dolayı, Rhagaeli) olarak bilinir. Çok yönlü bir hekim ve bilimadamı olan el-Razi eserlerinde dindışı bir bilgi kavramını savunur ve esrarengiz boyuttan vazgeçilip sınıflandırma ve deneysel yönlerine daha çok önem verilen bir simya anlayışı sunar. El-Razi’nin tıp alanındaki eserleri Batıda da, İbn Sina’nın (980-1037) <i class="calibre2">Kanun</i> eseriyle birlikte ortaçağın tamamı boyunca tıp eğitiminde sürekli bir başvuru kaynağı olmaya devam eder. Latin dünyasının en ünlü simya metinlerinden biri olan <i class="calibre2">Liber de aluminibus et salibus’un [Alumlar ve Tuzlar Üzerine]</i> da atfedildiği el-Razi’nin simya alanındaki başlıca eseri, <i class="calibre2">Kitab el-Esrar’</i>dır <i class="calibre2">(Libro secretorum de voce Bubacaris</i> veya <i class="calibre2">Sırlar Kitabı).</i></p>

  <p class="block_39">Metallerin üçlü temeli</p>

  <p class="block_9">Hayyan’ın terazi teorisini kabul etmeyen el-Razi, maddenin Aristotelesçi kavranışını yeniden sunar; buna göre her tür maddenin temel bileşenlerini oluşturan dört element (toprak, su, hava ve ateş), türlerin dönüşümünün gerçekleştirilmesi için elzem bir önkoşuldur. El-Razi’ye göre simyanın alanı metallerin dönüşümüyle sınırlı olmayıp adi taşlardan ve camdan değerli taş elde edilmesini de kapsar. El-Razi, bütün bu dönüşüm işlemlerini gerçekleştirmek için kullanılan iksiri felsefe taşıyla özdeşleştirmez. Hayyan’ın (y. 721-y. 815) kükürt-cıva teorisini kabul eden el-Razi, buna tuz kökenli başka bir ilke ekler ve böylece ilk defa metallerin üçlü temelini geliştirir. Bu kavram Rönesans döneminde Paracelsus (1493-1541) tarafından yeniden ele alınıp geliştirilecektir.</p>

  <p class="block_9">Deneysel faaliyeti teorik faaliyete tercih eden el-Razi, <i class="calibre2">Secretum secretorum’da</i> bazı kimyasal maddeleri sınıflarken bu maddeleri işlemek için gerekli olan laboratuvar aletlerini de tarif eder. El-Razi’nin dağarcığı, tüm metallerden örneklerin yanı sıra pirit, malakit, lapis lazuli, alçıtaşı, turkuaz hematit, galen, stibnit, şap, yeşil kezzap (demir sülfat), sodyum karbonat, boraks (sodyum borat), tuz (sodyum klorit), potasyum karbonat, cıva sülfürü, kurşun karbonat, kurşun oksidi, mürdesenk, demir oksidi, bakır oksit, yeşil somaki (bakır asetat) ve sirke içerir. Henry Ernest Stapleton’a (1878-1962) göre el-Razi’nin kostik soda ve gliserini tanımış olması da son derece muhtemeldir, ama sülfürik ve nitrik asitten hiç söz etmez.</p>

  <p class="block_46"> </p>

  <p class="block_46"> </p>

  <p class="block_30">Doğal Maddelerin Sınıflandırılması</p>

  <p class="block_9">El-Razi, simyada kullanılan ve doğanın üçlemini de kapsayan maddelerin sınıflandırılması için şöyle bir şema önerir:</p>

  <p class="block_9">A) topraksı maddeler ve mineraller: 1) uçucu maddeler: cıva, amonyak tuzu, orpiment, kükürtlü arsenik ve kükürt. 2) cisimler: altın, gümüş, bakır, demir, kurşun, kalay, <i class="calibre2">kharsini</i> (çinko). 3) taşlar: pirit, demir oksitleri, çinko oksitleri, azürit, malakit, turkuaz, hematit, arsenik oksit, kurşun sülfatı, mika, amyant, alçıtaşı, cam. 4) kezzaplar: siyah, beyaz, yeşil, sarı, kırmızı. 5) borakslar: boraks, kuyumcuların natron boraksı. 6) tuzlar: tatlı, acı, kaya tuzu, soda, idrar tuzu, sönmüş kireç, meşe ağacı tuzu, potasyum külü, vs.</p>

  <p class="block_9">B) Bitkisel maddeler (çok nadir olarak ve neredeyse sırf hekimler tarafından kullanılır).</p>

  <p class="block_9">C) Hayvansal maddeler: saç, saç derisi, kafatası, beyin, safra, kan, süt, idrar, yumurta, boynuz, midye.</p>

  <p class="block_9">D) Türemiş maddeler: mürdesenk, kırmızı kurşun, kalay oksit, yeşil somaki, bakır oksit, kızıl hematit tozu, cıva sülfür, beyaz arsenik, cam köpüğü, kostik soda, potasyum sülfürü, metal alaşımlar, vs.</p>

  <p class="block_46"> </p>

  <p class="block_46"> </p>

  <p class="block_30">Kimya Cihazları ve Metalürji Süreçleri</p>

  <p class="block_39">Aletler ve aşamalar</p>

  <p class="block_9">El-Razi, Latin Batıda bile simya-metalürji laboratuvarlarının kurulması için gerekli olan temel kimyasal alet ve cihazları şöyle sıralar. 1) Döküm aletleri: ısıya dayanıklı topraklar, körükler, eritme potaları, balkabağından uzun boyunlu kaplar <i class="calibre2">(botus barbatus),</i> kepçeler <i class="calibre2">(siviere),</i> makaslar, çekiçler, eğeler, ocaklar <i class="calibre2">(atanor).</i> 2) Damıtma cihazları: mataralar, arıtma kapları <i class="calibre2">(aludel),</i> balkabağından kaplar, kadehler, cam şişeler, kazanlar, topraktan yapılma tencereler ve çanak çömlekler. 3) Laboratuvar cihazları: kum mantoları veya benmari ısıtma sistemleri, muhtelif ocaklar, huniler, elekler ve filtreler.</p>

  <p class="block_39">Farmakolojinin gelişimi</p>

  <p class="block_9">El- Razi ayrıca dönüşüm sürecinin gerçekleştirilmesi için gerekli aşamaları açık bir şekilde tasvir eder. Her şeyden önce maddeler damıtma, kalsinasyon ve cıvayla birleştirme süreçlerinin tekrarlanması yoluyla arıtılır, mumlama işlemine tabî tutulduktan sonra da <i class="calibre2">aqua fortis</i> çözeltilerinde eritilirler; el-Razi’nin tarif kitaplarında geçen ve daha sonraları asitler için kullanılacak olan <i class="calibre2">aqua fortis</i> terimiyle alkalin ve amonyak gibi aşındırıcı sıvılar kastedilir. Bu şekilde elde edilen çözeltiler en uygun yoğunlukta karıştırılır, sonra da dönüştürülecek olan metal veya taşlara uygulanacak iksire götürecek olan katılaşma sürecine geçilir. El-Razi’nin laboratuvar faaliyetleri, daha sonraları farmakolojik tekniklerde de kayda değer bir gelişmeye neden olacaktır.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Bilim ve Teknik:</b> <i class="calibre2">Yunan Mirası ve İslam Dünyası, s.</i> 415; <i class="calibre2">Doğuda ve Batıda Tıp, s.</i> 488; <i class="calibre2">Yunan-Bizans Geleneğinde Simya,</i> s. 506; <i class="calibre2">Arap Simyası,</i> s. 516; <i class="calibre2">Cabir bin Hayyan,</i> s. 521; <i class="calibre2">Muhammed İbn Umeyl, s.</i> 528</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Avrupa’da İslam Hakkında Bilinenler, s.</i> 642</p>

  <p class="block_60"><span class="text_33"><br class="calibre15" id="calibre_pb_107" /></span></p>
</body>
</html>
