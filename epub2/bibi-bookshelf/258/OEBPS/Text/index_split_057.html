<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942861">Deniz Ticareti ve Limanlar</p>

  <p class="block_6">Maria Elisa Soldani</p>

  <p class="block_19"> </p>

  <p class="block_19"> </p>

  <p class="block_31">Geç antikçağın son yüzyıllarında ticaret, Akdeniz birliğinin sona ermesinden ve devlet talebi ile denizciliğinin azalmasından dolayı bir küçülme dönemi geçirir. Her ne kadar ticaret hiçbir zaman sona ermese ve Kuzey denizleri ulaşımında artışa sahne olsa da, Avrupa ancak Karolenj döneminde genel bir canlanma yaşar ve ticaret ile ulaşımın genel manzarası büyük ölçüde değişime uğrar.</p>

  <p class="block_46"> </p>

  <p class="block_46"> </p>

  <p class="block_30">Eski Ekonominin ve Denizciliğin Sonu</p>

  <p class="block_39">Yarı yerleşik bir halk</p>

  <p class="block_9">Geç antikçağda Akdeniz ticaretinin geçirdiği ani değişimlerden dolayı hızlanan küçülme dönemi 400 ila 800 yılları arasında eski ekonominin sona ermesinde belirleyici olur. Akdeniz V. yüzyıldan itibaren bir birlik olmaktan çıkar; <i class="calibre2">Mare Nostrum</i> artık sayısız mikro-bölgeye ayrılmıştır, üretim içeriye yöneliktir ve kıyılar boyunca, limanlar arasında gerçekleşen küçük kabotaj denizciliği giderek yoğunlaşır ve büyük ölçekli ticaretin aleyhine bir durum oluşturur. Bazen Avrupa’nın en karanlık çağı olarak tarif edilen dönemle ilgili en kötümser yorumlara rağmen bu havzada iletişim ve ulaşım asla tamamıyla durmaz. Akdeniz’de ticaretin en düşük düzeye ulaştığı, VII. yüzyılın ortalarıyla VIII. yüzyılın son yılları arasındaki dönemde bile bu denize kıyısı olan ülkeler arasındaki bağlantılar, kıyılar boyunca gerçekleşen denizcilik, elçiler ve ender de olsa gezginler sayesinde devam eder. Giderek azalma gösteren uzun mesafeli ticarettir ve lüks tüketim ürünleri dolaşıma devam etse bile o ana kadar büyük çapta taşman ve geniş alıcı kitlesini hedefleyen büyük boyutlu eşyaların miktarında kayda değer bir azalma olur.</p>

  <p class="block_39">Akdeniz’de birliğin sona ermesi</p>

  <p class="block_9">Geç antikçağın son yüzyıllarında denizlerde dolaşan gemiler Roma İmparatorluğu’nun geniş kapsamlı tedarik sistemine ait olup Avrupa, Batı Asya ve Kuzey Afrika arasında bağlantı sağlayan tahıl filolarını oluşturur. İmparatorluğun parçalanmasıyla ve Barbar göçleri ile fetihlerinin etkisiyle Akdeniz birliğinin sona ermesi ticaretteki azalma üzerinde çok etkili olur. Barbarların saldırılarını ve giderek artmakta olan korsanlığı durdurma ihtiyacı karşısında büyük tahıl nakliye gemilerinin yerini, filolar halinde yol alabilecek daha küçük ve hızlı gemiler alır. Devlet talebinin azalmasıyla tahıl sistemi için kullanılan ve Akdeniz’in güney kıyılarından başlayıp Roma ve Konstantinopolis’e ulaşan iki büyük ticaret güzergâhının yerini de daha küçük ulaşım ağları ve yerel düzeyde mal takasları alır. Böylece ticari girişimler devlet yapısının desteği olmadan gerçekleşmeye başlar.</p>

  <p class="block_39">Rutilius’un yolculuğu</p>

  <p class="block_9">V. yüzyıldan VII. yüzyıla kadar uzanan bu ilk safhada bazı limanların gidişatında -en azından imparatorluğun düşmanları tarafından fethedilene kadar- belli bir devamlılık göze çarpar. Kuzey Afrika kıyılarında Kartaca’ya bağlı liman sistemi Vandalların egemenliği altında bile işlemeye devam eder ve Bizans fethinden (535) sonra liman altyapıları ve surları bir tadilat döneminden geçer. İmparatorluğun güney kısmında ve özellikle Mısır ile Doğu Akdeniz’de durumda fazla bir değişiklik olmazken, Akdeniz’in kuzeyindeki limanlar ve kıyı kentleri ağır bir çöküş dönemine girer. Rutilius Namatianus (V. yüzyıl) adlı, Narbonne kentinden ve Galya’nın senatör sınıfından bir gezgin 415 ile 417 yılları arasında, Gotların saldırılarının mülkünde yol açtığı kayıpları kontrol altına almak için Roma’dan evine doğru çıktığı yolculukta durumu böyle görür. Yarımadanın Tiren kıyısı, büyük bir refah döneminden sonra çökmekte olan bir bölge görüntüsü sunar; ölmekte olan kentlerde, antikçağlardan kalan eserlerde hâlâ eski ihtişamın belirtileri vardır. Yollar ve köprüler artık kullanılmaz halde olduğu için başkaları gibi Rutilius da deniz yolculuğunu seçer, ancak limanların da altyapısı harap haldedir. Galya’da VI. yüzyılda Narbonne ile Arles limanlarının yerini alan Marsilya limanı VII. yüzyıla kadar faal olmaya devam eder, Tiren Denizi’nin kuzeyinde başta Ceneviz olmak üzere Liguria’da birkaç küçük liman önemli rol oynarlar. Pisa’da mola verildiği zaman Rutilius Namatianus limanın doğal konumu ve mal girişi karşısında çok şaşırır. Pisa denizden gelen lüks tüketim ürünleriyle ünlüdür ve Longobard egemenliği altında bile özerk denizcilik girişimleri konusunda belli bir kapasiteyi korur.</p>

  <p class="block_39">Limanlar</p>

  <p class="block_9">Roma VI. yüzyılda Tiren Denizi’nin en önemli limanıdır ve Tiber Nehri’nde gemilerin yol alabilmesi malların kente ulaşmasını kolaylaştırır; güneydeki faal limanlar arasında ise Napoli vardır. Büyük adalardan Sardinya’daki Cagliari, Nora ve Sulci limanları en azından VIII. yüzyıla kadar önemli stratejik konuma sahiptir. Vandal Krallığı’nın bir parçası olan Sicilya’nın Kuzey Afrika’yla bağlantıları, ada Belisarius (y. 500-565) tarafından geri alındığında bile devam eder, ama o andan itibaren doğuya doğru yönelir: Syracusae ile Catania, Konstantinopolis’le ilişki içindeyken Palermo İtalya yarımadasıyla bağlantılarını sürdürür. Adriyatik kıyısında, Bizanslılar ile Longobardlar arasında çekişme konusu olan Bari’nin yanı sıra Pescara, Ancona, Rimini, Ravenna, Aquileia ve Grado limanları da Istria bölgesindeki limanlarla bağlantı noktaları oluştururlar ve Bizans’ın etki alanına dahildir Ravenna’nın 402’de imparatorluk merkezi olunca üstlendiği siyasi rol ile onu Classe Limam’na ve Po Nehri’ne bağlayan kanal sistemi ekonomik açıdan çok gelişmesini sağlar.</p>

  <p class="block_46"> </p>

  <p class="block_46"> </p>

  <p class="block_30">Arapların Yayılmasının Ticaret Üzerindeki Etkisi</p>

  <p class="block_39">Mısır ve İskenderiye limanı</p>

  <p class="block_9">VII ila VIII. yüzyıllar arasında Akdeniz’deki takas sisteminde büyük değişikliklere yol açan başka bir olay daha vardır: Arapların yayılması. Hz. Muhammed’in (570-632) vaazlarının etkisiyle birkaç düzine yıl içinde Kuzey Afrika’daki Vandal Krallığı, İspanya’daki Vizigot Krallığı ve yüzyıllık Pers İmparatorluğu ortadan kalkar ve Bizans İmparatorluğu’nun elindeki topraklar büyük ölçüde azalır. Ancak Roma İmparatorluğu için önemli ticaret ve tedarik merkezi olan yerler halifeliğin egemenliği altındayken de aktif merkezler olmaya devam ederler; yalnız daha çok Doğu Akdeniz ve Hint Okyanusu’na yönelirler.</p>

  <p class="block_9">Sahra Çölü’nü geçen kervanların buluştuğu yer olan Mısır, halifeliğin ticari sisteminin merkezi haline gelir ve Bereketli Hilal’le Sicilya, Kuzey Afrika’nın batı kıyısı ve İspanya arasında bir bağlantı sağlamış olur. İskenderiye Liman’ından Akdeniz’in kuzey kıyılarına ihraç edilen lüks tüketim ürünleri arasında Uzakdoğu’dan gelen ve Mısırlı tüccarlar tarafından deniz yoluyla getirilen baharatlar ile Çin ipeği ve Doğu Afrika’dan gelen altın, fildişi ve devekuşu tüyleri vardır; Mısır ise cam, seramik, mücevher ve dokuma üretir. İslami bölgeyle Bizans İmparatorluğu’nun aracıları, Halifeliğin en kuzeyindeki Hıristiyan ileri karakolu görevi gören Amalfi ile konumu giderek önem kazanan Venedik’tir. Bu dönemde Venedik donanması, henüz Akdeniz’in belli bir bölgesinde uzmanlaşmamıştır; Kuzey Afrika, Güney İtalya ve Sicilya, İskenderiye, Kutsal Topraklar ve Konstantinopolis’i içeren bir bölgede faaliyet gösterir. IX. yüzyıldan itibaren Sicilya’nın tamamı Müslümanlar tarafından fethedilir ve Arap dünyası, İtalya Yarımadası ve Bizans İmparatorluğu arasında ticaret alanında aracı rolünü üstlenmeye hazırlanır.</p>

  <p class="block_39">Konstantinopolis ile Efes</p>

  <p class="block_9">Arapların yayılması sonucu VIII. yüzyılda Konstantinopolis ile Efes dışında Bizans limanlarının çoğu ortadan kalkar. Suriye ile Mısır’ı kaybetmiş olmak Bizanslılara ağır bir darbe indirir ve imparatorluğun sadece Konstantinopolis’le çevresinden ibaret olmasına neden olur. Buna rağmen Avrupa ile Asya arasındaki köprü üzerinde ve Karadeniz’e açılan tek yerde bulunan kent, tedarik açısından çok önemli iki güzergâh üzerindeki bu elverişli coğrafi konumu sayesinde bölgenin en önemli ticaret ve imalat merkezlerinden biri olmaya devam eder. Yunan ticaret filoları bu güzergâhlar yoluyla Kuzey Avrupa’dan ithal edilen malları -Rus ovalarından köleler, kürk ve balmumu, Baltık bölgesinden kehribar ve kurutulmuş balık- ve Çin saf ipeği gibi Uzakdoğu’dan gelen malları Karadeniz’den Konstantinopolis’e getirirler.</p>

  <p class="block_49"><span class="text_29">Kuzey</span> <b class="calibre13">Avrupa’ya Bir Bakış</b></p>

  <p class="block_39">Kuzey denizleri</p>

  <p class="block_9">Doğu Akdeniz’deki pazarlar, V. yüzyılın ortaları ile VII. yüzyılın ortaları arasında, İspanya ve Fransa’nın Atlantik kıyıları yoluyla İskenderiye ile Britanya Adaları arasında bağlantı sağlayan bir güzergâh üzerinde bulunurlar. Avrupa’nın ticaret açısından yarattığı tabloyu tamamlamak için Kuzey Avrupa’ya da bakmak gerekir. Erken ortaçağda/Kuzey denizleri Batı dünyasının ulaşım ve ekonomik sisteminde çok önemli bir rol oynamaya başlar. VI. yüzyılın sonlarından IX. yüzyıla kadar Barbar <span class="text_17">göçlerinin</span> yavaşladığı, korsanlığın da azaldığı dönemde Kuzey bölgelerinin ulaşımı ve ekonomisi ilk defa gelişmeye başlar.</p>

  <p class="block_9">Yeni halkların denize ve ticarete duyduğu ilgi, kıyılar boyunca yeni limanların ve kentlerin ortaya çıkmasına neden olurken, Roma döneminden kalan limanlar III. yüzyıldan itibaren çöküş dönemine girmiştir. Keltlerin batı bölgelerine, diğer halkların da orta ve doğu bölgelerine türdeş bir şekilde yerleştiği bu dönemde, ulaşım ve ticaret açısından elverişli şartlar oluşmuştur.</p>

  <p class="block_9">Başlangıçta ilişkiler çok yoğun değilse de ve genelde elçiler yoluyla hediye değiş tokuşuna bağlıysa da, VII. yüzyıldan itibaren kaynaklarda profesyonel tüccarların varlığına ve yeni yerel paraların basılmasına bağlı olarak giderek gelişen faaliyetlerinden söz edilmeye başlanır. Dolayısıyla ticaretteki bu canlanmanın başlıca nedenlerinden biri göç akınlarının yavaşlamış olmasıdır. Bunun yanı sıra antikçağın büyük salgınlarından etkilenmemiş olan Kuzey Avrupa’da III. yüzyıldan itibaren hem demografik hem de ekonomik açıdan gelişme yaşanır. Güçlü aristokrasilerin ve monarşilerin pekişmesi ve denizleri kontrolleri altında tutup ticareti ve liman faaliyetlerini geliştirerek liman ve gümrük kaynaklı vergi haklarından yararlanmak istemeleri de ticaretin ve limanların gelişiminde olumlu etki yapan bir başka unsurdur oluşturur. VIII. yüzyıldan itibaren Kuzey halkları denizlere açılmaya ve şiddetli saldırılarıyla tanınmaya başlar. İskandinavya kökenli bu karışık halktan, kaynaklarda “Vikingler” diye söz edilir. Bunların arasında Doğuda ticarette en faal olanlar Rus olarak da bilinen Variaglardır.</p>

  <p class="block_39">Viking Limanları</p>

  <p class="block_9">Nantes, Londra ve Rouen gibi Roma döneminde tanınmayan limanların ve ticaret merkezlerinin faaliyetleri bu bağlamda gelişmeye başlar ve İngiltere’nin güneydoğusu ile Meuse ve Ren Nehirlerinin büyük deltalarında yeni limanlar ortaya çıkar. VII ila VIII. yüzyıllar arasında var olan başlıca güzergâhlar İrlanda ve Batı İngiltere kıyılarıyla Bretonya ve Galya’nın Atlantik kıyısını birbirine bağlar. Denizcilik tekniklerinin giderek gelişmesi, yeni gümüş paraların basılması ve limanların, kıyılarda ortaya çıkmış ve önemli ayrıcalık ve muafiyet sahibi belli başlı manastırlarla olan bağlantıları sayesinde liman sayısı giderek artar. VIII. yüzyılın sonu ile IX. yüzyılın başları arasında kıtadan Kuzey’e giden mallar arasında tahıl ve ahşap; Loire, Sen ve Ren Vadilerinden şarap, Aquitania, Paris bölgesi ve Ren Vadisi’nden imalat ürünleriyle yan işlenmiş ürünler, Frizya’dan keten ve Karolenjlerin bastırdığı gümüş paralar vardır. Kuzey Avrupa’nın ihraç ettikleri arasında ise köleler, metaller, deri ve kürk, balık ve büyük deniz memelilerinin yağı, denizaygırı dişi ve Baltık bölgesinin kehribarı vardır.</p>

  <p class="block_46"> </p>

  <p class="block_46"> </p>

  <p class="block_74"><b class="calibre13"><span class="tab1">      </span></b><b class="calibre13">Karolenj Ekonomisi ve Ticaret Ulaşımının Canlanması</b></p>

  <p class="block_39">Üçgen yelken</p>

  <p class="block_9">700 yılı civarında tüccarlar ve gezginler, yeni coğrafi algılara, denizciliğe bağlı teknolojik yeniliklere, Karolenj döneminde ekonominin yeniden düzenlenmesine, parasal reforma ve yeni kültürel referans değerlerinin ortaya çıkışma dayanan yeni ağlar, bağlantılar, güzergâhlar ve altyapılar yoluyla Batı ile Doğu arasında seyahat ederler. Büyük bir değişim gerçekleşmiştir ve Karolenj ekonomisi geç antik dönemdekinden çok farklı bir ekonomi olarak ortaya çıkar. 700 yılının sonu ile 800 yılının başı arasında nüfusun artışı, siyasi yapıların yayılması ve yerleşik hale gelmesi ve yeni iş idare yöntemleri Latin kökenli Avrupa’da ticaretin canlanmasına yardımcı olur.</p>

  <p class="block_9">Denizciliğin gelişmesi, aynı zamanda gemicilik açısından çok önemli bir yenilik oluşturan ve kare yelkene göre kullanımı daha hızlı ve kolay olan Latin üçgen yelkenine de bağlıdır. Genelde kıyılar boyunca, daha sınırlı ve tanıdık sularda gerçekleşen denizcilik hem sezonun daha uzun olmasını sağlar hem de -antik dönemin tersine- kötü havalarda bile yapılmasını mümkün kılar. Başlangıçta Kuzey Akdeniz’in başlıca limanlarında ticaret yürütenler Yahudiler, Frizonlar, Yunanlar ve Suriyeliler iken, VIII. yüzyıldan itibaren durum tersine döner ve Frank tüccarlar kontrolü ele geçirirler.</p>

  <p class="block_39">Uluslararası panayırlar</p>

  <p class="block_9">800’lü yılların başlarında Akdeniz dört ana ticaret bölgesine ayrılmıştır: Mısır, Levant veya Doğu Akdeniz, Bizans İmparatorluğu’nun Ege kısmı ve İtalya. Ege bölgesi, tüketim malları için talebi beslemeye devam eden mali sistemin devamı sayesinde en büyük takas bölgelerinden biri olmaya devam eder. Batı Avrupa’nın tarım ekonomilerinin kendi aralarında ve Doğ<span class="text_17">uyla</span> bağlantılarını sağlayan ulaşım yolları 800 yılın<span class="text_17">dan</span> itibaren yeniden kullanılmaya başlar. İç bölgelerin ticaret sayesinde teşvik edilen tarım ve imalat alanları Frankların yönetimindeki Avrupa’da, dönemsel olarak yer alan pazarlara yönlendirilir ve böylelikle insan, mal ve bilgi hareketi sağlanmış olur. Yerel pazarlar ve Saint-Denis’dekiler gibi uluslararası panayırlar gelişir, VIII. yüzyıl sonu ile IX. yüzyıl başlarında zirve dönemini yaşarlar ve bölgelerarası ticaret ağlarına dahil olurlar. Meslekten tüccarlar bazen büyük dini kurumların da hizmetinde çalışır.</p>

  <p class="block_39">Venedik ve İtalya’nın diğer limanları</p>

  <p class="block_9">Venedik bu dönemde uzun mesafeli ticaret alanında en önemli limanlardan biridir. Venedikliler Korinthos Körfezi’nden geçerek karadan Yunanistan’a veya deniz yoluyla Ege’yi geçen güzergâh üzerinde de hareket eder. Po Nehri’nin ekonomisine bağlı kanal sisteminin yanı sıra Venedik yakınlarında Akdeniz’i kehribar güzergâhı üzerinde Doğu Avrupa, Tuna bölgesi ve Byzantium’a bağlayan ve köle ticaretini kolaylaştıran Çeşitli kara koridorları oluşur. Ravenna, imparatorluk merkezi olarak önemini sürdürür ve onunla beraber kıyı boyunca Comacchio’dan Grado’ya kadar olan limanların da önemi artar. Böylelikle İtalya, Alp Dağları’nda Po Vadisi’ni Rhone Vadisi’ne bağlayan geçitler yoluyla ve Venediklilerle onlara rakip olan Comacchiolu tüccarlar sayesinde Orta-Kuzey Avrupa ekonomisine dahil olmaya başlar. Daha kuzeyde ise Güney Avrupa ile Viking dünyası ve Asya arasında karadan bağlantı sağlayan bir yol vardır. Adriyatik Denizi’nde bulunan limanlar arasındaki kabotaj trafiğinin yanı sıra Doğudan gelen ve Pavia’daki Frank sarayına yönlendirilen lüks tüketim ürünlerinin ticareti de yoğun olarak gerçekleşmeye devam eder. IX. yüzyıl ortalarından itibaren Venedik Bizans İmparatorluğu’na ve Doğu Akdeniz’e odaklanınca Orta Akdeniz’den çekilmiş olması Ceneviz, Napoli ve Amalfi gibi diğer İtalyan limanlarının gelişimine izin verecektir.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">İmalat Alanı ve Loncalar, s.</i> 277; <i class="calibre2">Tüccarlar ve Ulaşım Yolları, s.</i> 281; <i class="calibre2">Ticaret ve Para,</i> s. 291; <i class="calibre2">Roma-Barbar Krallıklarında Savaş ve Toplum,</i> s. 309; <i class="calibre2">Gündelik Yaşam,</i> s. 322</p>

  <p class="block_57" id="calibre_pb_57"> </p>
</body>
</html>
