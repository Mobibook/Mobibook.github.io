<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_83" id="id_Toc404942910">Yeryüzünün İncelenmesi: Fizik ve Coğrafya</p>

  <p class="block_46"> </p>

  <p class="block_46"> </p>

  <p class="block_46"> </p>

  <p class="block_46"> </p>

  <p class="block_56" id="id_Toc404942911">Kilise Babalarına göre Gökyüzü ve Yeryüzü</p>

  <p class="block_70">Giorgio Strano</p>

  <p class="block_19"> </p>

  <p class="block_19"> </p>

  <p class="block_31">Hıristiyanlığın yayılmasıyla ve Roma İmparatorluğu’nun çöküşüyle birlikte Yunan bilimi dinin etkilerinden sıyrılmaya başlar. Yunan bilimsel düşüncesi paganların ibadetiyle veya insanlığa karşı herhangi bir yakınlık hissetmeyen, tamamıyla materyalizme dayalı, yaratıcı bir Tanrı’yla ilişkili gibi görülür. Ancak Hıristiyanlığın egemen bilime getirdiği itirazlar, Barbarların bütün bir yüzyıl boyunca tekrar tekrar gerçekleştirdiği istilalar Batı Roma İmparatorluğu’nun dağılmasına neden olmadan önce de başlamıştı. Nitekim ilk Kilise Babaları da Yunan bilgileri konusunda ciddi şüpheler hissetmişler ve içeriğine karşı radikal eleştiriler getirmişti.</p>

  <p class="block_46"> </p>

  <p class="block_46"> </p>

  <p class="block_30">Yunan Kozmogonisinin Reddedilmesi</p>

  <p class="block_9">Hıristiyanlığın yayılmasıyla, tüm bilgileri, vahye dayanan ilmi kendinde toplayan tek kaynak olan kutsal metinlerin öğretilerine bağlama arzusu, yaratılışı konu alan Yahudi efsanesiyle en sıkı bağları sergileyen doktrinlerin deneysel ve teorik temelinin reddedilmesine neden olur. Özellikle gökyüzünün ve yeryüzünün şekliyle ilgili varsayımların baştan sona gözden geçirilmesi gerekir. Duyusal dünyanın Abderalı Demokritos’un (MÖ y. <span class="text_17">460-y. 370) öne sürdüğü gibi atomların rastgele bir şekilde bir araya gelmesinden, Aristoteles’in (MÖ 384-322) düşündüğü gibi eşmerkezli kristal küre sistemlerinden oluşması veya Klaudios Ptolemaios’un (II. yüzyıl) öne sürdüğü gibi bir yörünge bileşimiyle düzenlenmiş olması fark etmiyordu. İnananların kutsal metinlerin içeriğini kayıtsız şartsız kabul etmesi için tüm Yunan kozmolojileri reddedilir. Bu bağlamda, Yunan bilimsel bilgilerinin incelendiği ve yayıldığı başlıca merkez olan İskenderiye’de yüzyıllar boyu süren geleneğin en temel sonuçları bile tartışma konusu haline gelir.</span></p>

  <p class="block_81">Yeryüzünün şekli</p>

  <p class="block_76">Reddedilen ilk kavramlar, yeryüzünün boyutları ve şekliyle ilgili olanlardır. Yunan dünyasında böyle kavramların ardında, Kyreneli Eratosthenes’in yeryüzünün çevresini tahmin etmesiyle zirveye ulaşmış bir gelenek yatardı. Buna rağmen Hıristiyanlık Lactantius’u (y. 240-320) izleyerek yeryüzünün yuvarlak olduğu görüşünü ve buna bağlı olarak Aristoteles’in ağır cisimlerin yeryüzünün merkezine doğru düştüğüne dair düşüncesini de reddeder. Basileios (y. 330-379) örnek alınarak da, gökyüzünün küresel olduğu fikri reddedilir, çünkü yaratılışla ilgili Yahudi efsanesine aykırıdır. Evren küresel olsaydı Yaratılış’ın başında sözü geçen “üst sular” için bir yer olmazdı. Bu üst sular Kilise Babalarının kozmolojik anlayışının izahı açısından büyük önem taşır, çünkü yeryüzünü yakma tehlikesi sunan Güneş, Ay ve yıldızların ateşinin etkisini azaltırlar, mucizevi bir şekilde aşağıya doğru akıyor olmaları Büyük Tufan’ı oluşturmuştur ve yakın bir gelecekte gerçekleşecek olan Kıyamet Günü’nde bütün gök cisimlerinin alevlerini söndüreceklerdir.</p>

  <p class="block_46"> </p>

  <p class="block_46"> </p>

  <p class="block_30">Yeni Hıristiyan Teorileri</p>

  <p class="block_81">Hıristiyan kozmolojisi</p>

  <p class="block_9"><span class="text_17">IV. yüzyılın sonlarına doğru Hıristiyan doktrini, İskenderiye’nin astronomi geleneğine dayalı yermerkezli kozmolojiye karşıt bir teoriyi geliştirmeye başlar. Tarsus piskoposu Diodorus’un (330-394) öne sürdüğü, evrenin bir tapmağa benzediğine ve yeryüzünün bu tapınağın dibinde bulunduğuna dair düşünce başka yazarlar tarafından da benimsenir. İskenderiye geleneğindeki sekiz küresel, kristal gök -antikçağda bilinen gezegenlerin (Ay, Merkür, Venüs, Güneş, Mars, Jüpiter ve Satürn) her biri için bir gökle sabit yıldızlar için bir gök- yoktur. Onun yerine küresel değil de kemer şeklinde olan iki gök vardır. Birincisi yeryüzü ve alt sular, yani nehirler, göller, denizler ve bilinen üç kıtayı -Avrupa, Asya ve Afrika- çevreleyen okyanus için çatı işlevi görür. Bu ilk gök, üst sulara destek sağlar ve altında Tanrı ile meleklerin bulunduğu ikinci göğün tabanını oluşturur. Mopsuestia piskoposu Theodorus da (y.</span> 350-y. 428) tapınak şeklindeki evren teorisini destekler. Theodorus’a göre yıldızların hareketi geometrik mekanizmalara bağlı olmayıp ilahi iradeye bağlı melekler tarafından doğrudan düzenlenir.</p>

  <p class="block_39">Cosmas İndicopleustes</p>

  <p class="block_9">Bu kozmolojik sistemin en büyük savunucusu, İndicopleustes (dalgaları aşan denizci) adıyla bilinen Cosmas’tır (VI. yüzyıl). Cosmas, <i class="calibre2">Topographia christiana</i> eserinde kendi yaşamını ve çıktığı uzun deniz yolculuklarında yaşadığı deneyimleri anlatmanın yanı sıra, kendini Aristoteles ile Ptolemaios’un astronomi anlayışlarını yıkmaya da adar. Yeryüzü çok ağır olduğu için evrenin merkezinde yer alamaz ve en alt kısmında bulunuyor olmalıdır. Bu nedenle yeryüzü de, gökyüzü de küresel olamaz. Zaten yeryüzü küresel olsaydı ne Yaratılış gününde sulardan ortaya çıkabilirdi, <i class="calibre2">ne de</i> Büyük Tufanda sularla örtülebilirdi.</p>

  <p class="block_39">Yeryüzü ve okyanus</p>

  <p class="block_9">Evrenin gerçek şekli ancak Musa’nın görünen dünyayı örnek alarak çölde kurduğu tapınak incelenerek anlaşılabilir. Dolayısıyla yeryüzü de dikdörtgen şeklinde bir düzlemdir ve doğu-batı yönündeki uzunluğu kuzey-güney yönündeki uzunluğunun iki katıdır. Üç kıtayı çevreleyen okyanusun çevresinde başka bir kara parçası daha vardır. Burası, Nuh Büyük Tufan’dan dolayı gemisine binip okyanusu geçip ailesiyle beraber üç merkezi kıtaya yerleşmeden önce yeryüzü cennetinin ve uygarlığın mekânıydı. Okyanusun altında yatan kara parçası aynı zamanda evrenin dört yan duvarını destekler; bu duvarların desteklediği ilk düz tavan üst suların ve göğün altında yatar. Onun da üzerinde, kuzey ve güney duvarlarının desteklediği, yarı silindirik şekle sahip ikinci bir tavan vardır. Kozmosun alt kısmı Kıyamet Günü’ne kadar insanların ve meleklerin mekânıdır. Kıyamet Günü’nden sonra ise meleklerle kutsanmış insanların ruhları üst kısma geçecek ve sonsuza kadar Tanrı’yla beraber yaşayacaktır.</p>

  <p class="block_39">Gezegenler ve sabit yıldızlar</p>

  <p class="block_9">Cozmas ayrıca Yunan biliminin geliştirdiği fiziksel ve matematiksel modellerle açıkladığı olgular için de özel açıklamalar sunar. Güneş, Ay, gezegenler ve sabit yıldızlar melekler tarafından yeryüzünün üstünde ve göğün altında taşınır. Su yüzeyinin üzerinde kalan topraklar ise bir tür kocaman dağ oluşturur; bu dağın meskûn olan yamaçları güneydoğuya doğru eğimlidir. Bu eğim, Dicle ve Fırat gibi bazı nehirlerin daha şiddetli şekilde akmasından, doğuya doğru yol alan gemilerin daha hızlı ilerlemesinden ve Güneş’in, şafak ile günbatımı arasındaki eğimli seyrinden de anlaşılır. Güneş’i taşımakla görevli olan melek evrenin tabanına göre daima yatay olarak hareket eder, ancak insanoğlu eğimli bir yüzeyde yaşadığı için bu meleğin uçuşunu eğimliymiş gibi görür. Kocaman dağ da gece ile gündüzün birbirini izlemesini açıklamaya yarar. Gece, Güneş’i taşıyan melek en kuzey bölgelere ulaşıp bu kocaman dağın arkasında kaybolduğu zaman gerçekleşir.</p>

  <p class="block_39">Mevsimler</p>

  <p class="block_9">Mevsimlerin birbirini izlemesi ve günlerin uzunluğundaki fark da (günlerin yazın daha uzun, kışın daha kısa olması) benzer bir şekilde açıklanır. Aynı melek soğuk mevsimde daha alçaktan, sıcak mevsimde daha yüksekten uçar. Bundan dolayı kış gecelerinde o kocaman dağın eteklerinin ardında daha uzun süre kalır, yaz gecelerinde ise dağın zirvesinin ardında daha kısa süre kalır.</p>

  <p class="block_9">Bu yeryüzü anlayışı, Cozmas’ın yolculukları sırasında edindiği büyük deneyimle de zenginleşir. Bu anlayış. Kilise Babalarının kutsal metinlerin öğretilerine sadakat isteğini yerine getirdiği için VII. yüzyılda hem kozmolojik hem de coğrafi alanlara ilgi duyan sayısız yazar tarafından fazla itirazla karşılaşmadan kabul edilir.</p>

  <p class="block_9">Tapınak şeklindeki evren düşüncesinin, özellikle bir zamanlar Roma İmparatorluğu’nun merkezi bölgesi olmuş İtalya’da IX. yüzyıla kadar çok sayıda destekçisi olur.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Bilim ve Teknik:</b> <i class="calibre2">Yunan Mirasının Geri Kazanılmaya Başlanması,</i> s. 409; <i class="calibre2">Yeryüzünün İncelenmesi: Fizik ve Coğrafya, Yeryüzünün Tasviri,</i> s. 561</p>

  <p class="block_60"><span class="text_33"><br class="calibre15" id="calibre_pb_114" /></span></p>
</body>
</html>
