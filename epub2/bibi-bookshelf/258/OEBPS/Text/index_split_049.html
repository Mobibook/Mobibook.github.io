<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942852">Sakson Hanedanı ve Kutsal Roma İmparatorluğu</p>

  <p class="block_6">Catia Di Girolamo</p>

  <p class="block_19"> </p>

  <p class="block_19"> </p>

  <p class="block_9"><i class="calibre2">“Kutsal Roma İmparatorluğu” terimi genelde Şarlman’ın imparatorluğu için ve özellikle Roma İmparatorluğumla olan dini farklılıkları ve siyasi devamlılığını vurgulamak için kullanılır. “Kutsal İmparatorluk” terimi ve Roma prensliğinin hukuki geleneğiyle bağlantı fikri aslında çok daha geç bir tarihte (XII. yüzyıl ortaları) ortaya çıkar ve bu kavramlara çeşitli aşamalar sonucunda varılır: Karolenj döneminden sonraki en önemli dönemlerden biri renovatio imperii</i>’nin <i class="calibre2">[imparatorluğun yenilenmesi] bölgesel bağlamının tanımlandığı Sakson dönemidir.</i></p>

  <p class="block_46"> </p>

  <p class="block_46"> </p>

  <p class="block_30">Karolenj Dönemi Sonrasında Kriz ve Dönüşüm</p>

  <p class="block_39">Siyasi tikelcilik ve evrensel otorite</p>

  <p class="block_9">Karolenj dönemi sonrasındaki uzun ihtilaflı yıllara rağmen imparatorluk kavramı var olmaya devam eder: Tebaasını Normanlardan korumaktan aciz olmakla suçlanan Şişman Karl’ın (839-888) tahttan indirilmesi bile siyasi tikelliğin, imparatorluk görevinin yerine getirilmemesinin haklı çıkardığı ortak girişimleri kapsam dışı bırakmadığını gösterir. Her ne kadar kilise aristokrasileri dünyevi rolleri içinde tikelcilikle rekabet içindeyse de, evrensel eğilimleri olan bir otoritenin muhafaza edilmesine Kilise de sıcak bakar, imparatorun güçlü bir koruyucu olduğunu kabul eder ve prestijiyle kutsallığını arttırmaya hazırdır. Ancak imparatorlardan da, Karolenj döneminin öncesinden beri var olan ve yerel aristokrasinin bölge üzerinde kontrol sahibi olmasına izin veren iktidar dengelerine ve ilişkilerine fazla karışmamaları beklenir. Germen ve İtalyan bölgelerinde olduğu gibi, Capet hanedanı sırasında imparatorluktan ayrı duran Fransa’da monarşi temelde özerk olan bir iktidarın garantisi olarak yorumlanır.</p>

  <p class="block_46"> </p>

  <p class="block_46"> </p>

  <p class="block_30">Germen Krallığı ve Saksonya Düklerinin Kendilerini Kabul Ettirmesi</p>

  <p class="block_9">Şişman Karl’dan sonra Germen tahtına, Karintiyalı Arnulf (y. 850-899), oğlu Çocuk Ludwig (893-911), Frankonyalı Konrad (?-918) ve Saksonyalı Heinrich (y. 876-936) gibi, belli başlı aristokrat ailelerin temsilcileri çıkar. Heinrich, sürekli saldırılar ve yağmalamalarla krallığa azap çektiren Macarlara karşı gösterdiği gayret sayesinde de kendini kabul ettirir: Macarlardan hem vergi hem de ateşkes elde eder (bu sırada Elbe Nehri’nin doğusundaki bazı Slav topraklarını buyruğu altına alır), ardından Macarları yeniden yenilgiye uğratır (Unstrut, 933) ve Danimarkalılardan toprak elde ederek imparatorluğu genişletmeye devam eder.</p>

  <p class="block_9">Milliyetçilik yönelimli tarihyazımı, Heinrich’in rolünü vurgular ve onu Almanya’nın babası olarak görür: Macar saldırılarına asıl son veren (Lechfeld, 855) I. Otto’dur (912-973), ancak Heinrich’in gücü hanedanı pekiştirmekte ve tahtın oğluna geçmesini garantilemekte gösterdiği başarıda yatar.</p>

  <p class="block_30">İmparator Olunan Yer: İtalya Bölgesi</p>

  <p class="block_9">X. yüzyılda İtalya’nın durumu son derece karmaşıktır: Kuzey kısmı Venedik Cumhuriyeti (daha önceden Bizans yönetimi altında) ile İtalya Krallığı arasında bölünmüştür; daha güneyde Papalık toprakları ile Montecassino ve San Vincenzo al Volturno manastırlarının toprakları bulunur. Bizans yönetimindeki Napoli, Gaeta ve Amalfi, Benevento ile Salerno’nun Longobard prenslerinin saldırılarına maruz kalmaktadır; Benevento ve Salerno ile Bizans yönetimindeki Puglia, Basilicata ve Calabria bölgeleri ise Sarazenler, Bizanslılar, İtalya kralları ve Saksonya imparatorları arasındaki çarpışmalara sahne olurlar. Sicilya da Arapların yönetimindedir.</p>

  <p class="block_9">İtalya tacı, Spoleto ve Toscana dükleriyle Ivrea ve Friuli markileri arasında çekişme konusudur, ama daha güçlü rakipler de çekişmeye dahil olur. Friulili Berengarius’tan (850/853-924) sonra taç sırasıyla Burgonyalı Rudolf (880-937), Hugue (y. 880-947) ve Provencelı Lothar’ın (?-950) eline geçer.</p>

  <p class="block_9">Lothar’ın ölümünden sonra krallığı ele geçiren Ivrealı II. Berengarius (y. 900-966) Lothar’ın dul karısı Adelaide’yi hapsettirir. Ancak vasatlarından biri onu serbest bırakarak Germen kralını yardıma çağırır; 951’de İtalya’ya ulaşan Otto, Berengarius’a bağlılık yemini ettirme koşuluyla tahtta kalmasına izin verir ve Adelaide’yle evlenerek İtalya ile Germen Krallığı arasındaki ilişkilerde hanedan bağlantılarının önemini vurgular.</p>

  <p class="block_9"><span>Berengarius kendi egemenliğini geliştirme konusunda fazla girişimci davranmca, XII. Johannes’in (y. 937-964,</span> <span class="text_"><img alt="Image" class="calibre4" src="../Images/image-2.jpg" /></span> <span>&gt; 955) yardım çağrısı üzerine Otto İtalya’ya döner, Berengarius’u tahttan indirir ve tacını giyerek (961) buna imparatorluk tacını da ekler.</span></p>

  <p class="block_46"> </p>

  <p class="block_46"> </p>

  <p class="block_49"><b class="calibre13">Büyük Otto ve</b> <span class="text_13">renovatio</span> <span class="text_28">imperii</span></p>

  <p class="block_9">Otto, Germen kralı olarak kararlılıkla hareket eder: Aile üyelerinin de dahil olduğu isyanları bastırır, sağlam bir destekçi kitlesi oluşturmak için büyük mülkiyet sahibi derebeyi özelliğinden yararlanır, topraklarını kontrol altında tutmak için piskoposluk sisteminden güç alır ve hanedanının konumunu pekiştirip henüz Hıristiyanlığı kabul etmemiş olan Slavların üzerindeki etkisini artırmak için kiliseyle ittifakını yoğunlaştırır.</p>

  <p class="block_9">Kilisenin savunucusu olarak rolü, Otto’yu Papalık makamı için çekişme konusu haline gelmiş olan Roma’daki duruma sık sık müdahale etmeye iter: Taç giyme töreninden kısa bir süre sonra Otto XII. Johannes’i Papalık görevinden alır ve Papalık seçimlerinde imparatorluk onayını zorunlu hale getirir <i class="calibre2">(Privilegium Othonis,</i> 962). Bu ayrıcalık, Şarlman (742-814) döneminde gelişmeye başlayan siyasi-dini bir plan olan ve ana özelliği evrenselci bir hırsla siyasi iktidar ve dini emeller arasındaki bağın, <i class="calibre2">renovatio imperii’nin</i> [imparatorluğun yenilenme süreci] parçası haline gelir.</p>

  <p class="block_9">Germen ve İtalya topraklarındaki olaylar arasındaki bağlantılar, Otto’yu İtalya’nın güneyine de müdahale etmeye iter: Benevento ve Capua prenslerini buyruğu altına aldıktan sonra Bizans yönetimindeki toprakları da almaya çalışır. Ancak bu yöndeki başarısızlığını, bölgeyi imparator Johannes Tzimiskes’in (y. 925-976) kızı Teophano’yla evlendirdiği oğlu II. Otto (955-983) için çeyiz olarak alma sözüyle telafi eder.</p>

  <p class="block_46"> </p>

  <p class="block_46"> </p>

  <p class="block_30">II. Otto ile III. Otto: Bir Yanda Pragmatik Güç, Diğer Yanda Doğunun Etkileri</p>

  <p class="block_9">Büyük Otto’nun planlarının ne kadar zayıf olduğu, özellikle ölümünden sonra (973) oğlunun ve torununun saltanatı sırasında ortaya çıkar.</p>

  <p class="block_39">Sakson hanedan planlarının zayıflığı</p>

  <p class="block_9">Germen imparatorunun Almanya’daki uzun süre bulunmayışı Alman aristokrasisinin özerklik arzusunu harekete geçirir; Roma aristokrasisi ise bu sıkıntı verici olaylara zor katlanır: Capua ve Benevento prensleri bağımsızlıklarını ilan eder ve II. Otto’nun Stilo’daki yenilgisinden (983) anlaşıldığı üzere, Sarazenler kontrol altında tutulamaz. Teophano’yla olan evlilik de istenilen etkiyi yaratmaz; prenses tahtı gasp etmiş birinin kızıdır ve Tzimiskes ölünce yeni imparator İtalya’dan vazgeçmeyi reddeder.</p>

  <p class="block_9">II. Otto bu zorluklarla katı bir şekilde mücadele eder, ama 983 yılında aniden ölür. Oğlu III. Otto (980-1002) üç yaşında Germen kralı ilan edilir ve ancak Teophano ile Adelaide’nin güçlü naipliği sayesinde imparator olarak taç giyene kadar (996) hakları korunur.</p>

  <p class="block_9">Rolünün kutsallığının inancıyla yetiştirilmiş olan III. Otto, yönetiminin her düzeyinde bu rolü vurgulayarak sarayına Bizans ritüellerini getirir, İtalya ile kilise topraklarına büyük önem verir. İtalya’da uzun süre kalarak Papalığa sık sık müdahale eder ve 997’de V. Gregorius’u (y. 972999), 999’da da Gerbert d’Aurillac’ı (y. 950-1003) II. Silvester adıyla papa ilan eder.</p>

  <p class="block_9">III. Otto’nun göz önünde bulundurmayı unuttuğu bir şey vardır; o da imparatorluğun içindeki fiili güçlerdir. İlk Saksonlar köklü, güçlü ve şiddet yanlısı olan bu yerel güçleri bastırmaya çalışmamış, onları faydacı bir şekilde kontrol altına almaya çalışmıştı. III. Otto kimseyi hoşnut etmez: Germenler için bir yabancıdır, çünkü hem Doğuyla kültürel bir bağ hem de İtalya’yla siyasi bir bağ oluşturmuştur; İtalyanlar yerel bir kralı ona tercih ederler; Papalık seçimi üzerindeki etkisi elinden alınmış olan Roma aristokrasisi de benzeri bir hoşnutsuzluk içindedir. İtalya feodalitesi Ivrealı Arduin (955-1015) liderliğinde isyan eder; Romalıların arasında defalarca baş gösteren bu isyanların sonucunda Otto 1001 yılında Roma’dan ayrılmak zorunda kalır. Kısa bir süre sonra da varissiz olarak ölür.</p>

  <p class="block_46"> </p>

  <p class="block_46"> </p>

  <p class="block_30">Saksonların Sonuncusu: II. Heinrich</p>

  <p class="block_9">1002’den itibaren Germen kralı olan Bavyera dükü Saksonyalı II Heinrich (973-1024), Kiliseyle güçlü bağlantılar kurar ve piskoposların temsil ettiği siyasi-idari bölünmeye önem verir; İtalya’yı da ihmal etmez ve 1002’de İtalya kralı ilan edilen Ivrealı Arduin’i defalarca yenilgiye uğratır. 1004’te İtalya kralı unvanını alır, 1014’de de imparator olarak taç giyer.</p>

  <p class="block_9">Ancak Heinrich’le birlikte imparatorluk, aristokrasinin bağımsızlığını ilan etmeye çalıştığı ve Doğu sınırlarının Slavların saldırılarına maruz kaldığı Germen bölgesine odaklanır. II. Heinrich’in mühründe, III. Otto’nun evrenselci planlarını yansıtan <i class="calibre2">Renovatio imperii Romanorum</i> [Roma İmparatorluğu’nun Yenilenmesi] yerine <i class="calibre2">Renovatio Regni Francorum</i> [Frank Krallığı’nın Yenilenmesi] teriminin yer alması, Heinrich’in 1024’teki ölümüyle sona eren hanedanın çöküşüne iyi bir örnek teşkil eder.</p>

  <p class="block_"> </p>

  <p class="block_"> </p>

  <p class="block_47">Bkz. <span class="tab">      </span></p>

  <p class="block_47"><b class="calibre3">Tarih:</b> <i class="calibre2">Germen Halkları, s.</i> 69</p>

  <p class="block_47"><b class="calibre3">Görsel Sanatlar:</b> <i class="calibre2">İktidar Mekânları s.</i> 730</p>

  <p class="block_62" id="calibre_pb_49"> </p>
</body>
</html>
