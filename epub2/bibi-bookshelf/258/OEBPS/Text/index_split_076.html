<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942880">Ada Monastisizmi ve Ortaçağ Kültürü Üzerindeki Etkisi</span></p>

  <p class="block_70">Armando Bisogno</p>

  <p class="block_19"> </p>

  <p class="block_19"> </p>

  <p class="block_31">Özellikle İrlanda ve Britanya’nın güneyinde gelişen ada monastisizmi Latince eğitimi ve kutsal metinlerin incelenmesini manastır hayatının merkezi olarak görür ve bu modeli kıta üzerinde yapılan yolculuklarla Avrupa’nın tamamına ihraç ederek ortaçağda metinlerin ve bilginin yayılmasında rol oynayan belli başlı merkezlere hayat verir.</p>

  <p class="block_46"> </p>

  <p class="block_46"> </p>

  <p class="block_30">İrlanda</p>

  <p class="block_39">Pelagiusçuluk karşıtlığı</p>

  <p class="block_9">İrlanda ve kültürel gelenekleri Roma’nın yayılma stratejisinden etkilenmemiştir; özellikle Roma’nın bu adanın fethinden elde edeceği ekonomik faydalar göz önünde bulundurulduğunda, bu duruma günümüzde bile bir açıklama getirmek zordur. Doğrudan kolonileştirme yoluyla İrlanda’ya ulaşmaları mümkün olmayan Latin dili ve kültürünün bazı unsurları buraya farklı yollarla yayılır: İrlanda çeşitli ticari güzergâhlar üzerinde bulunuyordu ve Romalılaşmış olan Britanya’nın kıyılarına saldıran ünlü korsanların İrlanda kıyılarından yola çıktığına şüphe yoktur. Bu ilişkilerin belirsizliği, Hıristiyanlığın özellikle V. yüzyılın ilk yarısında yayılmaya başlamış olmasını daha da anlamlı kılar. Aquitanialı Prosperus’un (y. 390-y. 460) <i class="calibre2">Chronicon</i> eserinde 429 ile 431 yılları arasında Papa I. Celestinus (?-432) tarafından Germanus’a (y. 380-448) ve Palladius’a (V. yüzyıl) Britanya ve İrlanda’da Pelagiusçuluk tehlikesiyle mücadele etme görevinin verilmiş olduğu anlatılır. Dolayısıyla adada gayrı resmi ilişkiler sonucunda hafif bir düzeyde de olsa bir süredir var olan Latin dili ve kültürü, Hıristiyanlık mesajına aracılık eden bilgi mirası sayesinde zenginleşir ve güçlenir. I. Celestinus’un düzenlediği misyon adada Hıristiyanlığın var olduğunu, ama sapkın tehlikeler karşısında zayıf durumda olduğunu ortaya çıkarır.</p>

  <p class="block_39">Aziz Patricius ve kutsal metinin yorumlanması</p>

  <p class="block_9"><i class="calibre2">Confessio [İtiraf]</i> adlı eserinde doğum yeri olan Britanya’yı, edebiyat ve hukuk alanında bilgili, geç dönem Roma kırsal aristokrasisinin yaşadığı bir ülke olarak tarif eden Aziz Patricius (y. 389-y.461), Prosperus’un misyonundan birkaç yıl sonra Hıristiyanlık mesajının yayılmasına ve İrlanda Kilisesi ile kültürünün oluşturulmasına kendini adamaya başlar. İçinde doğduğu ve ilk eğitim aldığı ortama rağmen Aziz Patricius kendisini kaba saba ve Latinceyi çok az bilen biri olarak tasvir eder. Genç yaşta İrlandalı korsanlar tarafından kaçırılıp İrlanda’ya götürülen Patricius burada kendini misyonerlik faaliyetlerine adar, ama geriye edebi eserler bırakmaz; kişiliğinin kanıtı olarak günümüze ulaşan yazılardan <i class="calibre2">Confessio ve Epistola ad Coroticum [Coroticus’a Mektup]</i> dönemin kültürel ortamı hakkında bilgi sağlamadığı gibi yazarın bilgi düzeyinin tespit edilmesine bile izin vermez. Aziz Patricius kutsal metini okuma ve anlama zorunluluğu ile kilise örgütlenmesine ve litürji geleneklerine kesin ve yaygın bir biçim kazandırma ihtiyacını uzlaştırmaya çalışır. Hıristiyanlığı yeni kabul etmiş olan İrlandalılar çok zayıf Latince bilgileri nedeniyle, kutsal metinin anlaşılması için elzem olan incelemelere kendilerini adamak zorunda olup bu eğitimin gerçekleşmesi için gerekli ve yeni kilisenin temelini de oluşturacak olan monastik örgütlenmeyi geliştirmeye başlarlar. İrlanda dili ile Latince arasında dil grubu açısından var olan farklılık İrlandalıları daha fazla uğraş vermek zorunda bırakır.</p>

  <p class="block_39">Yazılı Latince eğitimi</p>

  <p class="block_9">Böylece, Hıristiyanlığı kabul eden İrlanda’da konuşulan Latinceye göre daha kolay öğrenilebilen yazılı Latince konusuna, dolayısıyla da grafik biçime daha büyük ilgi gösterilir; bu şekilde noktalama işaretleri, kelime arası boşluklar ve kısaltmalar için belli sistemler geliştirilir. Aziz Patricius tarafından V. yüzyılın ikinci yarısında kurulmuş olan Armagh Manastırı başta olmak üzere, katı bir ahlak anlayışı ve başkeşişe itaat ilkesi çerçevesinde düzenlenmiş manastırların eğitim alanındaki amacı kutsal metinlerin ve Latincenin öğrenilmesidir. İrlanda kültürünün bu geniş kapsamlı örgütlenmesi, adayı ilmi hac yolculuklarının ideal hedefi haline getirir. Nitekim VII. yüzyıldan IX. yüzyıl sonlarına kadar birçok yazılı kaynakta İrlanda’ya yolculuktan bir eğitim süreci olarak söz edilir. Şarlman’ın (742-814) sarayında öğretmen olan Yorklu Alcuinus (735-804) bile İrlanda halkının <i class="calibre2">scholastica eruditio’yla</i> (ilmi bilgiler) ün saldığını vurgular. Kesin tanıklıkların, tarihi kayıtların ve kütüphanelerde var olan kaynaklarla ilgili bilgilerin yokluğu, bu bilgeliğin tam olarak ne düzeyde olduğunu ve Alcuinus’un hangi becerilerden söz ettiğini anlamamıza engel olur. Ama bu belirsizliklere rağmen erken ortaçağın ortalarında İrlanda’nın en azından çağdaşlarının hayal gücünde Hıristiyan kültürünün gelişim sürecinde bir referans noktası oluşturduğuna şüphe yoktur. İrlanda’dan kaynaklanan ve Hıristiyanlığı yaymayı amaçlayan yoğun hareket de bu imge üzerinde çok etkili olmuştur; henüz bir yüzyıl önce Hıristiyanlığı kabul etmiş olan adadan, İskoçya, Britanya ve kıtaya Hıristiyanlığı yaymak amacıyla girişimlerde bulunulur.</p>

  <p class="block_9"><span class="text_">Peregrinatio:</span> <b class="calibre3">Colomban’ın deneyimi</b></p>

  <p class="block_9">İrlandalılar, kendilerini ve kültürlerini dünyanın sınırında yer alıyormuş gibi hissederdi; Aziz Patricius bile <i class="calibre2">Confessio’da</i> İrlanda’dan karanın sınırı ve ötesinde kimsenin yaşamadığı yer olarak söz eder. Bu kadar ıssız bölgelerde yaşayan Hıristiyanların fikir düzeyinde de olsa, inançlarının merkezine yaklaşmak istemeleri anlaşılabilir bir şeydir; böyle bir <i class="calibre2">peregrinatio</i> [hac yolculuğu] Tanrı’ya sunulabilecek en büyük fedakârlıktı, çünkü kabile dönemi sonrası bir anlayışta insanın Hıristiyanlık namına kendi toplumsal referans grubunu terk etmesi anlamına geliyordu. İrlanda kaynaklı hac yolculuklarının bu ikili modeli VI. yüzyılın sonunda Colomban (y. 540-615) adlı bir keşiş tarafından anlatılır; İrlanda’da Hıristiyanlığı yaymak için kendi bölgesinden uzaklaşan Colomban daha sonra İrlanda’dan tamamıyla ayrılır; hayatın katı çilecilik ve tövbekârlık kurallarına uygun sürdürüldüğü ve keşişler için kutsal metinlerin incelenmesinin zorunlu olduğu İrlanda modelini örnek alarak Fransa’nın doğusunda Luxeuil başta olmak üzere çeşitli manastırlar kurar. İtalya’ya kadar ulaşan ve Longobardlarla temas eden Colomban’ın girişimlerinden Piacenza yakınlarındaki ünlü Bobbio Manastırı doğar, müritlerinden biri de günümüzde İsviçre’de bulunan Sankt Gailen Manastırı’nı kurar.</p>

  <p class="block_9"><span class="text_">Scriptorium olarak</span> <b class="calibre3">manastır</b></p>

  <p class="block_9">VII ila VIII. yüzyıllardan itibaren bu manastırlarda saygın yazı merkezlerinin gelişmesi ve ortaçağ kültüründe oynadıkları rol, bu kurumların daha sonraki başarılarının genelde İrlanda kökenlerine atfedilmesine neden olmuştur. Colomban’ın karizmatik ve uzlaşmaz kişiliğinin İrlanda kültürünün tüm imkânlarını sergilediğine şüphe yoksa da, bazı araştırmacılara göre onun tarafından kurulan manastırlarda <i class="calibre2">scriptorium’un</i> [yazıhaneler] olmasına özen gösterildiği kesinken, başkalarına göre bu pek olası değildir. Colomban’ın kendi şiirsel eserlerinde ve mektuplarında kültürünü, Latince retorik kuralları hakkındaki bilgisini ve Vergilius’tan Ovidius’a antikçağın belli başlı şairlerine olan aşinalığını belli eder, ama bilgi birikiminin gerçek derinliğini açık bir şekilde göstermez. XX. yüzyılın ikinci yarısında tarihyazımı, “İrlanda mucizesi’nin, Galya’dan adaya gelen ilticacı âlimlerin, patristik kültürü muhafaza etmek amacıyla <i class="calibre2">artes</i> ve kutsal metinlerin tefsiri konusunda sağlam bir okul oluşturduğuna ve bu geleneğin <i class="calibre2">peregrinationes</i> [seyahat] yoluyla yeniden kıtaya taşınmış olduğuna dair fikrin temelsiz olduğunu göstermiştir. İrlandalı hacılar ülkelerinden ayrıldıklarında, metinlerin doğru şekilde anlaşılması için gerekli olan gramer bilgisine, yazı tekniklerine ve belli bir tefsir bilgisine sahiptir ve bunları Kilise Babalarının metinlerinin incelenmesinden çok, Hıristiyanlığı yayan misyonerlerin öğretilerine borçludur. Dolayısıyla VII. yüzyıldan Karolenj döneminin sonuna kadar olan yıllarda İrlandalı hacılar, kıtadan yayılmakta olan Hıristiyan kültürüyle karşılaşarak kendi kültürel birikimlerini geliştirme imkânına sahip olur; Scotus Eriugena (IX. yüzyıl) gibi İrlanda kökenli önemli şahsiyetlerin, Karolenj döneminde olduğu üzere, Hıristiyanların eğitiminin ve kutsal metin geleneğinin son derece önemli olduğu bir ortamda yaşamış olması tesadüf eseri değildir.</p>

  <p class="block_46"> </p>

  <p class="block_46"> </p>

  <p class="block_30">Britanya</p>

  <p class="block_39">Canterbury başpiskoposu Augustinus</p>

  <p class="block_9"><span>Colomban’ın Avrupa’daki en önemli manastırlardan bazılarını kurduğu yıllarda hem Romalılarla hem de Hıristiyanlık mesajıyla tanışmış olan Britanya’da Canterbury başpiskoposu Augustinus’un (?-604) misyonu gerçekleşmektedir. Romalı varlıklı bir aileden gelen Augustinus, Papa Gregorius Magnus (y. 540-604,</span> <span class="text_"><img alt="Image" class="calibre4" src="../Images/image-2.jpg" /></span> <span class="calibre2">&gt;</span> <span>590) tarafından Britanya’ya gönderilir. Hıristiyanlığı zaten kabul etmiş olan ada, Saksonların fethinden sonra yeniden putperest paganizme dönme tehlikesiyle karşı karşıyaydı. Papa Gregorius’un Kent kralı Ethelbert’in yanına gönderdiği 40 keşiş ve başkeşiş Augustinus, Canterbury’de bir katedral inşa ederler. Hıristiyanlığın yeniden yayılması için VII. yüzyıl sonuyla VIII. yüzyıl başları arasında adada yürütülen faaliyetler meyvelerini verir ve kültürel etkinlikleri yeniden harekete geçirir. Hem Augustinus’un bulunduğu Kent gibi güney bölgelerde hem de İrlandalı misyonerlerin varlıklarını hissettirdiği adanın kuzeyinde manastır okullarının ortaya çıkışıyla gramer, retorik ve Latin kültürü eğitimi yeniden gelişir. Bu okulların gelişimi İrlanda’da olduğu gibi yeni bir misyonerlik hareketi doğurmakla kalmaz, toplumsal ortamla tamamıyla bütünleşen yüksek bir edebi kültür de ortaya çıkarır ve genç aristokratların ruhsal eğitimi manastırlara emanet edilir.</span></p>

  <p class="block_39">Willibrord’un Hıristiyanlık misyonu ve Muhterem Bede’nin kültürel faaliyetleri</p>

  <p class="block_9">Anglo-Sakson keşişler Hıristiyanlık mesajının henüz ulaşmadığı topraklarda misyonerlik faaliyetleri yürüterek Papalık açısından son derece yararlı bir değeri temsil eder. Willibrord (y. 658-739) ile Wessex’de eğitim almış olan müridi Bonifacius (672/675-754) Frizyalıların Hıristiyanlığı kabul etmesi için çalışır. Willibrord’un trajik bir şekilde sonlanacak olan misyonu onu Almanya’nın çeşitli bölgelerine götürür; Fulda’da kurduğu ve ölümünden sonra gömüleceği manastır ortaçağın tamamı boyunca en önemli ilim merkezlerinden birini oluşturur.</p>

  <p class="block_9">Anglo-Sakson monastisizm, misyonerliğe paralel olarak yoğun kültürel faaliyetleri de harekete geçirir: “Muhterem” olarak bilinen ve Britanya kültürü ile genel anlamda ortaçağ kültürünün çok önemli bir şahsiyeti olan Bede (673-735) ve eserleri bunun bir kanıtıdır. Bede’nin geniş kapsamlı eserlerine bir bütün olarak bakıldığında, kendi deyimiyle öğretmenin, öğrenmenin, yazmanın ve manastdaki günlük yaşamının tatlı huzurunda oluşturduğu ve kullandığı son derece geniş kültür göze çarpar. Eserleri her şeyden önce çok güçlü bir teknik beceri sergiler; Bede farklı didaktik eserlerinde gramer, retorik vezin ve hesap konularını ele alır. Bu becerisi edebi yazılarında, dini ilahilerinde, Kitabı Mukaddes ve azizlerin hayatlarını konu alan ve dikkati kutsal metinler üzerinde tefekküre çeken şiirlerinde de görülür. Bede’nin tefsir yazıları özgün olmayı değil; patristik gelenek içerisinde en yararlı ve Kitabı Mukaddes’i en iyi açıklayan metinleri seçerek aynı anda hem zekice hem de yararlı bir derleme oluşturmayı amaçlar. Bede’nin doğayı konu alan incelemeleri de bilimsel bir iddia taşımaz; evrenin doğru analizinin, kutsal metinlerin bilinçli okuması gibi, genel doğa düzeninin ve ilahi takdirin kavranmasına götüreceğini göstermeyi amaçlar. Bede en ünlü eseri olan ve Britanya halkının kültürel kimliği hakkında değerli bilgiler sunan <i class="calibre2">Historia ecclesiastica gentis Anglorum [İngiliz Halkının Dini Tarihi]</i> adlı eserini bu bakış açısıyla yazmıştır. Bu eser, ele aldığı konuyla ilgili bir bilgi dağarcığı sunmakla kalmaz, düzenli bir şekilde birbirini izleyen tarihi olayların anlatımı yoluyla dünyanın daha geniş kapsamlı düzenini gözler önüne sermeyi amaçlar.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Eğitim ve Yeni Kültür Merkezleri,</i> s. 171; <i class="calibre2">Monastisizm, s.</i> 234</p>

  <p class="block_47"><b class="calibre3">Felsefe:</b> <i class="calibre2">Felsefe ve Monastisizm,</i> s. 381</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Manastır Kültürü ve Monastik Edebiyat, s.</i> 583</p>

  <p class="block_60"><span class="text_32"><br class="calibre15" id="calibre_pb_76" /></span></p>
</body>
</html>
