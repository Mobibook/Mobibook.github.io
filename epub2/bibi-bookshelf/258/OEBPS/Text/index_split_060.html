<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942864">Aristokrasiler</p>

  <p class="block_6">Giuseppe Albertoni</p>

  <p class="block_19"> </p>

  <p class="block_19"> </p>

  <p class="block_31">Erken ortaçağ aristokrasisi, üstlenilen işlevle ve toplumsal açıdan tanınmasıyla bağlantılıdır. Bu bağlamda resmi yetkinin uygulanması yoluyla krallık iktidarına katılım özel bir önem kazanır. Özellikle Karolenj döneminde krallar az sayıda, ama sadık klanlardan oluşan makama dayalı aristokrasisinin oluşumuna sıcak bakarlar. Krallık iktidarının sonradan geçireceği kriz, kalelerle bağlantılı ve yerel ölçüde güce sahip olan “hanedanların ortaya çıkmasına izin verecektir.</p>

  <p class="block_46"> </p>

  <p class="block_46"> </p>

  <p class="block_30">Romalılardan Germenlere</p>

  <p class="block_39">Barbar savaşçılar</p>

  <p class="block_9">Erken ortaçağ aristokrasisini inceleyenler uzun bir süre boyunca bu sınıf ile Roma toplumsal ve hukuki geleneğine taban tabana zıt olan Germen savaşçı geleneği arasında bir bağlantı kurmaya çalışmıştır.</p>

  <p class="block_9">Geç antik dönemde, Romalılar ile Germenler arasında oluşmuş bağlantıları ve karşılıklı kültürel etkileşimleri ortaya çıkarmış olan araştırmalar ışığında bu yaklaşım büyük ölçüde terk edilmiştir, Batı Roma İmparatorluğu’nu oluşturmuş olan topraklar üzerinde ortaya çıkan “Roma-Barbar krallıkları”nı kuran istilacı halklar uzun zamandır sanıldığından daha az “Barbar”dır ve seçkin bir savaşçı sınıfının üstünlüğüne dayalı olan toplumsal yapılarını, ayrıcalıkları miras yoluyla aktarılan siyasi-idari işlevlerden kaynaklanan senato aristokrasinin önemli olmaya devam ettiği bir bağlama yerleştirirler.</p>

  <p class="block_46"> </p>

  <p class="block_46"> </p>

  <p class="block_30">Aristokrat Kimliği</p>

  <p class="block_39">Serfler özgür insanlar ve asiller</p>

  <p class="block_9">Fetihleriyle erken ortaçağın toplumsal yapılarını derinden etkileyecek olan Franklar, bu bağlamda anlamlı bir örnek oluşturur. Diğer Germen halkları gibi Frankların da hiyerarşisi, gerçek anlamda <i class="calibre2">populus’</i>la, yani halkı oluşturan özgür insanlar ile bağlılık konumunda bulunan ve genelde hukuki statüden yoksun seriler arasındaki ayrıma dayalıdır. Ama ortak bir hukuki statüye sahip olan özgür Franklar ile diğer “Barbar” halkların özgür insanları toplumsal açıdan türdeş bir grup oluşturmazlar, çünkü sahip oldukları mülkler, askeri yetenekleri ve özellikle krala olan yakınlıkları temelinde aralarında bir ayrım söz konusudur. Toplumsal açıdan en seçkin grup, krallığın ileri gelenlerini oluşturanlar krala en “yakın” olan özgür insanlardır; bu grubun aristokrat kimliği işlevi yoluyla belirlenir, ama hukuki açıdan tanımlanmamışım Frank kralı Clovis’in 510 yılı civarında yayımladığı <i class="calibre2">Lex Salica’</i>da <i class="calibre2">(Pactus legis salicae)</i> asaletle ilgili herhangi bir kavramdan söz edilmediği gibi <i class="calibre2">-nobilis,</i> yani “asil” kelimesinin erken ortaçağın tamamı boyunca genellikle daha çok ahlaki özellikler için kullanıldığı unutulmamalıdır- asilleri diğer özgür insanlardan ayırt etmeye yarayan herhangi bir <i class="calibre2">weregild’</i>in de (kişinin mülk olarak değeri) öngörülmediğini göz önünde bulundurmak yeterli olacaktır.</p>

  <p class="block_46"> </p>

  <p class="block_46"> </p>

  <p class="block_30">Seçkin Savaşçı Sınıf ve Senato Aristokrasisi</p>

  <p class="block_39">İleri gelenler</p>

  <p class="block_9">Krallık ordusunda askeri hizmet verme hakkı/göreviyle serilerden ayırt edilen ve farklı toplumsal düzeylerde özgür insanlardan oluşan Franklar -diğer “Barbar” halklar gibi- Batı Roma İmparatorluğu’nun bir parçası olan topraklarda kendi krallıklarını kurdukları zaman, siyasi-idari açıdan kendilerinden önceki geleneğin devamını oluşturmaya çalışırlar. Örneğin <i class="calibre2">Regnum Francorum’da</i> [Frankların Krallığı], Galya-Roma aristokrasisinin birçok üyesinin işlevlerine devam etmesi sağlanır ve Frank aristokrasisinin temsilcileriyle akrabalık bağlarının oluşması da ender değildir. Yerel aristokrasi modelini beğenip benimseyen Franklar arasında <i class="calibre2">vir illuster</i> [ileri gelen] unvanı ortaya çıkar ve diğer özgür insanlardan ayırt etmek için sadece resmi makam sahibi olanlara verilir. <i class="calibre2">Comes’</i>ler gibi sivil ve askeri yetki alanında yükümlülükleri olan bu “ileri gelenler,” özellikle mülkleri sayesinde bölgesel düzeyde seçkin bir konuma gelmiş olan diğer özgür insanlardan daha üstün, makama dayalı bir aristokrasi oluştururlar. Başka birçok alanda değişiklik yaratmanın yanı sıra, aristokrat sınıfın bileşimini de değiştirecek olan Karolenj ailesi de bu “makama dayalı asiller” arasından ortaya çıkacaktır.</p>

  <p class="block_46"> </p>

  <p class="block_46"> </p>

  <p class="block_30">Karolenj Dönemi: “İmparatorluk” Aristokrasisi</p>

  <p class="block_39">Makamların miras yoluyla geçmeye başlaması: İmparatorluk aristokrasisinin doğuşu</p>

  <p class="block_9">Karolenjler VII. yüzyıldan itibaren Frank Krallığı’nın en yüksek makamı olan ve devlete ait toprakların (krallık namına vergi tahsil edilmesi) ve ordunun kontrolünü öngören <i class="calibre2">“maior domus”</i> veya saray nazırı makamının miras yoluyla geçmesini elde ederler. Karolenjler yükselme dönemleri sırasında vasallık sistemi yoluyla, orta-yüksek sınıftan özgür erkeklerden oluşan sayısız savaşçıyı kendilerine bağlayarak seçkin sınıfın büyümesini sağlar; bu savaşçıların, askeri sadakatleri karşılığında ömür boyu kullanım için elde ettikleri araziler (IX. yüzyıl sonuna kadar <i class="calibre2">“beneficium,”</i> daha sonra <i class="calibre2">“feudum”)</i> toplum içerisindeki yükselişlerinde belirleyici rol oynar. 751 yılında bir krallık haline gelen Karolenj devleti önemli resmi ve dini makamların <i class="calibre2">[honores)</i> tahsis edeceği kişileri bu seçkin sınıfın arasından seçer. Bu, özellikle Şarlman döneminde (742-814) böyledir ve 774’te fethedilen Longobard Krallığı’yla 788’de fethedilen Bavyera Dükalığı’nda da za<span class="text_17">manla</span> başlıca makamlar kralın adamlarına tahsis edilir; bu kişiler, Karolenjlerin kendileri gibi, genelde Ren Nehri’nin orta ile güney kısmı arasındaki bölgeden, Meuse ve Moselle bölgelerinden gelen aristokrat ailelere üyedirler. Bu şekilde farklı dallara ayrılan, mülkleri ve görevleri birbirinden çok uzak bölgelere dağılmış olan, ama kökenlerinin aile kimliği açısından önemli bir rol <i class="calibre2">oynamaya devam</i> ettiği bir “imparatorluk” aristokrasisi oluşmaya başlar. Birkaç anlamlı örnek vermek gerekirse, Orta Ren bölgesinden önemli bir ailenin üyesi olan Bavyera Valisi Gerold (öl. 799) ile yine orta Ren bölgesinden gelen ve Şarlman tarafından, Franklara karşı ciddi bir isyanı teşvik etmiş olan Longobard dükü Rotgaud’un (öl. 776) yerine atanan Friuli dükü Eric (öl. 799) bu aristokrasiye üyedir.</p>

  <p class="block_46"> </p>

  <p class="block_46"> </p>

  <p class="block_30">Yeni bir Ahlaki Model</p>

  <p class="block_39">Aristokrasinin ahlaki ilkeleri</p>

  <p class="block_9">Gerold ile Eric, çağdaş kaynaklarda kahramanlıklarıyla -her ikisi de Avarlara karşı yürütülen zor savaşta ölür- ve önemli manastırlara yaptıkları bağışlarla kendini gösteren güçlü Hıristiyan inançlarıyla hatırlanırlar. Özellikle Eric, Karolenj Rönesans’ınm ardındaki başlıca kişilerden biri olan Friuli Patriği Aguileialı II. Paulinus (?-802) tarafından yazılmış çok ünlü bir ağıtta yüceltilir. Paulinus ve Yorklu Alcuinus (735-804) gibi bazı Karolenj aydınları, yazılarında ve mektuplarında imparatorluk aristokrasisi için bazı ahlaki ilkeler öne sürer ve şiddetin sadece Hıristiyanlığı savunmayı amaçladığı zaman meşru görüldüğü, yeni bir davranış modeli önerirler. Öte yandan bu dönemde ruhban sınıfının yüksek düzeyli üyelerinin tamamının aristokrat ailelerden geldiği de unutulmamalıdır. Karolenj aristokrasisi ile kilise arasındaki sıkı bağlar, ailelerin anısını canlı tutmayı ve din kurumuyla bağdaştırmayı amaçlayan bağışlardan ve “özel” kilise ve manastırların kurulmuş olmasından da anlaşılır.</p>

  <p class="block_46"> </p>

  <p class="block_46"> </p>

  <p class="block_30">Aile Klanları</p>

  <p class="block_9"><b class="calibre3">Ünlü ataların</b> <b class="calibre3">gurur kaynağı oluşturması</b></p>

  <p class="block_9">Karolenj imparatorluk aristokrasisi oldukça sınırlı sayıda “aile klanları’ndan oluşur; çok kollu bir yapıdan ibaret olan ve genelde ilk doğanın hakkının tanınmadığı bu klanlar, babanın soyuna bağlıysa da evlilik yoluyla daha önemli ailelerle akrabalık bağları oluştuğu takdirde kadınlara bağlı olarak da devam eder. Klanlarda yatay olarak oluşan akrabalıklar çok önemli olup soy ağaçları incelendiğinde yanlış bir kanıya varılabilir, çünkü bazı bağlar o dönemde entegre olarak görülürdü. Genelde isimsiz olmaları –isimleri modern araştırmacılar tarafından verilmiştir- bu aile klanlarının ne kadar karmaşık olduğunu gözler önüne serer. Aile hafızası ilk isimler yoluyla aktarılır ve ataların isimleri birkaç nesil boyunca tekrarlanır ve bazen ünlü ataların “uydurulduğu” da olur. Karolenj İmparatorluğu’nun “varisleri” olacak olan krallar da, hiyerarşideki konumları Karolenjlerle olan akrabalıklarına da bağlı bu büyük aile klanlarından seçilecektir.</p>

  <p class="block_46"> </p>

  <p class="block_46"> </p>

  <p class="block_30">Soylar, Şatolar, Şövalyeler</p>

  <p class="block_39">İktidarın bölünmesi ve şatoların çoğalması</p>

  <p class="block_9">Karolenj imparatorluk aristokrasisi geniş ve çok kollu yapısını muhafaza etmeye devam etse de, IX. yüzyılın ikinci yarısında “uluslararası” özelliğini kaybetmeye ve bölgesel bir özellik göstermeye başlar. Bu süreç, birçok derebeyinin, en azından resmi görevlerini miras yoluyla aktarılacak hale getirmesinden de destek alır. Karolenj döneminden hemen sonraki iktidar krizi sırasında, bölgenin hem bölgesel hem de yerel düzeyde kontrolünü ele geçirenler de bu <i class="calibre2">“comites hanedanlar”dır</i>. Ancak bu hanedanların gücü, makam sahibi olmamalarına rağmen resmi iktidarın zayıflamasından yararlanarak bölge üzerinde kendi egemenliklerini sağlamış olan arazi derebeylerinin (toprak derebeyliği) gücüne zıt düşer. İktidarın bölündüğü bu bağlamda, yerel özelliğe sahip yeni bir aristokrasi ortaya çıkar; X. yüzyıldan itibaren kırsal bölgeleri süslemeye başlayan ve bu yeni ailelere isimlerini veren sayısız şato bu aristokrasinin görsel belirtilerinden biridir. Vasal yeminine dayalı özel orduların varlığı, bu yeni şato derebeylerinin kendilerini kanıtlaması açısından temel önem taşır. Vasallardan beklenen hizmet, at üzerinde savaşmak olup uzmanlık gerektirir ve atlar, bu dönemde yatay konumdaki mızrakla saldırı gibi yeni askeri tekniklerin gelişimiyle de giderek önem kazanır. Bu şekilde, hizmetleri sayesinde toplum içinde ciddi derecede yükselmeyi başaran şövalyelerden oluşan yeni bir askeri seçkinler grubu ortaya çıkar. Şövalyelerin ileri gelenleri kısa süre içinde, şövalyelerin mücadele tekniklerini benimsemiş şato derebeyleriyle birlikte tek bir toplumsal grup oluştururlar. Şövalyeler ile aristokrasinin bu karşılaşmasından ve çakışmasından kaynaklanacak olan ara ve geç ortaçağın asilleri, giderek hukuki açıdan da tanımlanmaya başlayacak, dışarıya kapalı olacak ve aile armaları ve mühürleriyle ifade edilen kimlikler edinecektir.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Çevre, Ortam ve Nüfus,</i> s. 253; <i class="calibre2">Kentlerin Çöküşü,</i> s. 257; Curtis <i class="calibre2">Ekonomisi ve Kırsal Derebeylikler,</i> s. 262; <i class="calibre2">Yoksullar, Hacılar ve Yardım Sistemi,</i> s. 304; <i class="calibre2">Roma-Barbar Krallıklarında Savaş ve Toplum,</i> s. 309; <i class="calibre2">Dine Adanma,</i> s. 313; <i class="calibre2">Gündelik Yaşam,</i> s. 322; <i class="calibre2">Bayramlar, Oyunlar, Törenler,</i> s. 326</p>

  <p class="block_57" id="calibre_pb_60"> </p>
</body>
</html>
