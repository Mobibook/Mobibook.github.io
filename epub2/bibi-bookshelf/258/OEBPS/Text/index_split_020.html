<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_58" id="id_Toc404942822">Justinianus ve Batının Yeniden Fethedilişi</p>

  <p class="block_6">Tullio Spagnuolo Vigorita</p>

  <p class="block_19"> </p>

  <p class="block_31"></p>

  <p class="block_31">Justinianus’un 38 yıllık saltanatının başlıca özelliği, Roma İmparatorluğu’nun birliğini yeniden sağlamak için Batıdaki toprakların geri alınmasını amaçlayan yoğun savaş faaliyetidir. Ancak çok büyük miktarda insan gücü, insan hayatı ve mali kaynak pahasına elde edilen başarılar uzun ömürlü olmayacaktır.</p>

  <p class="block_19"> </p>

  <p class="block_19"> </p>

  <p class="block_30">Justinus, Justinianus, Theodora</p>

  <p class="block_22"><span class="text_9">Justinianus (481?-565,</span><span class="text_2"><img alt="Image" class="calibre7" src="../Images/image-5.jpg" /></span><span class="text_9">&gt; 527) 13 Kasım 565 gecesi öldüğü zaman haklı olarak ününün yüzyıllar boyu süreceğinden emindi. Ancak isminin, Romalıların hukuk bilgilerini toplattığı ve defalarca büyük bir övgüyle söz ettiği üç ciltlik</span> <span class="text_10">Corpus Iuris Civilis [Sivil Hukuk Derlemesi]</span> <span class="text_9">eseriyle beraber hatırlanacağını düşünmemiştir, hatta ummamıştır. En önemlisi Konstantinopolis’teki Hagia Sophia olmak üzere bazı olağanüstü mimari eserler dışında, 38 yıllık saltanatının neredeyse tamamına yayılan ve muazzam miktarda insan gücü, insan hayatı ve mali kaynak pahasına gerçekleştirilmiş olan diğer girişimler pek verimli sonuçlar vermeyecek, hatta çok kısa ömürlü olacaktı.</span></p>

  <p class="block_39">Justinianus’un kökeni</p>

  <p class="block_9">Petrus Sabbatius’un 1 Nisan 481 gecesi, Dacia Mediterranea eyaletinde, Naissos (günümüzde Sırbistan’da bulunan Nis) ile Scopia (günümüzde Makedonya’da bulunan Üsküp) arasında yer alan Bederiana Kalesi yakınlarındaki Tauresium (veya Taurisium) adlı köyde doğduğu sanılmaktadır. Bu bölgede 451 yılında Kalkedon [Kadıköy] yoluyla kabul edilen Hıristiyan inancı geçerlidir ve Latince konuşulur. Justinianus doğduğu topraklara büyük bir bağlılık duyar, Bederiana’yı güçlendirir, Tauresium’u dört kuleli bir kaleye çevirir ve yakınlarında <i class="calibre2">Iustiniana Prima</i> adı altında yeni bir şehir inşa eder. Nis’in 45 km kadar güneyinde, Grad’daki Cari yakınlarında kalıntıları bulunan bu şehir VI. yüzyılın sonlarında çöküşe geçmiş ve muhtemelen 614/615’te Slavların saldırısı sonucunda tamamıyla terk edilmiştir. Babasının adının Sabbatius olduğu biliniyor, dolayısıyla Thracia asıllı olabilir.</p>

  <p class="block_22"><span class="text_9">Justinianus’un kesin olarak bilinmeyen, ama kız kardeşininki gibi adının Vigilantia olduğu sanılan annesinin 450/452 civarında fakir bir çiftçi ailesinin oğlu olarak Bederiana’da doğmuş olan ağabeyi Justinus, I. Leon zamanında (y. 401-474,</span><span class="text_2"><img alt="Image" class="calibre7" src="../Images/image-5.jpg" /></span><span class="text_9">&gt; 457) Konstantinopolis’e gitmiş, özellikle I. Anastasius’un (y. 430-518,</span><span class="text_2"><img alt="Image" class="calibre7" src="../Images/image-5.jpg" /></span><span class="text_11">&gt;</span> <span class="text_9">491) döneminde parlak bir askeri kariyeri olmuştu. İmparator 8 Temmuz 518 gecesi öldüğü zaman Justinus</span> <span class="text_10">comes excubitorum</span> <span class="text_9">[saray muhafızlarının komutanı] idi. Yoğun müzakereler sonucu diğer adaylara göre üstünlük kazanır ve 10 Temmuz günü kendisine Hipodrom’da imparatorluk sancakları teslim edilir. Justinus’un, daha sonra Euphemia adını alacak olan karısı Lupicina’yla çocukları olmadığı için Konstantinopolis’e getirttiği yeğenleri arasında 490 yılında geldiği tahmin edilen Petrus Sabbatius da vardır. Justinus, Sabbatius’un çok iyi bir eğitim almasını ve iyi bir kariyer yapmasını sağlar. Sabbatius 518’de</span> <span class="text_10">candidatus</span> <span class="text_9">[geçit töreni muhafız subayı] olur, ertesi sene ise</span> <span class="text_10">comes</span> <span class="text_9">[imparatorluk maiyetinden biri] unvanını alır. Ardından merkezi ordunun en yüksek rütbesi olan</span> <span class="text_10">magister equitum et peditum praesentalis</span> <span class="text_9">unvanını alarak 521’de ilk defa</span> <span class="text_10">consul</span> <span class="text_9">(en</span> <span class="text_9">yüksek dereceli idareci) olur (528, 533 ve 534’te yeniden</span> <span class="text_10">consul</span> <span class="text_9">olacaktır) ve Flavius Petrus Sabbatius Justinianus adını alır. Bundan kısa süre sonra da onursal</span> <span class="text_10">patricius</span> <span class="text_9">(asilzade) unvanını alacaktır.</span></p>

  <p class="block_39">İmparator Justinianus</p>

  <p class="block_9">Adına ve başka bazı ipuçlarına rağmen Justinianus’un amcası tarafından evlat edinilmiş olduğu kesin değildir. Aslında 1 Nisan 527’de, imparator ağır derecede hastayken, senatörler tarafından yeğenini istemeden imparatorluk makamına ortak etmek zorunda bırakıldığı sanılır. Böylece Justinianus 4 Nisan günü, devletin ileri gelenleri, senatörler ve subayların huzurunda Konstantinopolis Patriği tarafından taçlandırılır (ama belki de gücünün ilahi kaynağını vurgulamak amacıyla Hipodrom’da halka tanıtılmaz). 1 Ağustos 527’de Justinus ölür ve Justinianus tek başına imparator olur.</p>

  <p class="block_39">Theodora’yla evliliği</p>

  <p class="block_22"><span class="text_9">Bundan kısa bir süre önce, 525 yılı civarında Theodora’yla (?-548,</span> <span class="text_2"><img alt="Image" class="calibre8" src="../Images/image-6.jpg" /></span> <span class="text_9">&gt; 527) evlenmiştir. Theodora şaibeli geçmişe sahip eski bir tiyatro oyuncusu olduğundan Justinianus (muhtemelen 523’te, yani bu nikâha karşı olan Euphemia’nın ölümünden sonra) amcasının senatörlerin böyle kadınlarla evlenmesini yasaklayan eski imparatorluk kuralını feshetmesini istemişti. İmparatoriçenin 28 Haziran 548’deki (kanserden?) ölümüne kadar süren evlilikleri boyunca çocukları olmamışsa da hep çok yakın yaşamışlardır. Bir tür iki başlılıktan söz etmek doğru değilse de, Justinianus’un Theodora’ya büyük saygı gösterdiği ve onu yönetim işlerinden uzak tutmadığı kesindir; imparatoriçe kadınların durumunu iyileştirecek kuralları teşvik eder, krallarla ve papalarla temaslar kurar, bazı yüksek düzey yetkililerin kaderleri üzerinde etkili olur ve kesin monofizit görüşe sahip olduğundan kocasının Kalkedon öğretisi eğilimini dengeler ve kendi inancına sahip olanlara destek olarak, bazılarının yıllar boyu sarayında sığınmasına izin verir. Nika (“Kazan!” Ocak 532) İsyanı’ndaki rolünün Prokopius (Bizanslı tarihçi, y. 500-y. 565) tarafından abartıldığı sanılır; buna göre Theodora kocasının kaçmasını engellemiş, Narses’in zaman kazanmasını ve Belisarius ile Mundus’un hipodroma saldırarak isyanı kanlı bir şekilde bastırmasını sağlamıştır (30 binden fazla kişinin öldüğü söylenir). Ancak bu isyanın Justinianus’un kendisi tarafından hem rakiplerini ortaya çıkarıp yok etmek, hem de hipodromdaki yarışların taraftarlarından doğan iki siyasi-askeri organizasyon olan ve genelde birbirine rakip olup bu isyanda bir araya gelmiş Yeşiller ile Mavilerin kibrini zayıflatmak amacıyla kışkırtılmış olması muhtemeldir.</span></p>

  <p class="block_9">Orta boylu, sağlıklı bir insan olan Justinianus içki içmezdi, az yerdi ve az uyurdu. Konstantinopolis’ten pek uzaklaşmazdı ve bitmez tükenmez bir enerjiyle kendini yönetim işlerine ve dini meselelere adardı. Onu eş imparator olarak tarif etmek abartılı bir tanım olacaksa da, 518 yılından itibaren amcasının çalışmalarına destek olduğu bilinir; Anastasius’a isyan eden ve Justinus tarafından saraya geri çağrılıp 520 yılında <i class="calibre2">consul</i> unvanı verilen General Vitalianos gibi potansiyel rakiplerinin ortadan kaldırılması fikrine büyük ihtimalle sıcak bakmıştır. Ayrıca Zenon’un ve Anastasius’un monofizitizm<sup class="calibre10"><sup class="noteref" id="back_note_10"><a class="calibre9" href="../Text/index_split_184.html#note_10" title="10">10</a></sup></sup> yanlısı politikalarını aşıp yeniden Roma’ya yaklaşılmasına katkıda bulunur.</p>

  <p class="block_46"> </p>

  <p class="block_46"> </p>

  <p class="block_30">Doğru İnanç</p>

  <p class="block_39">Nasturilere karşı monofizitlere destek verilmesi</p>

  <p class="block_9"><span>Tek imparator haline gelen “teolog” imparator inatla ve azimle, Kalkedon Konsili’ne atıfta bulunarak (Nasturilerin İsa’nın ilahi ve insani özelliklerinin apayrı olduğuna dair radikal tezi burada reddedilmişti) İsa’nın ikili özelliğini savunanlar ile monofizitler arasındaki dini tartışmalara katılır. Kalkedon Konsili’nin otoritesini defalarca beyan eder ve Nestorius (IV. yüzyılın ikinci yarısı-y. 451) ile Euriche’nin (y. 378-15 Nisan 454’ten sonra), hatta Antakyalı Severus (y. 465-538) gibi daha ılımlı monofizitlerin de birbirlerine ters düşen (ama imparatorun özellikle önem verdiği, Meryem’in Tanrı’nın annesi, yani</span> <span class="calibre2">theotokos</span> <span>olma özelliğini inkâr eden) teorilerini sapkınlık olarak ilan eder. Ancak Justinianus’un teolojik girişimleri, hiç şüphesiz karısının ve Kapadokya Caesarea (günümüzde Kayseri) piskoposu, Origenes’in müridi Theodorus Ascida ve filozof Johannes Philoponus gibi etrafındaki monofizitizm yanlısı kişilerin etkisiyle yine de monofizitler açısından uzlaşmacıdır. Başlangıçta Teopaskitizm teorisini (“Teslisten biri fiziksel acı çekti”) kabul ederek Papa II. Ioannes’ten (?-535,</span> <span class="text_"><img alt="Image" class="calibre4" src="../Images/image-2.jpg" /></span><span>&gt; 533) ılımlı bir destek alır. Ardından 543-545 yılları arasında, din alanında bir otoriteymiş gibi, Nasturi olduklarından şüphelenilen üç yazarı bir yazıda aforoz eder ve bu hükmün bir konsilde (Konstantinopolis, Mayıs-Haziran 553) teyit edilmesini ve 547’de zorla Konstantinopolis’e getirilmiş olan Papa Vigilius (?-555,</span><span class="text_"><img alt="Image" class="calibre4" src="../Images/image-2.jpg" /></span><span>&gt; 537) tarafından onaylanmasını dayatır. Son olarak da, 564’ün sonu ile 565’in başı arasında, bir emirnameyle Halikarnassoslu Julianus’un aşırı monofizit</span> <span class="calibre2">aphtharto-dosetizm</span> <span>teorisini kabul eder; buna göre her ne kadar İsa acı çekmeyi kabul ettiyse de, doğumdan itibaren vücudu hissizdir ve bozulmaz.</span></p>

  <p class="block_39">Justinianus yönetiminde zulüm dönemi</p>

  <p class="block_9">Justinianus’un özellikle son iki tavrı hem Batıda bölünmelere hem de Doğulu patrikler arasında sert tepkilere yol açar. Eylemleri de dengesizdir. Justinus’un saltanatının ilk yıllarındaki zulüm o derece hafifler ki 529-531 arasında sürgündekilerin geri dönmesine izin verilir; 542 yılında Ön Asya’nın kırsal bölge halkı arasında Hıristiyanlığı yayma görevi de monofizit olan Efes piskoposu Johannes’e verilir. Öte yandan imparator, önce <i class="calibre2">comes Orientis [Doğunun vali vekili),</i> sonra da Antakya Patriği olan Ephraem’in monofizitlik karşıtı zulme yeniden başlamasına göz yumar. Bunun yanı sıra 535 yılından itibaren monofizitlerin Mısır’daki kalesine saldırmayı dener ve İskenderiye’ye -silahlı destek sayesinde de olsa- Kalkedon öğretisini benimseyen patrikler dayatmayı başarır, ancak bu arada Edessa’nın [Urfa] monofizit piskoposu Jacobus Baradaeus da Theodora’nın desteğiyle yorulmak bilmez bir şekilde misyonerlik çalışmaları yürütür.</p>

  <p class="block_39">Justinianus’un ölümünden sonra din açısından durum</p>

  <p class="block_9">Justinianus’un ölümüyle imparatorluk dini açıdan büsbütün bölünür; Doğulu patrikler, imparatorun neredeyse apaçık bir şekilde Roma dinine tanıdığı (bir tanesi 545 tarihli bir yasa yoluyla olmak üzere) çeşitli ayrıcalıklardan dolayı mağdur olurlar. Monofizit kiliseler başta Mısır, Etiyopya, Suriye ve Ermenistan olmak üzere imparatorluğun birçok yerine sağlam bir şekilde yerleşmiştir. Makamının ilahi olduğuna inanan Justinianus Ortodoks olduğunu varsaydığı inancı yasal açıdan da dayatmaya çalışır. Ancak Justinianus’un sapkınlar, paganlar, Yahudiler ve Samiriyelilere karşı özellikle ilk yıllarda getirdiği yasalar genelde onları din değiştirmeye teşvik etmeye ve özellikle resmi görevlerden dışlanma veya mirastan yoksun bırakılma yoluyla imparatorluğun sivil ve askeri idaresini Hıristiyanlaştırmaya odaklanmıştır. Sadece bazı durumlarda (örneğin dinden dönme) veya bazı tarikatlar konusunda (özellikle Maniheistler) sürgün, mal ve mülke el koyma veya ölüm cezası gibi daha ağır cezalara dönüşür, ancak bu cezaların etkisi şüphelidir. Sapkın ibadet mekânları Katolik kiliselere verilir, Samiriyelilerin sinagogları yok edilir. Yahudilerin ise ibadetlerini yerine getirmesine izin verilir; yeni sinagogların inşasına izin verilmiyorsa da, var olanların (535 yılında propaganda amaçlı olarak Kuzey Afrika’da olanlar dışında) muhafaza edilmesine ve restore edilmesine izin verilir. Dolayısıyla dönem tarihçilerinin, Justinianus’un açgözlülükten sapkınlara, paganlara ve Samiriyelilere karşı yürüttüğü vahşi zulümle ilgili anlatımları ihtiyatla okunmalıdır. Ancak çok ciddi olayların olduğu doğrudur. 529 yılının ilkbahar aylarında Filistin’de Caesarea’da bölücü bir amaçla başlayan isyan kanlı bir şekilde bastırılır. 528/529’da birçok pagan zulme uğrar, <i class="calibre2">guaestor sacri palatii (kutsal sarayın hazinedarı)</i> Torna bile görevden alınır (ama infaz edilmez); bu türden olaylar 535/537’de Mısır’daki Philae’de bulunan İsis Tapmağı’nın yıkılışı, 545/546 ve 562’de de kitap ve heykellerin ortadan kaldırılması şeklinde yaşanır. Ancak paganlara dolaylı şekilde de olsa en büyük zararı veren darbe, felsefe öğretme ve astronomi çalışmaları yürütme yasağıdır; Justinianus’un 529’da Atina’ya gönderdiği bu emirname Akademi’nin doğrudan kapanmasına olmasa da çalışmalarına ara vermesine neden olur.</p>

  <p class="block_46"> </p>

  <p class="block_46"> </p>

  <p class="block_30">Afrika’nın Yeniden Fethi</p>

  <p class="block_39">Sasanilerle barış ve Afrika’da savaşlar</p>

  <p class="block_9">Justinianus, amcasının yerine geçtiğinde imparatorluk, özellikle Kafkasya’deki Hıristiyan krallık, Sasani kralı Kavad’ın [Kubad] halefiyle ilgili sorunlar nedeniyle Sasanilerle savaş halindedir. Kavad’ın ölümünden sonra, Romalılar 532 yılının başlarında kralın oğlu Hüsrev’le (?- 579) “ebedi barış” imzalar; buna göre yüklü bir tazminat ödeseler de bu sayede Pontus Polemoniacus’un doğusundaki iç bölgede yaşayan Tzaniler ile günümüz Türkiyesi ile Gürcistan arasında Kolkide’de bulunan Lazika Krallığı üzerinde kontrol sahibi olarak, Sasani topraklarına girmeden Asya pazarlarına ve Çin ipeğine erişimi garantiler.</p>

  <p class="block_9">Justinianus Doğu sınırını bu şekilde güvence altına aldıktan sonra Vandalların yönetimindeki Afrika’ya yönelir; Konstantinopolis’le anlaşmalar imzalamış olan ve Katolik yanlısı sayılan yaşlı Kral llderik tahttan indirilmiştir ve yerine Gelimer (?-534’ten sonra) geçmiştir. Orduya komuta eden <i class="calibre2">magister utriusgue militiae per Orientem (İki Doğu Ordusu Komutanı)</i> Belisarius (y. 500-565) 534’te Gelimer’i yenilgiye uğratarak Sardinya, Korsika ve Balear adalarını da fethetmeyi başarır. Katolik Kilisesi, elinden alınan mülklere yeniden kavuşur, yenilgiye uğrayanların sapkınlıkları ve Aryanluk yeniden mahkûm edilir. Sonraki yıllarda Vandallardan hoşnut olmayan Mağribilerin ve paralarını alamayan askerlerin başlattığı çeşitli isyanlar Johannes Troglita tarafından zorlukla bastırılır ve bu bölge ancak 548’de durulur. 563’te baş gösteren yeni bir isyan da bastırılır. Belisarius ise 535’te Konstantinopolis’e döndüğünde muzaffer bir şekilde karşılanır ve <i class="calibre2">consul</i> unvanını kazanır.</p>

  <p class="block_46"> </p>

  <p class="block_46"> </p>

  <p class="block_30">Belisarius İtalya’da</p>

  <p class="block_39">Roma İmparatorluğu’nun birliğinin yeniden sağlanması</p>

  <p class="block_9">Vandallara karşı kazanılan zaferle rahatlayan Justinianus, Roma İmparatorluğu’nun birliğini yeniden sağlama projesi çerçevesinde Ostrogotların Aryan krallığına yönelir. Theodoric’in 526 yılındaki ölümünden sonra yerine on yaşındaki yeğeni Alaric geçer, ama yönetim annesi Amalasunta’nın elindedir. Gotların ileri gelenleriyle ihtilafa düşen Amalasunta krallığını önce Justinianus’a sunsa da ardından vazgeçer ve oğlunun 534’deki ölümünden sonra kuzeni</p>

  <p class="block_9">Theodorico’nun tahta çıkmasını sağlar, ama Theodorico onu tutuklattırıp öldürür (30 Nisan? 535). Bu fırsatı kaçırmayan imparator magister <i class="calibre2">militum per Illyricum Mundo’ya (Illyria Dünyasının Askerlerinin Komutanı)</i> Dalmaçya’yı Gotlardan geri almakla görevlendirir. Sicilya’ya gönderilen <i class="calibre2">magister militum per Orientem</i> (Doğu Askerlerinin Komutanı) Belisarius ise Sicilya’yı neredeyse hiçbir direnişle karşılaşmadan fetheder ve 31 Aralık 535’te Syracusae’ya girer. Afrika’ya kısa bir sefer düzenledikten sonra İtalya Yarımadası’ndan yukarıya uzanır, Napoli’yi fetheder ve 9 Aralık 536’da Roma’ya girer. Tahttan indirilip Aralık 536’da öldürülmüş olan Theodorico’nun yerine Got kralı seçilmiş olan Vitiges (?-542) Roma’yı kuşatır (Mart? 537), ama Mart 538’de geri çekilir. Yaz ortalarında Narses’in kumandasındaki yedek kuvvetler Belisarius’a katılır, ama bu iki komutan arasındaki ihtilaf Milano’nun düşmesine neden olur (Şubat/Mart 539). Narses’in geri çağrılmasını sağlayan Belisarius Orta-Kuzey İtalya’nın büyük kısmını işgal eder ve Gotların ona yaptığı Batı imparatoru olma teklifini kabul eder gibi yaparak savaşmadan Ravenna’ya girer (Mayıs 540). Verona dışında Veneto bölgesindeki diğer askeri merkezler barışçıl bir şekilde ona boyun eğer; Gotların hayatları ve malları bağışlanır ve Belisarius çok büyük bir zafer kazanmamış olmasına rağmen Konstantinopolis’te törenle karşılanır.</p>

  <p class="block_46"> </p>

  <p class="block_46"> </p>

  <p class="block_30">Sasanilerle Savaşlar</p>

  <p class="block_39">Veba salgını ve Sasanilerin neden olduğu ağır yenilgiler</p>

  <p class="block_9">İtalya’da elde edilen başarıya rağmen imparatorluk zorluk içindedir. 539540 yıllarında Kuturgur Hunları (Erken-Bulgarlar) Thracia, Illyria ve Yunanistan’a iki kez saldırarak başkenti tehdit eder. Mısır’da 541’de baş gösteren hıyarcıklı veba salgını aynı yılın sonunda Konstantinopolis’e ulaşır ve 542 yılının tamamı boyunca her tarafa yayılarak kıtlıklara yol açar. İyileşmesinin ardından bile Justinianus’un hastalığı, kendisinin ve halkının imparatorluğun olumlu kaderine olan inancını sarsmaya devam eder. Üstelik ağustos ayında şiddetli bir deprem yaşanır. Ayrıca 540 yılının başlarında kuzeybatıya doğru ilerlemeye başlayan Hüsrev önüne çıkan sayısız şehri yağmalar, Antakya’yı yıkar ve halkını köleleştirir. İmparator saygınlığını büyük ölçüde kaybeder ve Sasanilerin geçici olarak da olsa geri çekilmesini sağlayabilmek amacıyla tazminat ödemek zorunda kalır. Sasaniler 541 yılında, Roma’nın egemenliğine dayanamayan Kral Gubaze’nin davetini kabul ederek Lazika’yı işgal ederler. Belisarius’un gelişi ve veba korkusu Hüsrev’in ertesi yıl geri çekilmesine neden olur. Bu arada haksız suçlamalara uğramış olan Belisarius 542 yılının sonlarında görevden alınır. Yerine getirilen Martinus ertesi yıl Ermenistan’da ağır bir yenilgiye uğrar; Hüsrev 544 yılında Mezopotamya seferine yeniden başlasa da engellenir ve 545’te ağır bir tazminat karşılığında beş yıllık bir ateşkes antlaşması imzalamayı kabul eder (antlaşma 551 yılında beş yıllığına yenilenir). 557’de imzalanan bir başka antlaşmayla, çarpışmaların devam ettiği Lazika neredeyse tamamıyla Roma kontrolüne girer. 561 yılının sonunda ise elli yıllık bir barış antlaşması imzalanır, ancak imparatorluk bir yıllık çok yüksek tazminat ödemek zorunda kalır ve Sasanilere haraç öder hale gelir.</p>

  <p class="block_9">Ancak 572 yılında, II. Justinus döneminde (?-578) savaş yeniden başlar ve kısa aralıklarla da olsa, Araplar 634 yılında doğuya yayılırken Sasani İmparatorluğumu ve Doğu Roma İmparatorluğu’nun eyaletlerinin büyük kısmını işgal edene kadar devam eder.</p>

  <p class="block_46"> </p>

  <p class="block_46"> </p>

  <p class="block_30">Narses İtalya’da</p>

  <p class="block_39">Narses’in Gotları yenilgiye uğratıp İtalya’yı yeniden fethi</p>

  <p class="block_9">Bu arada Ostrogotlar İtalya’nın kuzeyinde yeniden örgütlenirler. 541 yılının sonlarında kral ilan edilen Totila (?-552) Romalıları defalarca yenilgiye uğratır, Güney İtalya’nın büyük kısmını işgal eder ve 543 yılının ilkbaharında Napoli’ye girer. <i class="calibre2">Comes sacri stabuli [kutsal ahırlardan sorumlu komutan)</i> unvanı verilmiş olan Belisarius’a, az sayıda birlik ve sınırlı mali kaynakla da olsa 544’te İtalya’nın komutanlığı verilir. Totila 17 Aralık 546’da Roma’yı işgal eder, ama kısa süre sonra geri çekilerek şehrin Belisarius tarafından (Nisan? 547) istila edilmesine karşı koyamaz. Yedek kuvvet çağrısına cevap alamayınca, general Konstantinopolis’e geri çağrılır. 549 yılının başlarında ulaştığı şehirde, başarı kazanmamış olmasına rağmen törenle karşılanır; Kasım 562 yılında Justinianus’a karşı komplo hazırlamakla suçlanır, Temmuz 563’te temize çıkartılsa da Mart 565’te hayata veda eder. Belisarius’un yerine İtalya’ya atanan, imparatorun kuzeni Germanus’un 550 yılında Serdica’da (Sofya) hastalanarak ölmesinin ardından Totila 16 Ocak 550’de Roma’yı geri alır. Bu durumda Germanus’un yerine, monofizit inancına sahip olup Theodora’nın gözdesi olan ve <i class="calibre2">praepositus sacri cubiculi</i> [kutsal odanın sorumlusu] olan Pers-Ermeni asıllı, hadım edilmiş general Narses (y. 479-y. 574) atanır. Bol miktarda mali kaynak ile güçlü ve yüksek düzeyde silahlandırılmış bir orduya sahip olan Narses 6 Haziran 552’de Ravenna’ya ulaşır ve Roma’nın yukarısına hareket eden Totila’yla karşı karşıya gelir. Savaş büyük olasılıkla Haziran ayı sonunda, Busta Gallorum adlı bir platoda (Umbria’da, Gualdo Tadino yakınlarında olabilir) gerçekleşir. Gotlar yenilgiye uğrar ve yara alan Totila kaçarken ölür. Onun yerine geçen Kral Teias, bu arada Roma’yı (Temmuz?) işgal etmiş olan Narses tarafından Campania’da yakalanır ve Lattari Dağlan’nın eteklerinde ağır bir yenilgiye uğrayarak ölür (Ekim sonu? 552). 553’te Franklar ile Alamanlardan oluşan güçlü bir ordu İtalya’ya inerek özellikle güney bölgelerini yakıp yıkar; iki liderden Leutharis hastalanır ve memleketine dönmeye çalışırken Vittorio Veneto yakınlarında ölür, kardeşi Butilinus ise Capua yakınlarında yenilgiye uğrar ve neredeyse bütün adamlarıyla beraber öldürülür (Sonbahar? 554). Roma’ya dönen Narses zorlukla da olsa Gotların son direnişini kırar ve Kasım 562’de Verona ve Brescia’yı fethederek, Frankları yerleştikleri Veneto bölgesinden kaçırarak İtalya’yı yeniden Romalıların eline geçirmiş olur. Büyük şan ve şöhret kazanan Narses muhtemelen 574’te, neredeyse doksan beş yaşındayken Roma’da ölür.</p>

  <p class="block_9"><span>Ağustos 554’te Justinianus, Papa Vigilius’un teşvikiyle bir emirname yayınlayarak İtalya’yı yasa düzenlemelerinin ve gelecekteki yasaların yetki alanına dahil eder. İtalya’da kalan Gotların büyük kısmı mülklerini muhafaza ederken Aryan kiliselerinin mülkleri Katolik Kilisesi’ne devredilir. Ordunun komutası Narses’e, sivil idare ise</span> <span class="calibre2">praefectus praetorio Italiae’</span><span>ya</span> <span class="calibre2">[İtalya idari bölge valisi]</span> <span>verilir. Sicilya, Konstantinopolis tarafından atanan bir</span> <span class="calibre2">praetor</span> <span>tarafından yönetilir. Sardinya ile Korsika ise Afrika eyaletine dahildir. Ancak yıllarca süren savaşların yol açtığı büyük yıkım 556’da Papa Pelagius tarafından bile kınanır. Longobard kralı Alboin’in (?-572,</span> <span class="text_"><img alt="Image" class="calibre6" src="../Images/image-4.jpg" /></span><span>&gt; y. 560) 568 veya 569’da başlattığı işgal birkaç düzine yıl içinde imparatorluğun İtalya’daki topraklarını az sayıda, ama önemli yerleşim bölgesine ve adalara indirger.</span></p>

  <p class="block_39">Justinianus’un Batıya siyasi istikrar getirme çabaları</p>

  <p class="block_9">Bu arada Justinianus, Vizigot kralı Agila’ya karşı başkaldırmış olan Athanagild’in (?-568) çağrısına uyarak 552’de neredeyse doksan yaşında olan Liberius’un komutasındaki bir orduyu İspanya’ya gönderir. İmparatorluk ordusu Iber Yarımadasının güneydoğu bölgesini fethetmeyi başararak orayı <i class="calibre2">magister militum Spaniae [İspanya Askerlerinin Komutanı]</i> komutasındaki bir eyalet haline getirir, ancak 555 yılında kral olan Athanagild’in başlattığı İspanya seferi 625’e kadar tamamlanır.</p>

  <p class="block_9">Afrika’nın imparatorluk tarafından geri alınmasında atılan daha istikrarlı adımlar (711 yılında tamamlanan) Arap fethi karşısında sona erecektir. Yine de, Johannes Troglita’nın hayranları Prokopius ve <i class="calibre2">(Iohannis</i> şiirini ona ithaf eden) Corippus’un da tanıklık ettiği gibi, gerçekleşen savaşlar ve isyanlar sonucunda nüfus azalır ve yoksul düşer. Justinianus’un Batının tamamının veya büyük bir bölümünün siyasi birliğini Konstantinopolis yönetiminde yeniden tesis etme hayali de hızla suya düşecektir.</p>

  <p class="block_19"> </p>

  <p class="block_19"> </p>

  <p class="block_30">Çöküş dönemi</p>

  <p class="block_39">Depremler, komplolar ve huzursuzluklar: sonun başlangıcı</p>

  <p class="block_9">Ordunun Batıda ve özellikle de Sasanilere karşı kullanılmasıyla zayıf düşen Balkan-Tuna bölgesi 539/540’tan itibaren defalarca Barbarların saldırısına uğrar. Özellikle Kuturgurlar 559’da Konstantinopolis’in kapılarına dayanarak büyük şaşkınlık yaratır: Belisarius, Kuturgurları çıkarmayı başarsa da Justinianus’un istilacılara silahla karşı koyma konusundaki acizliği nedeniyle onları ancak para ödeyerek uzaklaştırmayı başarır. Ancak 480’li yıllardan itibaren önce Slavların sonra da Bulgarların yerleşmeye başladığı Balkanlar sonraki yüzyılda imparatorluğun elinden tamamıyla çıkacaktır. 557-558 yılları arasında bir dizi deprem Hagia Sophia Kilisesi’nin bile kısmen çökmesine neden olur (Mayıs 558) ve 558’de veba salgını yeniden baş gösterir. Biri 548 sonları ile 549 başları arasında, diğeri de 562’de olmak üzere imparatora karşı planlanan iki komploya devletin ileri gelenleri dahil olur ve tespit edilmiş olmalarına rağmen cezalandırılmazlar; tam tersine, birinci komplonun ardındaki isimlerden biri olan Ermeni General Artabanus 550’de <i class="calibre2">magister militum per Thracias [Thracia Askerlerinin Komutanı]</i> olarak atanır. İmparator tepkisiyle bazen acımasız olabiliyorsa da genel anlamda tükenmiş gibidir ve ilahi güçler artık ona destek olmamaktadır.</p>

  <p class="block_9">Başkentte giderek artan huzursuzluk ve karışıklık durumu, daha çok son yıllarda Mavilerin ve özellikle Yeşillerin kışkırtmaları sonucunda halk isyanlarına dönüşür. İmparatorun kendisi de acizliğinin farkında gibidir; biri 542 ile 550/551 arasında diğeri 559’da olmak üzere çıkardığı iki yasayla kıtlıkların, depremlerin ve veba salgınlarının eşcinsellerin ve dine küfredenlerin günahkâr davranışlarından kaynaklandığını ilan eder. Kutsal Kitap’ta geçen Sodom’a yapılan gönderme, imparatorun halkın öfkesini dindirmek için Tanrı’ya karşı işlenen kusurların, dolayısıyla da felaketlerin sözde sorumlularını tespit etme amacı güder.</p>

  <p class="block_46"> </p>

  <p class="block_46"> </p>

  <p class="block_61">Novellae constitutiones</p>

  <p class="block_39">Hukuk alanında büyük yenilikler</p>

  <p class="block_9"><i class="calibre2">Yeni Emirnameler [Novellae constitutiones)</i> adı verilen büyük çaplı bir kanunlaştırma sürecinin sonucunda hem Rumca hem de Latince olarak yayımlanan yasalar günümüze kısmen özel koleksiyonlar yoluyla ulaşmıştır, çünkü <i class="calibre2">cordi [cordi nobis</i> veya yüreğimize yakın] emirnamesinde (16 Kasım 534) ifade edilmiş olan külliyat oluşturma amacı yerine getirilememiştir. Daha çok 535-541 yılları arasına ait olan bu yasalar, ağdalı ve ilmi üslubuyla özel hukuk (miras, evlilik), muhakeme hukuku (temyiz), ceza hukuku (cinsel veya dini temelli suçlar), dini yapılanma (piskoposlar, rahipler, keşişler, kilise ve manastır mülkleri) ve idari yapılanma (resmi makamlardaki yolsuzluk, sivil ve askeri güçlerin birleştirilmesi, vs) alanlarında kayda değer yenilikler getirir. 542’den itibaren <i class="calibre2">novellae’in</i> sayısı ve kalitesi gözle görülür derecede azalsa da aralarında, anlaşmalı boşanmanın yasadışı olduğunu kararlaştıran (ve II. Justinus tarafından 566’da feshedilecek olan) 542 ve 556 tarihli yasalar gibi önemli maddeler de vardır. Çöküş dönemi, Nika isyanı sırasında kısa süreliğine uzaklaştırılan, ama ilk yıllarda imparatorluk politikasını yönlendirmiş olan Kapadokyalı Johannes ile Tribonianos’un politika sahnesinden silinmesiyle de bağlantılıdır. Ocak 531’de ve Ekim 532’de idari bölge valisi unvanını alan Johannes 541’de sürgüne gönderilir; ona düşman olan Theodora’nın ölümünden sonra 548’de Konstantinopolis’e geri çağrılmış olmasına rağmen başka göreve getirilmez. Yine de idari yapıyı daha rasyonel bale getirmek, harcamaları kısmak ve vergi mükellefleri üzerinde aşırı baskı yaratmadan (ünlü, ama çok da gizemli hava vergisi <i class="calibre2">aerikona’a</i> rağmen) gelirleri arttırmak konusunda yaptığı çalışmalar, imparatoriçenin gözdesi (ve Prokopius’a göre koyu Maniheist) olan ve 542 ile 562 arasında (veya belki Justinianus’un ölümüne kadar) iki defa <i class="calibre2">comes sacrarum largitionum [kutsal bağışlar muhafızı]</i> ve <i class="calibre2">praefectus praetorio Orientis [Doğu İdari Bölge Valisi]</i> seçilen (ve ipek üzerinde imparatorluk tekeli başlatan) Petrus Barsumes tarafından etkin bir şekilde uygulanmaya devam edilir.</p>

  <p class="block_9">İki kez <i class="calibre2">quaestor sacri palatii [kutsal saray hazinedarı]</i> (Eylül? 529-Ocak 532 ve Ocak 535’ten itibaren) ve <i class="calibre2">magister officiorum [resmi makamların başı]</i> (Kasım 533-Ocak 535) seçilen Triboianos, Mayıs ile Aralık 542 arasında vebadan ölür; kanunlaştırma sürecinden sorumlu olan Tribonianos, hukuk ve eski dönemler alanındaki olağanüstü bilgisiyle en azından Mayıs 542’ye kadar <i class="calibre2">novellae</i> üzerinde büyük etki sahibi olur, ama yerini alanlar arasında onun kadar tesirlisi olmayacaktır. İmparatorluğun gerileme dönemi <i class="calibre2">consul</i> makamını da etkiler: Flavius Anicios Faustus Albinus Basilius 541’de <i class="calibre2">consul</i> unvanını alan son kişidir. Ondan sonra bu görevi üstlenen tek kişi imparatordur ve tahta çıktıktan sonraki 1 Ocak tarihinde bu unvanı alır ve bu gelenek bir yüzyıl sonra kaybolur.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Barbar Göçleri ve Bati Roma İmparatorluğu’nun Sonu, s.</i> 64; <i class="calibre2">Roma Hukuku ve Justinianus’un Derlemeleri,</i> s. 105</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Bizans Kültürü ve Doğu ile Batı Arasındaki İlişkiler, s.</i> 605</p>

  <p class="block_59" id="calibre_pb_20"> </p>
</body>
</html>
