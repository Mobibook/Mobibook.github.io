<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942846">Hukukta Çoğulculuk</p>

  <p class="block_68">Dario Ippolito<span class="tab">      </span></p>

  <p class="block_69"> </p>

  <p class="block_69"> </p>

  <p class="block_31">Roma-Barbar krallıklarının hükümdarlarından Karolenj imparatorlarının varislerine ortaçağ Avrupa’sında iktidar sahibi olanlar, egemen oldukları topraklar üzerinde, tebaalarının toplumsal yaşamını düzenleyen tek bir kural bütünü oluşturmayı amaçlamazlar. Ortaçağda hukuki sürecin temel özelliği, geçerli olan sistemlerin çoğulculuğudur. Soy yasaları, yerel âdetler, feodal haklar ve yükümlülükler, kilise yasaları ve imparatorluk yasaları, birleştirici ve hiyerarşik kaynaklardan yoksun, çoğulcu bir hukuk sisteminde bir arada yer alırlar.</p>

  <p class="block_46"> </p>

  <p class="block_46"> </p>

  <p class="block_30">Ortaçağda Hukuk</p>

  <p class="block_9">Ortaçağ Avrupa’sında hukuki sürecin özelliklerini anlamak için, bir araya geldikleri (hatta özdeşleştikleri) zaman, modern çağın başlıca kültürel ve siyasi tablosunu oluşturan “hukuk,” “yasa” ve “devlet” gibi kavramlar arasında ayrım yapmak gereklidir. Bu birleşme, hukuk üretiminin, önce siyasi düşünürlerin (Hobbes’tan Rousseau’ya) teorileri, sonra da <i class="calibre2">ancien régime’</i>in (eski rejim) kurumsal düzeninin feshedilmesi ve hukuki normların yeniden kanunlaştırılması sonucunda somut olarak gerçekleşen mevzuat şeklinde devletin tekeline alınmasından kaynaklanır (XVIII-XIX. yüzyıllar). Dolayısıyla hukuk ile resmi iktidar tarafından yayımlanan yasalar arasındaki çakışma eğilimi tarihsel olarak belirlenen ve sadece modern devletin kendini kabul ettirmesi yoluyla sergilenen bir olgudur. Ortaçağın tamamı boyunca (ve sonrasında) hukuki sistemin tek yaratıcısı siyasi otorite değildir ve hukukun en önemli kaynağı da yasalar değildir.</p>

  <p class="block_39">“Çoğulcu” hukuki sistem</p>

  <p class="block_9">Roma-Barbar krallıklarının hükümdarlarından Karolenj imparatorlarının varislerine ortaçağ Avrupa’sında iktidar sahibi olanlar, egemen oldukları topraklar üzerinde, tebaalarının toplumsal yaşamını düzenleyen tek bir kurallar bütünü sağlama amacında (ve gücünde) değillerdir. Güçlü bir hükümdar ve son derece aktif bir yasa koyucu olan Şarlman (742-814) bile siyasi hâkimiyetin birliğinin yanı sıra hukuki sistemin birliğini oluşturmayı amaçlamaz. Şarlman tarafından yayımlanmış olan ve özellikle ceza, mahkeme, idare ve din alanlarını kapsayan sayısız normatif akit, imparatorluğun buyruğuna giren halkların ulusal yasalarının yerini almaz ve bu yasalar, yeni mevzuatın tanıdığı muafiyet sayesinde geçerliliğini yitirmez. Siyasi gücünün zirvesinde bile Kutsal Roma İmparatorluğu’nun (modern devlet paradigmasından tamamıyla farklı) temel özelliği, hukuki sistemin çoğulculuğundan ileri gelir ve bütün bu kurallar (ve meşruiyetleri) imparatorun temsil ettiği resmi iktidarın iradesinin farklı kaynaklarından doğar. Soy yasaları, yerel âdetler, feodal haklar ve yükümlülükler, kilise yasaları ve imparatorluk yasaları, birleştirici ve hiyerarşik kaynaklardan yoksun, çoğulcu bir hukuk sisteminde bir arada yer alır.</p>

  <p class="block_46"> </p>

  <p class="block_46"> </p>

  <p class="block_30">Hukukun Kişiselliği İlkesi ve Roma-Barbar Krallıklarının Hukuki Sistemleri</p>

  <p class="block_39">Hukukun kişiselliği veya bölgeselliği</p>

  <p class="block_9">Roma-Barbar krallıklarının doğuşundan itibaren ortaçağ Avrupa’sının sosyopolitik sisteminin başlıca özelliği, hukuki çoğulculuktur. V ila VI. yüzyıl arasında Batı Roma İmparatorluğu’nun topraklarında egemenliklerini ilan ederek yeni özerk ve bağımsız siyasi oluşumlar yaratan Germen halkları toplumsal yaşamın her alanında kendi yasalarını dayatmaz; kamusal hukukun kritik önem taşıyan alanlarını kendi egemenlikleri ve bölgesel hâkimiyetlerinin etkinlik düzeyi temelinde düzenlemekle yetinirler. Öte yandan özel ilişkiler alanında Romalı tebaa ile Barbar istilacılar, hukukun kişiselliği ilkesine uygun şekilde, kendi normatif geleneklerine uymaya devam ederler; hukukun kişiselliği ortaçağ hukukunun temel özelliği olup onu, hukukun bölgeselliğine dayalı zıt ilkenin hâkim olduğu modern hukuktan (bu açıdan da) ayırt eden başlıca farklardan biridir.</p>

  <p class="block_9">Hukukun bölgeselliği ilkesi temelinde her bölgenin içinde belli bir hukuki sistem söz konusudur ve kuralları, orada yaşayan herkes için geçerlidir. Birinci ilke temelinde ise vatandaşlar arasındaki ilişkilerin hukuki düzeni vatandaşların uyruğuna bağlıdır; dolayısıyla farklı etnik grupların yaşadığı bir bölgede farklı hukuki sistemler bir arada yer alır. Ulusal bir topluluğun hukuki kimliğini muhafaza etmeyi amaçlayan hukukun kişiselliği ilkesi, tarihsel açıdan farklı uygarlıklara ait, aralarında entegre olmayan ve başkalarının toplumsal âdetlerini kendi kültürel modellerine uyarlamayı amaçlamayan halkların bir arada yaşadığı siyasi-bölgesel alanlarda geçerlidir.</p>

  <p class="block_9">Roma-Barbar krallıklarında başlangıçta böyle bir durum söz konusudur: Germen geleneksel hukuku ve her bir hanedana göre gelişmiş çeşitlemeleri Frankların, Gotların, Burgonların yerleştiği alanlarda uygulamaya konur, ancak fetihler yoluyla buyruk altına alınan halklar için geçerli olmazlar ve bu halkların arasında uygulanan ise Roma kaynaklı özel hukuk sistemidir.</p>

  <p class="block_39">Yazılı yasa gerekliliği</p>

  <p class="block_9">Erken ortaçağ döneminde her bir krallığın toplumsal yaşamının hukuki açıdan düzenlenmesi tek bir modele indirgenemez veya durağan bir biçimde temsil edilemez. Denenmiş formüller, siyasi otoritelerin tavırlarının ve etnik unsurlar arasındaki kaynaşma derecesinin temelinde, yer ve zamana göre değişiklik gösterir. Bu tarihsel dinamikler, Germen krallarının gerçekleştirdiği ve yenilen halkların yenen halklar üzerinde uyguladığı çekim gücünün belirtisi olarak gelişen kanun yapma sürecine yansır; Roma hukuk kültürüyle karşılaşan galip halklar kendi soylarının, o ana kadar sözlü olarak aktarılmış geleneksel bir kural bütününden oluşan hukukunu Latince olarak yazılı hale getirme ihtiyacı hisseder.</p>

  <p class="block_9">Böylece V. yüzyıl sonları ile VI. yüzyıl başları arasında <i class="calibre2">Lex Visigothorum, Lex Burgundiorum</i> ve Kral Clovis’in (y. 466-511) Franklar için istediği <i class="calibre2">Pactus legis Salicae</i> yayımlanır; daha sonra da Kral Rothari (606-652) 643’te Longobardların hukuki geleneklerini bir <i class="calibre2">Edictum’da</i> toplar. Anglo-Sakson krallar da VII. yüzyıldan itibaren bu alanda çalışmalar yaparak kendi geliştirdikleri kuralları kıtanın geliştirdiği kurallardan ayırt ederler. Vizigot ve Burgon krallıklarında mevzuat Roma hukukunu da kapsar; Burgon Krallığı’nda <i class="calibre2">Codex Theodosianus, Cod ex Hermogenianus</i> ve <i class="calibre2">Codex Gregorianus</i> ile Paulus’un <i class="calibre2">Sententiae</i> eserinden ve <i class="calibre2">Liber Gai’dan</i> yararlanılarak Z80 bölümden oluşan <i class="calibre2">Lex Romana Burgundiorum</i> oluşturulur. Vizigot Krallığı’nda ise II. Alaric (?-507) 507’de, Frank yönetimindeki Galya’da ve Longobard yönetimindeki İtalya’da uygulanacak olan ve yüzyıllar boyu Roma hukukunun Batıda tanınmasını sağlayan kaynaklardan biri olan <i class="calibre2">Lex Romana Visigothorum’u</i> yayınlar.</p>

  <p class="block_9">Uzun süreli ve uluslararası olma özelliğine rağmen Vizigot kralı Chindasuinth (y. 563-653) VII. yüzyılın ortalarında bu hukuk sistemine son verir; Chindasuinth, seleflerinden kaynaklanan hukuki düalizmi aşarak kişisel hukuktan mülki hukuka geçilmesini sağlar ve böylece Romalılar ile Germenler arasında sağlanan sosyokültürel bütünleşmenin altı çizilir. Öte yandan başka yerlerde farklı halkların hukuki kimliği, etnik ilişkilerin yoğunlaşmasına rağmen daha uzun süreli olur, çünkü ortak soy ile hukuki miras arasındaki organik bağ, kolektif zihinsel yapılara güçlü şekilde kök salan kültürel bir modeldir. Özellikle Frank Krallığı’nda, buyruk altına alınan halkların (farklı soylardan gelen Romalılar ve Germenler) heterojenliğine bağlı olan hukukun kişiselliği ilkesine uyulması, belirgin bir hukuki çoğulculuğa neden olur; imparatorluğun genişlemeye devam etmesiyle bu çoğulculuk daha da artacak; bunun bir örneği de, dava taraflarının (davacılar, davalılar veya akit tarafları) kendi uluslarına uygun şekilde bir hukuki geleneğe bağlılığını öne sürdüğü <i class="calibre2">professiones iuris</i> adlı yaygın hukuk ve noterlik uygulamasında görülecektir.</p>

  <p class="block_19"> </p>

  <p class="block_19"> </p>

  <p class="block_30">Örf ve Âdetlerin Önemi ve Feodal Hukuk</p>

  <p class="block_9">Ortaçağ hukuki düzeninin belirgin çoğulcu özelliği sadece ulusal yasaların çoğulculuğundan kaynaklanmaz; doğası gereği yerel olarak gelişen ve hukukun sınırlı alanlar içinde belgeselleşmesini sağlayan örf ve âdetler, hukukun üretim kaynakları arasında belirgin bir rol oynar ve Avrupa’daki hukuk sistemlerinin çeşit ve şekillerini çoğaltır.</p>

  <p class="block_39">Örf ve âdetlere dayalı bir hukuk</p>

  <p class="block_9">Toplumsal bilinç tarafından <i class="calibre2">legislatio</i> [kanun yapma] yoluyla yapay olarak üretilmiş bir normatif sistemin yaratıcısı değil de; <i class="calibre2">iuris-dictio</i> [yargılama] yoluyla, ontolojik bir temeli olan adalet düzeninin teminatı olarak yaşanan ve algılanan siyasi otoritenin yetki alanındaki iddiasının fiziksel sınırları da burada açığa çıkar.</p>

  <p class="block_9">Ortaçağda hukuk, siyasi otoriteden çok toplum tarafından, toplumun güçleri ve tikelliklerini yansıttığı yapıları tarafından üretilir; dolayısıyla yasalarından çok örf ve âdetlerini, yani bir toplum içerisinde uzun zamandan beri tekrar edilen gelenek ve davranışları yansıtır. Bu örf ve âdetler, devamlılıkları ve yaygınlıkları temelinde toplum üyelerinin nezdinde bağlayıcı bir değer kazanır ve toplumsal açıdan uygun olanlar hukuki kural olarak geçerlilik kazanır.</p>

  <p class="block_9">Eşyaların tabiatına dayalı görülen olaylarda normatif bir özellik tespit etmeye eğilimli bir zihniyete sahip olan ortaçağ hukukçuları âdetlere bağlı kalır: Noterler âdetlere onay verir, hâkimler bunlara uyulmasını sağlar, yasa koyucular onlara uyar ve kamu düzeniyle ve siyasi kontrolün güçlendirilmesiyle ilgili sınırlı alanlar içerisinde otoritelerini uygular; bu birleştirici iradenin ardındaki hukuki düzen toplumun çoğulcu yapısını izleyerek evrilir ve bölgeden bölgeye, hatta malikâneden malikâneye farklılık gösteren âdet mozaiğine göre çeşitlenir.</p>

  <p class="block_9"><b class="calibre3">Vasal ile derebeyi arasındaki bağlar:</b> <span class="text_">Libri Feudorum</span></p>

  <p class="block_9">Ancak âdetlerin, hukuk kaynaklarında oynadıkları merkezi önemin en belirgin ve çarpıcı göstergesi yerel boyuta bağlı değildir (gerçi bölgesel gerçeklere özgü yapılar sergiler) ve genel bakış açısına göre de marjinal sayılmaz. Burada söz konusu olan, Merovenj döneminde Frank Krallığı’nda ortaya çıkıp Karolenj döneminde gelişen ve IX. yüzyıldan itibaren Batı Avrupa’nın büyük kısmını, farklı sosyal düzeydeki özgür insanlar arasında yoğun bir hukuki ilişki ağıyla saran feodal sistemdir; kişi ve mülk yükümlülükleri üzerine kurulu olan bu sistemde alt konumdakiler <i class="calibre2">(vassus)</i> üst konumdakilere <i class="calibre2">(senior)</i> savaşta ve yargı yetkisi alanında sadakatle yardımını sunmalıdır <i class="calibre2">(auxilium et consilium),</i> derebeyi de vasala korumanın yanı sıra toprak veya diğer mali kaynaklar <i class="calibre2">(beneficium)</i> yoluyla sabit bir geçim kaynağı sağlamalıdır.</p>

  <p class="block_9">Hiyerarşik ilişkilerin yeni düzeni olup insanlar ile nesneler arasında bir bağ sağlayan feodal ilişki, Germen ve Roma kaynaklı hukuki kurumların ortaçağ toplumunun kültürel eritme potasında birleşmesinden oluşur; bu sistem, yayılma gücü, gelişimi ve yargı yetkisi açısından önemli, arazi şeklinde <i class="calibre2">beneficium</i> sayesinde toplumun idari yapılarına nüfuz etmeye ve iktidar kademelerini kişisel bağlılık ilişkilerinin çevresinde şekillendirmeye eğilimlidir. Giderek artan bu önemine rağmen feodal hukuk yüzyıllar boyu doğal bir şekilde örf ve âdetler yoluyla evrim geçirir. Bu alanda mevzuat anlamında fazla müdahale olmaz. II. Konrad’ın (y. 990-1039) <i class="calibre2">valvassores,</i> yani vasalların vasallarına <i class="calibre2">feudum’</i>un verasetini garantilediği 1037 tarihli Milano Fermanı gibi en önemli müdahalelerin uygulamada zaten var olan kuralları teyit etmeyi amaçladığı sanılır. Feodal âdetlerin/ geleneklerin ilk (özel) derlemesi, XII. yüzyılda Lombardia’da hazırlanan <i class="calibre2">Libri Feudorum’dur.</i></p>

  <p class="block_46"> </p>

  <p class="block_46"> </p>

  <p class="block_30">Kilise ve Hukuk</p>

  <p class="block_39">Dini Hukuk</p>

  <p class="block_9">Seküler otoritenin müdahale girişimleri arasında sıkışıp kalmasına, topraklarıyla ve insanlarıyla feodal sistemin içinde yer almasına ve dünyevi çıkarlar güden hiyerarşik yapının ağırlığını çekmesine rağmen, kilise de ortaçağın karmaşık ve çoğulcu hukuk düzeninin inşasına önemli bir katkıda bulunur, çünkü toplumsal disiplin alanında çok aktiftir, öğretileriyle bir arada yaşamı yönlendirir ve kanun yapma sürecini de şekillendirmeye çalışır. Ancak kilisenin hukuk dünyasındaki varlığı ahlaki etkiyle veya kültürel hâkimiyetle sınırlı değildir. Kilisenin kendi özgün ve özerk hukuki yapısı oluşturulur; bu yapının kuralları hem din kurumlarının düzenleme alanını hem de dini bağlamı kapsayarak inananların ahlaki-dini açıdan en önemli sayılan davranışlarını disipline tabî tutar.</p>

  <p class="block_39">Konsil hükümleri ve Papalık hükümleri</p>

  <p class="block_9">Kilisenin, “kural” anlamına gelen Yunanca kelimeden türemiş olan <i class="calibre2">canonicus</i> hukuku Hıristiyan döneminin başlarında şekillenmeye başlar ve IV ve V. yüzyıllarda, kilise farklı boyutlarıyla toplumun yaşantısını evrensel ve bölgesel düzeyde düzenlemek amacıyla Hıristiyanlığın ileri gelenlerini bir araya getiren büyük ekümenik konsillerin ve sayısız yerel sinodun dürtüsüyle daha yoğun bir şekilde gelişir. Bu toplantılarda alınan kararların yanı sıra papaların özellikle V. yüzyılın ikinci yarısından itibaren yoğun olarak ürettiği <i class="calibre2">epistolae decretales;</i> (mektup yoluyla verdikleri dini hükümler) de dini hukukun başlıca kaynağını oluşturur.</p>

  <p class="block_9">Erken ortaçağda Avrupa’da farklı konsil hükümleriyle Papalık hükümleri söz konusudur. Özellikle VII. yüzyılda Vizigot Krallığı’nda hazırlanmış olan <i class="calibre2">Hispana</i> adlı derleme ve V ila VI. yüzyıl arasında İskit keşiş Dionysios tarafından Roma’da hazırlanan, aslına göre biraz daha geliştirilmiş bir versiyonu Papa I. Hadrianus tarafından 774 yılında Şarlman’a gönderilen ve 802’deki Aquisgrana Kurulu’yla Frank Kilisesi’nin resmi hukuk derlemesi haline gelen <i class="calibre2">Collectio Dionysiana</i> adlı derleme çok yaygındır.</p>

  <p class="block_9">Sonraki yıllarda Frank Kilisesi içerisinde, metin tahrifatı ve sahte belgelerin ilavesiyle yapay derlemeler oluşur; <i class="calibre2">Benedictus Levita’nın Yasaları</i> ile <i class="calibre2">Sahte</i>-<i class="calibre2">İsidorus’un</i> <i class="calibre2">Hükümleri</i> bunların en yaygın olanlarıdır. Bu derlemelerin içerikleri değiştirilerek, IX. yüzyılın sonu ile X. yüzyılın başları arasında (muhtemelen İtalya’da) hazırlanmış olan <i class="calibre2">Collectio canonum Anselmo</i> gibi daha sonraki derlemelerde kullanılır.</p>

  <p class="block_9">Sahte derlemeler, içerikleri temelinde, seküler otoritenin kilisenin mülkü, insanları ve örgütlenmesi üzerinde uyguladığı baskıya tepki verme çabası olarak yorumlanabilir. Seküler kesim, kilise <i class="calibre2">beneficium’</i>larının idaresine ve dini makamlarda görev alanların seçimine müdahale etmesine izin veren iktidar ilişkilerinin dayattığı uygulamalar karşısında, kalpazan rahipler kilisenin özerkliğinin hukuki temelini pekiştirmeyi ve derlemeler yoluyla örf ve âdetlere ve paralel yapıların din karşıtı kurallarına, dini hukukun hükümleriyle karşı çıkmayı amaçlar.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Roma Hukuku ve Justinianus’un Derlemeleri,</i> s. 105</p>

  <p class="block_57" id="calibre_pb_43"> </p>
</body>
</html>
