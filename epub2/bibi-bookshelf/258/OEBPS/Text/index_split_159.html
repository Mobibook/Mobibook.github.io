<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_40" id="id_Toc404942959">Bölgeler ve Tarihleri<br class="calibre12" />
  <br class="calibre12" />
  <br class="calibre12" />
   </span></p>

  <p class="block_56" id="id_Toc404942960">Britanya Adaları’nda ve İskandinavya’da Erken Ortaçağ</p>

  <p class="block_6">Manuela Gianandrea</p>

  <p class="block_19"> </p>

  <p class="block_19"> </p>

  <p class="block_31">Ortaçağ Avrupa’sının en çok çeşitlilik gösteren sanatsal ilham kaynakları Britanya Adaları’nda bulunur ve somut örneklerine özellikle anıtsal oyma sanatında, kuyumculukta ve minyatürlü elyazması kitaplarda rastlanır. Daha yalıtılmış olmasına rağmen İskandinavya’nın da özümsemeyi başardığı Akdeniz ve Doğu kaynaklı etkilerin sonuçları ise özellikle gündelik kullanım objeleriyle takı yapımında görülür.</p>

  <p class="block_46"> </p>

  <p class="block_46"> </p>

  <p class="block_30">Hıristiyan Misyonlarının Etkisi</p>

  <p class="block_39">Yoğun Hıristiyanlaşma süreci</p>

  <p class="block_9"><span>Ne Kelt dünyası ne Germen dünyası, ne Akdeniz dünyası ne de erken ortaçağ Avrupa’sının başka hiçbir bölgesi, sanatsal ifade dilinin gelişimi açısından Britanya Adaları kadar olağanüstü çeşitlilik gösteren ilham kaynaklarına sahip olmuştur. İrlanda’dan kaynaklanan ve buradan İskoçya ve Northumbria’ya ihraç edilen Kelt kültürü kısa süre içinde özellikle Yunan, Mısır ve Suriye olmak üzere Doğu kaynaklı formüllerin etkisi altında kalır. Öte yandan Anglo-Sakson istilacılarla beraber Britanya’ya ulaşan Germen sanatı, IX ve X. yüzyıllarda gerçekleşen İskandinav istilalarıyla beslenir. İrlanda’ya VI. yüzyılda Doğudan gelen Akdeniz etkileri ve özellikle Hıristiyan misyonları sayesinde Roma’dan ve Batıdan esen rüzgâr ise bir sonraki yüzyıl Anglo-Sakson topraklarına ulaşır. Aziz Patrick (y. 389-y. 461) liderliğindeki ilk Hıristiyan misyonerler V. yüzyılda İrlanda’ya ulaşır ve yoğun bir manastır şebekesi yoluyla yerel kiliseyi organize ederler. İlk ibadet yapılan, küçük monastik cemaatler için mütevazı binalardan ibarettir, keşişlerin kulübelerini koruma amaçlı yapılan kapalı, dairesel bir alanın içine inşa edilirler, toplantı ve dua mekânı oldukları için de bir dikili taş veya haç içerirler. Daha sonra VII ile VIII. yüzyılda, tek nefli, çok sade, ama daha büyük kiliselerin ortaya çıkışıyla mimarlık alanında yeni bir gelişmeye tanık olunur. VI. yüzyıl ise Büyük Britanya’nın Hıristiyanlığı kabulünün tam olarak gerçekleştiği yüzyıldır: Önce Aziz Colomban (y. 540-615) liderliğindeki ilk İrlandalı keşişler İskoçya ve Northumbria başta olmak üzere bir dizi manastır kurar, ardından Papa Gregorius Magnus’un (y. 540-604,</span> <span class="text_"><img alt="Image" class="calibre4" src="../Images/image-2.jpg" /></span> <span class="calibre2">&gt;</span> <span>590) isteği üzerine Anglo-Saksonları Hıristiyanlaştırma amacıyla 596’da Aziz Augustinus’un (?-604) misyonu, 601’de de Mellitus’un (?-624) misyonu adalara ulaşır. Ancak Büyük Britanya’da da kök salmış olan İrlanda monastisizminin muhafazakâr doğası ile Roma kaynaklı litürji uygulamaları arasında bir çatışma doğmamasına imkân yoktu; 664’te düzenlenen Whitby Konsili’nde Roma Kilisesi kendi litürjik uygulamalarını dayatarak bu bölge üzerinde hâkimiyet kurar ve ada cemaatleri ile kıta cemaatleri arasındaki ilişkilerin kurulmasını sağlar. Lindisfarne’de yetişip kültürel açıdan Roma’ya bağlı olan Benedict Biscop’un (y. 628-y. 690) kurduğu Wearmouth (674) ve Jarrow (681) gibi, Roma Kilisesi’ne sıkı sıkıya bağlı manastırlar bu şekilde ortaya çıkar ve kültürel ilişkilere imkân sağlayarak Romalılaşma sürecini de başlatmış olurlar.</span></p>

  <p class="block_46"> </p>

  <p class="block_46"> </p>

  <p class="block_30">Anıtsal Oyma Eserler</p>

  <p class="block_39">KeIt dikilitaşlarının dönüşümü</p>

  <p class="block_9">Britanya Adaları halklarının hem kendi geçmişlerine ayna tutan hem de Hıristiyanlıkla uyumlu sanat yaratma kabiliyetini en iyi ifade eden alan, anıtsal oyma eserlerdir. Günümüze ulaşmış en önemli ve en eski eserler, dini yapıların kapalı alanları içerisinde dikilmiş olan mezar levhaları, dikilitaşlar ve anıtsal haçlardır. Kutsal alanlar içinde dikey tek parça taş dikme fikrinin kısmen Kelt geleneklerinden ilham alınmış olması muhtemeldir, ama levhalar ve haçlar ilettikleri teolojik mesaj açısından Akdeniz’in Hıristiyan dünyasıyla bağlantılıdır. Nitekim buna benzer anıtlar Hıristiyanlığın ilk yüzyıllarında Doğu Akdeniz’in ve Gürcistan ile Ermenistan başta olmak üzere Hıristiyan Doğunun birçok ülkesinde görülür. Başlangıçta haç, süslemenin merkezini, hatta tek unsurunu oluşturur, İrlanda’da bulunmuş olan en eski levha ve dikilitaş örnekleri VI. yüzyıl sonu ile VII. yüzyıl başı arasına tarihlenebilir; bu eserler, sarmalardan ve Kelt geleneğinde rağbet gören diğer motiflerden oluşan çok sade bir süsleme sergiler. İrlanda sanatında uzman olan Françoise Henry, İrlanda kökenli dikilitaşların VII. yüzyıl sonlarına doğru, giderek anıtsallaşma anlamında bir “dönüşüm geçirerek” direği bol miktarda süslemeyle kaplı büyük bir haç haline geldiğini kabul eder. Bağlamlarına bağlı olarak bu anıtların süsleme repertuarı da zenginleşir ve oyma çarmıha gerilme sahneleri (Duvillaun dikilitaşları), birbirine örülü motiflerle süslü haçlar (Fahan Mura haçı) ile insan ve hayvan figürleri (Gailen dikilitaşları) ortaya çıkar.</p>

  <p class="block_29">Ruthwell Haçı</p>

  <p class="block_9">Sade bir yapıya sahip olmaya devam eden bu tür dikilitaşları, süslemeleri çok daha karmaşık olan anıtsal haçlar izler; panolar halinde bölünen yüzeyler anlatımsal kabartmalar ve metal sanatından ilham alınan anikonik süsler içerir. Hafif kabartmalarla ve ana hatlardan ibaret şekillerle gerçekleştirilmiş olmalarına rağmen üzerlerindeki figüratif sahneler rahatlıkla seçilir ve Akdeniz Hıristiyan sanatının ikonografik repertuarına olan bağımlılıklarını gözler önüne serer. İrlandalı sanatçıların olağanüstü başarısı, Akdeniz ikonografisini, yerel kültüre derin bir şekilde kök salmış anıtlara katmış olmalarında yatar. Haçların İrlanda’dan İngiltere’ye ulaşmış olması muhtemeldir, ancak burada apayrı bir gelişim yaşarlar. Günümüze ulaşmış en eski örneklerden biri olup VIII. yüzyılın ortalarına tarihlenen <i class="calibre2">Ruthwell Haçı’nda</i> geniş hacimler ve geniş dökümlü kumaşlar sayesinde figürlerin anıtsal boyda göründüğü on kabartma vardır. Ancak Anglo-Sakson haçlarda ve özellikle yan yüzeylerde tamamıyla süs amacı taşıyan bezemeler de bol miktarda bulunur. Bazen bitki veya hayvan biçimli motifler içeren Anglo-Sakson örgü motiflerinin en uzak kökenleri Akdeniz Havzası’na kadar uzanıyor olabilir, ama Germen dünyasının da güçlü etkisi altında kalmış olmaları muhtemeldir. Anglo-Sakson taş oyma sanatında, yine farklı kültürlerin etkisi altında kalmış bir başka olağanüstü eser de, Kral Redwald (?-625) için inşa edildiği sanılan “gemi-mezar”ın donanımının bir parçası olan Sutton Hoo asasıdır. İki ucu kaba ifadeli küçük insan başlarıyla süslenmiş olan asa, Milano’da bulunan Theodolinda başı veya Mısır’daki Kıpti kabartmalar gibi apayrı eserlerle karşılaştırıldığında, yerel dilin çoğulluğuna ve zenginliğine güzel bir örnektir.</p>

  <p class="block_46"> </p>

  <p class="block_46"> </p>

  <p class="block_30">Değerli Metal Oyma Sanatı</p>

  <p class="block_39">İrlanda kuyumculuğunun başyapıtları</p>

  <p class="block_9">Taş oyma sanatının yanı sıra var olan metal oyma sanatı ise ayrıcalıklı bir güzergâhı takip eder, çünkü Keltlerle Germenlerin kendilerine özgü sanatsal geleneği olan, temelde süs amacı güden bezemelerle kaplı, metalden kullanım eşyalarının üretimiyle bağlantılıdır. Klasik dönem kökenli sanatsal dile tamamıyla ters düşen bu özellik, bir anlamda erken ortaçağda Kuzey ile Akdeniz arasında uzak bir geçmişe kadar uzanan düalizmin simgesi haline gelir. Bu özellik XIX ve XX. yüzyıllarda milliyetçi amaçlarla veya tarih-sanat eleştirisi alanında sanatın Akdeniz merkezliliğinden kaçınmak amacıyla kullanılmış ve vurgulanmıştır, İrlandalı kuyumcular Kelt geleneğinin etkisini o kadar güçlü bir şekilde yansıtırlar ki, özellikle kavisli motiflere dayalı süslemelerin, İrlanda’da MÖ III ila II. yüzyıllara ait dikilitaş ve metal objelerdeki süsleme repertuarından olduğu gibi yararlandığı görülmüştür. Günümüzde Dublin’deki National Museum of Ireland’da bulunan <i class="calibre2">Tara Kemer Tokası</i> ve <i class="calibre2">Ardagh Kupası</i> gibi İrlanda kuyumculuğunun bazı başyapıtları, VII. yüzyıldan itibaren Akdeniz ve Germen dünyalarından kaynaklanan konulara da açılmaya başlayan bu üretimin karmaşıklığını gözler önüne serer. İngiltere’de ise Kelt mirası önce Roma, sonra da Anglo-Sakson istilasını atlatamaz ve yerini kısa sürede Batı Germen kavimlerinin kuyumculuk sanatının etkisine bırakır: Başlangıçta “birinci hayvan biçimli stil,” ardından da VI. yüzyıl sonlarına doğru “ikinci stil” ortaya çıkar. Sutton Hoo “gemi-mezarı”nda bulunmuş olan altın bir kemer tokası, bu anlamdaki en muhteşem örneklerden biridir. VIII. yüzyıldan itibaren Akdeniz’den gelen çok miktarda model, Anglo-Sakson kuyumculuğunun ifade araçlarında ve süsleme repertuarında kökten bir değişime yol açar. Zarif dört ayaklı hayvanları ve kuşlarıyla <i class="calibre2">Aziz Rupert Haçı</i> bu duruma güzel bir örnektir. Bu dönemin ardından IX ile X. yüzyıllar arasında İskandinav halklarının İngiltere’ye yerleşmesiyle pahalı tüketim ürünleri alanında Germen ruhu yeniden canlanır.</p>

  <p class="block_46"> </p>

  <p class="block_46"> </p>

  <p class="block_30">Minyatür Sanatı</p>

  <p class="block_39">Hibernia- Sakson minyatürleri</p>

  <p class="block_9">Minyatür sanatının tarihi ve gelişimi, ayrı bir konu olarak ele alınmayı gerektirir; İrlanda sanatının tamamıyla özgün olduğuna ve Kelt temellerinden kaynaklandığına dair Romantik-milliyetçi inançlar bu sanat dalının doğru şekilde yorumlanmasını engellemiş, bazı elyazması kitaplar da hatalı olarak VI. yüzyıla tarihlendirilmiştir. Günümüzde ise adaların minyatür sanatının Kelt, Germen ve Akdeniz motiflerinin olağanüstü ve eşsiz bir sentezi olduğu apaçık bir şekilde bellidir. Bundan dolayı Kelt minyatür sanatına artık Hibernia-Sakson minyatürü denir. Bu yeni terim İrlanda’nın eski adı olan <i class="calibre2">Hibernia</i> ile Anglo-Saksonların Germen unsurunu bir araya getirir. Aziz Patrick Hıristiyanlığı yaymak amacıyla V. yüzyılda İrlanda’ya geldiğinde, kutsal metinler yoluyla aktarılan Hıristiyan dininin temelini oluşturan yazılı bir kültür bu topraklarda henüz gelişmemiştir. Dolayısıyla kıtadan adaya kitaplar ulaşır ve İrlanda Kilisesi’nin organize ettiği sayısız manastırda yeni kitaplar üretilir. Ne yazık ki İrlanda üretiminin bu dönemine ait herhangi bir elyazması günümüze kadar ulaşmamıştır, çünkü <i class="calibre2">Aziz Colomban Cathach’ı</i> (Dublin, Royal Irish Academy, s.n.) veya <i class="calibre2">Durham Evangeliariumu’</i>nun I. parçası (Cathedral Library, mss A. II. 10) gibi en eski elyazmaları bile VII. yüzyıla tarihlenir. Bu eserler, süsleme açısından Kelt, Germen ve Akdeniz unsurları arasında bir kaynaşmanın gerçekleşmiş olduğuna işaret eder.</p>

  <p class="block_29">Durrow Kitabı</p>

  <p class="block_9">VI ve VII. yüzyıllarda, İrlandalı keşişler Büyük Britanya’ya göç ederek burada, İskoçya’da, İona Adas’ındaki veya Northumbria’daki Lindisfarne gibi yeni manastırlar kurarken, Papa Gregorius Magnus, Aziz Augustinus’un liderlik ettiği bir misyonu Anglo-Saksonların arasında Hıristiyanlığı yaymakla görevlendirir. Keşişlerle beraber Britanya’ya götürülen ve Roma’da üretilmiş olan sayısız kitap arasında muhtemelen <i class="calibre2">Aziz Augustinus’un Evangeliariumu</i> da (Cambridge, Corpus Christi College, ms. 286) vardı; üzerinde sütunların arasında oturmuş yazı yazan İncil yazarı Luka’nın resmedildiği bu kitap klasik kaynaklı süslemelerin adada yayılmasına katkıda bulunmuş olmalıdır. Antikçağın gelenekleri, uzun bir süre boyunca ve hatalı olarak Kuzeyli kültürlerin soyutçuluğunun Akdeniz klasisizmi üzerindeki hâkimiyetinin, işaretlerin çağrıştırıcı gücünün antikçağın iletişim amaçlı geleneği üzerindeki zaferinin simgesi olarak görülmüş olan <i class="calibre2">Durrow Kitabı</i> (Dublin, Trinity College, ms. A.IV.5) adlı elyazması kitapta da aşikârdır. Muhtemelen VII. yüzyılın ikinci yarısında, İskoçya’nın İona Adas’ında üretilmiş olan bu kitabın büyüleyici halı-sayfalarındaki süsleme motifleri simgenin çağrıştırıcı gücüyle izleyiciyi kendine hayran bırakır; burada Kelt sanatının sarmalları ve kıvrımları Germen sanatının -aynı dönemin İrlanda ve Anglo-Sakson kuyumculuğunda da rastlanan- birbirine örülü ve hayvan biçimli motifleriyle kaynaşmıştır.</p>

  <p class="block_9">Ancak klasik geleneğin cazibesi tamamıyla yenilgiye uğramamıştır ve dış görünümün ardına bakınca Aziz Matta figüründe ve mineden bir yüzey gibi resmedilmiş olmasına rağmen vücudunda insan figürünün yeniden keşfedildiği görülür. Nitekim Whitby Konsili’nin (664) ardından Roma Kilisesi’ne bağlı manastırların kurulmasından sonra ve Benedict Biscop ile halefi Ceolfrith’in (640-717) çalışmaları sayesinde kıtayla olan ilişkilerde sürekli bir artış yaşandığını, buna bağlı olarak da litürjik objelerle elyazmaları alanlarında değiş tokuşun gerçekleştiğini ve geç antikçağın modellerinin adada yayılmasına katkıda bulunduklarını unutmamak gerekir.</p>

  <p class="block_9"><b class="calibre3">Benedict</b> <b class="calibre3">ve Ceolfrith’in elyazması kitapları</b></p>

  <p class="block_9">Bazıları Calabria’daki Vivarium’un klasik <i class="calibre2">scriptorium’</i>undan olmak üzere (örneğin Cassiodorus’un [y. 490-y. 583] ünlü <i class="calibre2">Codex Grandior</i> eseri), bir dizi çok önemli eski elyazması kitabı İngiltere’ye getirenler Benedict ile Ceolfrith’in kendileridir. Bu elyazmalarının hangi modeller sayesinde yaygın hale geldiği konusunda fikir sahibi olmak için, VIII. yüzyılın başlarında Wearmouth-Jarrow manastırlarında, tam da Cassiodorus’un Kitabı Mukaddes’i kopyalanarak üretilmiş olan <i class="calibre2">Codex Amiatinus</i> (Floransa, Biblioteca Medicea Laurenziana, ms. Am. 1) göz önüne alınabilir. Esdras figürü ele alındığında, İtalyan modelinin plastik ve resim üslubunu tekrarlamaya çalıştığı ve bu dilin ada minyatür sanatçıları tarafından benimsenmesine nasıl katkıda bulunduğu anlaşılır. Nitekim kâtip Esdras ile 698 yılı civarında Northumbria’nın aynı manastırında üretilmiş olan <i class="calibre2">Lindisfarne İncili’</i>nin (Londra, British Library, Cotton ms. Neron D. IV) yazarı Matta karşılaştırılınca, geç antikçağın etkisini hissettirdiği görülür. Ancak aynı kitapta yer alan ve çok tipik bir süsleme repertuarı yoluyla çizilmiş baş-harfler ve halı sayfalar minyatür sanatçısının kendi sanatının özgün ve ayırt edici özelliklerinden vazgeçmediğini gösterir.</p>

  <p class="block_9">VII. yüzyıl sonlarında lona’da <i class="calibre2">Echternach Incilleri’</i>ni (Paris, Bibliotheque Nationale, ms. lat. 9389) yapan sanatçı da benzer özelliklere sahiptir; her ne kadar bu kitaptaki İncil yazarlarının simgeleri ve figürleri çizgisel ve soyut ifade etme şeklindeki yerel âdetlerin etkisi altındaysa da konunun organik bir bakış açısıyla ele alındığı görülür. 700 yılından sonra ada minyatürleri iki farklı şekilde evrilir; Büyük Britanya’nın güneyinde gerçekleşen üslup daha geniş anlamda geç antikçağın modellerine açılacaktır, adanın kuzeyinde ve İrlanda’da yayılan diğeriyse İrlanda’nın ilk yerel deneyimlerine uyacaktır.</p>

  <p class="block_29">Kells Kitabı</p>

  <p class="block_9">VIII. yüzyılın ikinci yarısında Canterbury’de minyatürlerle süslenmiş olan <i class="calibre2">CodexAureus [Altın Codex]</i> (Stokholm, Kungliga Biblioteket, ms. A. 135) ilk akımı yansıtır, ikinci akımda ise Avrupa minyatür sanatının tartışmasız başyapıtlarından <i class="calibre2">Kells Kitabı</i> (Dublin, Trinity College Library, ms. A. 1.6) üretilir. 800 yılı civarında İona’da yazıldığı sanılan bu kitapta, yerel Kelt-Germen geleneğinin tüm süsleme motifleri daha önce eşi görülmemiş zenginlikte ve yaratıcı bezemelerde, halı sayfalarda ve başharflerde kullanılır. Bu yerel temel, Akdeniz unsuruyla olağanüstü bir şekilde kaynaşır: Çocuğuyla tahtta oturan Meryem Ana ile meleklerin olduğu sayfada çerçeve yerel gelenekten ilham alınmış, bir birbirine dolaşmış bir çizgi, örgü ve hayvan karmaşasından oluşur, oysa Meryem Ana figürü neredeyse bir Bizans ikonasını andırır. Bu resim, yani Kanon Çizelgesi ve İncil yazarlarının resimleri, <i class="calibre2">Kells Kitabı’</i>nın minyatür sanatçısının Akdeniz bölgesinden kaynaklanan bir Kitabı Mukaddes’i incelemiş olduğunu açıkça gösterir. Ne yazık ki, bu elyazması kitap günümüze kadar ulaşan diğer elyazmaları arasında çok uzun bir süre olduğu için kitabın prototipini tam olarak belirlemek mümkün değildir, ama bazı araştırmacılara göre kaynağının VI. yüzyıla ait bir Konstantinopolis veya Ravenna elyazması kitap olması muhtemeldir. Ama sonuçta <i class="calibre2">Kells Kitabı’</i>nın yazarının olağanüstü, eşsiz ve şaşırtıcı bir beceri sergileyerek ortaçağ sanatının kökeninde yatan iki büyük kültür olan Kuzey ve Akdeniz kültürlerini kaynaştırmayı başardığı apaçıktır. Kitaptaki muhteşem süslü başharfler bu bileşimin fiili örneklerini oluşturur. VI. yüzyıl İtalyan sanatının ürünü olan süslü ve hayvan biçimli başharfler, Hıristiyanlığın yayılmasıyla beraber kutsal metinlerin edindiği kutsal değerin ve otoritenin sonucudur; bu âdet adalarda özerk ve özgün bir şekilde ele alınır ve ortaya çıkan harfler kuyumculuk süslemelerinden ve halı sayfalardan yoğun bir şekilde etkilenir.</p>

  <p class="block_46"> </p>

  <p class="block_46"> </p>

  <p class="block_30">İskandinavya’da Erken Ortaçağ Sanatı</p>

  <p class="block_39">Oseberg gemi-mezarı</p>

  <p class="block_9">Hıristiyanlığın ve Latin kültürünün giderek yayıldığı ortaçağ Avrupa’sında İskandinavya, coğrafi konumundan dolayı çok yalıtılmış durumdadır ve apayrı bir dünya oluşturur. Ancak kıtanın diğer ülkeleriyle yürütülen yoğun siyasi, askeri ve ticari ilişkiler, İskandinavya sanatının Akdeniz ve Doğu kökenli unsurları benimsemesini sağlar. Birçok Kuzey halkıyla söz konusu olduğu üzere, İskandinavlar için de mimarlığın dışındaki sanatsal üretim alanlarının en önemlileri, gündelik kullanım eşyalarıyla takılardan oluşur. Devasa miktardaki toka, kemer tokası, kalkan ve İskandinavyalıların boyunlarına takmaktan hoşlandığı küçük yuvarlak madalyon olan <i class="calibre2">bractea’nın</i> üretimine, İskandinav kuyumcularına çok yakın bir konu olan hayvan figürlerinin, kötülüğe karşı koruma sağlaması için, önce neredeyse parçalara ayrılıp sonra yeniden bir araya getirildiği ve temelde bezeme amacı taşıyan bir süsleme süreci hâkimdir. Viking döneminin süslemeleri de, çeşitli hayvan biçimli üslupların birbirini izlediği İskandinav sanatının süsleme ruhunun dayanıklılığına güzel bir örnek kabul edilir: IX. yüzyılın ilk yarısına ait olan Oseberg “gemi-mezarı” (Oslo, Vikingskipethuset), yerel bir asil ailenin üyesi, hatta bir kraliçe olması muhtemel bir kadın için hazırlanmıştır. Aslında gerçek bir gemi olup sonradan mezar olarak kullanılan gemide merhum hanım ve hizmetçisi, çok eski bir ilkel inanca göre onlara ölümden sonra da dünyadaki yaşamına benzer bir varlık sağlayacağına inanılan yüzlerce gündelik kullanım eşyasıyla ve takıyla beraber gömülmüştür. Oseberg’de bulunmuş olan objelerin hepsinin, hatta geminin kendi süslemeleri, üçüncü hayvan biçimli üsluba dayanır, ama kanonik modeller daha yoğun bir şekilde kullanılmıştır. İnsan figürlerine gelince, en eski örnekler takılarda ve objelerde bulunsa da, ağırlıklı olarak yer verildikleri asıl alanlar hiç şüphesiz mezarlıklar veya anma amaçlı yapılmış etkileyici amblemler olan dikilitaşlardır. En eski levhaların öne çıkan özelliği, bezeme motiflerinin pek düzenli olmaması ve konuların çok ince bir şekilde oyulan hatlarla icra edilmiş olmasıdır, ama VIII. yüzyıldan itibaren köklü bir değişim gerçekleşir ve bir kahramanın öyküsünün veya bir efsanenin anlatıldığı anlatımsal dikilitaşlar ortaya çıkar. Kabartmalar biraz daha vurgulu hale geldiğinden kişiler öne çıkar ve gerçek anlamda anlatımsal sahneler oluşmuş olur. VIII. yüzyılın ilk örneklerinden biri olan Lillbjärs dikilitaşında (Stokholm, Statens Sjöhistoriska Museum) tasvir edilen öyküler arasında bölmeler yoksa da, ünlü Lärbro levhası (Gotland) gibi daha geç döneme ait örneklerde yüzey yatay şeritlere ayrılmıştır ve farklı olaylar arasında daha kesin bir ayrım söz konusudur.</p>

  <p class="block_"> </p>

  <p class="block_"> </p>

  <p class="block_85">Bkz.</p>

  <p class="block_47"><span class="text_31">Tarih:</span> <i class="calibre2">Barbar Krallıkları, İmparatorlukları ve Prenslikleri,</i> <span class="text_17">s. 90;</span> <i class="calibre2">IX ve X. Yüzyıllarda Saldırılar ve İstilalar, s.</i> <span class="text_17">226</span></p>

  <p class="block_47"><span class="text_31">Felsefe:</span> <i class="calibre2">Ada Monastisizmi ve Ortaçağ Kültürü Üzerindeki Etkisi,</i> <span class="text_17">s.</span> 382</p>

  <p class="block_47"><span class="text_31">Edebiyat ve Tiyatro:</span> <i class="calibre2">Manastır Kültürü ve Monastik Edebiyat,</i> <span class="text_17">s.</span> 557</p>

  <p class="block_60"><span class="text_32"><br class="calibre15" id="calibre_pb_159" /></span></p>
</body>
</html>
