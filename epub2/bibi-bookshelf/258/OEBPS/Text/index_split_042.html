<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942845">Feodalizm</p>

  <p class="block_6">Giuseppe Albertoni</p>

  <p class="block_19"> </p>

  <p class="block_19"> </p>

  <p class="block_31">“Feodalizm” terimi tarihi ve hukuki açıdan, erken ortaçağda ortaya çıkmış olan bir kurumun geneli için kullanılır; Frank vasal sisteminden itibaren Roma, Germen ve Kelt hukuki ve askeri geleneklerini bir araya getiren, askeri nitelikte bir “hizmet” şekli gelişir. Vasal sistemi, geçici bir mülkün (beneficium/feudum) bahşedilmesiyle, desteklenmesiyle tamamlanır. Vasallık, Karolenj döneminde güçlüler arasında bir bağ olarak kullanılır ve duruma göre güçlerin ya birliğine ya da parçalanmasına neden olur.</p>

  <p class="block_46"> </p>

  <p class="block_46"> </p>

  <p class="block_30">Yanlış Anlamalara Açık bir Kelime olarak Feodalizm</p>

  <p class="block_9">Ortaçağda bilinmeyen “feodalizm” terimi XVII ve XVIII. yüzyıldan itibaren, ortaçağ kaynaklı bir kelime olan ve günümüzde, çiftçiler için genelde ağır şartlar yaratan, belli yetki alanlarına ve ekonomik gelirlere sahip mülk anlamına gelen <i class="calibre2">feudumla</i> ilgili derebeylik hakları için kullanılmaya başlanır. Fransız devrimciler 1789’da “feodal rejim”i fesheden bir kararname yayımladıklarında bu “feodal haklan” hedef alırlar ve “feodal rejim” terimi kısa sürede <i class="calibre2">Anelen Regime’e</i> (eski düzen) ait toplumsal sisteminin tamamı için kullanılır hale gelir.</p>

  <p class="block_9">Feodalizm terimi bu şekilde tarihi-hukuki sözlükten çıkarak siyasi sözlüğe ve resmi söyleme girer ve buradan da, giderek her türlü kötülük anlamına gelen jenerik bir terim halini alır. Gustave Flaubert’in (18211880) <i class="calibre2">Yerleşik Düşünceler Sözlüğü’nde</i> feodalizm, “insanın doğru dürüst fikir sahibi olmadan saldırdığı” bir kavram olarak tanımlanır.</p>

  <p class="block_46"> </p>

  <p class="block_46"> </p>

  <p class="block_30">Toplum Olarak Feodalizm, Kurum Olarak Feodalizm</p>

  <p class="block_39">Feodalizm nedir?</p>

  <p class="block_9">En jenerik anlamlarında olsun, XIX. yüzyıl ile XX. yüzyıl başlarındaki tarihi-siyasi analizlerinde veya başka yazılarda olsun, feodalizm terimi, en güçlü iktidar biçimlerinden birini oluşturduğu ortaçağı çağrıştırır. Ama durum gerçekten böyle miydi? Peki, ortaçağ feodalizmi gerçekten nasıl bir şeydi? Geçen yüzyılın ilk yarısında bu soruya cevap vermeye çalışanlar arasında biri Marc Bloch (1886-1944) tarafından <i class="calibre2">Feodal Toplum’da</i> (1939-1940), diğeri de François-Louis Ganshof (1895-1980) tarafından <i class="calibre2">Che cos’e il feudalesimo?’</i>de <i class="calibre2">[Feodalizm Nedir?]</i> (1944) olmak üzere iki ana yorum tarzı ortaya çıkmıştır.</p>

  <p class="block_9">Bloch’a göre feodalizm her şeyden önce bir “toplum türü”dür, kişisel bağlılık ilişkilerinin gelişmesine, resmi gücün bölünmesine ve savaşçı sınıfın egemenliğine dayanır. Ganshof’a göre ise feodalizm; “vasal” adı verilen hür bir insanın, derebeyi adı verilen başka bir hür insana karşı başta askeri açıdan olmak üzere itaat ve hizmet yükümlülükleri ve derebeyinden vasala da koruma ve geçindirme yükümlülükleri yaratan ve destekleyen bir “kurum bütünü” olarak anlaşılmalıdır <i class="calibre2">(Feodalizm Nedir?,</i> 1944). Bu anlamların ikisi de meşru ise de Bloch, ortaçağ toplumunu feodal olarak tanımlamanın, yanlış anlamalara yol açabilecek bir tarihyazımı geleneğine biat etmek anlamına geldiğinin farkındaydı. Bundan dolayıdır ki, günümüzde çoğunlukla -yeni yorumlarla zenginleştirilmiş olarak- Ganshof’un teknik yaklaşımı tercih edilir. Bu yaklaşımın avantajı, feodal bağların önemli olduğu, ama genelde başka iktidar şekillerinden daha az önemli olduğu bir toplumu feodal olarak tanımlama riski başta olmak üzere, birçok anlam karmaşasını ortadan kaldırmasıdır. Diğer iktidar şekillerine örnek olarak, IX. yüzyılın sonlarında toprak ve insanlar üzerinde son derece yaygın bir egemenlik şekli olan, büyük toprak sahiplerinin hür çiftçiler üzerinde gayrimeşru bir şekilde kontrol ve yönetim uyguladığı arazi derebeyliği verilebilir.</p>

  <p class="block_46"> </p>

  <p class="block_46"> </p>

  <p class="block_30">İki Ayrı “Feodalizm” mi?</p>

  <p class="block_9">Ganshof’a göre ortaçağ feodalizmi, VI. yüzyılda Frank Krallığı’nda ilk adımlarını atmaya başlayan, Karolenj döneminde belirleyici bir aşamaya ulaşan ve X ila XIII. yüzyıllar arasında tamamlanan tarihsel bir evrimin sonucudur. Farklı bir yaklaşımdan yola çıkan Bloch için de, biri 1050 yıllarından önce diğeri sonra olmak üzere iki feodal dönem arasında ayrım yapmak gerekir. Bazı farklı vurgulara rağmen günümüz tarihçilerinin büyük kısmı bu ayrıma uyar ve 1000 yılı civarını, vasallık ve <i class="calibre2">feudum</i> gibi başlangıçta ayrı olan iki “kurum”un birleşmesinin ürünü olan feodalizmin kendini kabul ettirdiği kritik dönem olarak görür.</p>

  <p class="block_46"> </p>

  <p class="block_46"> </p>

  <p class="block_30">İlk Vasallar Kimlerdir?</p>

  <p class="block_39">Serf ve savaşçı</p>

  <p class="block_9">Kaynaklarda vasallardan söz edilmeye başlanması VI. yüzyıla dayanır. Kelt dilinde “hizmetkâr, oğlan” anlamına gelen <i class="calibre2">gwas</i> kelimesinden gelen <i class="calibre2">vassus/vassallus</i> terimi ilk kez Kral Clovis tarafından 510 yılı civarında yayımlanan ve hizmetkârları öldürenleri konu alan bir Frank yasası olan <i class="calibre2">Lex Salica’</i>da geçer. Bu veriden yola çıkılarak, uzun bir süre boyunca ilk vasalların “ev hizmetkârları” veya derebeylerinin adamları olduğu, hem Roma hem de Germen hukuk geleneğinde hizmetkârlara yasak olan askeri işlevleri sonradan edindikleri varsayılmıştır. Bu tablo son yıllarda bazı eleştirilere tâbi tutulmuştur, çünkü <i class="calibre2">Lex Salica’</i>nda kullanılan terimlerin dikkatli bir analizi sonucunda VI. yüzyıl başlarındaki <i class="calibre2">vassus’</i>lar Kelt geleneğine göre “yarı hür” savaşçılar olan <i class="calibre2">ambacti</i> arasında yakın bir bağ olduğu varsayımında bulunmak mümkün olmuştur; <i class="calibre2">ambacti</i> geleneği, Romalı yetkililer V. yüzyılın ortalarına doğru Kuzey Galya’daki ordularını günümüzde Galler olan bölgede esir alınmış savaşçılarla güçlendirmeye karar verdikleri zaman ortaya çıkmıştır. “Hür olmayan” ve bağlılık konumunda olan savaşçıların kullanılmasının Frankların arasında da bu şekilde yayıldığı sanılır. Bu sav kabul edilirse, VI. yüzyılın başında bile <i class="calibre2">vassi</i>’lerin -bağlılık konumunda olsa bile- savaşçı oldukları varsayılabilir. Dolayısıyla başlangıcından itibaren hem taahhüt <i class="calibre2">(commendatio)</i> yoluyla kendilerinden daha güçlü birisinin himayesinde olan Roma “destekçileri”nden, hem de Germen krallarının veya askeri liderlerinin maiyetini <i class="calibre2">(comitatus</i> veya <i class="calibre2">Gefolgschaft)</i> oluşturan savaşçılardan farklı olmalarını sağlayan askeri bir mesleğe sahiptiler.</p>

  <p class="block_46"> </p>

  <p class="block_46"> </p>

  <p class="block_30">Karolenjlerin Vasalları</p>

  <p class="block_39">Çok yönlü bir toplumsal ve hukuki fizyonomi</p>

  <p class="block_9">Kaynaklarda, Merovenj döneminin başlangıcında vasallar hakkında fazla bir bilgi yoktur. Tek bildiğimiz, VIII. yüzyıldan itibaren Frank kaynaklarında (veya Franklara yakın bölgesel bağlamlarda) <i class="calibre2">vassi’</i>lerin giderek daha çok yer aldığıdır. Her ne kadar bu alandaki yorumcuların hepsi aynı fikirde değilse de, krallığa ait mülklerle kralın muhafızlarını denetleyen yetkili <i class="calibre2">maior domus</i> [saray nazırı] görevini miras yoluyla geçecek hale getirerek III. Pépin’le (y. 714-768) Merovenjleri yenen ve Frank Krallığı’nın başına geçen Karolenjlerin bu süreçte temel bir rol oynadığı sanılır. Karolenjlerin yükselişinde temel rol oynayan vasallar bu dönemde çok yönlü bir toplumsal ve hukuki yapı oluşturmaya ve alt düzey savaşçılarla, orta ve üst toplumsal sınıftan insanları içermeye başlar. Vasallığın üst sınıflara yayılma sürecine, VIII. yüzyılın sonuyla IX. yüzyılın başlarında, Karolenj sarayına yakın ortamlarda yazılmış bir tarihyazımı eseri olan <i class="calibre2">Annales regni Francorum’da</i> rastlanır. III. Pépin tarafından 757’de Compiegne’de düzenlenen ve krallığın ileri gelenlerinin katıldığı bir toplantıyla ilgili anlatılan bir olayda Bavyera dükü III. Tassilo (y. 742-y. 794), halkının ileri gelenleriyle birlikte toplantıya geldiğinde, “Frank geleneklerine uygun şekilde ellerini kralın ellerinin üzerine koyarak kendini bir vasal olarak sundu ve Aziz Dionysios’un ölüsü üzerine hem Kral Pépin’e hem de oğulları Şarlman ile Carloman’a sadakat sözü verdi [...] <i class="calibre2">(Annales regni Francorum inde ab a. 741 usque ad a. 829, qui dicuntur Annales Laurissenses maiores et Einhardi,</i> ed. F. Kurze, 1895, yeni baskı 1950).</p>

  <p class="block_46"> </p>

  <p class="block_46"> </p>

  <p class="block_30">Vasalların Yemini</p>

  <p class="block_39">Güçlü simgesel değere sahip bir tören</p>

  <p class="block_9">Günümüzde birçok tarihçi HI. Tassilo’nun bu vasallık yeminini ettiğinden şüphelidir ve <i class="calibre2">Annales regni Francorum’un</i> isimsiz yazarı tarafından sonraki davranışlarının bir dizi ihanetten oluştuğunu vurgulamak için bu şekilde anlatıldığını düşünür. Ne olursa olsun, <i class="calibre2">Annales regni</i> <i class="calibre2">Francorum</i>’un yazıldığı dönemde, en azından üst sınıfa ait kişilerin vasallığa kabul töreninin yerleşmiş olduğu kesindir. Bu törenin bir parçası olan resmi yeminde yer alan ve Roma’daki <i class="calibre2">commendatio</i> geleneğinden gelen elleri ellerin üzerine koyma hareketi, kutsal metin ve kutsal emanetler üzerine yapılan kutsal değerlere sadakat yeminiyle pekiştirilir. Dolayısıyla Frankların vasal yemininde farklı kişisel bağlılık şekilleri güçlü simgesel anlamı olan bir törende bir araya gelerek Roma, Kelt ve Germen hukuki, toplumsal ve askeri geleneklerinin birleşmesine işaret eder. Bu yemin, taraflar arasında karşılıklı yükümlülükler -derebeyinin <i class="calibre2">(senior)</i> koruma sağlama yükümlülüğü, vasalın ise destek sunma <i class="calibre2">(auxilium et consilium,</i> yani yardım ve tavsiye) yükümlülüğü- yaratır, taraflar dışında başka kimseyi içermez, dikey yönde başka hiyerarşiler içermez ve sadece ölüm veya ihanet yoluyla bozulabilir.</p>

  <p class="block_46"> </p>

  <p class="block_46"> </p>

  <p class="block_30">Vasallığın Yayılması</p>

  <p class="block_9">III.Tassilo örneği, Şarlman (742-814) döneminde vasalların toplumsal anlamda terfi edildiğine, seküler olsun ruhban sınıfından olsun, krallığın ileri gelenlerinin (kontlar, dükler, markiler, piskoposlar, başkeşişler) hemen her zaman kralın vasalları da <i class="calibre2">(vassi dominici)</i> olduğuna işaret eder. Bu terfi, Frankların yeni fethettiği topraklarda zaten var olan silahlı sadakat şekillerine eklenen vasallık sadakatinin yaygınlaşmasıyla bir arada gerçekleşir. Dolayısıyla Karolenj döneminde vasallık daha çok nüfuz sahibi kişiler arasında bir ilişki şekli olarak ortaya çıkar, ama bir yandan da, resmi iktidarlara karşı olmadıkları sürece Frank mevzuatı tarafından kabul edilen vasallardan oluşan özel ordular yoluyla yerel iktidarların güçlendirilmesi için zemin hazırlar.</p>

  <p class="block_46"> </p>

  <p class="block_46"> </p>

  <p class="block_49"><b class="calibre13">Vasallar ve</b> <span class="text_13">Feudum</span></p>

  <p class="block_65"><span class="text_24">VIII. yüzyılın ikinci yarısından itibaren vasallara sadece derebeyinin korunmasıyla sınırlı olmayan bir tazminatın garantilenmesi gerektiği anlaşılmaktadır. Bu şekilde, bir vasalın ölümüyle iade edilmesi gereken geçici bir mülkün, yani genelde bir arazinin başka bir vasala tahsis edilmesi âdeti yaygınlaşır; kaynaklarda genel olarak</span> <span class="text_26">beneficium</span> <span class="text_24">adı verilen bu mülkten IX. yüzyılın sonundan itibaren daha özel yeni bir terim olup çok tutacak olan</span> <span class="text_26">feudum</span><span class="text_24">’la (Frank dilinde tam mülkiyet anlamına gelen</span> <span class="text_26">“fehu-</span><span class="text_27">ȏ</span><span class="text_26">d”dan</span> <span class="text_24">kaynaklanır) söz edilmeye başlanır. Vasala</span> <span class="text_26">“beneficium”</span> <span class="text_24">tahsisi Şarlman döneminde normal bir uygulamadır; birçok araştırmacıya göre o andan itibaren vasallık kurumu (kişisel unsur) ile</span> <span class="text_26">feudum/beneficium</span> <span class="text_24">kurumunun (gerçek unsur) birleşmesi anlamında feodalizmden söz edilebilir.</span></p>

  <p class="block_46"> </p>

  <p class="block_46"> </p>

  <p class="block_30">Feudum’un Veraset Yoluyla geçişi</p>

  <p class="block_39">Orta sınıflarla ittifakın güçlendirilmesi</p>

  <p class="block_9">Dindar Ludwig (778-840) döneminde ve sonraki yıllarda Karolenj hanedanı içerisinde başlayan ihtilafların iktidarda neden olduğu zayıflamayla, özellikle üst sınıflardan kişilere tahsis edilmiş olan <i class="calibre2">“feudum”</i>un ömür boyu sürecek olma özelliğine giderek uyulmamaya başlanır. Bu süreç <i class="calibre2">honores,</i> yani resmi makamları miras yoluyla devredilir hale getirme çabalarıyla paralel olarak gerçekleşir. Dazlak Karl (823-877) tarafından Sarazenlere karşı bir sefer düzenlenmesinden önce yayımlanmış ve genelde <i class="calibre2">feudum’</i>un verasetinin ilk onayı olarak yorumlanmış, ancak bu sefer sırasında ölen “devlet görevlileri”nin varisleri için resmi makamların verasetini öngören Quierzy Yasası (877) bu durumla ilgilidir.</p>

  <p class="block_9"><i class="calibre2">Vasal-beneficium</i> ilişkileri IX. yüzyılın ikinci yarısında daha da yaygınlaşır. Karolenj krallar tarafından üst sınıflarla ittifakı güçlendirmek amacıyla kullanılan bu sistem, krallığın ileri gelenleri tarafından kendi yararlarına da kullanıldığından sık sık zıt sonuçlara yol açar. Karolenj İmparatorluğu’nun sonu (887) ve imparatorluğun “varisi” olan krallıklar arasındaki yeni ihtilaflar, bu durumu daha da pekiştirir. X. yüzyılda, mevcut idari sistemle krallığın topraklarını kontrol altında tutmaları imkânsızlaşan krallar kişisel ilişkileri güçlendirmeye çalışır; bunun için vasallık, bağlılık yemini karşılığında mülk veya makam tahsis etmeye başlar. İktidarın düzenlenmesi sürecinde de yeni bir safhaya geçilmiş olunur.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Kölelik, Kolonluk</i> <i class="calibre2">Sistemi ve Serflerin Köleliği,</i> s. 60; <i class="calibre2">Curtis Ekonomisi ve Kırsal Derebeylikler,</i> s. 262</p>

  <p class="block_23" id="calibre_pb_42"> </p>
</body>
</html>
