<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942827">Longobardlar İtalya’da</p>

  <p class="block_6">Stefania Picariello</p>

  <p class="block_19"> </p>

  <p class="block_19"> </p>

  <p class="block_31">Longobard istilası, geç antik dönemde İtalya’da toplumsal ve ekonomik düzenin gerçek anlamda altüst olmasına neden olur. Kuşatmaların başlamasıyla beraber 568 yılından itibaren şehir düzeninde bozulmalar meydana gelir. Katolik Kilisesiyle yıllar boyunca ihtilaftan diyaloga ve karşılıklı tanımaya kadar uzanan ilişkiler VIII. yüzyılın ikinci yarısında yine sekteye uğrar. 774 yılının başlarında Papa’nın yaptığı çağrı üzerine Franklar Longobard Krallığı’nın başkentini ele geçirir.</p>

  <p class="block_46"> </p>

  <p class="block_46"> </p>

  <p class="block_30">Fetih</p>

  <p class="block_9"><span>Longobardlar 568 yılının ilkbaharında, Kral Alboin’in (?-572,</span> <span class="text_"><img alt="Image" class="calibre6" src="../Images/image-4.jpg" /></span> <span>&gt; y. 560) liderliğinde Pannonia’dan (günümüzde Macaristan) yola çıkıp Julia Alplerinden geçerek İtalya’ya ulaşır.</span></p>

  <p class="block_39">Pannonia’dan İtalya’nın fethine</p>

  <p class="block_9">VIII. yüzyılın sonlarına doğru halkının tarihini <i class="calibre2">(Historia Langobardorum)</i> yazmış olan Longobard monastiği Paulus Diacunus’un (y. 720-y. 799) söylediklerine göre, Longobardların ordusu İtalya’ya <i class="calibre2">fara,</i> yani ataları ortak olan ailelerden seçilmiş savaşçıların oluşturduğu ve komutanlarının liderliğinde özerk olarak hareket eden, ele geçirdikleri topraklara yerleşerek ilerleyen gruplar şeklinde ulaşır. Dolayısıyla fetih, az sayıda savaşçıya liderlik yapan ve tek bir plana göre değil de Bizanslıların direnişiyle daha az karşılaştıkları yönlerde ilerleyen tek tek düklerin girişimleriyle gerçekleşir. Aynı zamanda, Bizanslılar da Gotlarla uzun süren ihtilafın sonuçlarıyla uğraşmaya devam ettiklerinden ne Longobardların baskısına etkin bir şekilde karşı çıkacak ne de saldırıya geçecek durumdadır.</p>

  <p class="block_9">Longobardlar özellikle Piemonte, Friuli, Trentino ve Toscana’ya odaklanarak birkaç sene içinde Kuzey ve Orta İtalya’nın büyük kısmını istila ederken başka gruplar Spoleto civarına, Piceno ile Orta-Doğu Umbria arasına yerleşir ve Spoleto dükalığmı kurarlar. Aslında bazı Longobardlar Yunan-Got Savaşı’nın (535-554) son safhasında Bizans ordusunun paralı askerleri olarak İtalya’ya ulaşmış olsalar da, disiplinden yoksun oldukları için General Narses’in (y. 479-y, 574) kendilerini başından savdığı anlaşılmaktadır. Yine de bazıları vatanlarına dönmektense, Gotların müttefikleri olarak 554’te İtalya’ya ulaşan Frank ve Alaman birliklerine katılmak istedi. Savaşın sona ermesinden sonra Narses bazı Longobard gruplarının, ileride Benevento Dükalığı’nı kuracağı Benevento bölgesine yerleşip askeri bir garnizon oluşturmasına izin verdi.</p>

  <p class="block_9">Alboin’in 572 yılında bir komploya kurban gitmesinin ve halefi Clef’in (572-574 arası kral) ardından dükler, halef konusunda anlaşmaya varamaz ve on yıl boyunca (574-584) kralsız kalırlar. Bu anarşi döneminde komutanlar müstahkem şehirleri kendi iktidar merkezleri haline getirir ve yerel halk üzerindeki baskılarını giderek artırırlar.</p>

  <p class="block_39">Ordu-halk</p>

  <p class="block_9">Longobardların fethi, geç antik dönemde İtalya’nın toplumsal ve ekonomik düzenini tam anlamıyla altüst eder. Kilise mülklerini istedikleri gibi yağmalayan Longobardlar Romalıları siyasi hayatın bütünüyle dışında bırakır, yönetici sınıfın temsilcilerinin büyük kısmını yok edip iktidarın idaresini tamamıyla üstlenir. Longobardlar toplumsal açıdan, sadece silah kuşanabilen ve <i class="calibre2">arimannus</i> adı verilen erkeklere tam hakkın tanındığı ve <i class="calibre2">gairethinx</i> adı verilen soy kuruluna kabul edilen bir ordu-halk olarak nitelenebilir. Dolayısıyla iktidar, <i class="calibre2">arimannus</i> kurulu ile dükler ve kral arasında bölünmüştür. Yerleşim açısından da 568 yılından itibaren geç antik dönem şehir düzeninin altüst oluşuna tanık oluruz; öte yandan Longobard istilasının, yarımadanın büyük kısmında III-IV. yüzyılda başlamış olan genel bir çöküş sürecinin asıl nedeninden çok, onu şiddetlendiren ve hızlandıran bir etken olduğu sanılmaktadır.</p>

  <p class="block_46"> </p>

  <p class="block_46"> </p>

  <p class="block_30">Siyasi Evrim</p>

  <p class="block_9"><span>Dış saldırı tehdidi ve iç parçalanma tehlikesi karşısında Longobardlar daha istikrarlı bir siyasi düzen kurmaya ve yeni bir kral seçmeye karar verir. Clef’in oğlu Authari (?-590,</span> <span class="text_"><img alt="Image" class="calibre6" src="../Images/image-4.jpg" /></span><span class="text_">&gt;</span> <span>584) 584 yılında kral seçilir ve düklerin yeterince güçlü bir ekonomik temelin oluşturulması için yaptığı bağışlar sayesinde krallık, iktidarının yeniden oluşturulmasına yönelik projesini başlatır; bu proje halefi Agilulf (?-616,</span> <span class="text_"><img alt="Image" class="calibre6" src="../Images/image-4.jpg" /></span><span>&gt; 590) döneminde iyice sağlamlaştırılır.</span></p>

  <p class="block_39">Anarşi döneminden iktidarın sağlamlaştırılmasına</p>

  <p class="block_9"><span>Longobardlar tarafından başlatılmış olan krallık iktidarının güçlendirilmesi projesi, krallığın dükalıklar şeklinde bölünmesine dayalı yeni bir idari kavrama geçiş dönemine işaret eder. Her dükalık, sadece</span> <span class="calibre2">fara</span> <span>lideri değil; krallık tarafından atanmış bir yetkili ve resmi iktidarın temsilcisi olan bir dük tarafından,</span> <span class="calibre2">sculdahes</span> <span>ve</span> <span class="calibre2">gastaldus</span> <span>adı verilen alt düzey idarecilerle beraber yönetilir. Aynı zamanda Romalıların yeni siyasi oluşuma daha büyük ölçüde dahil olmalarını amaçlayan Agilulf, Latin halkının nezdinde ona saygı kazandıracak bazı simgesel seçimlerde bulunur. Agilulf, karısı Theodolinda’nın (7628) katolik olması sayesinde, o sıralarda Papa Gregorius Magnus’un (y. 540-604,</span> <span class="text_"><img alt="Image" class="calibre4" src="../Images/image-2.jpg" /></span><span>&gt; 590) idaresindeki Katolik Kilisesi’yle bir diyalog başlatarak, pagan ve Aryan Longobardlar arasında bir miktar direnişle karşılaşsa da, kilisenin elinden alınmış mülklerin iadesine ve kaçmaya zorlanmış olan bazı piskoposların kendi merkezlerine dönüp faaliyetlerinin başına geçmesine karar verir. Ancak bu müdahalelere ve 603’te oğlu Adaloald’ı Katolik geleneğine göre vaftiz etme kararma rağmen, Agilulf’un ölümünden sonra ve VII. yüzyılın tamamı boyunca Katolik krallar ve Aryan krallar birbiri ardına görev yapar ve böylece Katolik yanlısı gruplarla milliyetçi gruplar arasındaki güçlü ihtilafı beslemeye devam ederler.</span></p>

  <p class="block_39">Kiliseyle diyalog</p>

  <p class="block_9"><span>Aryan Kral Rothari (?-652,</span> <span class="text_"><img alt="Image" class="calibre6" src="../Images/image-4.jpg" /></span><span>&gt; 636) Katolikler konusunda bir diyalog ve hoşgörü politikası benimser ve Theodolinda’nın kızı, Katolik Gundeperga’yla evlenir. Rothari, o ana kadar sadece sözlü olarak aktarılmış olan Longobard yasalarını ilk defa 643’te yazılı hale getirir (Rothari emirnamesi) ve kralın ülke içindeki konumunu güçlendirerek hukuki sistemin ve Longobard geleneklerinin teminatçısı rolünü vurgular.</span></p>

  <p class="block_46"> </p>

  <p class="block_46"> </p>

  <p class="block_30">Krallığın Zirvesi ve Çöküşü</p>

  <p class="block_39">Longobardlar ile Romalıların entegrasyonu</p>

  <p class="block_9"><span>Liutprand (?-744,</span><span class="text_"><img alt="Image" class="calibre6" src="../Images/image-4.jpg" /></span><span>&gt; 712) döneminde halkın Katolikliğe geçişi neredeyse tamamlanır ve Longobardlar ile Romalılar arasındaki ayrım Romalıların egemen halkın hukuk geleneğine dahil edilmesiyle ortadan kaldırılmış olur. Ülke içindeki uyuma güvenen ve papalığın onayını almayı uman Liutprand, İtalya içinde yeniden yayılmaya karar verir ve Ravenna eyaleti ile Pentapolis’i istila ederek Roma kapılarına kadar ulaşır. Ancak Papa II. Gregorius’un (669-731,</span> <span class="text_"><img alt="Image" class="calibre4" src="../Images/image-2.jpg" /></span> <span>&gt; 715) müdahalesi onu şehri işgal etme fikrinden vazgeçirtir, hatta istila ettiği Roma Dükalığı’nın topraklarını bile iade etmeye ikna eder. Ancak kral, Viterbo yakınlarındaki Sutri kalesini Bizans yetkililerine iade etmek yerine onu kiliseye bağışlamaya karar verir ve böylece papanın Roma ve civar bölge üzerindeki egemenliğini tanımış olur. Kral Astolf’un (749-756 arası kral) Bizans yönetimindeki İtalya sakinlerini buyruğu altına alma isteği siyasi çıkarların odağını oluşturmaya başlar. Kendi deyimiyle</span> <span class="calibre2">rex gentis Langobardorum</span> <span class="calibre2">[Longobard halkının kralı]</span> <span>askeri görevlerini artık etnik kökenlerine değil de zenginliklerine göre yerine getirmesi gereken özgür Longobardlarla Romalıların hangi tür zırhları kullanması gerektiğini bir emirnameyle ilan eder. Önemli toplumsal ve ekonomik yansımaları olan bu uygulama yeni krala, Bizans’ın İtalya’daki merkezi Ravenna şehri başta olmak üzere, önemli askeri kazanımlar sağlar. Papa II. Stephanus’un (?-757,</span> <span class="text_"><img alt="Image" class="calibre4" src="../Images/image-2.jpg" /></span><span class="calibre2">&gt;</span> <span>752) Astolf’un yetkisini Roma ile ona bağlı diğer bölgeler üzerinde kabul ettirme çabalarına karşı çıkmasıyla Roma’yla ilişkiler daha karmaşık bir hal almaya başlar ve Frank kralı Kısa Pépin’e (y. 714-768) çağrıda bulunarak İtalya’ya gelmesini, eyalet topraklarını geri alıp Roma Kilisesi’ne teslim etmesini ister. Longobard ordusu 754 yılında Franklar tarafından yenilgiye uğratılır ve Astolf tutsakları iade edip bazı bölgeleri Franklara bırakmak zorunda kalır. Astolf iki yıl sonra papaya yeniden savaş açınca papa yeniden Frankları İtalya’ya çağırır. Bir kez daha yenilgiye uğrayan Astolf, Ravenna’yı papaya bırakır ve bir anlamda himaye altına girmeyi kabul eder; bu şekilde Roma Kilisesi’nin merkezi bölgesi de genişler.</span></p>

  <p class="block_39">Çöküş ve son</p>

  <p class="block_9"><span>Desiderius’un (?-y. 774,</span> <span class="text_"><img alt="Image" class="calibre6" src="../Images/image-4.jpg" /></span> <span>&gt; 756) tahta çıkışıyla çöküş hızlanır, çünkü Papa I. Paulus’un (?-767,</span> <span class="text_"><img alt="Image" class="calibre4" src="../Images/image-2.jpg" /></span> <span class="calibre2">&gt;</span> <span>757) ölümünden sonra Desiderius yeni papanın seçimine müdahale etmeye çalışarak Roma’yla olan ilişkileri büsbütün zora sokar. Yeni Papa I. Hadrianus (?-795,</span> <span class="text_"><img alt="Image" class="calibre4" src="../Images/image-2.jpg" /></span> <span class="calibre2">&gt;</span> <span>772) bir kez daha Franklardan yardım isteyerek Longobard kralıyla mücadele etmeye karar verir; bu kez Pépin’in oğlu Şarlman (742-814), Desiderius’u diplomatik yollarla Roma’yı hedef alan yayılma politikasından vazgeçirmeye çalıştıktan sonra, ordusunu İtalya’ya kaydırır. Altı ay süren şiddetli kuşatmanın ardından Franklar 774 yılı başında krallığın başkenti olan Pavia’yı fethetmeyi başarır; bağımsızlığı sona eren Longobard Krallığı resmi açıdan kralın şahsında Frank Krallığı’yla birleşmiş sayılırsa da aslında ona tâbi hale gelir.</span></p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Barbar Krallıkları, İmparatorlukları ve Prenslikleri,</i> s. 90; <i class="calibre2">IX ve X. Yüzyıllarda Saldırılar ve İstilalar s. 226</i></p>

  <p class="block_47"><b class="calibre3">Görsel Sanatlar:</b> <i class="calibre2">Fransa, Almanya ve İtalya’da Karolenj Dönemi,</i> s. 820; <i class="calibre2">İtalya’da Longobard Dönemi, s.</i> 816; <i class="calibre2">Almanya ve İtalya’da Otto Dönemi,</i> s. 829</p>

  <p class="block_60"><span class="text_19"><br class="calibre15" id="calibre_pb_25" /></span></p>
</body>
</html>
