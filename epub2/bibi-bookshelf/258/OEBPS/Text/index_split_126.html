<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942923">Ortaçağ Latin Edebiyatında Epik ve Epik-Tarihsel Şiirler</span></p>

  <p class="block_6">Roberto Gamberini</p>

  <p class="block_19"> </p>

  <p class="block_19"> </p>

  <p class="block_31">Biçim açısından büyük ölçüde Vergilius’u temel alan erken ortaçağ Latin epik edebiyatının başlıca özelliği, klasik şiir malzemesinin büyük bir serbestlikle yeni anlatım ve içerik bağlamlarında yeniden kullanılmasıdır. Geç antikçağın Kitabı Mukaddes temelli epos geleneği devam ederken, azizlerin yaşam öykülerini veya tarihi-çağdaş konuları ele alan, kentsel ve yerel anlatımlar dahil olmak üzere kahramanlık şiirleri ortaya çıkar. En anlamlı yenilik ise ilk örnekleri Latin edebiyatında görülen folklorik geleneğin ve Germen destanlarının sözlü repertuarının geri kazanılmasıdır.</p>

  <p class="block_46"> </p>

  <p class="block_46"> </p>

  <p class="block_49"><span class="text_13">Epos</span> <b class="calibre13">Türü</b></p>

  <p class="block_39">Vergilius modeli</p>

  <p class="block_9">Ortaçağ Latin edebiyatındaki <i class="calibre2">epos</i> kesin teorik tanımlamalara uymayan bir türdür; başlıca özelliği hem büyük ölçüde <i class="calibre2">Aeneis’i</i> örnek alması hem de bu eserden uzaklaşarak konularını belirgin derecede geliştirmesidir. <i class="calibre2">Epos, genus mixtum</i> veya karışık türler adı verilen ve farklı boyutlarda da olsa aynı üsluptan yararlanan diğer bazı türlerle beraber -kahramanlık şiirleri, kaside şiirleri, çağdaş tarih konulu şiirler, <i class="calibre2">epillion</i> [küçük epos], <i class="calibre2">epillion</i> dizileri ve roman- ortaçağın Vergilius’a özgü şiir tanımına girer. Ancak geniş anlamda epik türden sayılabilecek bu eserleri, Arator’un (y. 480-y. 550) <i class="calibre2">De actibus apostolorum [Havarilerin İşleri]</i> eseri gibi Vergilius’u örnek almasına rağmen didaktik türe ait olan şiirlerden veya kahramanlık konularını ele almayan sayısız heksametron vezinli şiirden kesin bir şekilde ayırt etmek gereklidir. Gerçek <i class="calibre2">epos</i>’u başka eserlerden ayıran asıl özellikler, üsluba özgü araçlardan çok (olayların anlatımındaki, konuşmalardaki, tasvirlerdeki farklılıklar; benzetme, katalog, <i class="calibre2">excursus</i> [inceleme] ve lirik arasöz kullanımı), şanlı ilahi ve insani eylemleri işleyen üniter konularıdır. Ortaçağda yazılan şiirlerin hepsinde ortak olmayan özellikler arasında ise metinin çok geniş şekilde işlenmesi ile halka okuma amaçlı yazılmış olmalarıdır.</p>

  <p class="block_9">Epik tarzda olan eserlerin hepsi ve ortaçağda yazılmış heksametron vezinli şiirlerin büyük kısmı Vergilius’un (MÖ 70-19) eserlerinin yanı sıra aralarında Lucanus (39-65), Statius (40-96) ve Prudentius (348-405’ten sonra) olmak üzere birkaç yazara daha atıfta bulunur. Elyazmaları açısından daha az yaygın olan Silius İtalicus (26-101) veya Gaius Valerius Flaccus (?-y. 90) ise neredeyse hiç tanınmaz.</p>

  <p class="block_46"> </p>

  <p class="block_46"> </p>

  <p class="block_30">Kitabı Mukaddes Temelli Epik Edebiyat ve Azizlerin Epik Yaşam Öyküleri</p>

  <p class="block_9">Geç antikçağ geleneğini sürdürerek Eski ve Yeni Ahit’i konu alan manzum veya epik eserler <i class="calibre2">epos</i> tanımına tamamıyla dahildir. Savaşçıların ve öncülerin yanı sıra azizler Hıristiyan dönemin yeni kahramanlarını oluştururlar. Azizlerin savaşla ilgili olmayan, ama şanlı olduğuna dair hiçbir şüphe duyulmayan başarılarına adanmış sayısız şiir arasında Venantius Fortunatus’un (y. 540-y. 600) <i class="calibre2">Vita Martini [Martinus’un Yaşamı]</i> eseri gibi <i class="calibre2">epos</i>’un sadece dilini kullananlar vardır, Purchard de Reichenau’nun (X. yüzyıl), Witigowon’un (X. yüzyıl) başkeşiş oluşunun onuncu yıldönümü için yazdığı ve şair ile başkeşişin eşi olarak sunulan manastır arasında dramatik bir diyalog şeklinde olan <i class="calibre2">Gesta Witigowonis abbatis [Başkeşiş Witigowon’un Başarıları]</i> gibi bazı eserler ise modern eleştirmenler tarafından her açıdan epik eserler sayılır. Flodoard de Reims’in (y. 893-966) 19 kitap ve 19.939 mısradan oluşan ve Havariler döneminden yazarın dönemine kadar (936-y. 939) Filistin, Antakya ve İtalya’daki piskoposların, şehitlerin, keşişlerin ve azizelerin kahramanlıklarını yücelten <i class="calibre2">De triumphis Christi</i> [İsa’nın Zaferi Üzerine] eseri de epik edebiyata dahildir.</p>

  <p class="block_46"> </p>

  <p class="block_46"> </p>

  <p class="block_30">Tarihi Şiirler</p>

  <p class="block_39">Yeni Aeneis: Şarlman</p>

  <p class="block_22"><span class="text_9">Erken ortaçağda çağdaş -tarihi konuları işleyen birçok eser de ortaya çıkar ve bunların bazıları methiye amacıyla yazılır; örneğin Flavius Cresconius Corippus’un (VI. yüzyıl)</span> <span class="text_10">Iohannis</span> <span class="text_9">adlı eseri komutan Johannes Troglita’nın (VI. yüzyıl) Kuzey Afrika’da Mağribilere karşı yürüttüğü savaşları konu alır ve bu eseri Karolenj döneminde farklı biçim veya kapsamda başka birçok eser izler. Bunların arasında Şarlman’ın (747-814,</span> <span class="text_11"><img alt="Image" class="calibre6" src="../Images/image-4.jpg" /></span> <span class="text_9">&gt; 768,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_11">&gt;</span> <span class="text_9">800) etkisiyle Saksonların 777’de Hıristiyanlığı kabulünü heksametron vezninde 75 dizeyle anlatan</span> <span class="text_10">Carmen de conversione Saxonum [Saksonların Hıristiyanlığı Kabulü Üzerine];</span> <span class="text_9">Şarlman’ın Bavyera dükü III. Tassilo’ya (y. 741-y. 794) karşı 787’de kazandığı zaferi konu alan ve daha geniş kapsamlı bir</span> <span class="text_10">epos’</span><span class="text_9">un bir parçası olduğu sanılan bir methiye diyalogu olan</span> <span class="text_10">Hibernicus Exul’</span><span class="text_9">un</span> <span class="text_10">[Hibemin Sürgünü]</span> <span class="text_9">(VIII. yüzyıl) bir parçası; ve Şarlman’ın oğlu ve İtalya kralı Pépin’in (777- 810,</span> <span class="text_11"><img alt="Image" class="calibre6" src="../Images/image-4.jpg" /></span> <span class="text_9">&gt; 781) 796 yılında Avarlara karşı kazandığı zaferi kutlayan ve minnettarlığını sunan</span> <span class="text_10">De Pippini regis Victoria Avarica [Kral Pépin’in Avar Zaferi Üzerine]</span> <span class="text_9">adlı şiir vardır. Yeni Aeneis olarak görülen Şarlman’ın hayatını ve kahramanlıklarını konu alan dört kitaplık bir şiirin üçüncü (ve günümüze ulaşan tek) kısmını oluşturan</span> <span class="text_10">De Carolo rege et Leone papa [Kral Şarlman ve Papa Leo Üzerine]</span> <span class="text_9">daha önemli bir eserdir. Heksametron vezninde 536 dizeden oluşan bu şiirde, ikinci Roma sayılan Aquisgrana’nın gelişimi ve Frankların kralı ile, 25 Nisan 799’da bir suikast teşebbüsü atlatmış olan Papa III. Leo (y. 750-816,</span> <span class="text_11"><img alt="Image" class="calibre4" src="../Images/image-2.jpg" /></span> <span class="text_10">&gt;</span> <span class="text_9">795) arasında Paderborn’da gerçekleşen karşılaşma anlatılır.</span> <span class="text_10">De Carolo rege et Leone papa’</span><span class="text_9">nın tersine Saxo (y. 1140-y. 1210) adlı şairin</span> <span class="text_10">Annales de gestis Caroli Magni imperatoris</span> <span class="text_9">[İmparator Şarlman’ın Başarılarının Tarihi] eserinin tamamı günümüze ulaşmıştır; bu eserin ilk dört kitabında kralın 771’den itibaren olan hikâyesi anlatılır, beşinci kitap ise onun yüceltilmiş tasvirine adanmıştır. Angilbert’in (y. 745-814)</span> <span class="text_10">Rhythmus depugna Fontanetica [Fontenoy Savaşı Üzerine Şiir]</span> <span class="text_9">adlı eseri ise kısa bir şiir olup, 25 Haziran 841’de İmparator I. Lothar’la (795-855,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_11">&gt;</span> <span class="text_9">840) Aquitania kralı II. Pépin’in (y. 823-y. 864) Germen kralı II. Ludwig (y. 805-876, 843-876 arası kral) ve Dazlak Karl’la (823-877,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_9">&gt; 875) karşılaştığı Fontenoyen-Pusaye savaşını yazarın gözünden anlatır.</span></p>

  <p class="block_22"><span class="text_9">Anonim bir şair tarafından 844 yılı civarında Dazlak Karl’a adanmış olan ve Karolenj hanedanının soyunun, kahramanlıkları yüceltilerek anlatıldığı</span> <span class="text_10">Carmen de exordio gentis Francorum [Frank Halklarının Kökeni Hakkında Şiir]</span> <span class="text_9">epik edebiyatın yapışma daha az uyar. Sedulius Scotus’un (?-859’dan sonra) ilahi şeklinde kısa bir kutlama şiiri olan</span> <span class="text_10">De strage Non mannorum [Normanların Katliamı Üzerine]</span> <span class="text_9">eseri de biçimsel olarak</span> <span class="text_10">epos</span><span class="text_9">’a çok uymaz, hâlbuki Ermoldus Nigellus’un (IX. yüzyıl) yine methiye olarak yazdığı ve İmparator Dindar Ludwig’in (778-840,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_9">&gt; 814) 781 ile 826 yılları arasındaki kahramanlıklarını 2649 mısrayla anlatan</span> <span class="text_10">In</span> <span class="text_10">honorem Hludowici Christianissimi Caesaris Augusti [İmparatorların En Hıristiyanı Ludwig Onuruna]</span> <span class="text_9">şiiri gerçek anlamda bir</span> <span class="text_10">epos</span><span class="text_9">tur. Bu Karolenj geleneği, İtalya kralı I. Berengarius’un (850/853-924), krallığını istila etmek isteyen Spoleto dükü Guy (ölümü 894), Spoleto dükü Lambert (y. 880-898) ve Provencelı Hugue’e (y. 880-947) karşı yürüttüğü mücadeleleri konu alan</span> <span class="text_10">Gesta Berengarii imperatoris’le [İmparator Berengarius’un Kahramanlıkları] ve</span> <span class="text_9">Roswitha’nın (y. 935-y. 975) yazdığı, Saksonyalı I. Heinrich’ten (y. 876-936,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_9">&gt; 919) II. Otto’nun (955-983,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_9">&gt; 973) çocukluğuna kadar Otto hanedanının hikâyesini anlatan</span> <span class="text_10">Gesta Ottonis I [I. Otto’nun Kahramanlıkları]</span> <span class="text_9">eseriyle devam eder.</span></p>

  <p class="block_46"> </p>

  <p class="block_46"> </p>

  <p class="block_30">Kentsel ve Yerel Epik Edebiyat</p>

  <p class="block_39">Piskoposluk merkezleri, şehirler ve manastırlar</p>

  <p class="block_9">Büyük krallıkları ve büyük hanedanları konu alan tarihi şiirlere paralel olarak, tek tek şehirlerin, piskoposluk merkezlerinin ve manastırların hikâyelerine tanıklık eden epik eserler de ortaya çıkar ve yüzyıllar boyunca büyük gelişim gösterir; bunların arasında Metz piskoposlarını konu alan ve heksametron vezninde yazılmış bir prosopografi eseri <i class="calibre2">Versus de episcopis Mettensis civitatis [Metz Şehrinin Piskoposları Üzerine Şiir]</i> (VI-II. yüzyıl) ile 885-886 arasındaki Paris kuşatmasına tanık olmuş olan Abbon de Saint-Germain’in (IX. yüzyıl ortaları-y. 921) Normanlara karşı yürütülen ve 896 yılında sona eren savaşı anlattığı, daha büyük üne sahip <i class="calibre2">Bella Parisiacae urbis [Paris Şehrinin Savaşları]</i> sayılabilir. Yorklu Alcuinus’un (735-804) Lindisfarne Manastırı’nın 793’te Vikingler tarafından yok edilmesini ağıt tarzı beyitler şeklinde anlattığı <i class="calibre2">De clade Lindisfarnensis monasterii [Lindisfarne Manastırı’nın Yok Edilmesi Üzerine]</i> manastır <i class="calibre2">epos</i>u türüne dahildir. Aynı manastırın üyesi olan Ethelwulf (IX. yüzyıl), manastırın Eanmund (VIII. yüzyıl) tarafından kuruluşunu, başına geçen başkeşişlerin faaliyetleri sayesindeki gelişimini, bazı keşişlerin çalışmalarını ve gördüğü düşleri 800 mısrayla anlattığı <i class="calibre2">Carmen de abbatibus et viris piis coenobii Sancti Petri in insula Linsdisfarnensi [Lindisfarne Adasında Aziz Petrus Manastırı’nın Başkeşişleri ve Din Adamları Üzerine İlahi]</i> ile Roswitha’nın Gandersheim Manastırı’nın kuruluşu ile 846-919 yılları arasındaki ilk dönemini anlattığı <i class="calibre2">Primordia coenobii Gandeshemensis [Gandersheim Manastırının Başlangıç Dönemi]</i> eseri de manastır <i class="calibre2">epos</i>’u türüne dahildir.</p>

  <p class="block_46"> </p>

  <p class="block_46"> </p>

  <p class="block_30">Destan ve Efsaneler</p>

  <p class="block_29">Waltharius</p>

  <p class="block_9">En ilginç şiirler hiç şüphesiz Germen destanlarıyla halk efsanelerinden oluşan sözlü anlatım repertuarından yararlanan şiirlerdir. IX veya X. yüzyılda yazılmış olan <i class="calibre2">Waltharius</i> -bu konudaki sayısız araştırmaya rağmen yazarı henüz kesin olarak tespit edilememiştir, ancak Sankt Gailen Manastırı’ndan I. Ekkehard (y. 910-973) olabileceği düşünülmektedir- edebi niteliği açısından göze çarpar. Eserde, Aquitania kralının oğlu olup sevgilisi, Burgonya kralının kızı Hildegund’la ve Frank kralı Gibicho tarafından, kendi oğlu Gunther’in yerini almak üzere gönderilmiş olan Hagen’le beraber Atilla’nın tutsağı olan genç savaşçı Walther’in hikâyesi anlatılır. Kral Gibicho ölünce, oğlu Gunther babasının Hunlarla yaptığı antlaşmaları bozar, Hagen de Atilla’nın kalesinden kaçarak Gunther’e katılır. Bundan kısa bir süre sonra Walther’le Hildegund da kaçmayı başarırlar ve Atilla’nın yenilgiye uğrattığı halklardan haraç olarak aldığı hazinenin bir kısmını da yanlarına alırlar. Walther’le Hildegund Hun İmparatorluğu’nun sınırını geçer geçmez, babasının Atilla’ya verdiği hazineyi geri almak isteyen Gunther’in saldırısına uğrar. Walther, Gunther’in silah arkadaşlarıyla bir dizi düelloya girer, hepsini teker teker yener ve sonunda karşısında Gunther ile onun yardımına koşmuş olan Hagen’i bulur. Nihai mücadelede Walther bir elini, Gunther bir ayağını, Hagen de bir gözünü kaybeder. Bu durumda mücadeleden vazgeçen üçlü Hildegund tarafından tedavi edilir, yaraları konusunda şakalaşır ve hazineyi aralarında bölüşerek vatanlarına dönerler. Gunther ile Hagen Frank Krallığı’na, Walther ile Hildegund da evlenecekleri Aquitania’ya doğru yola çıkarlar.</p>

  <p class="block_39">De gesta re</p>

  <p class="block_9"><i class="calibre2">Hisperica famina’nın</i> yer aldığı eserlerden birinde aktarılmış olan, bir deniz filosunun bir balina tarafından yutulmasının ve denizcilerin kurtulmak için yürüttüğü mücadelenin hikâyesini anlatan <i class="calibre2">De gesta re [Resmi bir Olay Üzerine]</i> farklı bir kökene ve ortama sahiptir. Letaldus de Micy’nin (y. 950-y. 1010) <i class="calibre2">Within piscator</i> şiiri de benzer bir konuyu işler; Rochesterlı bir balıkçı olan Within küçük teknesiyle denize açılır ve bir balina tarafından yutulur. Within, balinanın midesinde bir meşale tutuşturup tekneden geriye kalanı yakar. Balina umutsuz bir şekilde kendini kurtarmak için derinlere dalar, ama Within içeriden bıçak darbeleriyle balinanın midesini yararak kalbine kadar ulaşır. Bu arada acıktığı için balinadan parçalar kopararak ateşte pişirir, böylece onu yutmuş olan hayvanı yiyip yutmaya başlar. Dört gece boyunca mücadele eden hayvan sonunda Rochester kumsalına vurur ve halk onu parçalayıp aralarında bölüşmek için koşarak gelir. Hâlâ içeride olan Within yardım ister ve onun sesini duyan halk dehşet içinde oradan kaçarak şehre döner ve başta piskopos olmak üzere bir alay halinde geri gelirler. Piskopos kumsala ulaşınca balinanın içindeki yaratığa karşı bir Şeytan kovma duası okur. Within ona cevap vererek durumunu açıklar ve yine yardım ister. Bu sefer onu anlayan hemşerileri onu kurtarıp zafer alayıyla şehre götürürler. Within burada karısına kavuşur ve uzun ve mutlu bir yaşam sürer. Bu eser çok farklı bir şekilde yorumlanmış, bazen bir kahramanlık şiiri, bazen basit bir zihin oyunu, bazen etnik gelenekler ile Hıristiyan dindarlığını kaynaştıran bir metin, bazen eğlenceli küçük bir şiir, bazen bir azizin yaşam öyküsü olarak görülmüştür. Ancak son yıllarda yürütülen incelemelerde, otobiyografik bir eser olabileceği ortaya atılmıştır ve bu sav, daha önceki edebiyat araştırmalarının çözmediği sorunlara çözüm getirebilir.</p>

  <p class="block_46"> </p>

  <p class="block_46"> </p>

  <p class="block_30">Düşler ve Romanlar</p>

  <p class="block_9">Cehennem düşlerini konu alan şiirlerin <i class="calibre2">epos</i> edebiyatını ve özellikle Aeneis’in VI. kitabında Aeneis’in cehenneme inişini örnek aldığı kesindir. Örneğin Walafrid Strabo (808/809-849) tarafından manzum olarak yazılmış olan <i class="calibre2">Visio Wettini,</i> Reichenau’da keşiş ve öğretmen olan Wetti’nin bir melek eşliğinde öteki dünyada yaptığı yolculuğu ve burada karşılaştığı ünlü cennet ve cehennem sakinlerini konu alır. Bazen antikçağ romanlarının malzemesi de yeniden ele alınarak <i class="calibre2">epos</i> edebiyatının üslubuna ve yapısına uygun şekilde, manzum olarak işlenir. <i class="calibre2">Gesta Apollonii [Apollonius’un Kahramanlıkları]</i> gibi metinler sadece biçimsel açıdan <i class="calibre2">epos</i> türüne dahil olup genel anlamda, erken ortaçağda Latin edebiyatında pek tanınmayan bir tür olan roman sınıfından sayılırlar.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Kitabı Mukaddes’in Metni, Tahrif Edilmiş Metinler, Tercümeler, Yaygınlık Düzeyi, Tefsir Edebiyatı, Kitabı Mukaddes Temelli Şiirler,</i> s. 653</p>

  <p class="block_46"> </p>
</body>
</html>
