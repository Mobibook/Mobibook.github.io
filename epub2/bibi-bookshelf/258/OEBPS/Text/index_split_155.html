<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942955">Donatılar</span></p>

  <p class="block_6">Manuela Gianandrea</p>

  <p class="block_19"> </p>

  <p class="block_19"> </p>

  <p class="block_31">Ortaçağda kiliselerin donatılarını kendi bağlamında incelemek için o dönemdeki kutsal litürjinin nasıl algılandığını ve nasıl uygulandığını dikkate almak gerekir: Günümüze göre çok daha fazla bölümden oluşan, daha ağırbaşlı ve gösterişli olan o dönemin litürjisi, kutsal mekân bölümlerinin ve süslemelerinin ardında yatan mantığın anlaşılması açısından temel önemdedir.</p>

  <p class="block_46"> </p>

  <p class="block_46"> </p>

  <p class="block_30">Mekânların ve Donatıların Temelinde Yatan Litürji ve Uygulanma Şekli</p>

  <p class="block_9"><i class="calibre2">Paleo</i>-Hıristiyanlık dönemine veya ortaçağa ait bir kilisenin iç mekânını hayal etmek hayal gücünü çok zorlayacak bir faaliyettir, çünkü hem günümüzdekinden çok uzak ve farklı bir dini zihniyeti kavrama zorluğu söz konusudur, hem de günümüze ulaşan örnekler çok bölük pörçük bir haldedir. Bu durum özellikle ortaçağ kiliselerinin litürjik donatılan, açısından geçerlidir, çünkü çok daha fazla bölümden oluşan, daha ağırbaşlı ve gösterişli bir şekilde yürütülen kutsal litürjinin algısı ve uygulaması ile günümüz arasında çok büyük fark vardır. Ancak litürji, litürjik donanımın ortaçağ kiliselerinde oynadığı başrolün anlaşılması açısından temel önem taşır. Litürji ve ona bağlı olan donatımlar, kutsal mimariyle ve süslemeler bütünüyle basit bir bağlantı içinde olmayıp odak noktasını oluşturur, çünkü kilise yapısı ve süslemeleri litürji için yaratılmıştır.</p>

  <p class="block_46"> </p>

  <p class="block_46"> </p>

  <p class="block_30">Kutsal Mekânın Bölümleri</p>

  <p class="block_9">Ortaçağ kültürü hakkında edindiğimiz bilgiler sayesinde ortaçağda Batıdaki kiliselerin kutsal mekânlarının, sunak bölümü, din adamlarına ayrılan koro bölümü ve cemaate ayrılan nef olmak üzere üç bölümden oluştuğunu biliyoruz. <i class="calibre2">Paleo</i>-Hıristiyan mimarisinde sunak bölümü ile koro bölümü arasındaki ayrım henüz çok net değildir, ama gerçek anlamda kutsal mekân olan bölümü parmaklıklar veya bölmeler yoluyla cemaatten ayrı tutma ihtiyacı güçlü bir şekilde hissedilir. Gaesarea piskoposu Eusebius (y. 265-399) bile 317 yılında kiliseye dönüştürülen Tyre Bazilikası’nı tasvir ederken kalabalık cemaatin sunağa yaklaşmasını engelleyen yüksek ahşap parmaklıktan söz eder.</p>

  <p class="block_39">Laterano’daki fastigium</p>

  <p class="block_9">Merkezi nefin bazen din adamlarına ayrıldığı Afrika’nın Akdeniz kıyılarında ve Yunanistan’da da bu ihtiyaç hissedilir ve cemaate ayrılan yan nefler ana neften bölmeler yoluyla ayrı tutulur. Ancak cemaat litürjik törenin önemli ve bütünleyici bir unsurunu oluşturduğundan, sunak bölümü ile dindışı bölüm arasındaki parmaklık bir metreyi aşmaz. Dolayısıyla başlangıçta, cemaat ile din adamları arasındaki net ayrımdan dolayı, din adamları sunağın arkasında bulunan ve apsise paralel uzun bir bankta otururlar, yanı başlarında da arkalığı ve kolçakları olan, hareketli veya sabit bir koltuk olan papanın veya piskoposun resmi tahtı; yani <i class="calibre2">cathedra</i> yer alır. Bu koltuk piskoposluk yetkisinin simgesidir ve onu içeren binaya da bundan dolayı katedral denir. Bu tahtın piskoposa atfedilmesi erken döneme ait olup IV. yüzyıl başlarında bile yerleşik hale gelir ve piskoposun öğretme işlevi eğitimin geleneksel özellikleri arasında kurulan paralelliğe dayanır. Hıristiyan ibadet yapılarında ayinleri yöneten din adamları ile cemaat arasında var olan bu ayrımın San Giovanni in Laterano’daki eski Roma bazilikasında bulunan, <i class="calibre2">Liber Pontificalis’te</i> İmparator Constantinus’un armağanı olduğu belirtilen ve sunak bölümü ile nef arasına konan, <i class="calibre2">fastigium argenteum</i> adı verilen sayvanın varlığından kaynaklanmış olması muhtemeldir.</p>

  <p class="block_9">Ne yazık ki bu yapının ayrıntıları hakkında bilgi sahibi değiliz, ama kaynaklardan öğrendiğimiz kadarıyla sütun başlıklarıyla beraber 8 m yüksekliğe ulaşan dört bronz renkli altın kaplama sütundan oluşuyordu ve bu sütunların taşıdığı kirişin girişe bakan tarafında İsa’yla havarilerin gümüşten heykelleri, apsise bakan tarafında ise çevresinde dört melekle tahtta oturan İsa heykeli vardı. Bu tasvire bakılınca, bu yapının kilisenin iki bölümü arasında yer alan anıtsal bir bölme olduğu düşünülebilse de, bazı araştırmacılara göre eskiden Vatikan Bazilikası’nda Aziz Petrus’un mezarının üzerinde bulunan sayvana benzer yapıda olması gerekirdi. Ancak Laterano’daki kilisede, onu ortaya çıkaracak sayvan şeklinde mimari bir unsuru gerektiren bir anıt yoktur ve komünyonun kutlandığı yer olan sunak bu dönemde, normalde sadece kutsal sayılan mezarların üstüne kurulan sayvanla henüz çevrili değildir. Dolayısıyla <i class="calibre2">Liber Pontificalis’te</i> de kilisenin sunağıyla bağlantısı olduğu belirtilmeyen <i class="calibre2">fastigium</i> muhtemelen prestij simgesi bir mimari unsur, <i class="calibre2">presbyteriumu</i> netlerden ayıran bir tür <i class="calibre2">porta triumphalis</i> [zafer kemeri] olarak görülürdü.</p>

  <p class="block_9">İki ila üç metre genişliğinde olup kilisenin ekseni boyunca ana nefin ortasına veya giriş kapısına kadar uzanan, etrafı çevrili uzun koridor da hem Laterano’daki bazilikada hem de <i class="calibre2">Paleo</i>-Hıristiyan döneminde Roma’nın diğer yapılarında bu litürjik bağlam içerisinde ideal yerini bulur. Ayinin başında piskopos ile din adamları, yapının zeminine göre biraz daha yüksekte olduğu için arkeologların <i class="calibre2">solea</i> adını verdiği bu koridordan giriş yaparlar, ama daha da önemlisi, cemaat bu bariyerlerin arkasından litürjik süreci izler, armağanlarını sunar ve komünyonu alır.</p>

  <p class="block_9">Roma kiliselerinin litürjik donanımını inceleyen Sible de Blaauw, erken ortaçağda <i class="calibre2">pergula</i> [çardak] adı verilen, genelde kutsal görüntüler içeren ve <i class="calibre2">presbyteriurm</i>un tamamı boyunca sunağın önünde uzanan, sütunlu ve arşitravlı anıtsal yapıların Laterano’daki <i class="calibre2">fastigium’</i>dan kaynaklanmış olabileceğine inanır. Bu türden <i class="calibre2">pergula</i>lara VII ila IX. yüzyıllar arasında San Giovanni in Laterano, San Pietro ve Santa Maria Maggiore kiliselerinde rastlanmıştır ve günümüze iyi bir durumda ulaşmış olan bir örneği Roma yakınlarındaki Capena’da, San Leone Kilisesi’nde görülebilir. Bu arada 500 yılından sonra Yunanistan ve Konstantinopolis’teki kiliselerde çok sık rastlanan ve bölme görevi gören bir Bizans mimari unsuru olan <i class="calibre2">templo</i>nun [tapınak] <i class="calibre2">pergula</i>nın gelişiminde rol oynamış olması da son derece muhtemeldir.</p>

  <p class="block_46"> </p>

  <p class="block_46"> </p>

  <p class="block_30">Sayvan ve Sunak</p>

  <p class="block_9">İmparator Constantinus döneminde bir tür sayvan, Aziz Petrus’un Vatikan Bazilikası’ndaki mezarını hem örtüyor hem de görkemli bir şekilde vurguluyor olmalıydı; Petrus’un anıtını çeviren bir dizi bölmenin üzerinde yükselen dört sarmal sütunun üzerinde çapraz kemerli iki kiriş, onların üzerinde de sayvanı apsise bağlayan arşitravlı iki sütun bulunuyordu. Günümüzde bazilikada bulunan Bernini’nin sayvanının çağrıştırdığı sarmal sütunlar bir yüzyıl öncesine aitti ve Constantinus’un emri üzerine Doğudan getirtilmişti. Edebi ve ikonografik kaynaklar -örneğin San Pietro’nun <i class="calibre2">presbyterium</i>unun aynısını içerdiğine inanılan Samagher’in fildişi kutusu (Venedik, Arkeoloji Müzesi)- temel alınarak öne sürülen bu sav, 1940 ile 1949 arasında kilisenin <i class="calibre2">confessio</i> bölümü tarafından yürütülmüş kazılarda da teyit edilmiştir. Sayvanın genel anlamda yapısı ise ilk anda kiliselerin litürjik donatılarında büyük rağbet görmemiştir. <i class="calibre2">Liber Pontificalis’te</i> bu yapıdan söz edilmesi için V. yüzyılın sonunu beklemek gerekir; bu dönemde iki tane olduğu sözü edilen <i class="calibre2">tyburium</i> kelime olarak muhtemelen sonradan <i class="calibre2">cyburium’a</i> [sayvan] dönüşecektir ve aynı anlama gelir. Symmachus’un (498-514 arası papa) yaşam öyküsünde biri San Pietro yakınlarındaki Sant’Andrea <i class="calibre2">rotunda’</i>sında, diğeri Santi Silvestro e Martino Kilisesi’nde sunağın üzerinde olmak üzere iki gümüş <i class="calibre2">tyburium</i>dan söz edilir. <i class="calibre2">Liber Pontificalis’</i>te bir daha söz edilmesi ise bir yüzyıl sonra olacak, Papa Gregorius Magnus’un (590-604 arası papa) Aziz Petrus’un sunağını <i class="calibre2">“cyburium ex argento puro”</i>yla (saf gümüşten savyan) örttüğü yazılacaktır.</p>

  <p class="block_39">Gümüşten ve mermerden</p>

  <p class="block_9"><i class="calibre2">Liber Pontificalis</i> okunmaya devam edildiğinde, VII. yüzyıl sonlarına kadar sözü edilen sayvanların gümüşten olduğu ve gümüş olanların yanında mermerden olanların ancak VIII ile IX. yüzyıl arasında ortaya çıktığı fark edilir. Ancak bu kaynaklarda bulunan bilgiler, VIII. yüzyıl ortalarından itibaren ve özellikle IX. yüzyılın ilk yarısında görülen ve birçok kilise ve müzede bağlamları dışında rastladığımız örgü motifli mermer sayvanlardan kalma parçaların çokluğuyla çakışır gibidir.</p>

  <p class="block_9">Ama çoğu kemerlere ait olan bu parçaların dikkatlice incelenmesi sonucunda, boyutlarının küçülmesi nedeniyle bunların gerçek anlamda birer sayvana, yani ana sunak sayvanlarına ait olmuş olamayacakları açıkça görülür. Bu parçaların adaklık şapel unsurları veya küçük <i class="calibre2">pergula</i> kemerleri gibi başka işlev görmüş olması daha muhtemeldir. Ancak 1,50 m yüksekliğinde de kemerlerden parçalar vardır ve bunlar Bolsena’daki Santa Cristina Kilisesi’nin elden geçmiş olsa da günümüzde de var olan sunak sayvanına benzer sayvanlara ait olabilirler.</p>

  <p class="block_9">Fransa’da da sayvan açısından bir fark yoktur, çünkü X. yüzyıl ortalarına kadar özellikle değerli metallerden yapılmış bol miktarda sayvan örneğine rastlanır. Öte yandan Paulus Silentiarius’un Konstantinopolis’te Justinianus dönemine ait Hagia Sophia Kilisesi’ndeki sayvanla ilgili sunduğu tasvir, yine Konstantinopolis’teki Hagia Euphemia Kilisesi’ndeki sayvanı yeniden oluşturma imkânı ve Paros’ta Katapoliani Kilisesi’nin <i class="calibre2">in situ</i> sayvanının mükemmel bir şekilde muhafaza edilmiş olması, Doğudaki mermer sayvanların varlığına kesin örnekler teşkil ederler.</p>

  <p class="block_9"><b class="calibre3">Karakteristik</b> <b class="calibre3">yapı</b></p>

  <p class="block_9">Bu yapılar oldukça standart bir tipoloji sunar: Yarım daire şeklinde bir alt kemer, düz üst profil ve yine düz dikey yanlar olmak üzere dört büyük levhadan oluşurlar; bu yanlar dik açılarla birleşip neredeyse kübik bir yapı oluşturur ve kemerlerin ikişer ikişer birleşik ayakları, dört sütunun köşeli başlıklarına dayanır. Buradaki en büyük çeşitlemenin üst örtülerde görüldüğü anlaşılmaktadır, çünkü bunlar dörtgen veya sekizgen piramit, kubbe veya basit bir çerçeve şeklinde olabiliyordu. İtalya’da, ortaçağa ait muhafaza edilmiş mermer sayvan örnekleri arasında Grosseto yakınlarındaki Sovana’da Santa Maria, Perugia’da San Prospero ve Ravenna’da, yıkılmış olan Sant’Eleucadio Kilisesi’nin sayvanına sahip olan Sant’Apollinare Nuovo kiliselerini sayabiliriz. Milano’daki Sant’Ambrogio Kilisesi’nde bulunan ve X. yüzyıla ait olan sayvan, birbirine örülmüş bitkisel motifli geleneksel süsleme repertuarı yerine insan figürleri içerdiğinden sayvan tipolojisinde yer alan kesin bir yeniliğe örnek oluşturur.</p>

  <p class="block_9">Sayvanlar ortaçağda, komünyon törenlerinin odak noktası olarak Hıristiyan kiliselerinin en anlamlı donatı unsuru olan sunak için örtü işlevi görmeye başlar. Constantinus döneminden itibaren sunak kâgir olarak veya değerli malzemelerden yapılır; ya destekli bir düzlemden oluşan “masa,” ya da kapalı ve yoğun destekli bir masadan oluşan “blok” ya da “sandık” tipolojisine sahiptirler; içlerindeki dikey boşluk azizin mezarına kadar ulaştığı ve ön tarafında bulunan, bir ızgarayla <i class="calibre2">(fenestella confessionis)</i> örtülü olan açıklık kutsal emanetlerle fiziksel veya görsel temasa izin verdiği için “sandık” şeklindekiler özellikle kutsal emanetlerin muhafaza edilmesine uygundur. Daha sonra adlarını yapımlarında kullanılan kumaştan alan ve sert malzemeden duvar kumaşları olan <i class="calibre2">antependium</i> sunağın üzerinde bulunan hareketli süslerden oluşan örtülerden türeyecektir. <i class="calibre2">Paleo</i>-Hıristiyan döneminde ve erken ortaçağda her kilisede tek bir sunak bulunurdu ve <i class="calibre2">presbyterium’</i>un en ilerideki bölümünde yer alırdı. Ancak bu durumda kısa sürede değişiklikler görülmeye başlar ve sunaklar giderek apsisin duvarına yaklaşır, <i class="calibre2">cathedra</i> ile din adamları için ayrılan bölüm öne çekilir ve sunak sayısında artış olur: Sankt Gallen’deki manastır kilisesinin IX. yüzyılın ilk yarısına ait planında ana sunağın yakınlarında veya civarında yan sunaklar olduğu görülür.</p>

  <p class="block_46"> </p>

  <p class="block_46"> </p>

  <p class="block_30">Koro Alanı</p>

  <p class="block_39">Koro okulu</p>

  <p class="block_9"><span>Ortaçağda kanonik olarak sunağın önünde yer alan koro ise Roma’da bulunan</span> <span class="calibre2">schola cantorum’dan</span> <span>[koro okulu] kaynaklanmış olmalıdır. Geleneksel olarak Papa Gregorius Magnus (y. 540-604,</span> <span class="text_"><img alt="Image" class="calibre4" src="../Images/image-2.jpg" /></span> <span>&gt; 590) tarafından kurulduğuna inanılan</span> <span class="calibre2">schola cantorum,</span> <span>ana işlevi litürjinin çeşitli bölümlerine eşlik etmek ve onlara dini açıdan ihtişam kazandırmak olan bir kurumdu. Koro okulu bu şekilde Roma kiliselerinde sunak ile ana nefin ortaları arasında, bölmelerle kapatılmış bir alanın içinde yer almaya başlar. Ortaçağda koroya ayrılan yer olan</span> <span class="calibre2">chorus,</span> <span>VII. yüzyılda bu şekilde ortaya çıkar ve Avrupa’da Hıristiyan kiliselerine özgü olan, kutsal alanın üç bölümden oluşması olgusu böyle şekillenir. 633 tarihli Toledo Konsili’nde alınan kararlarda açıkça belirtildiği üzere,</span> <span class="calibre2">“sacerdos et levita ante altare communicent, in choro clerus, extra chorum populus”</span> <span>(“Rahip ve yardımcısı sunağın önünde komünyon yaparlar, din adamları koroda, halk da koronun ötesinde”).</span></p>

  <p class="block_9">İlk bilinen örneği Roma’da, Sant’Adriano Kilisesi’nde (625-638) yer alan koro alanı, koronun bulunduğu ve gündelik ayinlerin gerçekleştirildiği yer olmanın yanı sıra cemaat ile kutsal mekânın merkezi olan sunak arasında hem fiziksel hem de ruhani bir tür aracı oluşturur. Koro alanını nefin geri kalan kısmına bağlayan küçük kapılarda cemaat adaklarını sunar ve komünyon alırdı. Dolayısıyla Roma’da olanlar ile Galya’da olanlar arasında oldukça fark vardır, çünkü Tours Konsili’nde (567) Galya’da ruhban sınıfından olmayanların komünyon için sunak bölgesine yaklaşabileceği kararlaştırılmıştı. Ancak Roma’da oluşan ve araştırmacıların tahminlerine göre 600 yılı civarında Vatikan’da San Pietro’da da geçerli olan durum kısa sürede bütün Avrupa’ya yayılır. Paolo Piva’ya göre, 742-766 yılları arasında Metz piskoposu olan ve litürjik ilahilerle <i class="calibre2">romano more</i> [Roma âdeti] ayininin, dolayısıyla da <i class="calibre2">schola cantorum’un</i> Metz’e getirilmesinden sorumlu olan Chrodegang (?-766) bu geleneğin yayılmasında rol oynamıştır. Chrodegang’ın, kilisesinin kanonları için bir <i class="calibre2">Regula</i> yazmış olması ve bu eserin Batıdaki kanonik kurallar için bir temel oluşturmuş olması, koro alanının Hıristiyan litürji donatısının sabit noktalarından biri haline gelmesini sağlamıştır.</p>

  <p class="block_46"> </p>

  <p class="block_46"> </p>

  <p class="block_30">Vaiz Kürsüsü</p>

  <p class="block_39">İletişim için bir mekân</p>

  <p class="block_9">Başlangıçtan itibaren kiliselerde Söz’ün Litürjisi, yani kilise ile cemaat arasındaki iletişim için <i class="calibre2">ambon</i> [vaiz kürsüsü] adı verilen bir yer ayrılır. Yunanca <i class="calibre2">anabaino</i> (yukarı çıkmak) fiilinden türetilmiş olan <i class="calibre2">ambon</i>dan geldiği sanılan bu kelime, vaizlerle diyakonların kutsal metinleri okumasına ve tefsir etmesine ve cemaati değişken bayramlardan haberdar etmesine olanak veren, zemine göre biraz daha yüksek bir yer için kullanılır. Piskoposlar vaiz kürsüsünü <i class="calibre2">cathedra’ya</i> alternatif olarak, vaaz vermek için kullanırlardı; koro da halkla beraber <i class="calibre2">Graduale</i> [sunağın basamaklarında seslendirildiği için “Basamaklı”] ve <i class="calibre2">Exultet</i> [Ne Mutlu] gibi litürjik metinleri seslendirirdi. Konstantinopolis’teki Hagia Sophia Kilisesi’nin vaiz kürsüsü istisnai bir durum oluşturur; günümüze ulaşmamış olmasına rağmen Paulus Silentiarius’un (?-580) tasviri sayesinde bu vaiz kürsüsünün sıra dışı bir şekilde hem imparatorların taçlandırılmasında hem de halkın önemli olaylardan haberdar edilmesinde kullanıldığını biliyoruz. Vaiz kürsüsü, işlevlerinden dolayı hem din adamlarına hem de cemaate ayrılan alanla yakın ilişki içindedir ve bundan dolayı, neredeyse ilahi bir metafor anlamında bu iki kutup arasında orta yerde ve ortaçağda genelde <i class="calibre2">schola cantorum’</i>la yan yana bulunur. İlk yüzyıllarda litürjik donatımın neredeyse tamamında söz konusu olduğu üzere vaiz kürsüleri de ahşap ve taşınabilir olup sonradan, özellikle İtalya’da mermerden ve sabit hale gelirler; Alpler’in kuzeyindeyse ahşaptan yapılırlar ve değerli malzemelerden levhalarla kaplanırlar. Vaiz kürsüsü genelde farklı planlara sahip ve sütun, direk veya bir kaide üzerinde bulunan, bir veya iki merdivenle ulaşılan, korkulukla çevrili bir platformdan oluşur. V. yüzyılın ikinci yarısında Doğuda en yaygın olan vaiz kürsüsü, zıt yönde iki merdivene sahiptir, ya altından geçilmesine izin veren yükseklikte sütun veya direklere ya da içi dolu bir kaideye dayalıdır. Doğuda farklı tipolojileri görülür: Yunanistan’da süslü korkuluklu merdivenle ulaşılan vaiz kürsüsünün genelde tabana dayalı yarım daire şeklinde bir korkuluğu vardır, Dalmaçya ve Filistin’de tek merdivenli bu tür vaiz kürsüsü, bir platform üzerinde bulunan sütunlara dayanır.</p>

  <p class="block_9">Bu tipolojiler Bizans hâkimiyeti altındaki Batı topraklarında da görülür. Örneğin sütun veya dikmeler üzerinde bulunan iki merdivenli vaiz kürsüleri Ravenna’da Spirito Santo Kilisesi’nde (VI. yüzyılın ilk yarısı) ve Sant’Apollinare Nuovo’da (VI. yüzyıl ortaları) görülür; yine iki merdivenli, ama kaide üzerinde olan vaiz kürsülerine örnek olarak ise katedralde veya Santi Giovanni e Paolo Kilisesi’nden kaynaklanmış olup günümüzde Başpiskoposluk Müzesi’nde (587-596) bulunan Agnellus Vaiz Kürsüsü (557-570) görülebilir. Tours piskoposu Gregorius’un (538-594) <i class="calibre2">Historia Francorum</i> veya Sevilla piskoposu İsidorus’un (y. 560-636) <i class="calibre2">Etymologiae</i> eserleri gibi kaynaklardan VI ile VII. yüzyıllar arasında Fransa’da ve İspanya’da vaiz kürsülerinin kullanıldığını görürüz. <i class="calibre2">Liber Pontificalis</i> gibi kaynaklar ise vaiz kürsüsünün Roma’daki varlığını belgeler: Örneğin I. Pelagius’un (556-561 arası papa) San Pietro’da <i class="calibre2">“in ambone ascendit”</i> [vaiz kürsüsüne çıktığını] ve ondan birkaç yıl sonra II. Pelagius’un (579-590 arası papa) Vatikan’daki bazilikaya üzerinde iki yazıt bulunan zengin süslemeli bir vaiz kürsüsü kazandırdığını biliyoruz. Roma’daki vaiz kürsülerinin biçimi konusunda ise çift rampalı tipolojinin varlığı hem arkeolojik olarak hem de VIII. yüzyıla kadar uzanan kaynaklar yoluyla belgelenmiştir ve buradaki en önemli örnek VII. Johannes (705-707) tarafından Santa Maria Antiqua’ya verilen vaiz kürsüsüdür. <i class="calibre2">Ordo Romanus I’</i>de <i class="calibre2">[Roma Litürji Kitabı]</i> İncil’in okunması konusunda şöyle denir: <i class="calibre2">“Et, interposito digito suo, diaconus in loco lectionis ascendit ad legendum et illi duo subdiaconi redeunt stare ante gradum discensionis ambonis”;</i> (“Diyakon, parmağını sayfaların arasında koyarak okuma için kürsüye çıkar ve iki altdiyakon yeniden vaiz kürsüsünün basamakları önündeki yerlerini alırlar”); bu şekilde biri çıkış, biri iniş için olmak üzere iki farklı merdivenin var olduğu anlaşılır. <i class="calibre2">Ordo Romanus V’te</i> de İncil’in okunmasından önceki ayin konusunda şöyle yazılıdır: <i class="calibre2">“Subdiaconi autem duo cum turibulis ante evangelium in ambonem ex una parte ascendentes et ex altera parte statim descendentes, redeunt stare ante gradum descensionis ambonis”</i> (“Dolayısıyla altdiyakonlar ellerinde İncil’le ve buhurdanlıklarla vaiz kürsüsünün bir merdiveninden çıkıp diğerinden hemen iner ve vaiz kürsüsünün basamakları önündeki yerlerine dönerler.”</p>

  <p class="block_9">Kuzey Suriye’deki vaiz kürsüleri ise istisnai bir durum oluşturur. Buradakiler at nah şeklinde kâgir yapılar olup ana nefte bulunurlar ve kavisleri apsis kavisinin zıt yönündedir; hem kendilerine özgü hem de apsisle ilgili işlevlerin yerine getirildiği bu vaiz kürsüleri rahiplerin banklarıyla <i class="calibre2">cathedra’</i>yı da içerir.</p>

  <p class="block_46"> </p>

  <p class="block_46"> </p>

  <p class="block_30">Vaftiz Kurnası</p>

  <p class="block_39">Suya daldırmadan başı suyla ıslatma</p>

  <p class="block_9">Hıristiyanlığın en önemli uygulamalarında kullanıldığı için litürjinin de temel araçlarından biri olan vaftiz çeşmesi, vaftizde kullanılacak suyu sağlar ve kilise ile vaftizhanelerde küvetin yerine veya ona alternatif olarak kullanılır. Nitekim <i class="calibre2">Paleo</i>-Hıristiyan dönemde Hıristiyanlığa kabul töreni’ İsa’nın Ürdün Nehri’ndeki vaftizi anısına, yetişkin yaşta ve bir havuza daldırılma yoluyla gerçekleştirilirdi, Vaftiz kurnasının kullanımı ise özellikle erken ortaçağdan itibaren yayılmaya başlar; bu dönemden itibaren vaftize çocuklar da dahil edilir ve sakramentin uygulanışı artık sadece suya daldırma değil, başı suyla ıslatma yoluyla da yapılır. <i class="calibre2">Paleo</i>-Hıristiyan küvetlerden türeyen vaftiz kurnaları genelde dairesel veya çokgen şekillidir, hatta genelde sekiz kenarlıdır, çünkü Kilise Babaları İsa’nın dirilişinin <i class="calibre2">octava dieste</i> [sekizinci gün] yani dünyevi zamanın dışında gerçekleştiğini belirtirler. Malzemeye gelince, Guglielmo Durando (1237-1296) <i class="calibre2">“Debet ergo fons esse lapideus”</i> [Dolayısıyla kurnanın taştan olması gerekir] derdi, ama belli ihtiyaçlar veya yerel sanatsal geleneklerden dolayı metal, kurşun veya ahşap kurnalara da rastlanır.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Görsel Sanatlar:</b> <i class="calibre2">Hıristiyanlığın Kutsal Mekânı,</i> s. 715; <i class="calibre2">Litürji Kitapları ve Aksesuarlar, s.</i> 787</p>

  <p class="block_60"><span class="text_33"><br class="calibre15" id="calibre_pb_155" /></span></p>
</body>
</html>
