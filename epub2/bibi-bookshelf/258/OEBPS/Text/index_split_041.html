<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942844">Verdun Antlaşmasından Parçalanma Dönemine Kadar Frank Krallığı</p>

  <p class="block_6">Ernst Erich Metzner</p>

  <p class="block_6">(İtalyanca tercüme: Barbara Scardigli)</p>

  <p class="block_19"> </p>

  <p class="block_19"> </p>

  <p class="block_31">Verdun Antlaşması’ndan sonra Frank Krallığı, Doğu, Orta ve Batı olmak üzere üçe ayrılır. Bunu, varisler arasındaki ciddi ihtilaflardan kaynaklanan büyük bir istikrarsızlık dönemi izler ve ileride Normandiya olarak bilinecek olan bölgeye yerleşen İskandinav Normanları gibi istilacı halklar bu durumdan yararlanır. İçeriden ve dışarıdan etkili olan bu güçler, krallığı kısa sürede parçalanmaya sürükler. Ancak krallığa ait topraklarda oluşmuş olan birlik duygusu kaybolmaz, tam tersine, modern çağa kadar yüzyıllar boyu sürer.</p>

  <p class="block_46"> </p>

  <p class="block_46"> </p>

  <p class="block_30">Hanedan ve Bölünme</p>

  <p class="block_39">Verdun Antlaşması (843)</p>

  <p class="block_9">843’teki Verdun Antlaşması’nı izleyen bölünmede Lothar’a (795-855) imparatorluk unvanıyla İtalya, Burgonya, Provence ve Lotharingia verilirken, Dazlak Karl’a (823-877) Batı Krallığı (ileride oluşacak Fransa Krallığı’nın çekirdeği), Germen Ludwig’e de (y. 805-876) Doğu Krallığı (ileride oluşacak Alman Krallığı’nın çekirdeği) verilir. Her ne kadar krallığın Doğu kısmının Ren Nehri’nin ötesine yayılması söz konusu olduysa da, bu antlaşma bir eşitsizliğe yol açar, çünkü Lothar ile Karl’a verilen batıdaki topraklar hem yüzölçümü ve nüfus açısından daha büyüktür hem de kültürel açıdan daha gelişmiştir. Zaten ruhani ve dini yenilenme alanındaki güçlü dürtüler de bu bölgelerde ortaya çıkacak ve buradan yayılacaktır. Ancak birkaç yıl içinde Doğu Krallığı da kademeli olarak genişler: Nitekim I. Lothar’ın ölümünden sonra krallık üçe bölünür (Lotharingia, Burgonya ve İtalya) ve üç varis arasında paylaşılır; içlerinden birisinin (II. Lothar) 870’de ölümüyle ve Meersen Antlaşması’nın imzalanmasıyla Lotharingia; Dazlak Karl ile Germen Ludwig arasında bölünür, ama 880’de imzalanan Ribemont Antlaşması’yla yeniden Doğu İmparatorluğu’nun altında birleştirilir.</p>

  <p class="block_39">İskandinavya Normanları</p>

  <p class="block_9">Krallığın Orta ile Batı kesimi ise İskandinavya Normanlarının (Nordmânner) sürekli ve şiddetli saldırıları sonucunda uzun süre boyunca zayıf kalır. Batı Frank Krallığı’nın genç kralı III. Ludwig’in (?-882) Normanlara karşı Saucourt yakınlarında kazandığı (881 yılında, eski Almancada Ludwig’in Şarkısı anlamına gelen <i class="calibre2">Ludwigslied’de</i> konu edilen) zafer gibi geçici başarılar Doğu Franklarının yardımıyla elde edilir. 911 yılında ise Normanlar, o ana kadar Karolenj yönetiminde olan Batı Krallığı’nın içinde, ileride Normandiya adını alacak olan bölgeyi fetheder.</p>

  <p class="block_9">Çocuk yaştaki IV. Ludwig’in (893-911) aynı yıl ölümüyle Karolenjlerin Doğu soyu sona erer ve Batı bölgesinin kralına başvurma ihtiyacı hissedilmez. Frank Krallığı da bu şekilde sona ermiş olur.</p>

  <p class="block_9">I. Lothar’ın büyük oğlu, İtalya kralı ve imparator unvanının tek varisi II. Ludwig’in 875’deki ölümüyle Dazlak Karl, Alpler’i geçerek İtalya’ya girer ve kendini imparator ilan ettirmeyi başararak Orta Krallık’ın Karolenjlerinden mirası devralmış olur. Bu durum, oğlu Bavyeralı Carlman’ın (y. 830-880) imparator unvanını almasını isteyen kardeşi Alman Ludwig’in hoşuna gitmez; nitekim Carlman da Brenner’i geçip amcasına karşı duracaktır.</p>

  <p class="block_39">Krallığın parçalanması</p>

  <p class="block_9">Dazlak Karl 876 ile 877 arasında, 876 yılında doğrudan varisleri olmadan ölmüş olan Alman Ludwig’in krallığını askeri olarak ilhak etmeye çalışır; Ludwig’in kendi de 859’da kardeşine aynı şeyi yapmaya çalışmış, ancak kardeşi kilisenin de yardımıyla ona karşı durmayı başarmıştı. Dazlak Karl’ın 877 yılındaki ölümü bu girişimi yanda bırakır: Alman Ludwig’in oğlu olan Şişman Karl (839-888) 881’de iktidar hayalini gerçekleştirmek için somut bir fırsatla karşılaşır ve Doğu Frank Krallığı’yla Batı Frank Krallığı’nı bir kez daha birleştirmeyi başarır, ama bu birleşme sadece birkaç yıl sürer. Kısa süre sonra, 887 yılında Frankfurt’da Alman prensleri tarafından hastalığa bağlı yetersizliğinden dolayı tahttan indirilir. Batı Frank kralını istemeyen prensler Carlman’ın gayrimeşru oğlu, Bavyera’daki Doğu Frank soyundan gelen ve Belçika’da Dyle Nehri’nde Normanlarla savaşta kahramanlığıyla öne çıkan Karintiyalı Arnulf’u (y. 850-899) 896’da imparator ilan eder. Arnulf’un imparator olmasıyla Alman tarihi başlamış olur.</p>

  <p class="block_46"> </p>

  <p class="block_46"> </p>

  <p class="block_30">Karolenj İmparatorluğu’nun Ağır Çöküşü:</p>

  <p class="block_30">Tarihi Etkiler</p>

  <p class="block_39">Frank gururunun sürekliliği</p>

  <p class="block_9">Merovenj döneminde Frankonya, Latin kökenli dili konuşan Batı Frankların Krallığı (Fransa) ve Germen dili konuşan Doğu Frankların Krallığı (Almanya) ile Fransa’nın güneyinde Burgonya ve bir de İtalyan-Longobard Krallığı olmak üzere dörde ayrılıyordu. İradesi dışında veya bilinçli bir vazgeçişin sonucu şeklinde olsun (bu son tavır bazılarına göre Dindar Ludwig zamanına kadar uzanır), birliğin kaybı yine de eski ihtişamın anısını silemez. Frankların kendileriyle ve büyük kral ve öncüleriyle duydukları gurur, eski Frankonya’nın alanında oluşturulmuş yeni devlet kurumlarında, edebi metinlerde, Fransa, Almanya ve İtalya’da sözlü geleneklerle aktarılmış efsanelerin, öykülerin ve şiirlerin tanıklık ettiği ortak duygularda farklı belirginlik derecelerinde ve bozulmadan sürer.</p>

  <p class="block_9">Bu parçalanmanın, VIII. yüzyılda imparatorluğa zorla dahil edilmiş, dolayısıyla da aidiyet gururu henüz olgunlaşmamış olan İtalyan Longobard bölgesi üzerindeki etkisi ise daha hafiftir.</p>

  <p class="block_9">Germen yönetimindeki doğuda da birliğin ortadan kalkması yerel halklar arasında fazla önem taşımaz; tersine, yeni elde edilen özerkliğin kısa sürede olumlu olarak karşılandığı anlaşılmaktadır. Hatta bu memnuniyet ilk olarak 887’de Frankfurt’ta bir kralın seçilmesiyle ve <i class="calibre2">Deutsche Lande</i> [Alman toprakları],<i class="calibre2">Deutschland, Deutsches Reich</i> gibi, Alman soyu ile Franklar arasında itibar eşitliği kavramını öne süren tanımların edebi metinlerde olmasa da popüler kaynaklarda yaygın olarak yer almasıyla vurgulanır.</p>

  <p class="block_9">Ancak Frank prestijinin ve gurunun güçlü anısı, Aquisgrana şehrinin de bulunduğu Doğu Frank Krallığı’nda canlandırılır ve Şarlman’ın veraseti yoluyla yeni, hatta güncel bir Roma İmparatorluğu kavramı güç kazanır.</p>

  <p class="block_39">Clovis’in soyu</p>

  <p class="block_9">Frank soyunun anısının, Dazlak Karl’ın (Almancada <i class="calibre2">Kerlingen)</i> batıdaki Fransa Krallığı’nda, eski geleneklere büyük değer atfeden ve o değeri canlı tutan Frank-Fransız monarşisinde daha uzun süre canlı kalması <span class="text_17">anlaşılır</span> bir şeydir; krallığın sonuna kadar olan sürede isim ve saç modası Frankların ilk kralı olan, uzun saçlı, Katolik ve Merovenj Clovis soyundan olmanın gururunu sergiler. Clovis’in başkenti Paris’in günümüzde bile kültür, âdet ve gelenek açısından, Katolik Frank egemenliğinin izlerini taşıyan Kuzey Galya’yla sıkı bağları vardır; hâlbuki Alman dilinin kullanıldığı Doğu Frank topraklarının başkenti 1848’deki Alman devriminden sonra (adı Frank-Alman geçmişini çağrıştıran) Frankfurt olacaktır. Ancak hem Frankfurt hem de Aquisgrana yerini Berlin ve Viyana gibi daha doğudaki yeni merkezlere yerini bırakacaktır. Merovenj geçmiş ile ilk Hıristiyan kralları Fransa’nın doğusunda da unutulmayacak ve hem popüler hem popüler olmayan kültürde, efsanelerde ve geleneklerde var olmaya devam edeceklerdir. Örneğin yaygın olarak tanınan bir şiirin efsanevi kahramanı olan <i class="calibre2">Hug-Dietrich’</i>in (Frank Dietrich) adındaki “Frank” sıfatı da bu anlamı taşır. Karl, Ludwig ve Lothar gibi Merovenj krallarının isimleri de ilk Karolenj kralı Alman Ludwig’den (y. 805-876) son kral olan Çocuk Ludwig’e (893-911) kadar tüm Doğu Frank kralları tarafından çocuklarına verilecektir.</p>

  <p class="block_9">İki dünya savaşının aşırı nasyonal sosyalist ve şoven akımlarından sonra siyaset ve tarih bilimleri tuhaf bir şekilde Frank konusuna odaklanırlar: Günümüz Avrupa’sının öncülerinin Frankların -ve özellikle Şarlman’ın- soyundan geldiğine karar verirler (bu artık bir klişe haline gelmiş olup bu bağdaştırmanın nasıl oluştuğu bilinmez). Bu yorum ilk olarak Fransa’da doğar, ama kısa sürede Almanya’ya ve günümüz Avrupa’sının tamamına yayılır.</p>

  <p class="block_9">Frank krallarının tarihini izledikten sonra, günümüzde Avrupa adını verdiğimiz jeopolitik bölgede, Şarlman’ın krallığından günümüze, birbirlerini izleyen birlik ile ayrım örneklerinden oluşan bir tür ana motifin uzandığını öne sürebiliriz; sayısız olayı ve yüzyılı kapsayan bu tarih tablosunda bu tür gerilimler siyasi veya bölgesel düzlemde somutlaşmakla kalmaz -belki daha da derin şekilde- kültür ve dil düzleminde de kök salarak bir parçası olduğumuz o karmaşık ve çok çeşitlilik gösteren Avrupa uygarlığını oluşturur.</p>

  <p class="block_"> </p>

  <p class="block_"> </p>

  <p class="block_47">Bkz. <span class="tab">      </span></p>

  <p class="block_47"><b class="calibre3">Tarih:</b> <i class="calibre2">Şarlman’dan Verdun Antlaşması’na Frank Krallığı,</i> s. 205, <i class="calibre2">Verdun Antlaşmasından Parçalanma Dönemine Kadar Frank Krallığı,</i> s. 208</p>

  <p class="block_47"><b class="calibre3">Görsel Sanatlar:</b> <i class="calibre2">Fransa, Almanya ve İtalya’da Karolenj Dönemi,</i> s. 846</p>

  <p class="block_"> </p>

  <p class="block_57" id="calibre_pb_41"> </p>
</body>
</html>
