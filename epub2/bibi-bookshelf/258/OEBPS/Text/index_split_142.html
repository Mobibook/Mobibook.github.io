<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942940">Erken Ortaçağda Gösteri Sanatının İzleri</span></p>

  <p class="block_6">Luciano Bottoni</p>

  <p class="block_19"> </p>

  <p class="block_19"> </p>

  <p class="block_31">Piskoposluk okulları da, mevsimsel bayramlarla karnaval benzeri ayinlere dayanan pagan geleneğin etkisi altında kalır. Ruhban sınıfının genç üyeleri gerektiği zaman aktörlere veya pandomim oyuncularına dönüşerek “çekişmeler” veya şenlikler sırasında pandomim gösterileri canlandırmaktan çekinmezler. Bir yanda gezgin din adamları parodi alanında bütün yeteneklerini sergilerken, diğer yanda da -X. yüzyıl sonlarında- Gandersheim Manastırı’ndan Roswitha münferit bir dramaturji icra ederek Hıristiyanlığı, Apolojetik bakış açılarını ve mucizeleri konu alan tiyatro eserlerini Terentius tarzında yazar.</p>

  <p class="block_46"> </p>

  <p class="block_46"> </p>

  <p class="block_30">Piskoposluk Okulları ve Mevsimsel Bayramlar Geleneği</p>

  <p class="block_39">Bayramlar ve şehvet ruhu</p>

  <p class="block_9">Huzur bozucu yanları güçlü olan ve ahlaksızlığa açık olan pagan ayinleri, ilkbahara özgü olup Paskalya’dan sonraki cumartesi günü kutlanan <i class="calibre2">Cornomannia</i> gibi, yıl boyu katı bir disiplin altında tutulan alt ruhban sınıfından gençlerin parodi alanındaki bastırılmış enerjilerini Roma’da, Laterano’nun önündeki çayırlarda serbest bırakmalarına izin veren bazı mevsimsel bayramlar tarafından da özümsenir; din adamları ile dindışı kişiler, cemaat üyeleri ve kostümlü figüranlardan oluşan karışık bir topluluk hicivsel doğaçlama temsiller canlandırır. Geleneğe uygun şekilde/ müzik okulundan sorumlu olan başrahip öğrencilerin alaycı hareketleri arasında bir eşeğe biner, sonra şükran şarkılarıyla, komik skeçlerle, eşeklere ters bindirilip eşeklerin başlarına asılı para dolu tabaklara ulaşmaya çalışan başrahiplerin görüntüsüyle ortam giderek neşelenir. Bayramın sonunda rahipler ve -başları çavdar mahmuzuyla süslü olan- zangoçlar, tatlı ve börek dağıtımından sonra geçit alayı halinde on sekiz cemaat bölgesine dönerler. Onlar bütün evleri teker teker takdis ederken, papa da (coşkulu kalabalığın arasında kaçmaya çalışan geleneksel tilki dahil olmak üzere) armağan değiş tokuşunda bulunur.</p>

  <p class="block_9">Aslında parodi geleneğinin kutsallığa bulaşması, genelde pagan tapınaklarının uyarlanmasından oluşan ve inananlara daima açık kamusal alanlar olan kiliseler yoluyla da olur. Özellikle pagan kültürünü ve geleneklerini asimile etmeyi amaçlayan papaz, diyakoz ve rahiplerin yarı litürjik bayramları (sırasıyla 28 Aralık’ta kutlanan Masumlar Bayramı, 26 Aralık’taki Aziz Stephanos Günü ve 27 Aralık’taki Aziz Johannes Günü) bu şekilde kutsal binaları korkunç geçit alaylarına, maskeli şenliklere ve alt ruhban sınıflarının kaba hareketlerine açmıştı.</p>

  <p class="block_9"><i class="calibre2">Libertates decembris</i>’in [Aralık Ayının Özgürlüğü] ahlaksızlığa eğilimli ruhu, kuralların çiğnendiği, her şeyin tersyüz ve hiyerarşinin altüst olduğu karnaval benzeri törenlere canlılık kazandırarak <i class="calibre2">episcopus puerorum,</i> yani çocuk piskoposun alaycı seçimiyle çılgınlığın hayali zaferini ilan eder. Masumlar Bayramı’nda daha sakalı çıkmamış bir piskopos kutsal giysileri, değneği ve tacıyla kürsüye çıkar, ayinin taklidi sırasında koroya katılıp Yüzlerinde maskelerle dans eden ve müstehcen nakaratlar söyleyen papazlarla rahiplerin çılgınlıklarını ve saygısızlıklarını takdis eder. Buhurdanlıkta tütsü yerine deri parçaları yakılır ve en heyecanlı olanlar koşup zıplayıp dans etmenin yanı sıra soyunmaktan da çekinmezler. Böyle durumlarda sunulan <i class="calibre2">ludi theatrales</i> [tiyatro oyunları], hepsi birer aktöre dönüşen genç papazlarda aktörlüğe özgü uygulamalarla o ana kadar gizli kalmış olan bir dayanışma ruhunu ortaya çıkarıyordu. 813 tarihli Tours Konsili’nin 7 numaralı maddesinde din adamlarından “iğrenç aktörlerin küstahlıklarından ve gösterilerin şiddetinden kaçınmaları ve diğer din adamlarını da bunlardan kaçınmaya teşvik etmeleri” istenmesi bundandır.</p>

  <p class="block_9">Genelde pandomim oyuncularına dönüşenler genç papazlardır, ama bu bayram ne gezgin müzik veya pandomim gruplarının şenliklere katılmasını <i class="calibre2">ne de</i> inananların aşırı derecede serbest davranışlarını engeller; 826 tarihli Roma Konsili’nin bayram günlerinde verilen şölenleri ele alan 15 numaralı maddesi de pandomim oyuncuları gibi davranan sözde müminler konusunda uyarıda bulunur:” Öyle kadınlar var ki, bayram günlerinde, kutsal günlerde ve azizlerin doğum günlerinde kiliseye ibadet amacıyla değil; dans etmek, müstehcen şarkılar söylemek ve paganlara özgü dansları uygulamak veya bunlara öncü olmak için gelirler.”</p>

  <p class="block_39">Deliler Bayramı</p>

  <p class="block_9">Sivil makamlar yan litürjik bayramlara ve kilise hiyerarşisinin eğlence yoluyla altüst edilmesine karşı çıkmazdı; günümüzde İsviçre’de bulunan Sankt Gailen Manastırı’iıda koro şefi olan Eccardus’un (y. 900-973) <i class="calibre2">Cronaca [Tarihi Kayıtlar]</i> eserinde Kral I. Conrad’ın (?-918) genç keşişleri dindarlıklarından dolayı ödüllendirmek için onlara 911 yılının Noel’inde <i class="calibre2">ad ludendum</i> [eğlence için] üç gün izin verdiği yazar. Sonraki yüzyıllarda yarı litürjik bayramlar ve pagan yeni ay törenlerinin huzur bozucu mirası, inananların, papazların ve soytarıların litürjik ayinle dalga geçilen bir şenlikte bir araya geldiği Deliler Bayramı’na dönüşecekti.</p>

  <p class="block_9">Her ne kadar Aquisgrana sarayında Yorklu keşiş Alcuinus (735-804) Batının klasik-dini temelli sivil yenilenme projesini büyük bir kararlılıkla uygulayıp bu amaçla uluslarüstü bir saray okulu kurduysa da, ruhban sınıfına ve dindışı kişilere yönelik, gösterilerden uzak durma konusundaki uyanları istenen sonuçları her zaman vermez (791 tarihli bir mektubunda şöyle yakınır: “Evinde aktör, pandomim oyuncusu ve cambaz ağırlayanlar, evlerine nasıl Şeytani ruhlar kabul ettiğini bilmez.”)</p>

  <p class="block_22"><span class="text_9">Şarlman’ın (742-814,</span> <span class="text_11"><img alt="Image" class="calibre6" src="../Images/image-4.jpg" /></span> <span class="text_9">&gt; 765,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_11">&gt;</span> <span class="text_9">800) varisi Dindar Ludwig de (778-840,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_10">&gt;</span> <span class="text_9">814) aynı etik ve kültürel ılımlılık politikasını izleme konusunda kararlıdır. Dindar Ludwig’in biyografi yazan onun hakkında şöyle der: “O sesini asla bir kahkahayla yükseltmezdi ve büyük bayramlarda, müzisyenler halkı neşelendirdiğinde ve soytarılarla pandomim oyuncuları, dansçılar ve kanun çalgıcıları şölen masası başında, imparatorun huzurunda durduklarında, halk imparatorun önünde ölçülü bir şekilde gülerdi, ama imparator gülerken asla inci gibi dişlerini göstermezdi.”</span></p>

  <p class="block_46"> </p>

  <p class="block_46"> </p>

  <p class="block_30">Karolenj Döneminde Tiyatro Türleri: Diyalog Şeklindeki “Çekişme” ve Şenliklere Özgü Pandomim Oyunları</p>

  <p class="block_9">Karolenj Rönesansı sırasında piskoposluk okulları klasik tiyatro eserlerinin geri kazanımı konusunda kendi projelerini uygular ve Terentius’un (MÖ 195/185-y. 159) komedilerini yeniden canlandırıp yorumlayarak Latince öğrenimi sırasında bu metinlerden yararlanır.</p>

  <p class="block_39">Antik tiyatronun geri kazanılması</p>

  <p class="block_9">Yazarı bilinmeyen <i class="calibre2">Terentius et Delusor [Terentius ve Eleştirmeni}</i> adlı, diyalog şeklindeki “çekişme”nin böyle bir süreçten doğduğu sanılır; muhtemelen kutlama etkinliklerinde öğrenciler arasında oynanması gereken bu eser, yüz ifadeleri, el hareketleri, solo şarkılar ve kaba hareketlerle dolu, pandomim benzeri bir oyuna izin verir. Nitekim genç bir adam emir kipinde bir dizi fiille boş sahneye girer ve eleştirilerini sıralamaya başlar: “Ey Terentius, eski ve bayat öğütlerini hatırlamaktan vazgeç! Buna nihayet bir son ver; git buradan, yaşlı şair, çünkü mısraların beni sıkıyor. Öykülerini anlatmaktan da vazgeç; bunlar eskidi artık [...] Güzel şiirlermiş! Ancak şu kadar ederler!” Bu monologda sözlü olarak oynanan sahne, ani ton değişiklikleri ve mekân-zamansal göstergelerle -hatta pandomim aktörlerinin aşağılayıcı hareketlerini çağrıştıran, kalçaya vurma şeklindeki aşağılama hareketiyle- gerçekleşir. Bu noktada sahneye çıkan ve kulaklarına inanamayan Terentius öfkeyle, üstünlük hissiyle ve inanmaz bir gücenme duygusuyla yüklü bir ses tonuyla konuşur: “Bu sözleri söyleyen kim? Benimle bu kadar terbiyesizce alay eden sefil insan hangi uzak mahalleden geldi?” Öğrenciler arasında oynanması amacıyla yazıldığı sanılan bu metin 66. satırda kesilir, ama eserin içerdiği sahne hareketleri, elit kültüre ve antik tiyatro tutkusuna bulaşmış bir tiyatro geleneğini ve pandomime olan eğilimini belgeler.</p>

  <p class="block_29">Cena Cypriani</p>

  <p class="block_9">Erken ortaçağda aktörlerle pandomim oyuncularının doğaçlamasına emanet edilen tiyatro geleneği, Karolenj döneminde yazılı bir metine bağlı olmaya ve o şekilde canlandırılmaya başlar. Bu durum, ilk versiyonu IV ila VII. yüzyıl arasına tarihlenen <i class="calibre2">Cena Cypriani [Cyprianus’un Şöleni]</i> adındaki, şenliklere özgü çok popüler pandomim oyunları için de söz konusudur. Yazan bilinmeyen bu oyunlar, danslar ve pandomim hareketleri eşliğinde tek bir sesle okunabilen <i class="calibre2">fabula saltica</i> [zıplayışlı öykü] türünün özelliklerine sahiptir. Daimi olarak gördükleri rağbetten dolayı saray hocası Rakanus Maurus (y. 784-856) tarafından 855 yılı civarında yeniden ele alınacak, II. Lothar’ın (825-869) Karolenj sarayında kullanılmak üzere 24 tablo haline getirilecek, 876 yılında da diyakoz Johannes Hymmonides (?-y. 882) tarafından Papalık sarayında sahnelenmek üzere bu sefer manzum şeklinde yazılacaktır.</p>

  <p class="block_9">Komik pandomim oyuncusu Crescentius’un canlandırdığı şarkılı ve danslı tablolar seyircilere eğlence sağlar. Crescentius, sunduğu olayların saygısız, komik ve gülünç niteliğini kekeleme yoluyla vurgular. Olay, Kral Yoel’in Ürdün Nehri’nin kıyısındaki Kana’da verdiği düğün ziyafetine dayanır: Bu ziyafete katılanlar, Eski ve Yeni Ahit’ten azami derecede kronolojik serbestlikle seçilmiş çeşitli kişilerdir. Kitabı Mukaddes’teki öykülerine bağlı ironik veya alaycı ayrıntılar bu kişilerin teşhis edilmesini sağlar. Âdem’in yanında yer alan Havva bir incir yaprağının, çoban Habil bir süt kovasının, Nuh bir geminin, Petrus da bir kürsünün üzerinde oturur, Şimşon’un yanında sütunları vardır, zavallı Eyüp de dışkıyla yetinmek zorundadır. Mezelerle birlikte parodi de giderek gelişir ve Davud arp çalarken Herod da dans etmeye başlar; Havva bir incir çalar, derken eğlence düşkünü topluluk akşam yemeği için giyinmek üzere soyunur. Yemeğin hazırlanmasına katkıda bulunmak gerekince İshak’a odun getirmek düşer, İbrahim kurban edilecek buzağıyı getirir, Kabil hayvanı öldürürken de Herodias kanını sağa sola saçar. Ziyafet sırasında ise bir gümbürtü kopar, çünkü İshak’ın oğlaktan, Tobit’in da balıktan yediği anlaşılır; Herodias’ın getirdiği tabakta Yuhanna için bir kafa, Petrus için bir kulak, Havva için bir kaburga ve Elizabet için vulva çıkar.</p>

  <p class="block_9">İçilen şarabın bir kısmının tanrılar onuruna yere dökülmesiyle, Kitabı Mukaddes konusunda uzman olan rahip ve papazlardan oluşan seyirciler karşısındaki bu karnaval benzeri, kutsallığa hakaret ortamı iyice bozulur. Nuh sarhoş olup sızar, Yakub diğerlerinin bardaklarını kafasına diker ve Yunus’un şarabı sulandırmış olmasından dolayı kavga çıkar.</p>

  <p class="block_46"> </p>

  <p class="block_46"> </p>

  <p class="block_30">Gezgin Papazların Hicivli Temsilleri</p>

  <p class="block_9">Profesyonel gezgin pandomim oyuncularıyla okullarda ve manastırlarda geliştirilen, dini törenlere bağlı dramaturjinin yanı sıra Avrupa boyunca dolaşan alt ruhban sınıflardan gençler olan <i class="calibre2">derici vagantes</i> [gezgin papazlar) adlı kuralsız bir topluluk da yer alır ve gösteri uygulamalarının daha da yayılmasını sağlayarak Karolenj yetkililerinin korkuya kapılmasına neden olurlar. 814 yılında yayımlanmış bir dini meclis kararında “piskoposun izni olmadan gezgin papazların ve keşişlerin” ağırlanmaması emredilir; ancak 930’da bazı piskoposların başdiyakoz, başpapaz ve diğer din yetkililerini, “serserilik yapan” papazların saçını “papazlara özgü saç kesiminden iz kalmayacak derecede” kazıtmaya teşvik ettikleri düşünülürse, bu emrin istenen sonucu yaratmadığı anlaşılabilir.</p>

  <p class="block_39">Kuralsız ve coşkulu bir topluluk</p>

  <p class="block_9">Gezgin papazlar bazen yeni okul veya üniversitelere, krallar veya feodal derebeyleri tarafından şenliklerin düzenlendiği saraylara ulaşma gereksiniminden, bazen de gençlere özgü macera ruhundan, hayatta kalmakla ilgili pratik ihtiyaçlardan dolayı ve genelde hiyerarşilerle ihtilafa girerek veya adaletten kaçarak, hicivli temsiller, müstehcen şakalar ve komediler, litürjik parodiler yoluyla coşkularını ve sanatsal yaratıcılıklarını sergilerler; bunu yaparken, aşk ilişkileri yaşamaktan ve dalavereler çevirmekten kaçınmazlar ve sık sık aktörler, pandomim oyuncuları ve profesyonel müzisyenlere katılırlar. Ama kilisenin bu genç mültecileri, Kitabı Mukaddes’teki peygamberlerden söz etmek yerine litürjiyle alay ederler: “Söyle bana Âdem, sen ilk insansın, / bir elmayla nasıl kandırıldın?” Birinci şarkıcıya ikincisi el ve pandomim hareketleriyle cevap verir: “Tanrı beni evinden kovdu. / Kadınım beni kandırdı, / Bana bir elma yedirerek / Beni Cennet’ten etti.” Bavarya’daki Beuren Manastırı’nda muhafaza edilen ünlü <i class="calibre2">Carmina Burana</i> derlemesinde <i class="calibre2">Officium Lusorum</i> [Kumarbazların Ayini] bu şekilde devam eder.</p>

  <p class="block_9">Hicivli temsillerin yanı sıra kısa süreli nostaljik melodilerin eksik olmadığı, içten gelen bir Epikourosçuluğa bir tür davet olan <i class="calibre2">Gaudeamus igitur</i> [Bayram Edelim] adlı kutlama kitabı da gezgin papazlara aittir. Bu eser sonuçta erken ortaçağ gösterilerinin ve bu gösterilerin başkahramanlarının karşılıklı kültürel etkileşimlerine örnek oluşturur, ama ayrı güzergâhlar da izler.</p>

  <p class="block_46"> </p>

  <p class="block_46"> </p>

  <p class="block_30">Roswitha: Mucize Konusunda ve Terentius Tarzında Tiyatro Eserleri</p>

  <p class="block_9">X. yüzyılda Sakson hanedanı imparatorlarının antik Roma’nın ibadetinin Hıristiyanlaştırılmış versiyonuna önem vermesi, büyük manastırlarda kültürel faaliyetlerin hızlanmasına neden olur: Sankt Gallen’de Vergilius’un (MÖ 70-19) <i class="calibre2">Bucolica</i> [Çoban Şiirleri] ve Terentius’un <i class="calibre2">Andria</i> eserleri Almancaya tercüme edilir. Meleğin İsa’nın boş mezarını ziyaret eden üç Maria’ya dediği <i class="calibre2">“Quem queritis?” [Kimi Arıyorsunuz?]</i> ile <i class="calibre2">Visitatio sepulchri [Kutsal Mezar Ziyareti]</i> ve litürjik törenler, kutsal simgelerden oluşan dini gösterilerin temel alacağı, sözlü ve şarkılı bir diyalog hareketinin başlangıç aşamasını oluşturur. Gandersheim Manastırı’nda rahibe Roswitha (y. 935-y. 975) Latince olarak Hıristiyanlıkla ilgili altı tiyatro eseri yazar: <i class="calibre2">Gallicanus, Dulcitius, Callimachus, Abraham, Paphnutius, Sapientia;</i> Roswitha, <i class="calibre2">Açta sanctorum [Azizlerin İşleri]</i> ve <i class="calibre2">Vitae patrum’dan [Bobolar’ın Hayatları]</i> ilham alır, ama karakterlerinin gelişimi ve üslubunun zarafeti ve berraklığı açısından Terentius’un dramaturjik tarzından da yararlanır.</p>

  <p class="block_9"><b class="calibre3">Kadınsı bir yazı</b> <b class="calibre3">tarzı</b></p>

  <p class="block_9">Rahibe, önsözde neşeli bir cüretle kendini “Gandersheim’ın güçlü sesi” ilan eder, “Hıristiyan bakire azizelerin övgüye değer saflığını” yüceltmek için görevlendirildiğini ve teşvik edici ve öğretici amacının, “antikçağda yazarların utanmaz kadınların iğrenç arsızlıklarını tasvir etmek için başvurduğu yazı türünden” yararlanmasını meşru kıldığını söyler. Bir kadın kahramanını -ve üslup açısından titizliğini- savunmak için de, “Özellikle kadınlara özgü kırılganlığın galip geldiği ve erkek gücünün zararsız hale getirildiği görülünce, sevgililerin söylediği tatlı kelimeler insanı baştan çıkarmaya ne kadar uygunsa, ilahi yardımın şanı da o kadar yüksek olur,” demekten çekinmez.</p>

  <p class="block_9">Sakson kültür geleneğinin cemaat yönü ile Roswitha’nın dini coşkusu cinsiyet ayrımına fazla yer tanımaz ve rahibe kendine özgü bir şekilde kadınsı bir yazı tarzına öncülük etmiş olur; güzelliğinden dolayı kötü yola itilmiş veya zorlanmış olan genç kız, yine de başına gelen olayların erotik yönünü günahlardan arınmaya, kefaret ödemeye, kendisinin veya ona eziyet eden zalimlerin ölümüne çevirir. <i class="calibre2">Abraham</i>’da<i class="calibre2">,</i> inzivaya çekilen amcasının ona verdiği dini eğitime rağmen şehvetli bir genç tarafından baştan çıkarılan bakire Maria bir geneleve kaçar; ama rüyasında tehditkâr bir ejderha görüp etkilenen Abraham başka bir kıyafete bürünüp geneleve gider ve Maria’ya sahip olmak istermiş gibi yapar, ama kim olduğunu açıklayarak Maria’yı günahtan kurtarır ve onu tövbe etmesi için çöle götürür; Maria artık “suçlarının devasa boyundan dolayı umutsuzluğun en dibine yuvarlandığının” bilincindedir. Ancak onu Tanrı’nın beklediğini de bilir. <i class="calibre2">Cattimachus</i>’ta çok güzel bir gelin olan Drusiana bir adam tarafından tuzağa düşürülür, boyun eğmemek için ölmeyi ister ve istediğine kavuşur; Callimachus mezardan cesedini çıkarmak için mezarcıyı ayartır, ama mezardan çıkan bir ejderha onu öldürür. Ancak Drusiana’nın kocası Aziz Johannes’e yalvararak karısının dirilmesini sağlar, aklı başına gelen Callimachus da pişman olup Hıristiyanlığı kabul eder.</p>

  <p class="block_9">Kötülük, şiddet, mucizeler, şehitlik ve kefaret örnekleri içeren ve hem erotizm hem de kurtuluşa dair ayrıntılarla yüklü olan bu maceralar zaman ve mekân içinde birbirine örülür ve çok şaşırtıcı kronolojik sıçramalarla evrenin tamamını vahiysel olarak kapsar. Roswitha’nın altı metinden oluşan ve azizlerin yaşam öykülerini içeren külliyatı Terentius modelini izleyen pagan dramaturjiyle tezat oluşturan Hıristiyan dramaturjisinin temelini oluşturur. Bu metinler, uzak bir gelecekte, özenle yazılmış metinlere bağlı dramaturjinin öncülüğünü yapar. Monastik ortamlarda okunan bu altı tiyatro eserinden -bekâret ideali, Hıristiyanlığın kabulü ve şehitliği içeren- <i class="calibre2">Gallicanus’un</i> XIII. yüzyılda sahnelendiği, 1489’da da Lorenzo de’ Medici (1449-1492) tarafından <i class="calibre2">Rappresentazione dei santissimi Giovanni e Paolo [Aziz Johannes ve Paulus’un Tasviri]</i> için kullanıldığı sanılmaktadır.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Görsel Sanatlar:</b> <i class="calibre2">Yeni İbadet Şekillerinin Doğuşu ve Gelişimi,</i> s. 747</p>

  <p class="block_47"><b class="calibre3">Müzik:</b> <i class="calibre2">Teksesli ve Çoksesli Kutsal Müziğin Başlangıcı,</i> s. 862; <i class="calibre2">Düşler, Beden Deneyimleri ve Dans, s.</i> 877</p>

  <p class="block_"> </p>
</body>
</html>
