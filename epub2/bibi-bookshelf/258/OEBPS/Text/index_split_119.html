<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_75" id="id_Toc404942915">Giriş</p>

  <p class="block_6">Ezio Raimondi ve Giuseppe Ledda</p>

  <p class="block_19"> </p>

  <p class="block_19"> </p>

  <p class="block_31">20. yüzyılın en büyük edebiyat eleştirmenlerinden biri olan Ernst Robert Curtius’a (1886-1956) göre, Dante (1265-1321) ile antik bella scola şairleri arasında Limboda gerçekleşen ve Cehennemin 4. kantosunda tasvir edilen karşılaşma olağanüstü açıklayıcıdır. Yeni Hıristiyan kültürü ile klasik edebiyattan devralınan miras arasındaki o uzun ve zorlu karşılaştırma süreci, yani Hıristiyan ruhaniliğinin antikçağdan kalma edebiyat mirasıyla kaynaşması yoluyla Avrupa geleneğinin temelini atacak olan süreç burada sonuca bağlanır.</p>

  <p class="block_"> </p>

  <p class="block_"> </p>

  <p class="block_39">Hıristiyan kültürü ve klasik gelenek</p>

  <p class="block_9">Bu karmaşık ve zorlu süreç içerisinde eski kültürü benimseme eğiliminin çok yüksek olduğu anlarla direnç ve muhalefet anları birbirini takip eder. Bu zorlu denge ve klasik kültürel, edebi ve retorik mirasın muhafaza edilip yeni Hıristiyan kültürünün gereksinimlerine uyarlanmasına izin verecek formüllerin arayışı gibi konular,</p>

  <p class="block_9">Kilise Babalarını ve IV ila VI. yüzyıl arası yaşamış en büyük aydınları meşgul eder. Kitabı Mukaddes’i Latinceye tercüme eden Hieronymus (y. 347-y. 420) yoğun bir şekilde etkisi altında kalmış olmasına rağmen klasik kültürü kendi başına bir kültür olarak görmeyi reddeder ve onu ancak tamamıyla Hıristiyan olan bir söylemin inşasına yardımcı olması açısından meşru bulur. Çağdaşı olan Augustinus (354-430) antikçağ doktrinlerinin ve özellikle retorik ve edebi mirasının Hıristiyan aydınlar için elzem bilgiler olduğunu düşündüğü için bu bilgilerin geçerliliğinin kabul edilmesine daha açıktır. Augustinus’un Kitabı Mukaddes’te atıfta bulunduğu imge, Yahudilerin Mısır’dan kaçarken çaldıkları değerli objelerle ilgilidir: Hıristiyanlar da benzer şekilde büyük bir değere sahip olan klasik retorik kültürünü benimsemeli ve Kitabı Mukaddesi yorumlamak ve yeni Hıristiyan kültürünü oluşturmak için ondan yararlanmalıdır.</p>

  <p class="block_9">VI. yüzyılda, antikçağın bilgi dağarcığını ele alıp onu hem yeni Hıristiyan ruhaniliğine hem de kamusal yaşamın gereksinimlerine uygun biçimde uyarlayacak bir sentez arayışını sürdürenler arasında, özellikle felsefe, mantık ve matematiğin bilgisine önem veren Boethius (y. 480-525?) ile devlet yönetiminin belge gereksinimleri açısından özellikle gramer ve retorik üzerinde duran Cassiodorus (y. 490-y. 583) vardır.</p>

  <p class="block_9">Direnç ve benimseme dönemlerinin birbirini izlediği bu süreçte Karolenj reformu, klasik mirasla kurulan ilişkide açıklığa ve geri kazanıma önem verilen bir başka olumlu dönemi getirir. Bu dönemde Alcuinus (735804) ile müritleri eğitim alanını düzenleyip teşvik ederler. Her ne kadar Karolenj reformunun olağanüstü sonuçları olduysa da, günümüzde Hıristiyan geleneğinin aracılığı ve ona entegre olarak devralman klasik mirasla kurulan anlamlı ilişkilerin bu dönem içindeki önemini hafife alma eğilimi söz konusudur. Ama bu sınırlamalara rağmen Karolenj döneminde kütüphanelerde klasik metinlerin de bulunduğunu ve elyazması üretiminin Hıristiyan metinlerin yanı sıra çok önemli sayısız klasik metini de içerdiğini belirtmek gerekir.</p>

  <p class="block_9">Klasik edebiyat, sözü edildiği gibi ihtiyatlı bir şekilde de olsa, dilbilimsel ve retorik üstünlüğüyle dikkat çeker ve taklit edilir. Dil sanatlarının öğretiminin daima klasik edebiyat tutkusuyla bağlantılı olması bir rastlantı değildir. Gramer ve retorik alanındaki rehber tarzı eserler yoluyla klasik yazarlardan örnekler verilmeye devam edilir; Karolenj döneminde ise pagan örneklerin yerine alternatif olarak veya tamamlayıcı amaçla Kitabı Mukaddes’ten veya Hıristiyan yazarlardan örnekler sunma çabası görülür.</p>

  <p class="block_9">Ancak bir yandan sivil açıdan değeri keşfedilen gramer ve retorik alanıyla teoloji tartışmalarında giderek daha çok yer alan diyalektik alanını Hıristiyanlaştırma konusunda etkin çaba gösterilirken, diğer yandan yaratıcılıkları -VI. yüzyılda Virgilius Grammaticus’un örneğinde olduğu üzere- meta-gramer deneyleri ve araştırmaları açısından sundukları fırsatlardan dolayı dili konu alan sanatlar incelenmeye ve uygulanmaya devam eder.</p>

  <p class="block_9"><b class="calibre3">Hıristiyan</b> <b class="calibre3">şiiri</b></p>

  <p class="block_9">Erken ortaçağın edebi kültürü içerisinde yer alan farklı türden şiirler, pagan şiirinin en son büyük eserlerinin (VI. yüzyıl sonuna kadar) yanı sıra V ve VI. yüzyıllardan itibaren gelişmeye başlayan muhteşem Hıristiyan şiirini de içermeye başlar: Bunların arasında Afrika’da Dracontius (V. yüzyıl sonu); Galya’da Avitus (V-VI. yüzyıl) ve Venantius Fortunatus (y. 530-y. 600); italya’da Ennodius (474-521) yer almaktadır. Ancak İngiltere, Galler ve İrlanda’da olmak üzere, Kelt manastır ortamlarında bilmecelerden ve hem sözlüksel hem de sözdizimsel dilbilimsel denemelerden ilham alan bir şiir de gelişir; VII. yüzyılda İrlanda’da yazılmış <i class="calibre2">Hisperica famina [Batılı Vecizeler]</i> adlı ünlü bir derleme buna bir örnek teşkil eder. “Karolenj Rönesansı” sırasında tüm şiir türlerinde görülen güçlü dinamizm de yoğun bir şekilde klasik şiirden destek alır.</p>

  <p class="block_9">Ancak klasik unsurun yanı sıra erken ortaçağ edebiyatının çoksesliliği ve özellikle tarihyazımsal edebiyatla epik şiir, Germen halklarının efsanevi ve tarihi mirasının katkısıyla da zenginleşir; epik şiir hem “Barbar” hem de Hıristiyan özellikler taşıyan, unutulmaz bir başyapıt olan <i class="calibre2">Waltharius</i> (IX-X. yüzyıllar) ve-daha sonraki <i class="calibre2">Niblungenlied’le</i> doruğa ulaşır.</p>

  <p class="block_46"> </p>

  <p class="block_46"> </p>

  <p class="block_30">Kitabı Mukaddes’in Önemi</p>

  <p class="block_39">Hieronymus’un Vulgata’sı</p>

  <p class="block_9">Kutsal metini konu alan çeşitli edebi faaliyetler, erken ortaçağ edebiyatının daha etkin ve canlı olan diğer kutbunu oluşturur. Kitabı Mukaddes, metininin tanımlanmasını ve en doğru metinin tespit edilmesini amaçlayan filolojik araştırmalara ve geniş kapsamlı tercüme faaliyetlerine konu olur; Hieronymus’un IV ile V. yüzyıl arasında gerçekleştirdiği tercüme belirleyici önem kazanır ve bir miktar direnişle karşılaştıktan sonra kilisenin ana metini olarak kabul edilerek <i class="calibre2">Vulgata</i> [halk tarafından kullanılan metin] adını alır. Başka birçok edebi ifade şekli de Kitabı Mukaddes’in etrafında gelişir. Kitabı Mukaddes’in sürekli olarak okunması ve yorumlanması, bütün önemli aydınların yüzleşmek zorunda olduğu bir faaliyettir ve tefsir edebiyatının muazzam boyutu ve vaazların da en çok kutsal metinin yorumuna odaklanması bu durumun başlıca göstergesidir. Teolojik ve mistik edebiyat da hem Kitabı Mukaddes’e dayanır hem de Yeni Platonculuk başta olmak üzere farklı ve yabancı akımlardan beslenir. Antik ve pagan epos’un<sup class="calibre10"><sup class="noteref" id="back_note_24"><a class="calibre9" href="../Text/index_split_198.html#note_24" title="24">24</a></sup></sup> yerini alacak bir Hıristiyan epos’u oluşturma isteği, Kitabı Mukaddes’in metininde sonsuz bir konu dağarcığıyla ve Kitabı Mukaddes’te anlatılan tarihi ve dini olayları epik bir dille yeniden ele alan muhteşem şiirler yazma imkânıyla karşılaşır. Hem Latin hem de Bizans dünyasında ilahileri ve litürjiyi kapsayan ilahi yazımı da sürekli olarak Kitabı Mukaddes’ten beslenir.</p>

  <p class="block_39">Gerçeği yorumlamak için bir anahtar</p>

  <p class="block_9">Kitabı Mukaddes’in okunması ve yorumlanması, gerçeğin okunması ve yorumlanması için de bir anahtar sunar. Nitekim kutsal metinin sadece kelime anlamıyla ve tarihi açıdan değil, bazen mecazi, bazen ahlaki, bazen de anagojik olmak üzere, alegorik açıdan da çoğul anlamlar içerdiğine inanılır. Tanrı’nın yazdığı diğer kitap olan Doğa da, kendi anlamlarını aşan ve inanç hakikatlerini, ilahi gizemleri ve ruhani gerçekleri ileten araçlar olarak yorumlanması gereken simgeler bütünü şeklinde algılanır. Ancak bu simgeler aynı zamanda ahlaki bir anlamla da yüklenebilir ve örnek olarak alınması gereken doğru ve iffetli davranışların veya kaçınılması gereken suçların ve günahkâr davranışların simgesel temsilini sunabilir.</p>

  <p class="block_39">Alegori yaklaşımı</p>

  <p class="block_9">Doğanın gerçekliğine gösterilen bu alegorik yaklaşım, Yunanca <i class="calibre2">Physiologos’tan</i> (III. yüzyıl) ortaçağda giderek yayılan ansiklopedilere, <i class="calibre2">bestiarium</i> (hayvan kitapları), <i class="calibre2">herbarium</i> (kurutulmuş bitki koleksiyonları) ve <i class="calibre2">lapidarium</i> (eski taş anıt koleksiyonları) gibi eserlere kadar bütün “doğalcı” edebiyatın ana özelliğidir. Kutsal metinlere dayalı alegoriden farklı olmasına rağmen “doğalcı” ve “ansiklopedik” alegori de Kitabı Mukaddes’ten iki tür ilham alır ve meşruiyet kazanır: Bunlar kutsal metinlerden “gerçek dünya”ya uzanan alegorik yorum ile doğalcı incelemeler için daima bir başlangıç noktası oluşturan kutsal kelimedir. Doğanın gerçekliğini tanıma isteğinin, kutsal metinin daha iyi yorumlanması ve kavranmasını sağlaması dışında kendi başına bir meşruiyeti yoktur. Nitekim Kitabı Mukaddes’te sözü geçen hayvanları, bitkileri, mekânları, doğal ve coğrafi gerçekleri anlamak için onları alegorik yoruma tabî tutmak gerekir, bu da doğalcı edebiyatın gerekliliğinin ve meşruiyetinin temelini oluşturur.</p>

  <p class="block_39">Azizlerin yaşamları</p>

  <p class="block_9">Bu dönemde edebiyatta ve ikonografide olağanüstü olana çok yoğun olarak gösterilen eğilimin de, başlangıç noktası olmasa da, kıyas ve daimi meşruiyet kaynağı Kitabı Mukaddes’te yatar. Ruhların diğer dünyadaki durumunun tasvirini ele alan düşsel edebiyatın Kitabı Mukaddes’teki Paulus’un <i class="calibre2">raptus veya</i> vecdini ve Yuhanna’nın <i class="calibre2">Vahiy’</i>ini temel alması da bir rastlantı değildir.</p>

  <p class="block_9">Kitabı Mukaddes’teki örnekler ve özellikle İsa’nın örnek alınması, azizlerin yaşam hikâyelerinin yazılmasına da temel teşkil etse de, bu tür, din ve eğitim ihtiyaçları açısından uygun örnekler içermeli, dolayısıyla da farklı tarihi ve kültürel şartlara kolaylıkla uyarlanabilmelidir.</p>

  <p class="block_9">Hem pagan geleneğini hem de halkın ahlaksızlığını ifade ettiği için başlangıçta Hıristiyan yazarların karşı çıktığı tiyatro da, zamanla kutsal metinin uygun bir şekilde kaynağından alınıp sahnelenmesi, yayılması ve nüfuzunu uygulaması için bir araç haline gelir. Bu arada litürji de giderek kutsal tiyatro ortamına uyarlanır.</p>

  <p class="block_60"><span class="text_32"><br class="calibre15" id="calibre_pb_119" /></span></p>
</body>
</html>
