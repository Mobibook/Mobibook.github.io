<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942832">Roma Kilisesi ve Papaların Dünyevi Gücü</p>

  <p class="block_6">Marcella Raiola</p>

  <p class="block_19"> </p>

  <p class="block_19"> </p>

  <p class="block_31">Kilisenin yönetimine verilen miraslar ve bağışlar kısa sürede muazzam bir servet oluşturur ve bu servet piskoposlar tarafından idare edilir. Patrimonium Petri [Petrus’un Mirası] hayır işlerinin yanı sıra özellikle Barbar göçleri sırasında giderek daha az etkili olan, hatta yok olan devlet müdahalelerini yerine getirmek için kullanılır. Bu süreç, kayda değer bölgesel istikrar ve giderek artan siyasi güce sahip bir Papalık Devleti’nin doğuşuyla sonuçlanır.</p>

  <p class="block_46"> </p>

  <p class="block_46"> </p>

  <p class="block_49"><span class="text_13">Cathedra Petri</span> <b class="calibre13">ve “Papalık Politikası”</b></p>

  <p class="block_9">Günümüzde, kilisenin yoksullara yönelik misyonundan ve Hıristiyanlığı yayma görevinden vazgeçişi ve <i class="calibre2">civitas terrena’nın [dünyevi toplum]</i> değerleriyle yakınlığı akla getirdiği için hemen her zaman katı ahlaki bir hükümle bağdaştırılan “dünyevi güç” terimi tarih boyunca semantik değerler ve oldukça belirsiz siyasi içerikler kazanmıştır. “İmparatorluk Kilisesi Çağı’na; yani artık muzaffer olan Hıristiyan toplumunun iktidar sistemine dahil olmak ve seçimlerini yönlendirmek için kendi değerlerini kabul ettirmeye başladığı döneme girilirken, Constantinus (y. 285-337) artık pekişmiş olan kilise hiyerarşisine daha sonra uygulamaya başlayacağı iktidarının temelini oluşturacak bir dizi ayrıcalık tanır ve iktidarlarını meşrulaştırmış olur.</p>

  <p class="block_9"><i class="calibre2">Vacatio muneris publici [resmi görevlerden muaf olma]</i> (bkz. <i class="calibre2">Codex Theodosianus,</i> XII: 1, 163), miras kalan mallara el koyma hakkı, piskoposların yargıçların yetki alanına rakip olan sivil yetki alanı (bkz. ufak çaplı avukatların cehaletini kınayan ve dava aşamalarının revizyonu ile yasama metinlerinin seçiminde imparatorluğun müdahalesine çağrıda bulunan Ammianus Marcellinus’un <i class="calibre2">Res Gestae’sı,</i> XXX, XXXXI), kilisenin toplumsal ve siyasi faaliyetlerine destek sağlar. Kilise sistemi içerisinde itibarı büyük olan, genelde halk tarafından seçilen ve çoğunlukla senatonun (batıda) veya çevre aristokrasisinin (doğuda) içinden gelen piskoposlar çok büyük mülkler yönetirler. III. yüzyıldan itibaren şehirlerdeki kiliseler, gayrimenkul ile Hıristiyanlığı kabul edenlerin hatırı sayılır miraslarını edinme hakkına sahip olmaya başlar. Ciprianus, (y. 200-258) <i class="calibre2">Cathedra Petri [Petrus’un Tahtı]</i> formülünü geliştirerek kilisenin ekonomik krizden ve Barbar göçlerinden büyük zarar gören topraklarda gerçekleştirdiği yardım faaliyetlerini kurumsallaştırmış olur.</p>

  <p class="block_9">I. Theodosius (y. 347-395) tarafından 380 tarihli Thessaloniki Emirnamesinde Ortodoks inancının temsilcisi olarak belirlenen Papa Damasus (y. 304-384), iktidarlar arasında aracılık yaparak ve diplomatik faaliyetler yürüterek “Papalık politikasını” ilk başlatandır. Okullardaki gerileme, piskoposları Yunan-Roma kültürünün en güçlü savunucuları haline getirir ve bu kültürün hukuki ve teorik değerleri Barbarlara aktarılır. Vizigotlar ve Franklarla olduğu üzere piskoposlarla yeni krallar arasındaki karşılıklı ilişkilerin barışçıl ve uzun süreli olarak gerçekleştiği yerlerde Batılı yönetimler başarı elde eder -örneğin Clovis (y. 466-511) paganizmden Hıristiyanlığa geçer, ama diğer Barbarlar Aryan olmalarını kimliklerinin işareti olarak kullanır- oysa bu kaynaşmanın olmadığı yerlerde yönetim krize girer (Gotlar, Vandallar, Longobardlar). Aslında İtalya örneğinde, İtalya’nın Roma-Germen ulusu olarak gelişmesinin karşısına çıkan engeller arasında Roma’nın evrenselci misyonu (ve iddiası da) vardır.</p>

  <p class="block_46"> </p>

  <p class="block_46"> </p>

  <p class="block_30">Laurentius Bölünmesi ve Kilise Mülkleri</p>

  <p class="block_39">Aynı anda seçilen iki papa</p>

  <p class="block_9"><span>VI. yüzyılda,</span> <span class="calibre2">gremio civilitatis’te</span> <span>[uygarlığın kucağında] (Ennodius,</span> <span class="calibre2">Panegirico 11,</span> <span>M.G.H. A.A. 7, ed. F. Vogel, 1961) yani gençliğinde rehin tutulduğu Bizans’ta eğitim almış, dolayısıyla da aristokrasiye ve piskoposlara büyük saygı besleyen Theodoric’in döneminde (y. 451-526,</span><span class="text_"><img alt="Image" class="calibre6" src="../Images/image-4.jpg" /></span><span>&gt; 474) “Laurentius bölünmesi” adı verilen ve üzücü sonuçlar doğuracak bir olay gerçekleşir ve Bizans İmparatorluğuyla sıkı bir doktrin ihtilafı yaşayan Roma Kilisesi’nin içindeki tüm çelişkiler ortaya dökülür. Katolik aristokrasinin adayı Symmachus (?-514,</span><span class="text_"><img alt="Image" class="calibre4" src="../Images/image-2.jpg" /></span><span class="text_">&gt;</span> <span>498) ile seküler ve Bizans yanlısı Roma aristokrasisinin adayı Laurentius (498-506 arası rakip papa) 498’de, aynı anda papa seçilirler. Theodoric bu durum karşısında tarafsız davranır ve müdahale etmekten kaçınır. Ancak rakiplerinin sıradışı bir prosedürle utanç verici suçtan yargılamak istediği Symmachus’un meşru papa sayılması gerektiğine karar veren bir konsilin toplandığı 506 yılına kadar şiddetli çatışmalar kamu düzenini ciddi derecede bozar.</span></p>

  <p class="block_9">Laurentius taraftarlarının iddialarının ardında, Gotların Bizanslılar tarafından kovulması (birçokları tarafından arzulanır) ve çoğunlukla kiliseyle aralarının açılmasından kaçman asillerin bağışladığı gayrimenkullerden oluşan kilise mülklerinin idaresinde piskoposların özerkliğinin sınırlandırılması gibi birçok mesele yatar. Bu bölünme sırasında her iki taraf, iddialarının temellerinin Constantinus dönemine uzandığını ispatlamak için apokrif iftira yazıları yayımlar. Bu sahte belgelerin arasında yer alan <i class="calibre2">Constitutum Silvestri,</i> daha da ünlü olan <i class="calibre2">Constitutum Constantini</i> için bir temel oluşturacaktır.</p>

  <p class="block_46"> </p>

  <p class="block_46"> </p>

  <p class="block_30">Gregorius Magnus’un Papalığı ve Papalık Devleti’nin Doğuşu</p>

  <p class="block_39">Papanın devlet iktidarına vekâlet etmesi</p>

  <p class="block_9"><span>Gregorius Magnus (y. 540-604,</span><span class="text_"><img alt="Image" class="calibre4" src="../Images/image-2.jpg" /></span><span>&gt; 590), Longobardların baskısı altında, sonradan haleflerinin doğal bir şekilde egemenliğini üstleneceği gerçek bir Papalık Devleti yaratan papadır. Kuşatma, katliam ve yağmalamaların neden olduğu olağanüstü hal ile Justinianus’un (481?-565) yeniden fethettiği, ama idare etmediği İtalya’daki Bizans valisinin güçsüzlüğü birleşince, papa devlet iktidarına vekâlet etmek, idari görevleri yerine getirmek ve erzak temini için pazarlık yapmak zorunda kalır. Böylece Roma’daki piskoposluk merkezi de</span> <span class="calibre2">pleno iure [tam yetkiyle]</span> <span>bir siyasi kurum haline gelir. Gregorius 595 yılında. Roma ile Ravenna’yı tehdit eden Dük Ariulf’un geri çekilmesi için imparator namına pazarlık yapar, ona yüksek miktarda para önererek valiye de bundan sonra yağma tehditleri karşısında nasıl bir stratejinin benimsenmesi gerektiğini göstermiş olur.</span></p>

  <p class="block_9"><span>Gregorius Magnus’un döneminde</span> <span class="calibre2">Patrimonium Petri</span> <span>Roma ile civarındaki bölgeler için tek geçim kaynağını oluşturur. Gregorius, kilisenin Sicilya, Campania ve Calabria’da sahip olduğu geniş toprakların gelirlerini</span> <span class="calibre2">conductores’</span><span>lerden alır ve hesaplarını kontrol eder, verimliliği artırmak ve yardım, tadilat ve Hıristiyanlığı yayma faaliyetlerini finanse etmek için stratejiler geliştirir. İnziva eğilimine rağmen gayet yetenekli bir ilahiyatçı ve düşünür olan Gregorius; kiliseye maddi, kuramsal ve disipliner düzeyde hizmet verir. Faaliyetleri Bizans Sezar-Papacılığına karşı bir tepki değildir sadece; Gregorius, Barbarları ilahi takdirin tarih planına dahil ederek onları inanca yaklaştırmaya başlar. Önce Kral Authari’nin (?-590), sonra Kral Agilulf’un (?-616,</span><span class="text_"><img alt="Image" class="calibre6" src="../Images/image-4.jpg" /></span><span>&gt; 590) karısı olan Theodolinda (?-628) 603 yılında Hıristiyanlığı kabul ederek oğlu Adaloald’ı vaftiz ettirir, ama yine de tahta ardı ardına Aryan ve Hıristiyanlara zulüm uygulayan birçok kral çıkmaya devam edecektir.</span></p>

  <p class="block_46"> </p>

  <p class="block_46"> </p>

  <p class="block_30">Sutri Bağışı ve Papa İktidarının Siyasi Açıdan Meşrulaştırılması</p>

  <p class="block_39">Papalık devletinin ilk çekirdeği</p>

  <p class="block_9"><span>Liutprand, (?-744) Longobardlarla Romalıların birleşmesi için çabalar ve Longobardlara Hıristiyanlığı kabul ettirme sürecini tamamlar. Ikonoklazm dönemindeki ithilâfın neden olduğu gerilim ortamından yararlanarak İtalya’daki Ravenna eyaleti ile Pentapolis’te ilerlemeye başlar. Roma kapılarına ulaştığı zaman karşısına çıkan II. Gregorius (669-731,</span> <span class="text_"><img alt="Image" class="calibre4" src="../Images/image-2.jpg" /></span> <span class="calibre2">&gt;</span> <span>715) onu bu toprakları iade etmeye ikna eder. Ancak Sutri Şatosu “Kutsal Petrus ve Paulus’a,” yani kiliseye bağışlanır (728) ve hem papalık devletinin ilk çekirdeğini hem de papaların “dünyevi gücünün” somut temelini atar. Aslında önceden de birçok bağış yapılmasına rağmen Sutri Bağışına atfedilen önem, Papalığın bir bölgenin idaresindeki hakkının siyasi açıdan tanınmasını da beraberinde getirmesinden ileri gelir. Ancak Hıristiyan Roma’nın misyonunun “evrenselliği”nden ve faaliyetlerini sadece İtalya’yla sınırlama konusundaki isteksizliğinden, ulusal anlamda bir iktidarın doğması için uygun ortam oluşmaz.</span></p>

  <p class="block_46"> </p>

  <p class="block_46"> </p>

  <p class="block_30">Kilisenin “Seküler Kolu” Franklar ve Kutsal Roma İmparatorluğu</p>

  <p class="block_9"><span>Roma’nın</span> <span class="calibre2">caput ecclesiae [Kilisenin başı]</span> <span>olarak rolünün ekümenikliği, Frankların önce Papa II. Stepbanus’un (?-757,</span> <span class="text_"><img alt="Image" class="calibre4" src="../Images/image-2.jpg" /></span><span class="calibre2">&gt;</span> <span>752) teşvikiyle Astolf’a (?-756) karşı, sonra da I. Hadrianus’un (?-795,</span> <span class="text_"><img alt="Image" class="calibre4" src="../Images/image-2.jpg" /></span><span class="text_">&gt;</span> <span>772) teşvikiyle Desiderius’a (?-y. 774) karşı İtalya’ya müdahalesinin başlıca nedenini oluşturur. Franklar Longobardlardan daha dindar değildi; dolayısıyla papaların yardım çağrısı,</span> <span class="calibre2">Cathedra Petri’nin</span> <span>egemenliğini muhafaza etme, daha doğrusu kabul ettirme amacı taşıyan, tamamıyla siyasi-stratejik bir eylem olarak görülür. Şarl Martel’in (684-741) oğlu ve halefi Pépin (y. 714-768), sonradan Frizonlar tarafından şehit edilecek olan misyoner Aziz Bonifacius (672/675-754) ile Papa Zacharias (?-752,</span> <span class="text_"><img alt="Image" class="calibre4" src="../Images/image-2.jpg" /></span><span>&gt; 741) tarafından kutsal yağla kutsanır ve Frank krallarının resmi seçim sorumluluğunu onlara yüklemiş olur.</span></p>

  <p class="block_9">Bu simgesel jestle Pépin, kilisenin seküler kolu olmaya aday olur ve karşılığında ilahi haklara sahip kral unvanını elde eder. Papa II. Stephanus ise Longobardlara karşı askeri yardım istediği bir görüşmede Pépin’in oğulları Carloman’ı (751-771) ve Şarlman’ı (742-814) kutsal yağla kutsar.</p>

  <p class="block_29">Constitutum Constantinii</p>

  <p class="block_9">Pépin’in Luni-Monselice hattının güneyindeki toprakları papaya teslim etmeye karar verdiği sanılır; papanın, yenmeye çalıştığı Barbarlardan toprak kabul etmesinin eleştirilmemesi için Sutri Bağışı’nın Büyük Constanutinus’a atfedildiği ünlü Constitutum <i class="calibre2">Constantinii’</i>nin de burada yazıldığı söylenir. Bu belgenin hakiki olmadığı, onu dilbilim ve üslup açısından sıkı bir analize tabî tutan büyük hümanist ve filolog Lorenzo Valla (1405-1455) tarafından ortaya çıkarılıp kanıtlanacaktır. Astolf’un yenilgiye uğratılmasından sonra, saygılı ve diyaloga yatkın bir papa olan Desiderius’un tahta çıkışıyla durum istikrar kazanır gibi görünür. Şarlman, Longobard kralının kızıyla evlenir, ama kralın diğer kızıyla evli olan kardeşi Carloman’ın ölümü üzerine onu boşayarak çocuklarıyla beraber İtalya’ya geri gönderir. Desiderius’un başlattığı saldın sonrasında Papa I. Hadrianus, Şarlman’dan yardım ister; Longobardları yenen Şarlman aristokrasisiyle bu bölgeyi kolonileştirerek, özerk iktidar kavramıyla (yetkilerin ve özelliklerin bölünebilirliği) beraber feodalizm adıyla bilinen sisteme yol açacak olan vasal-<i class="calibre2">beneficium</i> ilişkilerini İtalya’ya “ihraç eder.”</p>

  <p class="block_39">Şarlman’ın III. Leo tarafından taçlandırılması</p>

  <p class="block_9"><span>Kültürlü keşişler ve piskoposlar, Roma iktidarının evrensel boyutunu Şarlman’a telkin ederler. Tartışmalı Papa III. Leo (y. 750-816,</span><span class="text_"><img alt="Image" class="calibre4" src="../Images/image-2.jpg" /></span><span class="text_20">&gt;</span> <span>795) Şarlman’ı (742-814) 800 yılında Romalıların imparatoru olarak taçlandırarak Kutsal Roma İmparatorluğu’nun doğuşunu onaylamış olur. Böylece kilise, ekümenik iktidarın tek meşrulaştırıcı kaynağı olarak tasdik edilir. Sonraki yıllarda piskoposların yerine getirdiği sivil görevler misyonu riske atar hale gelecek, Şarlman’ın karizmasının ve piskoposlarla devlet yetkililerinin eğitimini amaçlayan ileri görüşlü kültür politikalarının garantilediği görevlerin işlevsel osmozu imparatorluk iktidarı ile kilise hiyerarşisinin yüksek düzeyli temsilcileri arasında ideolojik ve siyasi egemenlik için amansız bir mücadeleye dönüşecektir.</span></p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Roma Kilisesi’nin Yükselişi,</i> s. 146; <i class="calibre2">İmparatorlar ve Ikonoklazm,</i> s. 177</p>

  <p class="block_47"><b class="calibre3">Görsel Sanatlar:</b> <i class="calibre2">İktidar Mekânları,</i> s. 704; <i class="calibre2">Roma’da Figüratif Sanat, s.</i> 709</p>

  <p class="block_55" id="calibre_pb_30"> </p>
</body>
</html>
