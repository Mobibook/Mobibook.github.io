<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942858">Evcil, Yabani ve Hayali Hayvanlar</p>

  <p class="block_6">Amalia Papa Sicca</p>

  <p class="block_19"> </p>

  <p class="block_19"> </p>

  <p class="block_9"><i class="calibre2">Erken ortaçağ kültüründe gerçek hayvanlar ile hayali hayvanlar arasındaki fark, bilimsel veya zoolojik bir analiz sonucu ortaya çıkacak farktan çok daha belirsizdir, çünkü gerçek hayvan dünyası konusunda bilgi edinme imkânsızlığı sonucunda bazen hayali bir hayvan gerçek bir hayvana benzeyebiliyordu ve bu olguyu doğrudan veya dolaylı bilgilerle doğrulamak mümkün değildi. Eğitici ve alegorik özelliğe sahip kitaplar olan ve bilinen tüm hayvanların fiziksel görünümünü, davranışlarını ve ilgili sembolizmini içeren</i> bestiarium<i class="calibre2">lar</i>, <i class="calibre2">ikonografi ve metin açısından temel kaynak teşkil eder.</i></p>

  <p class="block_46"> </p>

  <p class="block_46"> </p>

  <p class="block_30">Bestiarium</p>

  <p class="block_39">Sembolik ve olağanüstü değere sahip kataloglar</p>

  <p class="block_9"><i class="calibre2">Bestiarium,</i> gerçek ve hayali hayvanları ve onların davranışlarını tarif eden inceleme kitaplarıdır. Ancak bu etolojik özelliklerinin yanı sıra daha da önemli olan, bu kitapların hayvanlara atfedilen simgesel değeri, ahlaki açıklamaları ve Kutsal Kitap kaynaklı bilgileri konu almasıdır. Ortaçağ <i class="calibre2">bestiarium</i> kitaplarının en önemlisi, II. yüzyılda veya III. yüzyıl başlarında, muhtemelen İskenderiye’de isimsiz bir yazar tarafından Yunanca yazılmış, sonradan çeşitli dillere ve V. yüzyıldan itibaren Latinceye tercüme edilmiş olan <i class="calibre2">Physiologos’tur:</i> Hayvanların dini ve simgesel açıdan yorumlanmasına (örneğin hayvanlar kralı aslan, İsa’yla ilişkilendirilir) yardımcı olan birçok <i class="calibre2">bestiarium,</i> 48 bölümden oluşan Latince <i class="calibre2">Physiologus’tan</i> ilham alır. <i class="calibre2">Bestiarium</i> kitaplarında, evcil ve yabancı hayvanların yanı sıra destan ve efsanelerde anlatılmış hayali hayvanlara da yer verilir. Bunların arasında yer alan korkunç hayvanlar farklı bir kategoriye aittir, çünkü korkunç olarak nitelenmeyen hayvanlara atfedilen ve genelde çelişkili veya muğlak olan dini-simgesel değerler onlara pek atfedilmez.</p>

  <p class="block_9">Bu bağlamda erken ortaçağ <i class="calibre2">bestiarium</i> kitaplarından biri olan, VII. yüzyıla ait <i class="calibre2">Liber monstrorum de diversis generis’ten</i> (ed. F. Porsia, 1976) söz etmek gerekir; burada korkunç hayvanlar tarif edilirken, ahlaki yönden olağanüstü yönleri vurgulanmıştır.</p>

  <p class="block_9">Balıklar özel olarak ele alınmış olup ikonografide geniş yer verilmiş, bilimsel ve sembolik araştırmalarda ayrıca konu edilmişlerdir. Tüm <i class="calibre2">bestiarium</i> kitaplarında hayvanların tarifinin yanı sıra ilgili ikonografisi yer alır; zarif süslemeli kitaplar, mozaik, dokuma, resim ve heykel eserleri dahil olmak üzere ikonografi, ortaçağ sanatında önemli bir referans noktasını oluşturur.</p>

  <p class="block_46"> </p>

  <p class="block_46"> </p>

  <p class="block_30">Evcil Hayvanlar</p>

  <p class="block_9">Evcil hayvanlar, geç antik dönemde ve erken ortaçağda meskûn kırsal bölgelerde, derebeylerinin alanları içinde yaşayan, halkla temas içinde olan, güçlerinden/hizmetlerinden yararlanılan (örneğin eşek, at ve öküzler), beslenmenin temelini oluşturan (örneğin tavuk, küçükbaş hayvanlar, domuzlar ve tüm kasaplık hayvanlar) veya eğlence ve dostluk sunan (Örneğin köpek ve kediler) hayvanlardır.</p>

  <p class="block_9">Özel bir konumu olan kedi genelde yoksullukla bağdaştırılır, çünkü ne kadar fakir olursa olsun, bir kediye bakamayacak kimse yoktur. Johannes Diaconus’un (?-882), Gregorius Magnus’u (y. 540-604) konu alan Vita’da sözünü ettiği inzivaya çekilen bir keşişin bir kediden başka hiçbir şeyi yoktu. Kedi, erken ortaçağdan beri aynı zamanda masalsı zenginliklerin kaynağıdır ve günümüze kadar ulaşmış olan <i class="calibre2">Çizmeli Kedi</i> öyküsünün kökeni erken ortaçağ dönemindeki bazı benzer öykülere dayanır. Ayrıca tek tek hayvanları tanımlayan ikili -olumlu/olumsuz- bağdaştırmalar söz konusudur: Bu örnekte kedi-yoksulluk, kedi-şans anlamlarına, kedinin vahşi bakışlı, parlayan gözleri, elektriklenen tüyleri gibi özelliklerine bağlı olarak Şeytani kedi kavramı da eklenir. Ayrıca kıtlık dönemlerinde kedi de, köpek ve fareler gibi, son çare olarak başvurulacak bir besin kaynağıdır.</p>

  <p class="block_9">Antikçağlardan beri evcil bir hayvan olan köpek de erken ortaçağ döneminde ev hayvanı ve av ortağı olarak saygı görürken her ne kadar aşırı yoksulluk ve açlık durumlarında onun eti de yense, monastik kültürde, başka hayvanları yediği için pis bir hayvan olarak kabul edilir.</p>

  <p class="block_39">Yenen hayvanlar</p>

  <p class="block_9">Beslenme alanında yararlanılan evcil hayvanların en önemlisi domuzdur, çünkü bilindiği üzere, hiçbir yeri israf olmaz, tüm yemeklerin vazgeçilmez temeli olan yağı sağlar ve ormanlar için bir ölçü birimidir, çünkü ormanların büyüklüğü, içinde otlayabilen domuzların sayısına göre değerlendirilir. Domuzun yanı sıra onu yetiştiren domuz çobanı da çok önemlidir ve diğer serilere göre daha yüksek bir ücret alır.</p>

  <p class="block_9">Beslenme için yararlanılan evcil hayvanlar arasında koyunlar, keçiler, kuzular ve daha az kanlı ve beyaz etlerinden dolayı hafif bir beslenmeye daha uygun bulunarak manastır cemaatleri tarafından tercih edilen tavuk, kaz ve ördekler vardır.</p>

  <p class="block_9">Erken ortaçağda kazlar da önce Doğu geleneği, sonra da Hıristiyan geleneğindeki varlığından dolayı özel bir sembolik değere sahiptir Campidoglio kazlarıyla ilgili ünlü öyküden dolayı, antikçağda kuğuyla karıştırılan kazlara yüzyıllardan beri bir bekçilik görevi atfedilir. Kazlar Tours piskoposu Aziz Martin’in (y. 315-y. 397) dostu ve muhafızlarıdır ve XI. yüzyılda Kudüs’e giden hacılara rehberlik eder. Ama yabani kaz, bir doğan tarafından yaralanıp önce genç Chretien de Troyes’un (aktif olduğu yıllar 1160-1190) Perceval’ini, sonra da Wolfram von Eschenbach’ın (y.1170 - y.1220 ca.) Parzival’ını büyüleyen beyaz kuştur.</p>

  <p class="block_39">Yük ve ulaşım hayvanları</p>

  <p class="block_9">Bir yük ve ulaşım hayvanı olan eşek de erken ortaçağ kültüründe simgesel değere sahiptir; tüm kırsal toplumlarda var olup gücünden yararlanılır ve alt sınıflarda kasaplık et olarak da kullanılır. Sabırlı ve alçakgönüllü olan eşek, Kutsal Aile’ye Mısır’dan Kaçış’ta eşlik etmiştir, ama inatçı ve dik kafalı oluşuyla da çokanlamlılığı temsil eder. Antikçağda binek hayvanı olarak kullanılıp sonradan yerini ata bırakan eşek (ve ona benzeyen yaban eşeği) ortaçağda anlatılan birçok halk hikâyesinin kahramanıdır Ortaçağ <i class="calibre2">bestiarium</i> kitaplarında, eşeklerin uysallığından söz edilir ve inatçılık veya Şeytani bir tını taşıyan anırması gibi olumsuz özellikleri sadece yabani eşeklere atfedilir.</p>

  <p class="block_9">Gündelik yaşamda var olan atlar çok sayıdaki işlevlerinden dolayı daha asil sayılır ve çok saygı görür. Aristokrasinin tercih ettiği spor olan av sırasında öncelikli bir ortak olup, savaşlarda da gerçek bir güç oluşturan atlar şövalye yaşamın doğal simgesidir ve sadece işlevlerini yerine getiremeyecek kadar yaşlandıkları veya zayıf düştükleri zaman kasaplık et olarak kullanılırlar.</p>

  <p class="block_9">VI ve VII. yüzyıllarda varlıkları pek belgelenmemiş olan büyükbaş hayvanlar yabani haldedir ve daha sonra ahırlarda beslenecek olanlardan daha küçüktür. Nitekim <i class="calibre2">casae bubulcariciae</i> adı verilen ve tarlaların sürülmesi için gerekli olan öküzlerin yetiştirildiği ilk tarım malikânelerinin varlığına VII. yüzyılda rastlanır. IX ila X. yüzyıllarda tarım malikâneleriyle manastırlar yeni ihtiyaçlar (süt, ulaşım, tarlaların sürülmesi) temelinde ahırlarındaki büyükbaş, hayvan sayısını artırırlarsa da, öküz, inek ve boğaların sayısı küçükbaş hayvanların sayısına göre daha azdır.</p>

  <p class="block_46"> </p>

  <p class="block_46"> </p>

  <p class="block_30">Yabani Hayvanlar</p>

  <p class="block_9">Domuzun yakın akrabası olan yabani domuz ormanda yaşar, palamut ve kök yer ve yazın susuzluğunu giderebilmek için bataklıklarda yaşamayı sever, ayrıca etinin lezzetinden dolayı avcıların tercih ettiği hayvanlardan biridir.</p>

  <p class="block_9">Aslan, kurt, ayı, geyik ve panterler en ilginç yabani hayvanlar arasındadır, çünkü fiziksel ve davranışsal özelliklerine genelde simgesel-alegorik değerleri eşlik eder.</p>

  <p class="block_39">Aslan</p>

  <p class="block_9">Romalılar zamanından beri avlanan, saldırganlığından korkulan ve yok edilmeye çalışılan aslan erken ortaçağda, “hayvanlar kralı” olarak tarif edildiği ve simgesel olarak İsa’yı temsil ettiğinin belirtildiği <i class="calibre2">Physiologus</i> sayesinde tanınır. Aslanın insan tarafından yakalanmamak için kuyruğuyla sildiği izleri, insanların günahlarını silmek için yeryüzüne inen İsa’nın simgesidir. Bu alegori ona bütün diğer vahşi hayvanlar üzerinde üstünlük atfeder ve bu asalet, onu öldürülmüş bile olsa asil bir konumda gösteren ikonografiye yansır. Ortaçağ armalarına dahil edilen aslan ilk olarak XII. yüzyılda, bu hayvanın hem simgesini hem de adını alan Aslan Yürekli Richard (1157-1199) armasında kullanılır.</p>

  <p class="block_9">Panter <i class="calibre2">Physiologus’ta</i> tatlılığı ve baştan çıkarıcılığıyla tasvir edilir, İsa’nın Yeniden Dirilişi’nden önce mezarda üç gün yatmasına benzetilen üç günlük kış uykusundan uyandığında panterin nefesinin baharat koktuğu anlatılır.</p>

  <p class="block_39">Kurt</p>

  <p class="block_9">Kurdun acımasızlık simgesi oluşu beslenmek için insan gibi ava çıkmasından ve bunun için bütün saldırganlığını harekete geçirmesinden ileri gelir. Rothari’nin (22 Kasım 643) emirnamesinin bazı bölümlerinde insanlar ile hayvanlar arasındaki ilişkiler yeniden düzenlenir ve kurtlarla diğer yabani veya evcil hayvanların çalınması veya öldürülmesi durumunda verilecek para cezaları belirtilir. Kurtlar ve ayılar insanlar tarafından en çok korkulan hayvanlardır, ancak kurtlar geçmişte kalmış davranışsal benzerliklerden dolayı insanlara en yakın görülen hayvandır.</p>

  <p class="block_39">Ayı</p>

  <p class="block_9">Ayılar, bazı azizlerin yaşam hikâyelerinde yer alır; örneğin efsaneye göre, Aziz Gali (y. 554-627/628) manastırını inşa etmek için gerekli olan ahşabı bir ayıdan teslim alır; Gregorius Magnus’un yazdığı azizlerin yaşam öyküsüne göre de Piskopos Aziz Cerbonius ayıları evcilleştirmesini bilir.</p>

  <p class="block_9">Bu örneklere X ve XI. yüzyıllarda Germen destan ve efsanelerinde söz edilen savaşçı ayılar, takımyıldızların arasında yer alan Büyük Ayı ve armalara dahil edilen ayı simgesi eklenebilir.</p>

  <p class="block_9">VII-VIII. yüzyıllara uzanan epik romanın kahramanı Beowulf’un adı “arıların kurdu” anlamına gelir; dolayısıyla muhtemelen “ayı” demektir, çünkü ayılar bal sever (o dönemde vahşi hayvanları birbirine karıştırmak kolaydı).</p>

  <p class="block_9">Aristoteles’in <i class="calibre2">(Hayvanların Tarihi,</i> MÖ IV. yüzyıl) ve Plinius’un <i class="calibre2">(Naturalis historia,</i> I. yüzyıl) sözünü ettiği, ayıların şekilsiz doğan yavrularını şefkatle yalayarak şekil kazandırıyor olduğu görüşü erken ortaçağ alegorilerinde yeniden ele alınır ve insanın ruhani anlamda eksik doğup vaftizle tamamlandığına dair Hıristiyanlık inancını yansıtır.</p>

  <p class="block_9">Ormanların işlenmemiş alanlarında yaşayan ve daha az tehlikeli olmalarına rağmen hayvan yetiştiricileri için tehdit oluşturan bazı hayvanlar vardır. Bunların arasında sansar, gelincik, samur ve ortaçağ <i class="calibre2">bestiarium</i> kitaplarında kurbanlarını hileyle yakalayıp öldüren Şeytanın simgesi olarak söz edilen tilki yer alır.</p>

  <p class="block_39">Geyik</p>

  <p class="block_9">Geyik büyük boyutlarıyla vahşi hayvanlar arasında özel bir yere sahiptir: Çok arzulanan bir av hayvanı olup avın simgesi haline gelir. Rothari emirnamesinde katı yasalarla korumaya alınan geyik her yerde yaygındır, hem krallar ve şövalyeler tarafından av için yetiştirilmiş <i class="calibre2">molossus</i> adı verilen kocaman köpeklerle, hem de kaba ve ilkel insanlar tarafından avlanır ve ölüsü zaferin ödülü olarak görülür.</p>

  <p class="block_9">Erken ortaçağda av, ormanların dışında yaşayan insanlar tarafından, sayıca kendilerinden çok daha fazla olan tüm vahşi hayvanlara yönelik olmakla birlikte çok da yaygındır. Saldırılardan korunma ile beslenmek için gerekli olan eti bulma ihtiyacından dolayı av hayatta kalmak için elzem bir araçtır.</p>

  <p class="block_9">Ancak geyikler erken ortaçağda avın yanı <i class="calibre2">sıra</i> Hıristiyan sembollerinin ilk defa kök salmaya başladığı 42. <i class="calibre2">İlahi’de</i> ve <i class="calibre2">Güneş İlahisi’nde</i> yer alır ve Tanrı için yanıp tutuşan ruhu ve ruhani yolculuğu temsil eder. Nitekim Aristoteles’in (MÖ 384-322) <i class="calibre2">Physiologus’ta,</i> Plinius’un da (23-79) XI. yüzyıl tarihli <i class="calibre2">Cambridge Bestiarium’u</i> kitabında yer alan yazılarında geyiklerin İsa’yı temsil etme özelliği ile farklı yönleri sunulur ve bu hayvan ortaçağ din kültürünün ikonu haline getirilir.</p>

  <p class="block_46"> </p>

  <p class="block_46"> </p>

  <p class="block_30">Hayali Hayvanlar</p>

  <p class="block_9">Sirenler, tek boynuzlu atlar, kimeralar, anka kuşları ve ejderhalar, destan ve efsanelerde adı geçen 400 insan-dışı yaratığın ve hayali hayvanın sadece birkaçıdır.</p>

  <p class="block_9">Bunların arasında VIII. yüzyıla ait <i class="calibre2">Liber monstrorum de diversis generibus [Farklı</i> Türlerden Canavarların Kitabı] eserinde tasvir edilen canavarlarla, nesilden nesile aktarılan öyküleri süsleyen ve olağanüstü veya alegorik yoruma tabî tutulan yaratıklar vardır.</p>

  <p class="block_39">Siren</p>

  <p class="block_9">Siren <i class="calibre2">Physiologus’ta</i> göbek deliğine kadar insan, oradan aşağısı kuş vücuduna sahip bir yaratık olarak tasvir edilir. Sirenlerin ahenkli ve büyüleyici şarkılarıyla insanları hipnotize ettiğine ve kandırdığına ve büyülerine kimsenin dayanamadığına inanılır. Sirenlerin kuşları andıran şekilleri, VII. yüzyılda Sevillalı İsidorus (y. 560-636) tarafından <i class="calibre2">Etymologiae’ın</i> 12. kitabında ve IX. yüzyılda Rabanus Maurus (y. 780-856) tarafından <i class="calibre2">De universo</i> adlı eserinde de öne sürülür. Ancak <i class="calibre2">Liber monstrorum de diversis generibus</i> adlı eserde sirenlerin fiziksel görünümü değişir ve vücutlarının alt kısmı balık şeklini alır. İpeksi, ama sert tüylerin ve pençelerin yerini balık pullarının ışıltısı alır ve daima saflığı temsil eden yaşamsal bir element olan su, sireni kadınsı ayartmanın ve gösterişin simgesi haline getirir.</p>

  <p class="block_39">Tek boynuzlu at</p>

  <p class="block_9">Tek boynuzlu at hem hırçınlığından hem de kadeh olarak kullanılan fildişi boynuzundan dolayı gizemli güçlerin simgesidir. Bunların yanı sıra -ortaçağa özgü alegorik zıtlık çerçevesinde- hem İsa’yı hem de Şeytanı temsil eder. Tek boynuzlu at belki de bir anlamda var olan tek “hayali” hayvandır; gergedanı andırır. Plinius ondan <i class="calibre2">monoceros</i> diye söz eder ve boyunun bir atınki kadar olduğunu, boynuzu olduğunu, ona sihirli ve iyileştirici güçlerin atfedildiğini söyler. IX. yüzyılda Konstantinopolisli Photius (y. 820-y. 891), Knidoslu tarihçi Ktesias tarafından MÖ V ila IV. yüzyıllar arasında yazılmış olan <i class="calibre2">İndika</i> adlı esere dayanarak tek boynuzlu atı kocaman yabani bir eşeğe benzetir ve alnında kıpkırmızı bir boynuz olduğunu söyler. Boynuz un ufak edilince elde edilen toz güçlü bir panzehirdir ve kadeh olarak kullanılan boynuzun kendi de hastalıkları iyileştirici özelliğe sahiptir.</p>

  <p class="block_9">Gaius Julius Solinus da (III. yüzyıl) <i class="calibre2">Collectanea rerum memorabilium</i> adlı eserinde monoceros’tan söz eder ve onu bazen bir canavar, bazen bir hayvan olarak tasvir eder; Sevillalı İsidorus tarafından <i class="calibre2">Etymologiae’ın</i> 12. kitabında anlattığı efsanenin kahramanıdır, onunla karşılaşan Meryem Ana, onun yabaniliğini ehlileştirmeyi başarır ve yakalanmasını sağlar. Meryem Ana ve tek boynuzlu at efsanesi ortaçağdan itibaren ikonografiye sık sık dahil edilecektir.</p>

  <p class="block_39">Kimera ve Anka kuşu</p>

  <p class="block_9">Kimeraya ortaçağ <i class="calibre2">bestiarium</i> kitaplarında fazla rastlanmaz ve <i class="calibre2">Physiologus’ta</i> adı hiç geçmez. Ama <i class="calibre2">Liber monstrorum de diversis generibus’ta</i> “üçlü boynuzuyla tiksindirici bir hayvan” olarak tarif edilir; bazen aslan başlı ve kedi vücutludur; bazen tam tersi bir yapıdadır ve kuyruğu yılan şeklindedir. Ortaçağ mistikleri için bu üç şekle sahip, ateş kusan hayvanın ikonografisi bile menfurdur.</p>

  <p class="block_9">Kırmızı renkte efsanevi bir kuş olan Anka Kuşu <i class="calibre2">Physiologus’</i>a göre 500 yıldan uzun bir süre yaşar ve uçarken kanatlarından farklı kokular yayılır. Tekrar tekrar ateşte yanıp küllerinden yeniden doğduğunu anlatan efsaneden dolayı Hıristiyanlıkta Yeniden Diriliş’in simgesi sayılır.</p>

  <p class="block_9">Koçun erken ortaçağdaki ikonografik bir tasviri VI ila VII. yüzyıla ait bir heykel olup son zamanlarda yürütülen arkeolojik kazılarda bulunmuştur ve spiral şekilli büyük boynuzlara sahip bir erkek geyik şeklindedir. Hıristiyan dünyasında İsa ve kurbanlık kuzunun simgesi olan koçun ortaçağdaki varlığı, daha çok ilkbaharın başlangıcına işaret eden bir takımyıldızı olmasına bağlıdır; oysa armalarda fazla temsil edilmemiştir.</p>

  <p class="block_39">Ejderha</p>

  <p class="block_9">Ejderhalar erken ortaçağda çok önemli bir rol oynar. Bu hayali hayvan ve dehşet verici canavar Batıda ve özellikle İngiliz kültüründe birçok öykü ve efsanede yer alır.</p>

  <p class="block_9">Olağanüstü ve çok şekilli görünümleri herkes tarafından bilinen ejderhalar, yerel dildeki en eski epik şiir olan ve VIII. yüzyılda yazılmış <i class="calibre2">Beowulf’</i>ta yenilen ve yenen düşmandır; burada, İskandinav prensi Beowulf, halkı arasında dehşet saçan ejderhayla mücadele eder ve onun tarafından öldürülür.</p>

  <p class="block_9">Nisaeg adlı canavar da Anglo-Sakson geleneğinin bir başka ejderhasıdır; Aziz Colomban’ın yazdıklarına göre 565’te İskoçya’da Loch Gölü’nde yüzen bir adamı öldürür; hiç kuşkusuz bahsedilen, efsanesi günümüze kadar ulaşmış olan Loch Ness canavarı Nessie’dir.</p>

  <p class="block_9">Son olarak, Hıristiyan dünyasındaki Aziz <i class="calibre2">George</i> ile ejderha efsanesine göre, genç bir prensesi yemek üzere olan bir ejderhayı öldüren aziz, ejderhaların düşmanlarının simgesi haline gelir. Bu efsane Başmelek Mikail’in Şeytan’a karşı yürüttüğü mücadeleyi anlatan Hıristiyanlıktaki öyküsüyle bir ejderhanın Sigfrid tarafından öldürülmesini konu alan pagan hikâyesine farklı bir yorum getirir.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> Curtis <i class="calibre2">Ekonomisi ve Kırsal Derebeylikler, s.</i> 262; <i class="calibre2">Orman, s.</i> 266</p>

  <p class="block_57" id="calibre_pb_54"> </p>
</body>
</html>
