<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_75" id="id_Toc404942962">İtalya’da Longobard Dönemi</p>

  <p class="block_70">Giorgia Pollio</p>

  <p class="block_19"> </p>

  <p class="block_19"> </p>

  <p class="block_31">Kuzey İtalya’daki krallı ile özerk Spoleto ve Benevento dukalıkları arasında bölünmüş olan Longobardlar, yerel klasik anıtların sanat dillerini yeniden ele alarak ve hem Bizans hem de Batıdan gelen etkilerle birleştirerek olağanüstü bir kültür sentezi oluştururlar.</p>

  <p class="block_46"> </p>

  <p class="block_46"> </p>

  <p class="block_30">Langobardia maior</p>

  <p class="block_39">Longobard sentezi</p>

  <p class="block_9"><span>Longobardların saldırganlığını ve vahşiliğini anlatan</span> <span class="calibre2">Adelchi’nin</span> <span>IV. perdesindeki koronun şu mısraları çok ünlüdür: “Cesaretleri sayılarından kaynaklanıyordu / Saldırıyı savaş nedeni olarak gördüler / Acımasızlık onlara öldürme ve şan kazanma hakkını verdi.” Bu Germen halkının sanat alanında gerçekleştirdiği olağanüstü kültürel sentez sürecini görmezden gelmek, yukarıdaki Avusturya karşıtı retoriği sergilemiş olan Alessandro Manzoni’nin (1785-1873) işine gelir. İtalya’ya inişlerinden kısa bir süre sonra Longobard seçkin sınıflarının daha az muhafazakâr olan grubu zengin bezemelere sahip kiliseler ve saraylar inşa ettirmeye başlar ve önceden var olan anıtların biçimsel dilini yaratıcı bir şekilde yeniden ele alır. Kraliçe Theodolinda (?-628, 616’dan itibaren iktidarda), klasik dönemden kalma bir epik zevkle Monza’daki kendi sarayını halkının tarihini konu alan resimlerle donatır. Ne yazık ki bu saraydan geriye sadece Paulus Diaconus’un (y. 720-799)</span> <span class="calibre2">Historia Langobardorum (Longobardların Tarihi]</span> <span>(cilt IV, 22) kitabındaki tasviri kalmıştır. İkinci kocası olan Agilulf (?-616,</span> <span class="text_"><img alt="Image" class="calibre6" src="../Images/image-4.jpg" /></span> <span>&gt; 590), gelecekteki krallığının üzerinde göreceli olarak otorite sağlamayı başaran ilk Longobard kralıdır. Bunu elde etmek için Roma ve Bizans imparatorluk ikonografi repertuarından serbest bir şekilde yararlanır; örneğin altın kaplama bakırdan bir miğferin (Floransa, Museo del Bargello) üzerine yaptırdığı resminde, Constantinus Tak’ındaki kabartmaların bağlantısız modüllerine uygun şekilde tahtta oturur ve iki yanında silahlı refakatçileri ve kanatlı zafer tanrıçaları vardır. Başkent ilan edilen Pavia’da bulunan Got kralı Theodoric’in sarayı yeniden düzenlenir ve genişletilir. Kral Pertharite (?-688) ve karısı Rodelinda’nın burada yaptırdığı Santa Maria alle Pertiche Kilisesi günümüze ulaşmamıştır, ancak XVIII. yüzyıla ait çizimler ve planlar, merkezi planlı bu klasik yapıya, kubbeyi taşıyan son derece yüksek kasnak yoluyla sıradışı bir dikey duruş kazandırmış olan mimarisinin özgünlüğüne tanıklık eder. Liutprand (?-744,</span> <span class="text_"><img alt="Image" class="calibre6" src="../Images/image-4.jpg" /></span> <span>&gt; 712), Bizans imparatorluk sarayında uygulanan bir âdete göre Pavia’da yeni bir saray ve ona bağlı, Aziz Anasthasius’a adanmış bir şapel yaptırır, bunun için Roma’dan mermerler ve sütunlar getirtir.</span></p>

  <p class="block_39">Santa Maria in Valle Tempiettosu</p>

  <p class="block_9"><span>Liutprand’ın saray şapeli hakkında fazla bilgi sahibi değilsek de, onu örnek alarak Cividale del Friuli’de inşa edilen ve oldukça iyi muhafaza edilmiş olan Santa Maria in Valle Tempiettosu göz önüne alınarak ana hatlarıyla canlandırılmaya çalışılabilir. Akla yatkın bir hipoteze göre şapel, kralın temsilcisinin konutunun bir parçasıydı, dolayısıyla da krallık tarafından yaptırılmıştı ve önceden Cividale dükü olan Kral Astolf’a (?-756,</span> <span class="text_"><img alt="Image" class="calibre6" src="../Images/image-4.jpg" /></span> <span>&gt; 749) atfedilebilir. Sade, ama anıtsal boyutlara sahip olan bu küçük salon sütunlarla üç bölüme</span> <span>ayrılmış bir</span> <span class="calibre2">presbyterium’</span><span>la sonlanır. İç mekân, resim, alçı ve günümüze ulaşmamış mozaiklerin zekice birleştirilmesinden oluşan çok bölümlü bir bezeme bütününe sahiptir. Duvarları süsleyen boyalı ikonik figürler -Başmelekler arasında duran İsa, Meryem Ana ile Çocuğu ve bir dizi aziz-hem ikonografik tercihler hem üslup açısından Bizans figüratif kültürüne dayanır. Bu resimler coşkulu bir bitki ve geometrik motif repertuarına göre şekillendirilmiş ve büyük titizlikle işlenmiş alçı çerçevelerle çevrilidir. Dipteki duvarın üst kısmında yine alçıdan yapılmış bir dizi şehit azize yer alır; çarpıcı hatlarıyla neredeyse üç boyutlu duran bu ünlü dizi, antikçağın uzun zaman önce ortadan kaybolmuş heykel sanatını andırır. Ravenna’da bulunan ve 300 yıl öncesine ait olan Ortodossi Vaftizhanesi’nin kubbesinin temelinde, nişler içine yerleştirilmiş olan havarilerin alçıdan kabartmaları, bu sıra dışı figürler için bir model teşkil etmiş olabilir. 750 yılında Astolf’un ele geçirdiği Ravenna’da bulunan Roma ve Bizans dönemi anıtlar Longobardların hayal gücüne imparatorluk sanatının en üst düzey örnekleri olarak yerleşerek maddi ve manevi bir taklit ve benimseme olgusuna neden olmuş olmalıdır.</span></p>

  <p class="block_39">Ratchis Sunağı</p>

  <p class="block_9">Cividale del Friuli’de, Tempietto’da ifade edilmiş sanatsal anlayışa tam bir alternatif oluşturan bir başka eser daha günümüze ulaşmıştır. Ratchis Sunağı adını Astolf’un kardeşi Dük Ratchis’ten (744-749 ve 756-757 arası kral) alır ve bu ad sunağı oluşturan mermerlerin kenarına oyulmuş uzun yazıda bulunur. Sunağın dört yüzünde de kabartmalar vardır: ön cephede <i class="calibre2">Evrenin Hâkimi İsa,</i> yan taraflarda <i class="calibre2">Ziyaret</i> ve <i class="calibre2">Müneccim Kralların İbadeti,</i> arkada, kutsal emanetlerin konduğu bölümün etrafında da iki büyük haç bulunur. Figürler çok hafif bir kabartma yöntemi ve anatomiye önem vermeyen vurgulu bir çizgisellik yoluyla resmedilmiş, orantılar ve ayrıntılar yerine ekspresyonist bir uygulamaya önem verilmiştir. Coşkulu çok renkliliğinden geriye sadece bazı izlerin kaldığı bu eserde görülen aşırı titizlik, kasten klasik karşıtı bir üslubu benimsemiş, ustalıklı bir üretim tarzına örnektir.</p>

  <p class="block_39">San Salvatore Kilisesi</p>

  <p class="block_22"><span class="text_9">Cividale Tempiettosunda görülen, resim süslemeleri ile alçı kabartmalar arasındaki muhteşem bütünleşme, Brescia’da bulunan ve Kral Desiderius (?-774,</span> <span class="text_11"><img alt="Image" class="calibre6" src="../Images/image-4.jpg" /></span> <span class="text_9">&gt; 756) ile karısı Ansa’nın isteğiyle anıtsal boyutlarda yapılan ve baştan sona bezemelerle kaplanan San Salvatore Kilisesinin de temel özelliklerinden biridir. Bu görkemli yapı grubu çok iyi bir şekilde muhafaza edilememiştir, dolayısıyla figüratif içeriği ancak ana hatlarıyla tahmin edilebilir. Merkezi nefin duvarlarının üst kısmı, klasik dönem resimlerindeki illüzyonist mimariyi örnek alan, alçıdan konsollere dayanan bir dizi küçük kemer içeriyor olmalıdır. Orta bölümdeki resimler İsa’yı konu alan bir diziye ayrılmıştır, daha alttaki bölümlerin ise kuzey duvarında Cividale’de de kutsal sayılan</span> <span class="text_10">Spes</span> <span class="text_9">[Umut],</span> <span class="text_10">Fides</span> <span class="text_9">[İnanç] ve</span> <span class="text_10">Charitas</span> <span class="text_9">[Merhamet] adlı şehit azizelerin yaşam öykülerinin, güney duvarında da, kutsal emanetler, kriptada muhafaza edilen Azize Julia’nın yaşamının işlendiği sanılır. Nefin kemerleri arasındaki boşluklarda ise Roma’daki San Paolo ve San Pietro bazilikalarında olduğu üzere</span> <span class="text_10">clipeus</span> <span class="text_9">içerisinde azizlerin büstleri vardır. Başlıca figürlerin balelerinin alçıdan ve kabartma şeklinde yapılmış olması mümkündür ve alçı kabartma süslerin kemer altlarını ve içlerini de baştan sona kaplamış olduğu sanılır. Bu kadar iddialı bir süsleme bütünü kapsamında litürjik donanım da yenilenmiş olmalıdır: Günümüzde Santa Giulia Müzesi’nde muhafaza edilen trapezoit bir levha ile iki mermer parçası buradan kaynaklanmıştır. Levhanın üzerine oyulmuş tavus kuşu Bizans estetiğini neredeyse taklit eden bir gerçekçilikle icra edilmiştir, alt kenar boyunca ise Kuzey kökenli gibi görünen ve muhtemelen İrlanda minyatür sanatından esinlenilmiş bir örgü motifi yer alır. Bu noktada, İrlanda monastisizminin İtalya’daki temsilcisi olan Bobbio’daki San Colombano Manastırı’nın Agilulf tarafından 630 yılında inşa edildiğini hatırlamak gerekir. Brescia’daki levhaların önemli bir örneğini oluşturduğu kültürel sentez Longobardların seçkin sınıfları arasında olgunluğa ulaşır, ama kısa süre sonra Desiderius’un Frank Kralı Şarlman (742-814,</span> <span class="text_11"><img alt="Image" class="calibre6" src="../Images/image-4.jpg" /></span> <span class="text_9">&gt; 768, 0</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_9">800) tarafından yenilgiye uğratılmasıyla ani bir şekilde son bulur.</span></p>

  <p class="block_39">Castelseprio’da Santa Maria foris portas</p>

  <p class="block_9">Brescia’daki San Salvatore Kilisesi’nin bazı resimleri, Varese yakınlarındaki Castelseprio’da bulunan Santa Maria Foris Portas Kilisesi’nde muhafaza edilmiş olan resimlerle karşılaştırılmıştır. Eski Seprio kasabası Longobard döneminden sonra IX. yüzyılda, onu bir kontluk haline getirecek olan Frankların eline geçer. Kıyas kabul etmeyen bu resimlerin olağanüstü özelliği ve tarihlendirilmeyi sağlayan unsurların yokluğu, bu kilisenin ortaçağ İtalyan sanat tarihi içinde örnek bir vaka olmasına neden olmuştur. Apsisin içinde iki bölüm halinde Yakup’un apokrif İncil’inden alınma, Meryem Ana’yla ve İsa’nın çocukluğuyla ilgili öyküler resmedilmiştir. Bu anlatım, sakallı İsa’nın bir daire içinde yer alan büstüyle ve en üst konumda, iki meleğin uçarak yaklaştığı, <i class="calibre2">İkinci Geliş’</i>ten dolayı boş duran bir tahtla bölünür. Bu resimlerin tarihlendirilmesi VI. yüzyılın başlarından X. yüzyıl ortalarına kadar uzanan geniş bir kronolojik dönemi kapsar; sanatçılara gelince, Suriye, Konstantinopolis veya Frank kökenli oldukları sanılır, ama her koşulda o dönemin Bizans figüratif kültürüne son derece aşina oldukları tartışma götürmez. Son zamanlarda tarihlendirme konusundaki tartışmalar daha dar bir alana odaklanmış olup, bu kilisenin Longobard dönemi olan VIII. yüzyıl başları ile Karolenj dönemi olan IX. yüzyılın 40’lı yılları arasında inşa edildiği düşünülmektedir.</p>

  <p class="block_46"> </p>

  <p class="block_46"> </p>

  <p class="block_30">Spoleto Dükalığı</p>

  <p class="block_39">San Pietro in Valle Manastırı</p>

  <p class="block_9">Uzun bir süre boyunca özerkliğini sürdürmüş olan Spoleto Dükalığı 729 yılında Longobard Krallığı’na bağlanır. Ancak Spoleto düklerinin imaj politikası, kilise ve manastır alanındaki aktif hayır işleri açısından <i class="calibre2">Langobardia maior</i> aristokrasisininkiyle aynı düzeydedir. 720 yılına kadar dükalığı yöneten II. Faroald, Ferentillo yakınlarındaki San Pietro in Valle Manastır’ını yaptırır; manastırın kilisesindeki Roma lahitlerinin dükanın kendisi ve ailesi için yapıldığı sanılır. Klasik dönemden ilham alınan bu iddialı âdet, aynı kilisede sunağın önünde yer alan levhadaki kabartmayla bir tezat oluşturur. <i class="calibre2">Presbyterium</i>u ayırmak için kullanılan bölmeye ait olması muhtemel bu levhanın üzerinde, 739-742 yılları arasında Spoleto dükü olan Hilderic Dagileopa’nın isteği üzerine yaptırılıp Ursus magester (böyle geçiyor) tarafından icra edildiği yazar. Üzerlerinde sadece kısa etek tarzı giysiler olup dua ederken resmedilmiş komik figürlerin onları temsil ettiği sanılır; bu figürleri çevreleyen kemerlerin arasında stilize edilmiş ve gövdeleri sıra sıra iğlerden oluşan ağaçlar vardır. Kemerlerden birinin arka planında antikçağdan kalma bir tema olan bir çift kuş ile <i class="calibre2">cantaro</i> adlı vurmalı çalgı resmedilmiştir. Tüm boş alanlar tıka basa bezeme motifleriyle doldurulmuş, kabartmalar ya düz ya da hafifçe oyulmuş olarak uygulanmıştır. Levhadaki bezemeler, Hıristiyan lahitlerden alınmış ve biçimsel açıdan apayrı bir üslupla sunulmuş, klasik unsurlardan oluşan bir kolaj gibidir.</p>

  <p class="block_9"><b class="calibre3">Clitunno</b> <b class="calibre3">Tempiettosu</b></p>

  <p class="block_9"><span>Bu levhadaki kabartmayla Spoleto’nun kuzeyinde, antikçağdan kalma Flaminia Caddesi üzerindeki Clitunno’da bulunan Tempietto’yu bağdaştırmak çok zordur. Bu küçük şapel, alınlığındaki büyük haç ve altındaki kirişe yazılmış olan Kurtarıcı’ya itilafıyla apaçık bir şekilde Hıristiyan işlevini sergiler. Ancak buna rağmen Korinthos tarzı, önünde dört sütun olan tapınak şekline ve son derece inandırıcı bir şekilde Roma mimarisi ve oyma sanatı dağarcığına sahip olduğundan, Andrea Palladio (1508-1580) gibi Roma mimarisi alanında uzman olan birisi bile zamanında bu tuzağa düşüp yapıyı Roma tapınaklarını konu alan eserine dahil etmiştir. Günümüzde bile tarihlendirmesi tamamıyla sorunsuz değildir ve hem kronolojik hem kültürel açıdan apayrı iki dönemden birine ait olduğu sanılır. Bunlardan biri V ile VI. yüzyıl arası, yani geç antikçağ; diğeri ise VII ile VIII. yüzyıl arası, yani Karolenj fethi öncesi Longobard dönemidir.</span> <span class="calibre2">Cella,</span> <span>günümüze ulaşmamış sütunlar üzerinde yükselen ve Roma imparatorluk mimarlığının tipik bir unsuru olan bir alınlıktan sonra bir apsisle sonlanın Alınlık, apsitte yer alan resimler için uygun bir çerçeve sunar; apsitin yarım kubbesinde elinde üstü değerli taşlarla kaplı bir kitap tutan, yarım büst şeklindeki Kurtarıcı elini takdis pozisyonunda kaldırmıştır; yarım dairenin iki yanında da simetrik ve ikona benzeri, çerçeveli bir şekilde Aziz Petrus ile Aziz Paulus’un iki büyük büstü bulunur. Apsit duvarının zirvesinde</span> <span class="calibre2">clipeus’</span><span>larla çevrelenmiş iki melek büstünün arasında artık görünmeyen, üzeri değerli taşlarla süslenmiş bir haç yer alıyordu. Baş havarilerin yoğun bir fizyonomiye sahip ikonalarının, Papa VII. Johannes (?-707,</span> <span class="text_"><img alt="Image" class="calibre4" src="../Images/image-2.jpg" /></span> <span class="text_">&gt;</span> <span>705) döneminde yapılmış olan Roma’daki Santa Maria Antiqua Kilisesi’nin</span> <span class="calibre2">presbyterium’</span><span>undaki resimlerle karşılaştırıldığında aynı döneme, yani VIII. yüzyıl başlarına veya bir önceki yüzyılın sonlarına tarihlenmesi akla yatkındır.</span></p>

  <p class="block_46"> </p>

  <p class="block_46"> </p>

  <p class="block_30">Benevento Dükalığı</p>

  <p class="block_39">Santa Sophia Kilisesi</p>

  <p class="block_9">Longobardların Kuzey İtalya’da giderek güçlenmesiyle beraber, Benevento şehri VI. yüzyıldan itibaren, Kuzey İtalya’daki krallıktan bağımsız olup Güney İtalya’nın büyük bir kısmını kapsayan bir dükalığın başkenti ilan edilir. Dük II. Arechi’nin (734-787) yönetimi bu devletin en iddialı dönemini oluşturur. Arechi’nin kendi döneminin başlarında yaptırdığı Santa Sophia Kilisesi hem isim olarak hem de sıra dışı yıldız şeklinde uygulanmış olan merkezi planlı yapısıyla Konstantinopolis’teki Hagia Sophia Kilisesi’ni örnek alır. Kilise, 768 yılına kadar tamamlandığı ve kristolojik bir dizi tasvir ettiği sanılan resimlerle baştan sona kaplı olmalıydı. Günümüzde yeterli derecede görülebilen tek kısmı, alt apsitlerdeki resimlerdir. Sol tarafta Luka İncili temelinde, meleğin Vaftizci Yahya’nın doğumunu ilan ettiği <i class="calibre2">Zekeriya’ya</i> Müjdeden ve Zekeriya’nın bu ilahi mesaja inanmadığı için mucizevi bir şekilde dilsiz kılındığı <i class="calibre2">Zekeriya’nın Sessizliğinden</i> alınma olaylara yer verilmiştir. Sağ tarafta ise <i class="calibre2">Meryem Ana’ya</i> Müjdeden birkaç parça ile <i class="calibre2">Ziyaret</i> muhafaza edilmiştir. Çok nitelikli bir şekilde icra edilmiş bu resimler, çelişkilerden yoksun bir biçimsel dille hem anıtsallık hem de dinamizmi ifade eder. Benevento’daki Longobard aristokrasisiyle yakın ilişkiler kurmuş olup son derece önemli olan Montecassino Manastırının kültüründen esinlenerek yaptıkları sanılır. Benevento ile bu bölgenin kültürel açıdan en aktif manastırları arasındaki verimli ilişkiler, <i class="calibre2">Langobardia minor’</i>un [Küçük Longobardia] tamamını kapsayacak olan, kendine özgü özelliklere sahip, yenilikçi bir durumu besleyecektir. San Vincenzo al Volturno Manastır Kilisesi’nde başkeşiş Epiphanius’un kriptasında bulunan ve 824-842 arasına tarihlenen resimler, Matera yakınlarındaki İlk Günah Kriptas’ındaki resimler ve Brindisi ilinde, Fasano yakınlarında bulunan Seppanibale Tempiettosu’ndaki resimler bu duruma tanıklık eder: Artık IX. yüzyıldayız, <i class="calibre2">Langobardia maior</i> [Büyük Longobardia] Frankların eline geçmiştir ve Benevento Longobard uygarlığının tek gururlu varisidir.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Longobardlar İtalya’da,</i> s. 124; <i class="calibre2">İtalya Krallığı, s.</i> 223</p>

  <p class="block_47"><b class="calibre3">Görsel Sanatlar:</b> <i class="calibre2">Fransa, Almanya ve İtalya’da Karolenj Dönemi,</i> s. 846; <i class="calibre2">Almanya ve İtalya’da Otto Dönemi, s.</i> 854</p>

  <p class="block_55" id="calibre_pb_161"> </p>
</body>
</html>
