<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942871">Ortaçağda Belgeler</p>

  <p class="block_6">Carolina Belli</p>

  <p class="block_19"> </p>

  <p class="block_19"> </p>

  <p class="block_31">Ortaçağla ilgili bilgilerimiz o uzak geçmişte yazılmış ve genelde okunması ve anlaşılması zor belgelere dayanır, ancak kavrama zorlukları aşıldıktan sonra krallardan halkın en alt düzeyine halka kadar tüm sosyal sınıfların temsilcilerinin anlattıklarını ilgiyle dinleyebiliriz.</p>

  <p class="block_46"> </p>

  <p class="block_46"> </p>

  <p class="block_30">Erken Ortaçağda Belgeler</p>

  <p class="block_39">Belge Yokluğu</p>

  <p class="block_9">Erken ortaçağ tarihiyle ilgili bilgi edinmek, bu dönemle ilgili belgelerin ve kaynakların yokluğundan dolayı çok zordur; belgeler kısmen çeşitli olaylar nedeniyle yok olmuştur, kısmen de kendi tarihi ve hukuki tanıklıkları yoluyla hafızalarını aktarmaya yönelik olmayan sistemlere göre örgütlenmiş toplumsal tavırlardan dolayı çok ender bulunur.</p>

  <p class="block_9">Roma yönetiminin geniş kapsamlı idari yapısının ortadan kalkmasıyla ve kendi tarihlerinin önemli anlarını, hatırlamak ve sonraki nesillere aktarmak için geleneksel olarak yazılı belgelere emanet etmeyen Barbar halkların giderek yayılmasıyla ortaçağ toplumunun yaşadığı kriz, “yazı”nın az sayıda ve yüksek düzeydeki sosyal gruplarla sınırlı olmasına neden olur. Okuma-yazma bilen çok az sayıdaki insan çoğunlukla ruhban sınıfındandır ve hukuk konusunda bilgi sahibi olanların sayısı daha da azdır. Avrupa topraklarına ulaşmış sayısız Barbarın sonraki nesillerinin çok azı yazılı tanıklıklara ilgi gösterir, ancak onları hukuk açısından önemli saymayıp sadece belli bir olayın anısı olarak görürler. Bu arada hem resmi hem de özel hukuki ilişkilerin büyük kısmı hep kişilerarası ilişkilerle sınırlı kalır.</p>

  <p class="block_39">Manastırlar</p>

  <p class="block_9">Belgeleme tarihi açısından da ortaçağ Avrupa’sı ve özellikle İtalya, birbirinden farklı ve karmaşık koşulların farklı şekilde katmanlaşmış olmasına bağlı olarak çok farklı durumlar sergiler. Benedikten tarikatından olanlar başta olmak üzere, manastırlar önemli kültür merkezleri haline gelir. Keşişler büyük bir sabırla ve özenle ve günümüzde sadece uzman paleografların yardımıyla okuyabileceğimiz bir yazı kullanarak ve o yazıyı uyarlayarak antikçağdan kalma elyazmalarının kopyalarını çıkarırlar; klasik kültürün birçok örneği bize bu şekilde ulaşmıştır. Manastır <i class="calibre2">scriptorium’</i>larından [yazıhane] çıkma eserler özellikle klasik antikçağın edebi ve hukuki kültürüne atıfta bulunur ve o dönemlerin hem tarihine hem de sanat tarihine tanıklık eden zarif süslemeli ve tezhipli elyazması kitaplar bunlara örnek teşkil eder.</p>

  <p class="block_46"> </p>

  <p class="block_46"> </p>

  <p class="block_49"><b class="calibre13">Diplomatik Belgeler,</b> <span class="text_13">chartae</span> <b class="calibre13">ve</b> <span class="text_13">notitiae</span></p>

  <p class="block_39">Hukuki akitler</p>

  <p class="block_9">Ancak ortaçağdan günümüze kalanlar arasında sadece elyazması kitaplar, ilahiler ve manastır kökenli parşömen tomarları değil; diplomatik belgeler, <i class="calibre2">chartae</i> [haritalarl, <i class="calibre2">notitiae</i> [haberler], hükümler gibi daha başka birçok belge vardır; bunların çoğu parşömen, bazen de papirüs veya bez parçalarından elde edilen <i class="calibre2">“bambagina”</i> kâğıdındandır ve iktidar sahipleri ve henüz oluşmamış devletlerin temsilcileri ile buyrukları altındaki tebaaları arasındaki veya hukuki anlaşmalar imzalama hakkına sahip özgür insanlar arasındaki hukuki ilişkilere tanıklık ederler. Alman geleneğinde <i class="calibre2">urkunden</i> [hukuki akit] adı verilen ve krallar ile halkları veya sıradan insanlar arasındaki hukuki değere sahip işlemlere tanıklık eden bu belgeler, aynı döneme ait, hatta dış görünüşleri benzer, ama hukuki değil de tarihi anlatımsal özelliğe sahip olup anı aktaran veya olay anlatan bütün diğer kaynaklardan ayrı tutulur. Bu belgeler günümüze ulaşmış parşömenlerin büyük kısmını oluşturur; <i class="calibre2">“diplomatik”</i> adı verilen ve manastırlara, hatta bazen krallıklara ait arşivlerin VII. yüzyıla kadar uzanan en eski ve en değerli kısmını oluşturan bu belgeler, tarihin arşivleri ve kütüphaneleri sık sık tâbi tuttuğu yıkıcı olayları atlatarak günümüze ulaşmıştır.</p>

  <p class="block_46"> </p>

  <p class="block_46"> </p>

  <p class="block_30">Hukuki Belgeler, Noter Belgeleri ve Dini Belgeler</p>

  <p class="block_39">Unvanlar ve hiyerarşiler</p>

  <p class="block_9">Kökeni en eskilere uzanan krallıklarda da diplomatik belgelerin hazırlanması ve gönderilmesi, “evrak dairesi”ni idare etmekle sorumlu olan kâtibin görevidir. Kâtip, kralın hükümlerini düzenlemek ve iletmekle yükümlüdür, dönemin hukukunun ve derebeyinin kendi hukukunun unsurlarını belli şekillere dönüştürme yeteneğine sahiptir. Burada söz konusu olan, geleneğin giderek daha ayrıntılı ve kesin bir hâl kazanırken, hemen hemen bütün hukuki kural ve formalitelerde, Bizans hukuku ve Doğu İmparatorluğu’nun belgeleri yoluyla bilgi sahibi olunan Roma hukukunun izine rastlanmasıdır. Bu belgelerin diplomasi açısından yorumu, ardında yatan uygarlık hakkında çok şey anlatır. Kralın kendisi için seçtiği unvan <i class="calibre2">(dux, princeps, imperator, consul, rex)</i> bize iktidarın kökleri, her bir devlet düzeninin temelinde yatan anlam ve onun içinde gelişen hiyerarşiler hakkında bilgi verir. Örneğin askeri antlaşmalarda kendilerinden “dux gentis Langobardorum,” yani “Longobard halkının komutanı” diye bahsedilen Longobardların toplumsal yapısı VIII. yüzyıla kadar bir komutanın liderlik ettiği askeri gruplardan oluşur. Şarlman (742-814) ve onun soyundan gelenler kendileri için <i class="calibre2">imperator</i> unvanını seçerek, hükümdarlıklarının doğrudan Roma soyundan gelen mutlak ve üstün bir yönetim olduğunu tartışmasız bir şekilde tanımlamış olurlar. II. Friedrich de (1194-1250) <i class="calibre2">imperator</i> olacaktır, ama aynı zamanda da <i class="calibre2">rex Sicilie</i> [Sicilya kralı] ve geleceğin imparatorları için kullanılan <i class="calibre2">patricius Romanorum</i> [Romalı asilzade] unvanlarını alacaktır. Ciddiyet derecesi ne olursa olsun, kişilerle ilgili belgelerde tüm unvanların sıralanmasına; feodal ilişki hiyerarşisinin her türlü resmi yapılanmaya nüfuz ettiği ve arazi veya hak sahibi olmanın bir meşruiyet kaynağı teşkil ettiği bir dünyada, her belge yazarının sahip olduğu feodal mülk hakkında bilgi veriyor olmasından ötürü önem verilmektedir. Bunların yanı sıra toplumun tamamını ilgilendiren belgeler ile hukuki konumun görsel ifadesinin araçları olan armalar ve mühürlerdeki hanedan simgeleri arasında ilişkiler vardır. Kâtipler ile noterler tarafından kullanılan az ve öz dile rağmen belgelerdeki kelime dağarcığı hukuki hayatın, hükümdarların devletlerarası ilişkilerini veya kral ile vasalları arasında daima değişen ve hiçbir zaman çözüme kavuşmayan ilişkileri tanımlamaya yarayan barış veya anlaşma koşullarında kullandığı kelimeler yoluyla toplumsal ve ekonomik yaşamın tüm yönlerini gözler önüne serer.</p>

  <p class="block_39">Noter imzası</p>

  <p class="block_9">Günümüze ulaşmış parşömenlerin en büyük kısmını oluşturan, sözleşmeli hâkimler ve noterler tarafından yazılmış ve bireylerle ilgili bilgileri ve olayları aktaran belgeler, küçük ölçekli haberler açısından çok daha zengindir ve dönemin halklarını çok daha canlı bir şekilde yansıtır. Bu belgelerde, toprak ve hayvan alım ve satımından kavganın tanımlanmasına, evlilik anlaşmalarından <i class="calibre2">pro rimedio anime</i> [ruhun kurtuluşu için] bağışlara, ölülerin dini hassasiyetlerinin en belirgin izlerini içeren vasiyetnamelerden birçok ticaret hukuku kurumunun gelişimine imkân vermiş her türlü belgeye kadar her türlü alana tanıklık edilmiştir. Ortaçağ hukukunda ortaya çıkmış yeni bir unsur, noterdir ve daima “sözleşmeli” hâkimler bir arada yer aldığından özellikle erken ortaçağda <i class="calibre2">-Capua placitosu</i> [yeminli ifade] örneğinde görüldüğü üzere- hukuki belgeler ile noter belgeleri arasında karışıklık yaşanır.</p>

  <p class="block_9">Sivil toplumla ilgili belgelerin yanı sıra kiliseyle de ilgili sayısız belgenin bulunmuş olması, kilisenin ortaçağ toplumundaki rolüne işaret eder. Papayı <i class="calibre2">episcopus servus servorum dei</i> [Tanrı’nın hizmetkârlarının hizmetkârı olan piskopos] olarak tarif eden ve kurşun mühürleri olan Papalık fermanlarından <i class="calibre2">“rota”</i> mahkeme hükümlerine, genelde hem dini hem de sivil değer taşıyan piskoposluk belgelerinden ruhban sınıfından farklı olan kilise çalışanlarına işaret eden manastır veya kilise belgelerine kadar çeşit çeşit olan bu belgeler dini hukukun nasıl geliştiğine tanıklık eder.</p>

  <p class="block_46"> </p>

  <p class="block_46"> </p>

  <p class="block_30">Belge Üretimi</p>

  <p class="block_9">Ortaçağda belge üretimi, yazı malzemelerindeki çarpıcı gelişime işaret eder: VII. yüzyıla kadar Sicilya’dan veya Mısır’dan gelen papirüs kullanılır, bu ulaşım kanalları Arapların gelişiyle kesintiye uğrayınca da hayvan derisinden elde edilen, dolayısıyla da imalat masrafı yüksek olan parşömen, en temel yazı malzemesi haline gelir. Pamuklu bez parçalarından elde edilen kâğıdın Amalfililer yoluyla Avrupa’ya yayılması ve Fabriano’da endüstriyel ölçekte imal edilmeye başlaması ise geç ortaçağı bulur.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Roma Hukuku ve Justinianus’un Derlemeleri,</i> s. 105</p>

  <p class="block_59" id="calibre_pb_67"> </p>
</body>
</html>
