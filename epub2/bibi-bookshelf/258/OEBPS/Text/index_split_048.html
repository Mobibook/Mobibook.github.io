<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942851">Anarşi Döneminde Papalık</p>

  <p class="block_6">Marcella Raiola</p>

  <p class="block_19"> </p>

  <p class="block_19"> </p>

  <p class="block_31">Karolenj İmparatorluğu’nun parçalanması, iktidarın ortadan kalkmasına ve yeni iktidar merkezlerinin kontrolsüz bir şekilde artmasına neden olur. Dini ve seküler iktidar sahipleri resmi makamları düşüncesiz bir şekilde suistimal edip silahlı destekçiler yaratarak onlara koruma sağlar. Papalık X. yüzyılda İtalya’da önü alınamaz bir çöküşle karşı karşıyadır. Otto hanedanının gelişine kadar Papalık seçimi, aristokrasilerin tekelindedir.</p>

  <p class="block_46"> </p>

  <p class="block_46"> </p>

  <p class="block_49"><span class="text_13">Districtio</span> <b class="calibre13">ve Dokunulmazlık: “Özerk” iktidar</b></p>

  <p class="block_39">“Dayatma yetkisine sahip derebeyliği”nin yayılması</p>

  <p class="block_9">İtalya’nın X. yüzyılda içine düştüğü kurumsal kriz özerk, dini ve seküler iktidar merkezlerinin artışıyla bağlantılıdır. Şarlman’ın (742-814) ölümünden sonra Dindar Ludwig’le (778-840) birlikte karmaşık olgular yaşanır: Ruhban sınıfının kültürel düzeyi düşer ve üniter devlet bilinci giderek azalır; öyle ki vasallar, imparatorluğun mülkünden toprak ve kaynak elde eder, <i class="calibre2">feudum</i> ve yargı yetkilerini varislerine bırakırken kendilerine tahsis edilen daha küçük kontlukları kontrolleri altında tutamazlar. Bu kontluklar ya kopup özerkliklerini ilan eder ya da yetki sahibi olmamalarına rağmen resmi yetkiyi uygulayan komşu derebeylerin suistimaline boyun eğer; özellikle kilise veya manastır kesimindeki iktidar sahipleri resmi askeri müdahaleler açısından dokunulmazlıktan yararlanırlar <i class="calibre2">(districtio).</i> Dolayısıyla Karolenj krallar, korumaya çalıştıkları imparatorluğun parçalanmasına neden olan olguları, savunma veya idari amaçlı olarak kendileri yaratırlar. Piskoposların en güvenilir asillerin arasından seçildiği ve saray rahipleri olduğu doğruysa da kilise mülklerinin başkalarına devrinin sonsuza kadar imkânsız olduğu ve şiddet kullanarak üzerinde hak iddia etmenin mülklerin kutsallığına karşı saygısızlık olacağı da doğrudur.</p>

  <p class="block_9">Merkezi iktidarın ortadan kalkması ve resmi görevlerin farklı türden -ama daima vasal değil- tebaalar tarafından genelde keyfi olarak ve daima silahlı destekçilerin oluşumuna bağlı olarak kullanımı sürecinden söz edilirken “dayatma yetkili derebeylik” terimi kullanılır. Sahip olunan bölgeyle beraber iktidarın da bölünmesi, onu teşvik eden iktidar sahiplerinin, yani kilise ile imparatorluğun paradoksal ekümenik ve evrenselci iddialarıyla çakışır.</p>

  <p class="block_46"> </p>

  <p class="block_46"> </p>

  <p class="block_30">X. Yüzyılda İtalya ve “ Feodal Anarşi”</p>

  <p class="block_9">Güney İtalya kurumsal parçalanmadan özellikle etkilenir: İtalya’nın büyük kısmının yönetimi altında olduğu Bizans İmparatorluğu, kötü bir dönem sonrası toparlanmakta ve giderek genişlemektedir; bunun içine Benevento Dukalığı gibi Longobard dükalıkları da girer. Sarazenler stratejik bölgeleri fethederken, Amalfi, Gaeta ve Napoli kendilerine bahşedilen veya hak ettikleri değil, zorla elde ettikleri bir idari özerkliğin sahibidir. 902 yılında Sicilya’nın fethini tamamlayacak olan Araplar da İtalya’nın güneyine sık sık saldırılar düzenleyerek bu tabloya dahil olur.</p>

  <p class="block_39">Papa ve imparator</p>

  <p class="block_9">Bu bağlamda, yetki alanı Lazio, Umbria ve Marche’yi içeren papalık çelişkili bir şekilde evrenselliğini ilan eder ve Pépin’in (y. 715768) başlattığı geleneğe göre imparatorluğun veraset işlerine müdahale etme hakkını öne sürer. Örneğin Karintiyalı Arnulf’un (y. 850-899) koruduğu Papa Formosus (y. 816-896), İtalya kralı (Bizans yönetimindeki Venedik dışındaki Kuzey İtalya) Lambert’in (y. 880-898) Papalık topraklarına uyguladığı baskı karşısında Arnulf’tan yardım ister ve onu imparator ilan ederek Alman krallarının İtalya krallığı üzerinde ileride hak iddia etmelerine neden olacak bir emsal yaratır.</p>

  <p class="block_9">Lambert ile Arnulf’un 898 yılındaki ölümü üzerine, Şişman Karl’ın (839-888) tahttan indirilmesinden sonra asillerden oluşan bir kurul tarafından İtalya kralı ilan edilen Friuli Markisi Berengarius (850/853-924), hem Macar istilacılara hem de rakipleriyle ve kendisiyle aynı asalet düzeyine sahip olan ve imparator ilan edilmiş Provencelı Ludwig’e (880-928) karşı şiddetli bir mücadele yürütür.</p>

  <p class="block_9"><span>Nitekim bu dönem feodal anarşi dönemi olarak bilinir. İtalyan aristokrasisinin iki kral sahibi olup hiçbirine itaat etmemeyi tercih ettiğini söyleyen Cremona piskoposu Liutprand, dönemin krizini çok doğru bir şekilde özetler. Berengarius 905’te Ludwig’i yener ve Papa X. Johannes (860-928,</span> <span class="text_"><img alt="Image" class="calibre4" src="../Images/image-2.jpg" /></span><span class="calibre2">&gt;</span> <span>914) tarafından imparator ilan edilir. Onu izleyen Provencelı Hugue (y. 880-947) 946 yılına kadar tahtta kalırken ondan kısa süre sonra İtalya’ya giren Saksonyalı I. Otto (912-973) 961’de İtalya tacını giyer.</span></p>

  <p class="block_46"> </p>

  <p class="block_46"> </p>

  <p class="block_49"><b class="calibre13">Papalığın Çöküşü: Aristokrasinin Şantajından</b> <span class="text_13">Privilegium Othonis’e</span></p>

  <p class="block_9">İmparatorluk krizinden dolayı zor duruma düşen Papalık bu desteğini kaybedince piskoposlarla ruhban sınıfı üzerindeki yetkisini ve disipliner <i class="calibre2">districtio’</i>yu [dokunulmazlığa sahip arazi] uygulamak için gerekli ekonomik ve ahlaki kaynakları bulamaz hale gelir. Ayrıca Karolenjlerin fetihlerini sistematik bir şekilde izleyen ve Kuzeydoğu Avrupa’nın pagan halklarının Hıristiyanlığı kabul etmesini amaçlayan misyonerlik seferleri de neredeyse tamamıyla sona erer.</p>

  <p class="block_9">İç politikaya gelince; Papalık X. yüzyılda merkezkaç ve aristokratik güçlerin etkisinde kalır. Kilisenin topraklarına el konur ve papanın elinden sayısız ayrıcalık alınır. 887 ile 962 yılları arasında birbiri ardına tam yirmi bir papa görev alır, ama hiçbirinin gerçekleştirdiği işlerle kendinden söz ettirmeyi başaramadığı görülmektedir.</p>

  <p class="block_9"><span>Yukarıda adı geçen ve ölümünden sonra bir sinod tarafından mahkûm edilen Papa Formosus’un mezarından çıkarılarak Papalık giysileri içindeki cesedinin Tiber’e atılması, bu yüzyılın karanlık ve dramatik ortamını yansıtır. Papaların seçimini o anın çıkarlarına ve değişen diplomatik dengelere uyacak şekilde yönlendiren asil aileler mücadele konusunda deneyimli ve acımasızdır. Bunların arasında göze çarpan Tuscolo Kontlarının bir temsilcisi olan Senatör Theophylactus’un kızı ve Provencelı Hugue’ün üçüncü karısı Marozia (y. 892-937’den önce), Papa XI. Johannes’in (911935,</span> <span class="text_"><img alt="Image" class="calibre4" src="../Images/image-2.jpg" /></span> <span>&gt; 931) annesidir ve Hugue onun vasıtasıyla imparatorluk tacını elde edebileceğine inanır. Ancak babasının ağabeyi Alberik bir halk isyanına önayak olarak kralı şehri terk etmeye zorlar.</span></p>

  <p class="block_9">Alberik o andan 954’teki ölümüne kadar “Romalıların Prensi ve Senatörü” şeklindeki debdebeli unvanıyla Roma’yı yönetip Papalığı kontrol altında tutar ve bunu yaparken tarafların haklarını ihlal etmez.</p>

  <p class="block_9"><b class="calibre3">Germen imparatoru Otto ve</b> <span class="text_">renovatio imperii</span></p>

  <p class="block_9">Alberik, iktidar yönetiminin “yetkili” kaynağı olan papa tarafından taçlandırılmanın, onu elde eden değersiz kişilerden dolayı değerini kaybettiğini ve ihtilaf sebebi olduğunu anlar ve kralların Roma’da taçlandırılmasını veya bunu talep etmelerini yasaklar. Nitekim imparatorluk makamı Berengarius’un ölümünden (924) Alberik’in ölümüne kadar boş kalır. İtalya’ya ilk defa 951’de inen Germen İmparatoru Otto bile tacı elde edemez. Alberik’i izleyen oğlu Octavianus (?-964) 955’te, 16 yaşındayken XII. Johannes adıyla papa olur. Şubat 962’de Otto’yu imparator ilan etmeyi kabul eden papa ertesi yıl Otto tarafından olağanüstü bir prosedür ve bir konsil yoluyla tahttan indirilir.</p>

  <p class="block_9">Çağdaşları Otto’yu yeni bir Şarlman ve imparatorluğu kurtaracak kişi olarak görür; dönemin kaynaklarında bu durum <i class="calibre2">renovatio imperii,</i> yani imparatorluğun yenilenmesi olarak geçer. Şarlman gibi Otto da kilise iktidarı ile sivil iktidarın birbirine bağlı olmasını şart koşar; idari ekibin ve ruhban sınıfının eğitiminde kültürün önemine işaret eder, evrenselci ve “Romalı” arzulara sahiptir. Bütün bu benzerliklerin yanında Otto aynı zamanda, papalığın prestijini geri kazandırıp kendini kilisenin savunucusu olarak sunma iradesine de sahiptir.</p>

  <p class="block_9">Bu nedenle Otto çok genç yaştaki Papa XII. Johannes’i görevinden alır ve Papalık seçiminin kontrolünü üstlenerek, Papalık makamına seçilen kişinin kutsanmasından önce imparatora Papalık adayını değerlendirme ve onaylama hakkı öngören <i class="calibre2">Privilegium Othonis</i> [Otto’nun Ayrıcalığı] adlı bir belge yayımlar (962).</p>

  <p class="block_9">Tarihte yeni bir sayfa açılır ve bu, ümitsizlik ve güçsüzlük durumundan toparlanmak için gerekli olan ruhsal ve maddi kaynaklara sahip resmi bir iktidardan çok, dini iktidarın toparlandığına dair belirtiler taşır.</p>

  <p class="block_"> </p>

  <p class="block_"> </p>

  <p class="block_47">Bkz. <span class="tab">      </span></p>

  <p class="block_47"><b class="calibre3">Tarih:</b> <i class="calibre2">Roma Kilisesi’nin Yükselişi, s.</i> 146; <i class="calibre2">Roma Kilisesi ve Papaların Dünyevi Gücü,</i> s. 151; <i class="calibre2">İmparatorlar ve İkonoklazm,</i> s. 177</p>

  <p class="block_47"><b class="calibre3">Görsel Sanatlar:</b> <i class="calibre2">Roma’da Figüratif Sanat, s.</i> 735</p>

  <p class="block_57" id="calibre_pb_48"> </p>
</body>
</html>
