<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942837">İmparatorlar ve Ikonoklazm</p>

  <p class="block_66">Silvia <i class="calibre2">Ronchey</i></p>

  <p class="block_"> </p>

  <p class="block_"> </p>

  <p class="block_9"><span class="text_12">VIII.</span> <i class="calibre2">yüzyılın başında imparatorluk yaygın olan ikonalara tapınmayı giderek daha açık bir şekilde kınar hale gelmiştir. Ülke içinde, “keşişlerin partisi” olarak tanımlanabilecek güçlü bir direniş hareketi baş gösterir; bu arada giderek daha entelektüel bir boyut kazanacak olan ikonoklast hareketin nihai şekilde bastırılması bir sonraki yüzyılın ortalarını bulacaktır.</i></p>

  <p class="block_46"> </p>

  <p class="block_46"> </p>

  <p class="block_30">Ikonoklazm Krizinin Başlangıcı</p>

  <p class="block_39">İsaurialı III. Leo’nun ikonalara tapınmayı yasaklaması</p>

  <p class="block_9">İsaurialı III. Leo (y. 685-y. 741) 717’de, birkaç yıl içinde gerçekleştirilmiş sayısız iktidar darbesinden sonra ve Konstantinopolis bir kez daha sayıca üstün Arap birlikleri tarafından kuşatma altına alınmak üzereyken tahta çıkar. Kara surlarının aşılamaması, donanmanın Rum Ateşi’nden yararlanması, son derece soğuk geçen bir kış, halifenin ordusunda görev alan sayısız Hıristiyanın kaçıp karşı tarafa geçmesi ve Bulgarların yardımı, kuşatmanın Ağustos 718’de kaldırılmasını sağlar. Ama Araplar Küçük Asya’yı yakıp yıkmaya devam ederler ve 726 yılında Santorini yakınlarında korkunç bir yanardağ patlaması yaşanınca birçok kişi (kaynaklarda yazılanlara göre) bunların Tanrı’nın öfkesinin işaretleri olduğuna inanır. Leo’nun, bu ilahi öfkenin ardında ikonalara, yani kutsal tasvirlere aşırı tapınmanın yattığına inandığı anlaşılmaktadır; bu nedenle Büyük Saray’ın anıtsal girişi Chalke’de bulunan İsa tasvirini kaldırtır (kaynaklara göre bu olay halk tarafından tepkiyle karşılanır). Leo 730 yılında ikonalara ibadet edilmesini açıkça yasaklar; sade ve saf bir simge olan haça ibadeti teşvik eder. Bazı modern tarihçilere göre Yahudi ve İslam inancının etkisi altında kalmıştır. Bu girişimi Roma tarafından önce eleştirilir, sonra reddedilir.</p>

  <p class="block_9">Bizans imparatoru 740’ta Akroinos’ta Araplara karşı büyük bir zafer kazanır, ama ertesi sene ölür. Sonradan düşmanları tarafından <i class="calibre2">Copronymus</i> veya Gübre-İsimli adı takılacak olan oğlu V. Constantinus (718-775) nihai olarak tahta çıkışı 744 yılını bulur, çünkü önce İkonodül adı verilen ve ikonalara ibadet edilmesini savunan partinin başına geçmiş olan kayınbiraderi Artavasde’nin isyanını bastırması gerekir. Bu arada Doğuda çığır açıcı bir değişim gerçekleşir ve Abbasilerin eline geçen halifelik Şam’dan Bağdat’a taşınır. İslam dünyasında birkaç yıldır süregelmekte olan çalkantılı dönemin yanı sıra bu gelişme de Bizans sınırları üzerindeki baskının kayda değer derecede azalmasına yol açar ve Constantinus’un çeşitli sınır şehirlerini Arapların elinden geri alarak Batı sınırına müdahale etmesini, Makedonya’deki çeşitli Slav kavimlerini buyruğa altına almasını ve Bulgarlara karşı çeşitli zaferler kazanmasını sağlar. Yeni <i class="calibre2">basileus</i> [Bizans imparatoru] Longobardların endişe verici yayılmasına (Ravenna 741 yılında düşer) karşı durmak için İtalya’da birlik bulundurmayı uygun bulmaz, hatta Papa II. Stephanus’un geleneksel olarak Bizanslılarla iyi ilişkiler içinde olmayan Frank kralı Pépin’e yaptığı yardım çağrısına karşı çıkmaz. Akdeniz bölgesinin tamamı üzerinde egemenlik kurma şeklindeki “Roma” rüyasından vazgeçişi ve imparatorluğun doğuya doğru yönelişi VII. yüzyılda başlamış olup bu dönemde kesinlik kazanır.</p>

  <p class="block_46"> </p>

  <p class="block_46"> </p>

  <p class="block_30">Hieria Konsili</p>

  <p class="block_39">İkonoklastlar ile ikonodüller</p>

  <p class="block_9">İkona konusunda V. Constantinus babasının izinden gider: 754 yılında toplanan Hieria [Fenerbahçe] Konsili’nde ikonalara ibadet etmenin kesin bir şekilde reddedildiği dogmatik bir karar ilan edilir. İkonoklast adı verilen ikonalara karşı olanlar arasında özellikle ordudan (ve özellikle toprağa bağlı olmayan yeni elit birlikler olan <i class="calibre2">tagmata</i> arasında) birçok üye varsa da, ikonodüller özellikle (ikona taraftarları) 765 yılından itibaren çeşitli zulümlere uğrayan monastisizme ait ortamlarda ve Konstantinopolis’in eski aristokrat ailelerinde (ve özellikle kadınlar arasında) bulunur. Bu konuda tarihyazımı alanında yürütülmüş uzun ve karmaşık tartışmalarda ikonoklazm krizinin siyasi, ekonomik (büyük toprak sahiplerinin feodal veya merkezkaç eğilimlerine karşı imparatorların merkeziyetçiliği) veya felsefi nedenleri (ikonoklastlar Platonculuğun aşırı gelişimiyle, karşı taraf ise yeniden dirilen Aristotelesçilikle desteklenmiştir) vurgulanmıştır.</p>

  <p class="block_46"> </p>

  <p class="block_46"> </p>

  <p class="block_30">İrene ve İznik Konsili</p>

  <p class="block_22"><span class="text_9">Constantinus’un oğlu IV. Leo’nun (750-780,</span><span class="text_2"><img alt="Image" class="calibre7" src="../Images/image-5.jpg" /></span><span class="text_9">&gt; 775) kısa süreli saltanatı sırasında Doğu cephesinde başarı elde edilmeye devam edilir ve her ne kadar ikonoklazm imparatorluk doktrininin temellerinden birini oluşturmayı sürdürse de, bu yaklaşımda kısmen yumuşamalar olur. Babası öldüğü zaman VI. Constantinus (771-797) henüz küçük yaşta olduğu için annesi İrene (752-803) vekâletini üstlenir ve saray çevresinin muhalefetine rağmen kişisel gücünü artırmak için başkentte sayıları çok yüksek olan rejim karşıtı ikonodüllerle bir arada yer almaya karar verir. Onlara şiddetle karşı çıkan</span> <span class="text_10">Tagmata</span> <span class="text_9">birliklerini yine Araplara karşı bir sefere göndererek Konstantinopolis’ten uzaklaştırmayı başarır ve 787 yılında İznik [Nikaia] Konsili’nde ikona ibadetinin yeniden saygınlık kazanmasını başarır.</span></p>

  <p class="block_9"><span class="text_">Basileus</span> <b class="calibre3">İrene</b></p>

  <p class="block_9">Ancak ikonoklastların baskısı sonucu İrene, 790 yılında iktidarı oğluna bırakmak zorunda kalır. VI. Constantinus ise hem çok kabiliyetli değildir hem de ikonodül din adamlarının özel hayatındaki aşırılıklara gösterdiği muhalefetle baş etmek zorundadır. Bu arada İrene de iktidar kaybını kabullenememiştir. Giderek artan huzursuzluktan yararlanarak 797’de oğlunun gözlerine mil çektirir ve <i class="calibre2">basileus</i> olarak tahta dönerek eski Roma İmparatorluğuna göre sadece Bizans <i class="calibre2">basileus’</i>una özgü olan bir duruma -devletin zirvesinde ileriki yıllarda yeni ve çok parlak örnekleri görülecek olan kadın iktidarının hukuki meşruiyetine- resmiyet kazandırır. Bir kadının en üst ekümenik iktidarı elinde bulundurması o dönemde anormal sayılırdı. İrene yüksek düzeyde bir devlet görevlisi olan Nikephoros (y. 760-811) tarafından tahttan indirilinceye kadar yönetimine eşlik eden huzursuzluk, her cephede ona düşman olan güçlerin saldırganlığını teşvik eder. Halifeliğe yeniden vergi ödenmeye başlanır ve Bulgarların saldırgan Krum Han’ı (?-814) Bizanslıları bir dizi yenilgiye uğratır. Uzak ve karanlık Batıda da durum endişe verici bir hal alır: Şarlman (742-814) 800 yılında papa tarafından imparator ilan edilir ve başlangıçta Konstantinopolis’e saldırmak isteyeceğinden korkulur. Nikephoros’un damadı I. Mihail (?-844) Kuzey Adriyatik bölgesinde Venedik ile Istria’nın kontrolü için gerçekleşen, ama nihai bir sonucun elde edilmediği çarpışmalardan sonra 812 yılında elçilerini Aquisgrana’ya göndererek Şarlman’ın Romalıların olmasa da Frankların <i class="calibre2">basileus’u</i> unvanını tanır.</p>

  <p class="block_46"> </p>

  <p class="block_46"> </p>

  <p class="block_30">İkinci İkonoklazm</p>

  <p class="block_39">Teolojik ve doktrinci çatışma</p>

  <p class="block_22"><span class="text_9">Ülke içinde istikrarsızlığın artışı ve Krum’un Konstantinopolis’e doğru ilerlemesi Mihail’in tahttan indirilmesine ve yerine yüksek rütbeli bir subayın, Anadolu</span> <span class="text_10">thema</span> <span class="text_9">‘sının mucidi V. Leo’nun (?-820) getirilmesine yol açar. Leo Bulgarları geri püskürtmeyi başarır ve özellikle ordunun baskısı sonucunda (kaynaklara göre ikonodüllere dönüş ordu içerisinde imparatorluğun çöküşünün nedeni olarak görülür) 815’te Hieria Konsili’nin ikonoklast kararlarını yeniden benimser. İkinci ikonoklazm dönemi bu şekilde başlamış olur; her ne kadar bu dönemde özellikle monatik tarafın liderlerinin zulme uğraması gibi olaylar (örneğin Konstantinopolis’te bulunan ve ikonoklazm muhalefetinin merkezi olan Studio adındaki manastırın başı Theodorus’un sürgün edilmesi) eksik olmadıysa da, çatışma daha çok teolojik ve doktrinci düzeydedir ve her iki taraf da kendi konumlarını destekleyecek eski metin arayışına girer ve bu yönde iftira yazıları yayınlar. İkinci ikonoklazm döneminde imparatorluk hanedanının daha güçlü, ama daha aydın olması siyasi durumun karmaşıklığını azaltmaya yaramaz. Krum 814’te ölür ve Bulgarlar ağır bir yenilgiye uğratılırlar, ancak V. Leo 820’de bir suikasta kurban gider ve halefi Amoriyalı Mihail’in (?-829) sonraki yıllarda karşılaştığı isyan girişimleri Arapların Girit’i ve Sicilya’yı fethetmeye başlamasına yol açar. Mihail’in oğlu, kültürlü ve ikonoklazm yanlısı Teofilos (?-842,</span><span class="text_2"><img alt="Image" class="calibre7" src="../Images/image-5.jpg" /></span><span class="text_9">&gt; 829) Anadolu cephesindeki girişimlere devam etmek ister, ama başlangıçta, büyük bir Pers grubunun halifeliğe isyan ederek karşı tarafa geçmesiyle mümkün olan (liderleri Hıristiyanlığı kabul ederek Teofabos adını alacaktır) bazı başarılan bir dizi yenilgi izler; bunların arasında, imparatorluk ailesinin şehri olan Amoriya’ın psikolojik açıdan yıkıcı kaybı ve tutsak alınan Bizanslı subayların katledilmesi de (“Amoriya şehitleri”) vardır. Araplara karşı yardım toplamak için Batıya elçi gönderilmesinin bu dönemde başladığı sanılır.</span></p>

  <p class="block_39">İmparatoriçe Theodora</p>

  <p class="block_22"><span class="text_9">Teofilos’un ölümünden sonra küçük III. Mihail’in (840-867,</span><span class="text_2"><img alt="Image" class="calibre7" src="../Images/image-5.jpg" /></span><span class="text_11">&gt;</span> <span class="text_9">842) vekâleti imparatoriçe Theodora (y. 800-867) tarafından üstlenilir; imparatoriçe bir yandan ikonoklazmı reddedip ikinci İznik Konsili’nin kararlarını benimserse de, diğer yandan kocasının anısına saygı duyulması için, pek inanılır olmasa da, ölümün eşiğindeyken din değiştirmiş olabileceğine dair bir dedikodu çıkmasını sağlar. Her ne kadar uzun naiplik yılları boyunca sarayda iktidar kavgaları eksik olmazsa da Doğu cephesinde durum giderek düzelir; Abbasi halifeliğinin ani bir şekilde parçalanması Bizanslılara karşı her yıl düzenlenen cihat seferleri, sınırda bulunan Tarsus ile Melitene [Malatya] emirleri arasındaki bir rekabete dönüşür; Konstantinopolis’in dayattığı Ortodoksluğa karşı silahlı başkaldırıyı seçen Pavlikyanlar onlara ara sıra yardımcı olur (Pavlikyanlar, gnostik-Maniheist kola ait olan ve Anadolu’da yeniden ortaya çıkan tarikatların aldığı isimdir).</span></p>

  <p class="block_46"> </p>

  <p class="block_46"> </p>

  <p class="block_30">Photius</p>

  <p class="block_9">III. Mihail’in saltanatı sırasında, siyaset alanında büyük bir aydın olan ve selefi Ignatius’un 858 yılında kovulmasından sonra patrik olan Photius (y. 820-y. 891) öne çıkar; Ignatios’un Roma’ya yaptığı yardım çağrısı Photius’a papalıkla sert bir çatışma için ihtiyaç duyduğu gerekçeyi sağlar ve bu çatışma papanın 867 yılında düzenlenen bir konsilde alınan kararla Photius’un sapkınlık suçuyla aforoz etmesiyle sonuçlanır. Ancak “Photius bölünmesi” kısa süreli olacaktır, çünkü aynı yıl III. Mihail’i öldüren ve yerine geçen Makedonyalı Basileios, Photius’u da görevden alır. Ama Roma ile Konstantinopolis arasındaki ayrımın kökleri çok daha derine uzanır; tam da o dönemde Doğu Avrupa’nın Hıristiyanlığı kabulü için uğraş verilmektedir. Kirillos ile Methodios’un Moravya’daki gayretleri Roma’nın etkisiyle baltalanırsa da, Bulgaristan’a geçen müritleri artık Slavlaşmış olan Bulgar Krallığı’nın Doğu Hıristiyanlığını kabulünde belirleyici rol oynar.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">İkonoklazm Dönemine Kadar Bizans İmparatorluğu,</i> s. 110; <i class="calibre2">Hıristiyan Doktrininin Tanımı ve Sapkınlıklar,</i> s. 137; <i class="calibre2">Roma Kilisesi’nin Yükselişi,</i> s. 146; <i class="calibre2">Roma Kilisesi ve Papaların Dünyevi Gücü,</i> s. 151; <i class="calibre2">Anarşi Döneminde Papalık, s.</i> 244</p>

  <p class="block_47"><b class="calibre3">Görsel Sanatlar:</b> <i class="calibre2">İktidar Mekânları,</i> s. 730</p>

  <p class="block_57" id="calibre_pb_34"> </p>
</body>
</html>
