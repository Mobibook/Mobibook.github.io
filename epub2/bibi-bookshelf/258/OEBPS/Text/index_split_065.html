<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942869">Gündelik Yaşam</p>

  <p class="block_6">Silvana Musella</p>

  <p class="block_19"> </p>

  <p class="block_19"> </p>

  <p class="block_31">Erken ortaçağda insanların beslenmesi nitelik itibarı ile zayıftır, ama (kıtlık dönemleri dışında) niceliksel olarak az değildir. Çiftçilerin giyimi üç ana parçadan oluşur: tunik, önlük ve manto. Kadınlar, ayak bileklerine kadar inen tunikler giyer. Ortaçağın simgesel hastalığı cüzzamdır. Kilise ölüler için düzenlenen pagan törenlere henüz ilgi duymaz ve VII-VIII. yüzyıllara kadar mezar buluntuları var olmaya devam eder.</p>

  <p class="block_46"> </p>

  <p class="block_46"> </p>

  <p class="block_30">Bir Tarihyazımı Sorunu Olarak Gündelik Yaşam</p>

  <p class="block_9">Gündelik yaşamın tarihi, tarihin popüler hale getirilmesi olgusu çerçevesinde 19401ı yıllarda yayılmaya başlar ve siyaset veya ekonomi gibi daha kesin bir şekilde tanımlanan kategorilere kolaylıkla dahil edilemeyecek olayları sınıflandırmak ve tasvir etmek için elverişli bir yöntem haline gelir. Ancak bir bütün olarak bakıldığında, genelde ilginç ve şaşırtıcı bilgilerle dolu olan bu gerçeklik tasviri, karşımıza soru içermeyen bir anlatım olarak çıkar.</p>

  <p class="block_39">Doğal koşullar</p>

  <p class="block_9"><i class="calibre2">Annales</i> dergisinin öne sürdüğü yeni tarihyazımı çizgisiyle tarihçiler gündelik yaşamın gerçek önemini tespit etmeye ve tarihin konusu değilmiş gibi görünen şeylere -fiziksel yaşam ve biyolojik davranışlar, tüketimin, besinlerin ve giyeceklerin tarihi, iklimin ve hastalıkların tarihi- bir tarih atfetmeye çalışırlar. Dolayısıyla gündelik yaşamın tasvirinden, maddi kültürün ve halkların belli bağlamlarda belli yaşam biçimlerini neden ve nasıl sürdürdüğünün incelenmesine geçiş olur.</p>

  <p class="block_9">Erken ortaçağda gündelik yaşamla ilgili herhangi bir incelemeye başlamadan önce, bu yaşamın genel ve fiziksel koşullarını ve konulan sınırlamaları -özellikle çevresel sınırlamaları- tespit etmek gerekir. İnsanlar çevreden korunmak veya çevreyi kontrolleri altına almak için ne gibi araçlara sahiptirler? Bu dönemde insanlar ormanların hemen dışındaki küçük yerleşim alanlarında, yoksul evlerde yaşarlar; kıtlıklara, hastalıklara ve iklim şartlarına maruz kalırlar, ellerinde fazla alet yoktur ve giysileri kötü hava şartlarına daima meydan okuyacak türden değildir. Başlıca endişe kaynakları başkalarına saldırmaktan çok kendilerini koruyabilmektir ve özellikle kendilerini korumayı, beslenmeyi ve örtünmeyi amaçlarlar. Bu üç unsuru -ortam, gıda ve giyecek- inceleyerek işe başlayalım.</p>

  <p class="block_46"> </p>

  <p class="block_46"> </p>

  <p class="block_30">Ortam</p>

  <p class="block_39">Ormanlar</p>

  <p class="block_9">Modern teknikler sayesinde çekilen hava fotoğrafları, yatay bakış açısının yer yüzeyinin morfolojisinde yakalayamayacağı farklılıkları gözler önüne serebilmekte ve bitki örtüsünün eski halini belgeleyebilmektedir. Böylelikle hem ormanlık alanların eskiden ne büyüklükte olduğu, hem de polen analizleri yoluyla her bir alanda hangi ağaçların var olduğu konusunda bilgi elde edilebilmektedir. Batıdaki bitkisel örtünün farklı bileşenleri bu şekilde incelenebilmiştir. Kendiliğinden gelişen veya bir dereceye kadar insanoğlunun varlığıyla belirlenen bu farklılıklar (fındık ağaçlarının yerini kayın ağaçları, gürgen ağaçları ve çamların alması) ormanı etkileyen humusun bileşenlerinde de önemli farklılıklara yol açarlar. Eldeki az sayıda aletle de olsa, orman sürekli olarak saldırıya uğrar ve kullanılır. Çiftçilerin evlerini inşa etmek için ahşabı veya yakacak olarak kullandıkları odunu temin ettikleri, ayrıca mantar, kestane, fındık ve tüm diğer meyveleri topladıkları yer ormandır. Bal ve av eti de ormandan elde edilir.</p>

  <p class="block_9">Çevresel zorluklara karşı gündelik olarak yürütülen mücadele, elde edilen başarıların sorgulanmasına neden olur. Nehirlerin taşması, drenajı olmayan toprakları sel basması, ürünün mahvolması ve hayvanların telef olması anlamına gelir. Kısacası kıtlık, sık sık karşı karşıya kalman bir tehdittir. Kürklü ve tüylü hayvanların avlanarak yok edilmesinden sonra leş yiyen hayvanların etiyle, hatta daha kötüsüyle beslenmeye geçilir. Dönemin tarih kitaplarında yamyamlık vakalarından bile söz edilir; sık ormanlarda yaşayıp insan yiyen devlerle ilgili masallar bu dönemden kaynaklanıyor olabilir.</p>

  <p class="block_9">İnsanlar tarafından işgal edilen toprakların miktarı çok azdır ve farklı yerleşim alanları, bazen sınır görevi gören çok büyük ormanlık alanlarla birbirlerinden ayrılır.</p>

  <p class="block_9">IV. yüzyıldaki büyük kriz sonucunda kırsal bölgelerde dağınık olarak yaşayanlar, geleneksel mekânlarını terk edip evlerini ve küçük arsalarını bir araya getirerek kiliselerin veya mezarların çevresinde toplu yerleşim alanları oluştururlar. Dolayısıyla çiftçi ve çobanlardan oluşan büyük bir kitle şartların daha uygun olmasından dolayı köylerde yaşamaya karar verir.</p>

  <p class="block_9">Kırsal bölgelerdeki bu yeni yerleşim modeli VIII. yüzyıldan itibaren İtalya’da giderek daha çok görülür ve ileride kurulacak geniş şato ağının temelini oluşturacaktır.</p>

  <p class="block_39">Evler</p>

  <p class="block_9">Soğuk, rüzgâr, yağmur, kar ve hayvanlarla mücadele insanları ev inşa etmeye ve mevsime uygun olarak ısınma veya havalandırma sistemleri geliştirmeye iter.</p>

  <p class="block_9">Çok kolay elde edilen ahşap, en yaygın inşaat malzemesidir; bunun yanı sıra toprak (güneşte kurutulup kiremit ve tuğla elde edilir), saman ve saz gibi; başka dayanıksız malzemeler de vardır. İhtiyaç üzerine kesilip çıkartılan taş, özellikle kiliselerin ve manastırların yapımında kullanılır ve XI. yüzyıla doğru evlerin de yapımında kullanılmaya başlayacaktır.</p>

  <p class="block_9">Sonraki yüzyıllarla ilgili bol miktarda ikonografi varsa da, bu ilk dönemle ilgili bilgilerin çoğu ortaçağ arkeolojisinin sonuçlarından elde edilmiştir. Kulübe şeklinde evler inşa etme âdeti hem soy kavramına bağlı olan ve ortak ataları olmayan büyük topluluklardan oluşan Germen-Kelt aile modelinin yayılmasına, hem de 50 kadar insanla hayvanları ağırlayabilen uzun bir dikdörtgen şeklindeki “büyük salon”la kırsal evin kurulmasına izin veren kırsal inşa geleneklerine dayanır. Ateş hem yangın korkusundan hem de daha çok ailenin kullanımına sunulması için dışarıda, ayrı bir yerdedir. Kentsel konutlar ise biraz farklıdır: Buradaki eğilim, her biri kendi ocağına sahip olan küçük evlerden yanadır. Hemen hepsi ahşap, deri veya kumaştan yapılan, dolayısıyla da günümüze ulaşmamış olan mobilyalar konusunda fazla bir şey bilinmez.</p>

  <p class="block_19"> </p>

  <p class="block_19"> </p>

  <p class="block_30">Yiyecek</p>

  <p class="block_9">Soğuk ve sıcakla mücadeleye katkıda bulunan bir faktör daha vardır: Yiyecek. Son zamanlarda ortaçağda beslenmeyle ilgili araştırmalarda büyük ilerlenme sağlanarak daha önce aklımıza gelmeyecek bir sonuca varıldı: Düşünülenin tersine -ve kıtlık dönemleri dışında- ortaçağda Batıda yiyecek nitelik açısından değil, ama miktar açısından yeterlidir. Nitekim beslenmenin temeli, tahıllarla ve farklı türde unlarla yapılan yiyeceklere dayanır.</p>

  <p class="block_9">Oldukça ender yenen et, parçalar halinde çorba içinde pişirilir veya kavrulur. Balık da enderdir, ama taze, kurutulmuş veya tuzlanmış olarak yenir. En önemli yemek olan çorba, tarlalarda toplanan otlardan lahanaya, havuca ve soğana kadar birçok şey içerir. Bunların yanı sıra kuru baklagil, fındık, kestane, mantar, Paskalya dışında çok kullanılan yumurta ve süt ürünleri vardır. Elma dışında fazla meyve toplanmaz, ama armut, ayva ve şeftali ile yabani orman meyveleri yenmeye başlar.</p>

  <p class="block_9">En çok içilen şey sudur, ama elma şarabıyla bira gibi alkollü içecekler de çok yaygındır. Muhafazası zor olsa da, şarap da içilir. İklim koşullarının izin verdiği yerlerde üzüm bağları yetiştirilir.</p>

  <p class="block_46"> </p>

  <p class="block_46"> </p>

  <p class="block_30">Giyecekler</p>

  <p class="block_39">İş giysileri</p>

  <p class="block_9">Giyeceklerin işlevi vücudu örtmek ve soğuktan korumaktır. İş giysileri, gün boyu kullanılan ve hareket etmeye uygun, sade giysilerdir. Önlük, her iki cinsiyetten çalışanların başlıca giysisidir ve hem kırsal bölgelerde hem de daha sonraları kentlerde ağır işlerde çalışanları ayırt eden başlıca özelliktir. Ortaçağın tamamı boyunca, çiftçilerin giyimi üç ana parçadan oluşur: Tunik, önlük ve manto. Yenleri bol olan tunik yün veya ketendir, manto da kürk, deri, astarlı veya astarsız kalın kumaştan olur. Bu noktada, kürkün sadece varlıklı sınıflara ait olduğunu düşünmemek gerekir, çünkü kuzu veya koyun kürkü kalın bir kumaştan daha ekonomik olabiliyordu. Sadece bedeni örten, kapüşonlu veya kapüşonsuz kısa mantolar da vardır, çok ender de olsa, belden iple bağlanan pantolonlar da. Ayaklarda ise ya bileğin üzerinden bağlanan deriden ayakkabılar ya da baldırları örten çizmeler kullanılır. Kadınlar, ayak bileklerine kadar inen ve kemerle belden bağlanan tunikler giyerler. Kadınların da, erkeklerin de tarlalarda çalışırken başları genelde kapalıdır.</p>

  <p class="block_39">Renkler ve tarzlar</p>

  <p class="block_9">Giysiler genelde gri veya koyu renktedir, yani yünün kendi doğal rengindedir. Renkli elbiseler daha pahalıdır. Ortaçağ giyeceklerinin bir başka özelliği, farklı mevsimler için farklı giysiler olmayıp, aynı türden giysilerin kışın üst üste kullanılmasıdır. Giyeceklerin tasvir edildiği ikonografik kaynaklarda genelde üst sınıftan kişiler, hatta saraylarda yaşayanlar resmedilmiştir. X. yüzyıla doğru, dini giysilerin lüks kumaşlardan yapıldığı, değerli taşlarla işlendiği görülür.</p>

  <p class="block_46"> </p>

  <p class="block_46"> </p>

  <p class="block_30">Sağlık Durumu</p>

  <p class="block_39">Hastalıklar</p>

  <p class="block_9">Cilt lekeleri, hıyarcık, ellerin ve burun kıkırdağının tahribatı ve aşamalı olarak felç anlamına gelen cüzzam hem antikçağın tamamının hem de ortaçağın simge hastalıklarıdır. Hastalar, yerleşim yerlerinden uzaktaki cüzzam hastanelerine kaldırılır, evleri ve eşyaları yakılır. 1000 yılı civarında Fransa ve Almanya’da “yanma hastalığı” adı verilen tuhaf bir salgın baş gösterir. Bu, büyük olasılıkla günümüzde ergotizm adı verilen ve gözle görülmeyen bir mantarın bulaştığı çavdar mahmuzu ununun kullanımından kaynaklanan bir zehirlenme türüdür. Hastalık bütün tarlalara bulaştığından herkes etkilenir ve salgın boyutuna ulaşır. Hastaların ana şikâyetleri baş dönmesi, kafa karışıklığı, hezeyan ve ateştir. Çürümüş, böceklerle veya farelerle enfekte olmuş yiyecekler de hastalığa neden olur. Bunların yanı sıra beslenmede çeşitlilik olmaması da vitamin eksikliği gibi dengesizliklere yol açar.</p>

  <p class="block_39">Tedaviler</p>

  <p class="block_9">Cerrahi müdahaleler neredeyse her zaman ölümcüldür. Tıbbi özelliği olan otlarla baharatların bir arada kullanıldığı Galenoşçu tıp bazen işe yarar. Ancak çok sayıda iyileşme ya azizlerin müdahalesine ya da pagan çağlardan kalma batıl inanç ritüellerine atfedilir. Cenaze törenlerine gelince, pagan törenlerin ortadan kaldırılmasına odaklanmış olan kilise, başlangıçta azizlerle kutsal emanetler dışında ölüler için düzenlenecek törenlerle ilgilenmez. 658 yılında düzenlenen Nantes Konsili’nde, batıl inançlarla kaynaşmanın engellenmesi için ruhban sınıfının, genelde birisinin ölümünden yedi ve otuz gün sonra düzenlenen törenlere veya yıldönümlerine katılması yasaklanır. Arkeolojik araştırmalar, mezar buluntularının VII ila VIII. yüzyıllara kadar yaygın olarak devam ettiğini göstermektedir.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Şehirden Kırsal Kesime,</i> s. 55; <i class="calibre2">Çevre, Ortam ve Nüfus,</i> s. 253; <i class="calibre2">Kentlerin Çöküşü,</i> s. 257; <i class="calibre2">Curtis Ekonomisi ve Kırsal Derebeylikler,</i> s. 262; <i class="calibre2">İmalat Alanı ve Loncalar,</i> s. 277; <i class="calibre2">Tüccarlar ve Ulaşım Yollan, s.</i> 281; <i class="calibre2">Ticaret ve Para,</i> s. 291; <i class="calibre2">Aristokrasiler, s.</i> 300; <i class="calibre2">Yoksullar, Hacılar ve Yardım İşleri,</i> s. 304; <i class="calibre2">Dine Adanma,</i> s. 313; <i class="calibre2">Kadınların İktidan, s.</i> 315</p>

  <p class="block_57" id="calibre_pb_65"> </p>
</body>
</html>
