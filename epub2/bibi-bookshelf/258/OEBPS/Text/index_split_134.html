<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_63" id="id_Toc404942930">Kitabı Mukaddes Yorumları ve Kutsal Edebiyat Türleri<br class="calibre12" />
  <br class="calibre12" />
  <br class="calibre12" />
  <br class="calibre12" />
   </p>

  <p class="block_56" id="id_Toc404942931">Kitabı Mukaddes’in Metni, Apokrif Metinler, Tercümeler, Yaygınlık Düzeyi, Tefsir Edebiyatı, Kitabı Mukaddes Temelli Şiirler</p>

  <p class="block_6">Francesco Stella</p>

  <p class="block_19"> </p>

  <p class="block_19"> </p>

  <p class="block_9"><i class="calibre2">Ortaçağda Batıda, Kitabı Mukaddesle (Bibbia kelimesi, Yunancada “kitaplar” anlamına gelen</i> biblia’<i class="calibre2">dan gelir) ilgili bilinenler, Kilise Babalarının (Ambrosius, Hieronymus, Augustinus ve Gregorius) eserleri, skolastik eğitim, manastır, kilise ve litürji kültürüyle birlikte ana referans noktasını oluştururdu. Bu bilgiler sanatsal ve entelektüel faaliyetlerle hukuki üretimi belirleyici ölçüde etkilemiştir.</i></p>

  <p class="block_46"> </p>

  <p class="block_46"> </p>

  <p class="block_67">Kitabı Mukaddes Metni ve Tercümeleri</p>

  <p class="block_9">Geç antikçağda Kitabı Mukaddes kavramının karşılığı olan metinler <i class="calibre2">(Biblia sacra, Bibliotheca, Sacra Scriptura, Testamenta)</i> değişken, ilerleyen ve tespit edilmesi güç bir veri bütünüdür. İskenderiyeli Atbanasins (295-y. 373) 367 yılında Yeni Ahit’in metinini tespit eder ve bundan birkaç yıl sonra Papa Damasus (y. 304-384) Roma’da, 72 kitaptan oluşan Katolik metinin nihai şekilde kararlaştırıldığı bir konsile başkanlık yapar (bu metin Protestanlar tarafından kısaltılacak, Tesniye adı verilen kitaplar, yani Yudit, Tobit, Makabeler, Bilgelik, Sirak, Baruk, Yeremya’nın Mektubu, Suzanna, Ester’in Yunanca versiyonu, Azarya’nın Duası ve Üç Genç Adamın Ezgisi metinden çıkarılacaktır). Ancak bu kitaplara tekabül eden metinler farklılık gösteriyordu. IV. yüzyılın sonunda kullanılan versiyonlar, Eski Ahit’in İbranice aslı Tamah’a (Filistin metini) Yunanca kitaplar (Tesniye) eklemiş olan Yunanca <i class="calibre2">Septuaginta</i> [Yetmişler] tercümesinden oluşur (İskenderiye metini). Ancak <i class="calibre2">Peşitta</i> adı verilen Süryanice bir tercüme (ve Ermenice, Gürcüce, Kıptice tercümeler de) ile piskopos Wulfila’nın (311-y. 382) Gotik Yeni Ahit’i ve yerel Hıristiyan toplumların benimsediği, kökenlerine göre <i class="calibre2">Vetus Latina, Afra</i> veya <i class="calibre2">Hispana</i> [Eski Latin, Afrika veya İspanyol] adını alan ve günümüzde antik elyazmaları veya Kilise Babalarının alıntıları sayesinde tekrar bir araya getirilebilmiş olan Latince kısmi versiyonlar da dolaşımdadır. Papa Damasus, kâtibi Stridonlu Hieronymus’u (y. 345-420) daha sonra <i class="calibre2">Vulgata</i> adını alacak resmi versiyonu hazırlamakla görevlendirir.</p>

  <p class="block_39">Şarlman revizyonu</p>

  <p class="block_22"><span class="text_9">Hieronymus’un tercümesi yavaş yavaş</span> <span class="text_10">veteres’</span><span class="text_9">in [eski metinler] yerini almaya başlar, ama tamamıyla kabul edilmesi Karolenj dönemi sonrasını bulacaktır. Nitekim bu dönemde Şarlman (742-814</span> <span class="text_11"><img alt="Image" class="calibre6" src="../Images/image-4.jpg" /></span> <span class="text_9">&gt; 765,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_9">&gt; 800), yönetimi altındaki tüm topraklarda tek bir ortak litürji metininin geçerli olmasını sağlamak amacıyla yayımladığı</span> <span class="text_10">Admonitio generalis’te</span> <span class="text_9">(789) Kitabı Mukaddes’in metininin eleştirel olarak revize edilmesini ister.</span> <span class="text_10">Vulgata’yı</span> <span class="text_9">temel alan bu filolojik çalışmadan geriye Alcuinus’un (735-804) ve Tours Manastırı’ndaki yazıhanesindeki çalışmalardan ortaya çıkan birçok elyazması kalmıştır (bunların arasında Roma’da bulunan Vallicelliana versiyonu ile Londra’da bulunan Moutier-Grandval versiyonu vardır; bunlar Floransa’daki Medicea Laurenziana Kütüphanesi’nde muhafaza edilen Amiatina modelini temel alarak oluşturulmuş ilk eksiksiz Kitabı Mukaddes metinleridir). Ancak Saint Mesmin veya Micy’deki yazıhanede çalışan piskopos Theodulphus’un ve Corbie ile Metz’deki diğer manastır yazıhanelerinin Kitabı Mukaddes metini üzerinde yürüttüğü filolojik çalışmalar da etkili olmuştur. Karolenj döneminde gösterilen çabalar daha doğru ve eksiksiz metinlerle sonuçlanırsa da, ortaya çıkan versiyonun “üzerinde hemfikir” olunmasını XII ila XIII. yüzyıl arasında Paris Üniversitesi’nde yürütülen düzeltme çalışmalarına ve kutsal metinin tamamını mısralara ayıran ilk kişi olan Stephen Langton (1150-1228) gibi isimlere borçluyuz. Diğer önemli tercümeler arasında IX. yüzyılda, Moravya’da Hıristiyanlığın yayılması için uğraşan ve Slav Ortodoks Kilise’nin dilbilimsel ve litürjik geleneğini kuran Kirillos (826/827869) ile Methodios’un (y. 820-885) Yunancadan Eski Slav diline yaptığı tercüme de vardır. Avrupa’nın Latin geleneğinin hâkimiyetinde olan veya gelişmiş bir dilden yoksun olan diğer bölgelerinde ise Kitabı Mukaddes’in halk dillerine tercümelerinin yapılması için XIV. yüzyıldaki Wyclif (y. 1330-1384) Reformu’nu veya XV. yüzyıldaki Luther Reformu’nu beklemek gerekecektir. Bu bölgelerdeki tek istisnalar, Aelfric’in (y. 955-10120) Anglo-Sakson Yaratılış’ı, Sankt Gailende Notker Labeo’nun (950-1022) Eski Yüksek Almancaya çevirdiği</span> <span class="text_10">Mezmurlar Kitabı</span> <span class="text_9">ve</span> <span class="text_10">Eyüb’ün Kitabı</span> <span class="text_9">ve William von Ebersberg’in (XI. yüzyıl)</span> <span class="text_10">Vulgata’nın</span> <span class="text_9">metinine eklediği</span> <span class="text_10">Canticum Canticorum’un (İlahiler İlahisi)</span> <span class="text_9">Frank diline tercümesi ve tefsiridir.</span></p>

  <p class="block_22"><span class="text_9">İlmihali Kitabı Mukaddes’in halk düzeyindeki algısına dayandıran Pierre Vaudes’in (y. 1140-y. 1217) girişimi de, Albici veya Kataristlerin kullandığı Provence versiyonu da, elyazmalarıyla aktarılan metinlerden silinecektir. Ancak IX. Louis (1214-1270,</span> <span class="text_11"><img alt="Image" class="calibre6" src="../Images/image-4.jpg" /></span> <span class="text_9">&gt; 1226) döneminde Paris Üniversitesi, Kitabı Mukaddes’in bir bütün olarak ilk Fransız versiyonunu oluşturmayı başarır. Aynı dönemde X. Bilge Alfonso (1221-1284,</span> <span class="text_11"><img alt="Image" class="calibre6" src="../Images/image-4.jpg" /></span> <span class="text_9">&gt; 1252) zamanında İspanyol tercümeleri ve Aragon kralı III. Alfonso (1265-191,</span> <span class="text_11"><img alt="Image" class="calibre6" src="../Images/image-4.jpg" /></span> <span class="text_9">&gt; 1285) döneminde Katalan tercümeleri ortaya çıkmaya başlar, İtalya’da ise Domenico Cavalca’nın (1270-1342) Kitabı Mukaddes’ten bir bölümü (Elçilerin İşleri) halk diline çevirmesi için 1320-1330 yıllarını beklemek gerekir. Birçok sapkın tarikatın Kitabı Mukaddes’i çağdaş bir dilde okumaya gösterdiği ilgi, genelde kilisenin ve sivil otoritelerin hoşnutsuzluğuna yol açacaktır. 1229’daki Toulouse Sinodu’nda, Roma Kilisesi’nden özerk grupların örgütlenmesine izin verdiklerinden şüphelenildiği gerekçesiyle yerel dilde dini kitap bulundurmak bile yasaklanacaktır; buna benzer, daha ağır, ama daha az başarılı olacak yasaklar 1233’te Aragon kralı I. Jaime (1208-1276) ve 1350 ile 1369’da IV. Charles (1316-1378,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_9">&gt; 1355) tarafından yayımlanacaktır.</span></p>

  <p class="block_30">Apokrif Metinler</p>

  <p class="block_39">Gizli değil şüpheli</p>

  <p class="block_9">Apokrif terimi Yunancadan türemiştir <i class="calibre2">[apokrypha</i> = gizlenmesi gereken] ve “gizli ve uzak tutulması gereken” anlamına gelir. Ortaçağda Batıda yazılmış sözlüklerde <i class="calibre2">secreta</i> [gizli] veya <i class="calibre2">recondita vel occulta</i> [gizlenmiş veya saklanmış] terimleri kullanılır. Dolayısıyla bu kavram başlangıçta metin sorunuyla değil erişimle ilgilidir. Gizlilik, tehlikeli bir içeriğe değil de kaynaklarının belirsizliğine bağlıdır, zaten Augustinus da (354-430) <i class="calibre2">Contra Faustum’da</i> [Faustus’a karşı] şöyle der: <i class="calibre2">earum occulta origo non claruit patribus</i> (“meçhul kökenleri Babalar açısından açıklık kazanmadı”). Erken ortaçağda en çok okunan ansiklopedi olan Sevillalı İsidorus’un (y. 560-636) <i class="calibre2">Etymologiae</i> eseri apokrif metinleri gizli kitaplar olarak niteler, <i class="calibre2">quia in dubium veniunt</i> (“çünkü şüphe uyandırırlar”, VI 2, 51), yani aktardıkları içeriğin güvenilirliği açısından şüphe uyandırırlar.</p>

  <p class="block_39">Çamurun içindeki altın</p>

  <p class="block_9"><span>Esas metin alanındaki ilk hüküm 400 yılında Toledo Konsili tarafından verilir ve bunu 405 yılında I. Innocentius (?-417) tarafından yayınlanan bir emirnameyle sonraki yüzyıllarda çeşitli sinodlarda alınan kararlar izler. Esas metini oluşturan kitapların hangileri olduğu, Papa I. Gelasius’a (?-496,</span> <span class="text_"><img alt="Image" class="calibre4" src="../Images/image-2.jpg" /></span> <span class="calibre2">&gt;</span> <span>492) atfedilen, ama muhtemelen VII. yüzyılda Galya’da hazırlanan ve kilise tarafından IX. yüzyılda benimsenen</span> <span class="calibre2">Decretum de libris recipiendis et non recipiendis’le</span> <span>(Kabul Edilecek ve Edilmeyecek Kitaplarla ilgili Karar) kararlaştırılmıştır. Bu liste, (sapkınlardan veya bölünmelerden sorumlu kişilerden kaynaklanmaları sebebiyle) apokrif tanımlamasıyla reddedilmiş birçok kitabı, her dildeki ortaçağ kültürünü büyük ölçüde etkileyecek olan</span> <span class="calibre2">Thomas İncili</span> <span>ve</span> <span class="calibre2">Yakub İncili</span> <span>gibi metinleri ve Tertullianus (y. 160-y. 220), Lactantius (III-IV. yüzyıl) ve şair Commodianus’un (III. yüzyıl?) eserleri gibi, Kitabı Mukaddes metinine tamamıyla yabancı olan, ama entelektüel alanda yetki sahibi olan kitaplar da içerir. Kültürlü sınıfların Kitabı Mukaddes algısı çeşitlilik göstermeye devam eder. Hieronymus (y. 347-y. 420), apokriflerin “çamurun içindeki altın”ı arama kışkırtmalarına karşı insanları uyarır, ama özellikle apokrif metinlerden İsa’nın veya Havarilerin mucizeleriyle ilgili anlatım unsurlarını elde edebilmek için genelde böyle yapıldığını kabul eder; örneğin VI. yüzyılda, Fransa tarihinin babası sayılan Tours piskoposu Gregorius (538-594),</span> <span class="calibre2">Andreas İncil’inden</span> <span>sapkın dedikoduları</span> <span class="calibre2">(verbositas)</span> <span>çıkarmayı ve buradan sadece mucizeleri seçmeyi önerir. Ortaçağ insanlarının apokriflere karşı tutumu, hatalı olarak Hieronymus’a atfedilmiş olan</span> <span class="calibre2">Sahte Matta İncil’inin</span> <span>daha kısa bir versiyonu olan</span> <span class="calibre2">De nativitate Mariae’in [Meryem Ana’nın Doğumu Üzerine]</span> <span>yazarı tarafından da teyit edilir, çünkü yazar, eserine önsöz olarak yazdığı mektupta, “yazılı olanı veya yazılmış olması muhtemel olanı” aktardığını anlatır. Dolayısıyla kilise tarafından onaylanmamış, ama evrensel olarak yaygın olan ve İncillerdeki anlatım boşluklarını doldurmaya yarayacak eserlerde bile kanıtlanmış güvenilirlik ile inanç hakikatinin aranması arasında bir gidiş geliş söz konusudur. Nitekim en yaygın türler arasında İsa’nın ölümüyle dirilmesi arasında gerçekleşen gizemli olayları anlatan vahiy eserleri ve özellikle</span> <span class="calibre2">Visio Pauli [Paulus’un Düşü]</span> <span>ile İsa’nın ölüler dünyasına yaptığı ziyareti anlatan</span> <span class="calibre2">Nicodemus İncili</span> <span>vardır.</span></p>

  <p class="block_9"><b class="calibre3">Bütünüyle apokrif metinler ile kısmen</b> <b class="calibre3">apokrif metinler</b></p>

  <p class="block_9">Bu muğlaklık, katedralindeki kitapları arasında Meryem Ana’nın doğumuyla ilgili bir kitapçık bulunduran Reims başpiskoposu Hincmar (y. 806-882) ile katılığını Sahte Gelasius’un Decretus’undan <i class="calibre2">[Hüküm]</i> alan, Corbie Manastırı’ndan Ratramnus’u (y. 800-y. 868) karşı karşıya getirecek teolojik tartışmalara neden olacaktır. Bu tartışmada Hincmar, esas metin kitaplarının yeterince bilgi vermediği olaylar ve kişiler hakkında ilave bilgilere sahip olma ihtiyacına bağlı belli bir hoşgörü düzeyinin sözcüsü gibidir. Ondan sonra gelecek birçok teologun benimsediği çözüm, bütünüyle apokrif metinleri (in <i class="calibre2">totum reiicienda)</i> kısmen apokrif metinlerden <i class="calibre2">(non penitus abominanda)</i> ayırt etmekte yatar; burada apokrif metin, “içeriği kısmen gizli olan, halka okunmaması gereken kitap,” yani özel olarak okunabilen, ama teolojik tartışmalarda güvenilir bir kaynak olarak alıntı yapılamayacak kitap anlamına gelir. Çeşitli nüanslarla ortaçağın geri kalan kısmında en çok kabul edilecek olan ilke budur. Geç ortaçağda ansiklopedi yazarlarının kralı sayılan Vincent de Beauvais (y. 1190-1264), <i class="calibre2">Apologia de apocriphis [Apokrif Metinlerin Savunması]</i> adlı bir eser yazarak aşın hoşgörülü olan <i class="calibre2">usus Ecclesia</i> [Kilisenin kullanımı] savunur ve Aziz Paulus ile Aziz Yakub’un mektuplarında bile apokrif metinlerin bulunduğunu söyler; Iacopo da Varazze de (1228-1298), azizlerin yaşam öykülerinden oluşan bir derleme olup Avrupa’nın tamamında çok rağbet görecek ve edebiyatla sanatsal ikonografi üzerinde de çok etkili olacak <i class="calibre2">Legenda aurea [Altın Efsane]</i> adlı eserinde azizlerin yaşam öyküleri için bazen apokrif metinlerden alıntı yapmayı kabul eder.</p>

  <p class="block_46"> </p>

  <p class="block_46"> </p>

  <p class="block_89">Tefsir Edebiyatı</p>

  <p class="block_9">Erken ortaçağın büyük kısmı boyunca Kitabı Mukaddes’in tefsiri (yanı açıklaması) teolojik düşüncenin başlıca aracı ve içeriğidir. Tefsir, ortaçağ insanlarının, dünyayı ve hayatı yorumlamakta kullanılacak anahtarı bulmak amacıyla hem kutsal metinde söz edilen hem de gerçek hayatta yer alan her kişiye, olaya veya olguya bir veya birden fazla anlam atfetmek için entelektüel açıdan en çok ve en belirgin şekilde gayret gösterdiği alandır. Bu gayretin patristik dönemde doğurduğu sonuçlar oldukça iyi bilinir ve ayrıntılı incelemelere tabî tutulmuştur, ama Karolenj dönemi ve daha sonrasıyla ilgili olarak çok fazla araştırma yürütülmemiştir, bu dönemlere ait metinlerin büyük kısmı yayımlanmamıştır ve neredeyse hiçbiri modern dillere tercüme edilmemiştir.</p>

  <p class="block_9"><b class="calibre3">Yöntemler</b> <b class="calibre3">ve anlamlar</b></p>

  <p class="block_9">Ortaçağ dönemi, Cassiodorus’un (y. 490-y. 583) <i class="calibre2">Expositio Psalmorum</i> [Mezmurların Açıklaması] eseriyle başlar; bu eser, Augustinus’un “Hıristiyan teolojisi ile pagan (daha doğrusu ansiklopedi) kültürü arasında devamlı bir karşılaştırma” modelini temel alır (Leonardi) ve beşeri bilimler burada hem Kitabı Mukaddes’i anlamak hem de Hıristiyan biliminin geliştirilmesi için başlıca araçtır. Cassiodorus’un bu eserde başvurduğu ve kendisinden sonra da kullanılmaya devam edecek olan yapı, <i class="calibre2">divisio’</i>dan [sentez], <i class="calibre2">expositio</i>’dan [açıklama] ve içeriğin <i class="calibre2">conclusios</i>undan [sonuç] oluşur. Augustinus’u örnek alan bu yapıda birden fazla anlam bir arada yer alır: Anlatılan olayların tarihi anlamı ve kelime anlamı olan <i class="calibre2">intellegentia secundum historicam lectionem,</i> ruhani anlamı olan (ve alegorik veya tropolojik, yani ahlaki veya mecazi veya tipolojik yorumlama yoluyla tanımlanan) <i class="calibre2">intellegentia spiritualis</i> ve Tanrı’yla insanlık tarihinin nihai gerçekleriyle bağlantılı olan mistik anlamı. Bu şekilde, örneğin Nuh’un gemisi tufandan kurtulma aracı veya (tip-antitip / gemi-kilise çiftlerindeki yapılandırmayı izleyerek) kötülükten korunmak için bir sığmak sunan kilisenin alegorik habercisi olarak görülebilir, Kızıldeniz alegorik olarak İsa’nın kanı olarak yorumlanabilir, Cennet Ağacı haçın ahşabına, Kâbil de Yehuda’ya işaret eder. Bu açık bağlantı sistemi her şeye uygulanabilir, ama daima Eski-Yeni Ahit eksenine dayanır.</p>

  <p class="block_9">Bu şekilde gelişen paralellikler, belirli bir terminoloji ve sistematik olmayan teolojik inceleme bütünü, erken ortaçağ kültürünün “manastır” döneminin başlıca özelliği olacaktır. Tefsir edebiyatı, en başından itibaren edebi bir tür olarak kendine özgü özelliklere sahiptir. Cassiodorus, <i class="calibre2">Institutiones’ın</i> ilk kitabında, Kitabı Mukaddes’in kitaplarını sıraladıktan sonra anlamını kavramaya çalışmış olanların adlarını verir: <i class="calibre2">De doctrina Christiana’da</i> Augustinus gibi tefsir yönteminin ustaları olan <i class="calibre2">introductores</i> [tanıtıcılar] ile Hieronymus ve Ambrosius (y. 339-397) gibi babalar olan <i class="calibre2">expositores</i> [yorumcular]. Sonraki yüzyıllarda en çok rağbet görecek araçlar arasında Sahte-Melito’nun (VI. yüzyıl) <i class="calibre2">Scripturarum claves [Kutsal Metinlerin Anahtarları],</i> Lyon piskoposu Eucherius’un VIII. yüzyıla ait bir derlemesi olan <i class="calibre2">Formulae spiritalis intellegentiae [Ruhani Kavrayış Formülleri],</i> Hieronymus’un kutsal tarihteki yer isimlerinin etimolojik ve alegorik anlamlarını verdiği <i class="calibre2">De situ et nominibus locorum Hebraicorum [Yahudi Yerleri ve Yer İsimleri Üzerine] ve</i> Sahte-Bede’nin <i class="calibre2">Interpretatio nominum Hebraicorum [Yahudi İsimlerin Yorumu]</i> eserleri sıralanabilir.</p>

  <p class="block_39">İsidorus’un sentezi</p>

  <p class="block_9">Önce keşiş, sonra da papa olan Gregorius Magnus’la (y. 535-604) tefsir edebiyatı, ortaçağın ortalarında büyük ölçüde benimsenecek olan ruhani ve dini amaca doğru kesin bir şekilde yönelir; Gregorius Magnus’un eserlerinde Kitabı Mukaddes yorumlarının tarih boyunca değişkenliği konusunda tam bir bilinç ifade edilir. Ancak Roma-Barbar krallıklarının döneminin işaret ettiği, bilginin skolastik açıdan düzenlenmesi ihtiyacı sonucunda. Kitabı Mukaddes’teki kişilerin alegorik anlamlarını konu alan <i class="calibre2">Allegoriae guaedam Sacrae Scripturae [Kutsal Metinlerdeki Bazı Alegoriler]</i> ile <i class="calibre2">Quaestiones in Vetus Testamentum [Eski Ahit’teki Meseleler]</i> (diğer adıyla <i class="calibre2">Mysticorum expositiones sacramentorum</i> [Ruhani Sırların Açıklamaları]) eserlerinin yazarı Sevillalı İsidorus’un sentezleri ortaya çıkar. Aynı dönemde ortaya çıkan ve Bernhard Bischoff (1906-1991) tarafından ayrıntılı bir şekilde incelenmiş olan İrlanda’daki tefsir edebiyatının ayırt edici özelliği, çok yaygın olarak uygulanması, büyük hocaların yokluğu ve İsidorus’la karşılaştırılınca, yorumla ilgili sorunların münferit meselelere bölünmesine ve her bölümün teker teker yorumlanmasına neden olan skolastik yöntemlerle olan yapısal bağlantılarıdır. VIIIII. yüzyılda tefsir alanında en önemli kişi İngilizdir, ama aldığı eğitim ada kültürünü değil, patristik kültürü temel alır ve Markos ile Luka İncil’lerine, Elçilerin İşleri’ne ve Eski Ahit’in bazı tarihi kitaplarına (Yaratılış, Mısır’dan Çıkış, Krallar, Ezra, Nehemya, Tobit) yorumlara kapsamlı bir şekilde kullanılmıştır. Bu kişi, İngiliz tarihinin babası sayılan Muhterem Bede’dir (673-735). Bede, elyazmalarının kenarlarına yararlandığı kaynakları yazarak Karolenj döneminde çok rağbet görecek bir model geliştiren ilk kişilerden biridir ve kültürel veya sapkın çelişkiler açısından herhangi bir soruna sahip olmayan, ama Kitabı Mukaddes’in genel anlamı konusunu sorgulayabilen bir dönemde tefsir araçlarını geliştiren ilk kişi olduğuna inanılır.</p>

  <p class="block_39">Alıntılar ve yorumlar</p>

  <p class="block_9">Son yıllarda patristik mirası işleyen Karolenj dönemi tefsir edebiyatına, sonradan ortaçağ kültürüne ve Katolik geleneğine katkıda bulunacak olan bilgi dağarcığının düzenlenmesi açısından anahtar bir rol atfedilmektedir. Yorum alanında gösterilen bu gayret, günümüzde, Karolenj Rönesansı’nın katkılarına niceliksel düzeyde de dini özellik kazandıran özerk bir kültürel sonuç olarak görülmektedir: Bu yüzyılda, klasik içerikli her elyazması eser karşılığında 20 kadar patristik içerikli elyazması kopyalandığı hesap edilmiştir. Rabanus Maurus (y. 780-865), <i class="calibre2">De clericorum institutione [Rahiplerin Eğitimi Hakkında]</i> eserinde tefsir alanının çok geniş kapsamlı bir özetini sunar. <i class="calibre2">Expositores</i> açısından yenilikler her şeyden önce alıntı yöntemindeki değişikliklerden oluşur, çünkü Kilise Babalarından alınan kapsamlı yorumlar bazen birbirleriyle karşılaştırılır ve özüne sadık, türdeş ve en önemlisi, eksiksiz alıntı repertuarları oluşturulmuş olur. Böylece Kitabı Mukaddes’in her bir kitabını incelemeyi tamamlamamış olan patristik yorumlar bir araya gelmiş olur. Bu yöntem bazı araştırmacılar tarafından basit bir derleme olarak görülmüştür, ama son zamanlarda yürütülen incelemelerde bu tür derlemeler “kutsal metinin belli bir yorumundan çok, yorum geleneğinin tamamını geri kazanmayı amaçlayan farklı bir kültürel ihtiyacın ifadesi” olarak değerlendirilmeye başlamıştır (Cantelli). Gösterilen bu gayretin ayrıntı derecesi, Aziz Augustinus’un eserleri temelinde Paulus’un Mektupları’nın yorumlarını bir araya getiren, ama Augustinus Aziz Paulus’a hiç yorum yazmadığı için Hippolu dâhinin bütün diğer eserlerinden Aziz Paulus’la ilgili 4000 bölüm arayıp bulmuş olan Plorus de Lyon’un (?-y. 860) çalışmalarından da anlaşılabilir; bu türden bir kültürel girişim hem tefsir hem de skolastisizmin tarihinde niteliksel açıdan büyük bir sıçramaya işaret eder.</p>

  <p class="block_39">Glossa ordinaria</p>

  <p class="block_9">Böylece eleştirel, yönlendirilmiş ve bilinçli bir şekilde bir araya getirilmiş ve düzenlenmiş, paralel mısraların karşılaştırılmasına (üzerlerinde yorum yapılmamış mısraları açıklamak için üzerinde yorum yapılmış benzer mısralar temel alınır) ve isimlerin etimolojisine dayanan, genelde izlenen yöntemin ve tekniklerin de incelendiği bir tefsir dağarcığı oluşur. Bu alandaki en etkili hocaların ilk nesli arasında, yakın zamanda keşfedilip eserleri yayımlanmış olan Trier Manastırı’ndan Wigboldus, özellikle kaynakların toplanmasında <i class="calibre2">(collectanea)</i> faal olan Yorklu Alcuinus ve Torino piskoposu Claudius (y. 780-828), sonraki nesilde de eldeki malzemeleri farklı yorumlarına göre düzenleyerek yeniden inceleme çalışmasını tamamlayan Rabanus Maurus ile Luxeuil Manastırı’ndan Angeiomus (IX. yüzyıl) vardır. 830’dan sonraki nesil daha önceden yapılmış sentezler üzerinde çalışıp karşılaştırmaları ve tartışmaları kendi bakış açıları temelinde derinleştirme imkânına sahiptir: Auxerre piskoposu Aimon, tefsiri hem tarih ve siyaset hem de üslup ve retorik düzlemine aktaran Corbie başkeşişi Paschasius Radbertus (IX. yüzyıl) ve özellikle Yuhanna İncil’ini teolojik ve kozmolojik formülasyonlar geliştirme fırsatı olarak görerek Sahte-Areopagites’in (V. yüzyıl) teolojik temellerini geliştiren Johannes Scotus Eriugena (810-880) böyle yapar. Bu muazzam çalışmalar temelinde derlenmeye başlayan Kitabı Mukaddesle ilgili açıklamalar, eskiden Karolenj döneminde yaşamış olan Walafrid Strabo’ya (808/809-849) atfedilen, ama Laon Başdiyakozu Anselmus’un (y. 1050-1117) okulunda hazırlandığı anlaşılan ve modern çağa kadar kutsal metinin kavranmasında anahtar rol oynayacak olan ünlü <i class="calibre2">Glossa ordinaria’yı</i> [Sade Yorum] oluşturacaktır.</p>

  <p class="block_46"> </p>

  <p class="block_46"> </p>

  <p class="block_30">Kitabı Mukaddes Temelli Şiirler</p>

  <p class="block_39">Kitabı Mukaddes ve şiir</p>

  <p class="block_9">Kitabı Mukaddes’in geç antikçağ ve ortaçağın kültürel üretimine ne derecede nüfuz ettiği, günümüzde “edebiyat” demeye alışık olduğumuz türden de kolaylıkla anlaşılabilir. William Blake’in (1757-1827) Eski ve Yeni Ahit’in “sanatın büyük kural kitabı” olduğunu söyleyip Kitabı Mukaddes’i şiirinin daimi alt metini haline getirdiğini düşünürsek, antikçağda Kitabı Mukaddes ile şiir arasındaki bağlantıların, dolaylı veya aracılı olarak da olsa, edebiyatın önemli eksenlerinden biri olduğunu daha iyi anlayabiliriz. Kutsal metinin içinde şiirsel bölümlerin varlığı <i class="calibre2">(Musa’nın İlahileri, Havariler, Eyüb, Ağıtlar)</i> Hıristiyanlığın ilk yüzyıllarından itibaren şiir ile Kitabı Mukaddes arasında birebir ilişkinin kurulmasına neden olmuştur. Mezmur yazarı Davud hem Tanrı’ya methiyeler yazan Hıristiyan şairlere örnek olur hem de hitap ettiği Yunan-Latin kültür sistemine uygun bir dile uyarlanan yeni şiirin konusu haline gelir.</p>

  <p class="block_9">Bu ilişki kısa sürede türler ve tipolojiler şeklinde kendini gösterir ve bunların içerisinde “Kitabı Mukaddes temelli şiirler” olarak tanımlanabilecek, kaynağı ve konusu Kitabı Mukaddes olan ayrı bir tür gelişir. Bu tür, tarihi önem açısından Homeros ile Karolenj-Arthur’dan sonra Avrupa şiirinin üçüncü mitolojik dizisidir. Ancak söz konusu eserlerin sayısı ve boyutu açısından ilk olduğuna şüphe yoktur.</p>

  <p class="block_9"><b class="calibre3">İletişim</b> <b class="calibre3">aracı olarak şiir</b></p>

  <p class="block_9">Bu geleneğin başlangıcı genelde ilahi ve tefsir üretimine dayandırılır; bu dönemden geriye, papirüslerde bulunan bazı denemelerin yanı sıra imparatoriçe Eudoxia’nın (393-460) <i class="calibre2">cento’</i>ları, Suriyeli Laodicea piskoposu Apollinaris’e (IV. yüzyıl) atfedilmiş olan Mezmurlar’ın tefsiri ve Mısırlı şair Nonnus Panopolitanus (V. yüzyıl) tarafından yapılmış Yuhanna İncili’nin tefsiri kalmıştır. Batıda bu gelenek zaman içinde, Hıristiyanlığı konu alan sözde Vergilius tarzı <i class="calibre2">cento’</i> lar yoluyla gelişir. Bu eserler, Kitabı Mukaddes’ten bölümleri veya başka dini konuları ele almak için Vergilius’un mısralarını bölüp birleştirip yeniden kullanırdı. Proba’nın (?-432) 360 yılı civarında yazdığı <i class="calibre2">cento,</i> Rönesansa kadar okunmaya devam eden önemli bir örnek oluşturur. Bu denemeler, kültürlü sınıfların aşina olduğu ve Kitabı Mukaddes’in içeriğini aktarabilen bir şiir dilinin oluşmasına katkıda bulunurken, Kitabı Mukaddes’i temel alan şiir geleneği de, İspanyol bir rahip olduğu sanılan Juvencus’un (III-IV. yüzyıl) 330 yılı civarında yazdığı ve İncil’in öğretilerini 3219 mısra halinde yeniden yazan <i class="calibre2">Evangeliorum libri [İncil’in Kitapları]</i> ile şair Cyprianus’un heksametron vezinlerden oluşan <i class="calibre2">Heptateuco [Yedi Kitap]</i> eserleriyle ve Sahte-Hilarius’un <i class="calibre2">De Evangelio</i> [İncil Üzerine] ve <i class="calibre2">De Macchabeis [Makabeler Üzerine]</i> gibi küçük <i class="calibre2">epos</i> eserleriyle başlar. Coelius Sedulius’un (V. yüzyıl) bir kitabı Eski Ahit’e, üç kitabı da İncil’e ayrılmış olan <i class="calibre2">Carmen Paschale [Paskalya İlahisi],</i> Marius Victor’un Yaratılış’ı konu alan <i class="calibre2">Alethia</i> ve özellikle Dracontius’un (V. yüzyıl sonu) dünyanın yaratılışının hem çok duygusal hem de çok ilmi yorumunu insanlık tarihinin (Roma bakış açısıyla) yorumuyla ve kendi işlediği suçların itirafıyla bağdaştırdığı <i class="calibre2">De laudibus Dei [Tanrı’nın Şanı Üzerine]</i> (V yüzyıl sonu) eserleri daha serbest ve tefsir alanındaki gelişmelerle lirik gelişmelere daha açık eserlerdir. Ortaçağın bu merkezi döneminde bu evrim kesintisiz olarak devam eder. VI. yüzyılın başlarında Vienne piskoposu Alcimus Avitus (V-VI. yüzyıl) Yaratılış, Tufan ve Kızıldeniz’in geçişini konu alan beş kitaptan oluşan <i class="calibre2">De spiritalis historiae gestibus’u (Ruhani Tarihin Başarıları)</i> yazar; eser, sayısız coğrafi ve bilimsel kısma bölünmüş son derece yoğun bir anlatıma sahiptir ve üslup açısından ince çağrışımlar sergiler. Aynı dönemde Arator (y. 480-y. 550), epik stille bağdaştırılması daha kolay bir anlatım sunan <i class="calibre2">Elçilerin İşleri’ni</i> ilk defa ele alır, ancak ortaya çıkan eser yazarın manzum öykülerle anlatılan olayların alegorik açıklamalarının bir arada yer almasından dolayı yenilikçi sayılır.</p>

  <p class="block_9">Yakın zamanda Trier kaynaklı bir elyazmasından Malağa piskoposu Severus’un (VI. yüzyıl) <i class="calibre2">Metrum in Evangelia</i> [Incillerin Ölçüsü] eserinin VIII, IX ve X. kitaplarından uzun bölümler yayımlanmıştır, ama Karolenj dönemi öncesinden günümüze bu alanda önemli sayılan metin ulaşmamıştır. Bu dönemle ilgili en önemli haber, doğru dürüst okuma yazma bilmeyen bir çoban olup sonradan İngiltere’de Withby Manastırı’nda keşiş olan ve bir tercümanın kendisine anlattığı kutsal metinlerin içeriğini sözlü ve manzum olarak yerel dile tercüme eden CaedmonTa (VII. yüzyıl) ilgilidir. Bunları bize anlatan Bede’nin İngiliz ozandan Latince sunduğu bölümün daha sonra yerel dilde versiyonu da bulunmuştur. Georgios Pisides’in (VII. yüzyıl) bir kısa bir uzun heceli mısralı <i class="calibre2">Hexaemeron’u [Altı Günde Yaratılış]</i> ise apayrı bir öneme sahiptir; Caesarealı Basileios’un (y. 330-379) <i class="calibre2">Hexaemeron’</i>unu temel alan bu eser, Bizans edebiyatının en büyük şiirlerinden biridir.</p>

  <p class="block_39">Yeni biçimler ve deneyler</p>

  <p class="block_9">Hıristiyan okullarıyla kültürlü sınıflar için pagan döneme (Vergilius, Ovidius, Lucanus, Claudianus) alternatif sağlayacak bir şiir külliyatı sunma ihtiyacıyla karşı karşıya olmayan Karolenj döneminde, Kitabı Mukaddes’in <i class="calibre2">(Versus de bibliotheca)</i> veya İncil’lerin (Florus de Lyon, <i class="calibre2">Oratio cum commemoratione antiguorum miraculorum Christi Dei nostri [Efendimiz İsa’nın Eski Mucizelerinin Anılması ve Dualar])</i> tamamını anlatmaya değil de özetlemeye, tek tek Havarileri veya kısa bölümleri şiire dönüştürmeye (Walafrid Strabo, Prüm Manastırı’ndan Vandalbert) veya kutsal tarihin teolojik içeriğini vurgulamak amacıyla en önemli anlarını seçmeye (Sens piskoposu Audradus, Johannes Scotus Eriugena) eğilimli, tefsire dayalı mikro türler yeniden rağbet görmeye başlar. Aynı dönemde, Kitabı Mukaddes’i temel alan şiirlere bağlı olarak Eski İngilizce (Caedmon’un Oxford, Junius 11 elyazmasında bulunan <i class="calibre2">Yaratılış A ve B, Mısır’dan Çıkış, Danyal, İsa ve Şeytan)</i> ve Eski Almanca (Saksonya’dan <i class="calibre2">Heliand, Wessobrunner Gebet</i> [Wessobrun Yaratılışı], Kıyamet Günü’nü konu alan <i class="calibre2">Muspilli,</i> Otfried’in <i class="calibre2">Evangelienbuch’u</i> [İncil’in Kitapları]; bu eserlerin hepsi IX. yüzyıla ait olup, Otfried gibi bazıları Rabanus Maurus’un Karolenj ekolünde eğitim almıştır) edebiyatlarının doğuşuna tanık olunur. Avitus ile Arator’un zaten duyarlı olduğu, Kitabı Mukaddes’in tefsiriyle ilgili bağlantılar bu dönemde daha da yoğunlaşır ve tefsirin kendisiyle anlamlandırılması süreçleri şiirin konusu ve retorik alanında yeni bir kural kitabı haline gelir.</p>

  <p class="block_9">Kitabı Mukaddes temelli şiirler sonraki yüzyıllarda -kutsal tiyatronun gelişmelerinden bağımsız olarak- hem Latince hem de başka dillerde yoğun bir gelişim dönemi geçirecek ve yeni ve daha iddialı biçimler şeklinde kendini gösterecektir. X. yüzyılda yazdığı sanılan ve skolastik açıdan çok rağbet görecek olan <i class="calibre2">Ecloga Theoduli [Theodulus’un Eglogu]</i> adlı eserde Yalan’ı konu alan mitolojik öyküler, Doğru’yu konu alan Kitabı Mukaddes öyküleriyle kıta kıta karşılaştırılır. Odon de Cluny’nin (y. 879-942) aynı yüzyılda yazdığı <i class="calibre2">Occupatio [Uğraş],</i> muhtemelen İrlanda okullarının etkisi altında kaldığından anlaşılması zor ve deneysel bir tarza sahiptir. XI. yüzyılda ise büyük teolojik şiirler yeniden ortaya çıkar: Augsburg piskoposu Heinrich dünyanın yaratılışını konu alır <i class="calibre2">(Planctus Evae [Havva’nın Ağıtı]),</i> Beauvais Başdiyakonu Fulcoius’un <i class="calibre2">De nuptiis [Evlilik Üzerine]</i> eseri İsa ile kilise arasındaki evliliği ve iki Ahit’in birleştirilmesi meselesini işler. Sonraki yüzyıllarda ise tefsire dayalı anlatımın yeniden gelişmesine tanık oluruz; bu tür, Iacopo Sannazaro’nun (1455-1530) Latince yazdığı <i class="calibre2">De partu Virginis [Meryem Ana’nın Doğumu Üzerine],</i> Torquato Tasso’nun (1544-1595) <i class="calibre2">II mondo creato [Dünyanın Yaratılışı],</i> Guillaume du Bartas’nın (1544-1590) <i class="calibre2">La Sepmaine [Bir Hafta],</i> John Milton’ın (16081674) <i class="calibre2">Paradise Lost [Kayıp Cennet] ve</i> Klopstock’un (1724-1803) <i class="calibre2">Messias [Mesih]</i> eserleri gibi Batı edebiyatının başyapıtlarına kadar uzanacaktır.</p>

  <p class="block_9">Bu alanda sonsuz sayıda deneyler ve epik şiirden duygusal liriklere, dualardan çelişki içindeki iki varlığın çatışmasına, hafızayı geliştiren tekerlemelerden duygusal tiyatro uyarlamalarına, entelektüel teolojik tartışmalardan tefsir veya alegori semiyolojisine kadar binlerce tür görülecektir.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Felsefe:</b> <i class="calibre2">Hippo Piskoposu Augustinus,</i> s. 341</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Ortaçağ Latin Edebiyatında Epik ve Epik Tarihi Şiirler,</i> s. 611; <i class="calibre2">Kutsal Nesir Türleri: Teoloji, Mistik, Vaaz,</i> s. 664; <i class="calibre2">Gregorius Magnus ve Azizlerin Yaşam Öyküleri,</i> s. 669; <i class="calibre2">Muhterem Bede,</i> s. 678</p>

  <p class="block_60"><span class="text_32"><br class="calibre15" id="calibre_pb_134" /></span></p>
</body>
</html>
