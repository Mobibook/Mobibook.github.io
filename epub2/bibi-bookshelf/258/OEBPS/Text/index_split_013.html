<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_43" id="id_Toc404942815">Kölelik, Kolonluk Sistemi ve Serflerin Köleliği</p>

  <p class="block_6">Pasquale Rosafio</p>

  <p class="block_19"> </p>

  <p class="block_19"> </p>

  <p class="block_9"><i class="calibre2">Kölelerin gruplar halinde örgütlenerek kullanılmasına dayanan ve Roma İmparatorluğu’nun kritik önem taşıyan bazı bölgelerine yayılan</i> villa <i class="calibre2">sisteminin yerini geç antik dönemde, mali nedenlerle toprağa bağlı sayılan kolonlara dayalı yeni bir üretim sistemi alır. Kolonluk sistemi ile serflerin köleliği arasında süreklilik yoktur, çünkü serfler apayrı bir bağlamda ortaya çıkar.</i></p>

  <p class="block_"> </p>

  <p class="block_19"> </p>

  <p class="block_49"><span class="text_13">Villa</span> <b class="calibre13">Sistemi ve Geç Antik Döneme Geçiş</b></p>

  <p class="block_9"><b class="calibre3">İmparatorluk döneminde kırsal</b> <span class="text_">villa</span><b class="calibre3">da kölelik</b></p>

  <p class="block_9">Roma dönemi ile ortaçağ arasındaki ekonomik dönüşümün birbirini takip eden üç aşamadan -kölelik, <i class="calibre2">kolon</i> sistemi ve serflerin köleliği- oluştuğu görüşü uzun zaman önce terk edilmiştir. Roma İmparatorluğu’nun Akdeniz’de yayıldığı dönemde çok hızlı ve büyük artış gösteren kölelik, kırsal <i class="calibre2">villa</i> içerisinde köleliğe bağlı bir üretim biçimi olarak bilinen bir çalışma şeklini doğurur. Sırasıyla MÖ II ve I. ve MS I. yüzyıllarda yaşamış olan ve tarım konusunda yazılar yazan Cato, Varro ve Columella, başta şarap ve zeytinyağı olmak üzere ürünleri büyük ölçüde pazarlarda satılan <i class="calibre2">villa</i> köleliği sistemini oldukça ayrıntılı bir şekilde tasvir ederler. Kölelerin <i class="calibre2">(servi)</i> sayısı, işlenecek toprağın büyüklüğüyle orantılı olarak değişir, takımlar halinde düzenlenirler ve daha büyük villalar söz konusu olduğu zaman hiyerarşinin en altında yer alırlar. Bu kölelerin üzerinde, onlardan üstün olan ve onları kontrol altında tutan başka köleler <i class="calibre2">(monitores)</i> vardır, onların üzerindeki bir başka köle <i class="calibre2">(vilicus)</i> ise doğrudan <i class="calibre2">villa</i> sahibi veya temsilcisi <i class="calibre2">(procurator)</i> nezdinde idareden sorumludur. Köleliğe bağlı üretim yönteminin belli bir bölgeyle ve temelde İtalya’yla ve birkaç eyaletle sınırlı olduğunu ve III. yüzyılın başında bir döneme ait olduğunu yazılı atıflar ve arkeolojik kanıtlar temelinde biliyoruz. Bu üretim sisteminin işlemesi için geçici olarak ek işgücüne ihtiyaç vardır ve bu durum özgür <i class="calibre2">kolon</i>ların işe alınmasına alternatif değildir; dahası en azından prenslik dönemi boyunca ona paralel olmakla kalmaz, onu tamamlar. Ayrıca imparatorluğun çeşitli bölgelerinde, yerel geleneklere uygun olarak başka üretim şekilleri de söz konusudur. Köleliğe bağlı üretim şeklinin ortadan kalkması III. yüzyılda bütün imparatorluğa yayılan krizle bağlantılı olarak gelişir ve ekonomi üzerindeki etkisi o kadar derin olur ki, yeni bir tarihi çağa, geç antikçağa geçişi belirler.</p>

  <p class="block_9"><b class="calibre3">Geç antik dönem:</b> <span class="text_">villa</span><b class="calibre3">nın yeni rolü</b></p>

  <p class="block_9">Organik köle yapısından oluşan son <i class="calibre2">villa</i> örneği, Severius döneminde yaşamış bir hukuk adamı olan Ulpianus’a (II. yüzyıl) dayanır; Ulpianus, cumhuriyet döneminin sonundan itibaren görülen ve giderek yayıldığı anlaşılan kiralık köle <i class="calibre2">(servus quasi colonus)</i> kavramından da söz eder. Geç antik dönemde tarım alanında gözle görülür bir değişim olur ve <i class="calibre2">villa</i>lar bu dönemde de önemli, ama öncekine göre çok farklı bir rol oynamaya başlar. Geç antik dönemdeki <i class="calibre2">villa</i>lar V. yüzyılda tarım konusunda bir eser yazmış olan Rutilius Palladius tarafından tasvir edilmiş ve önemli arkeolojik buluntularla da belgelenmiştir. <i class="calibre2">Villalar</i> hem özgür hem köle <i class="calibre2">kolon</i>lardan oluşan, aileleriyle beraber yaşayan ve münferit arazilerde özerk olarak çalışan geniş bir nüfusun bir arada bulunduğu yerlerdir; <i class="calibre2">villa</i>nın merkezi sadece <i class="calibre2">kolon</i>lardan kaynaklanan ürünlerin işlendiği ve muhafaza edildiği yapıları içermeye devam eder. Dolayısıyla belli sayıda kölenin bütün bu yapıları işletmek ve kontrol altında tutmak için <i class="calibre2">villa</i>da kaldığı muhtemeldir. Palladius da buna benzer bir senaryodan söz eder ve çiftçilerin ayrılıp kentsel merkezlere taşınmasını engellemek için <i class="calibre2">villa</i>lara zanaatkârların da yerleştirilmesi gerektiğini söyler. Sonuçta Palladius’un tasvir ettiği ile klasik dönem yazarlarının tasvir ettiği <i class="calibre2">villa</i> modelleri arasındaki ilişki tersyüz olmuş gibidir: Toprak arazilere bölünmüştür ve <i class="calibre2">kolon</i>lara kiralanır, üretim yapısının merkezinde bulunan daha küçük çaplı bir yapı da <i class="calibre2">kolon</i>lara hizmet verir.</p>

  <p class="block_22"><span class="text_9">Dolayısıyla geç antik dönemde köleler kırsal kesimden kaybolmaz, ama çalışma şekilleri değişir. Asil bir aileden olan Melania ile kocası Pinianus’un Galya eyaletinde, Afrika, Sicilya ve Campania’da bulunan engin arazileriyle ilgili kaynaklarda çok sayıda köleden söz edilir. Karı kocanın III. yüzyılın başlarında dünyevi hayattan çekilip manastıra kapanma kararını takiben 8000 köle özgürlüğü kabul ederken, belirsiz sayıdaki köleyse Pinianus’un kardeşine satılmayı tercih eder. Bu kölelerin bir kısmı</span> <span class="text_10">kolon</span> <span class="text_9">olarak kullanılıyordur; bir mülkiyette bulunan daha küçük ölçüdeki 60 tane evde</span> <span class="text_10">(villulae)</span> <span class="text_9">400 köle yaşar ve bunlar, altı yedi kişilik bir veya daha fazla çekirdek aileden oluşur. Constantinus’un (y. 285-337,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_11">&gt;</span> <span class="text_9">306), imparatorluğun Sardinya’daki topraklarında bulunan köle ailelerinin parçalanmasını yasaklayan emirnamesinden de kölelerden oluşan ailelerin</span> <span class="text_10">kolon</span> <span class="text_9">olarak kullanıldığı sonucuna varılabilir.</span></p>

  <p class="block_19"> </p>

  <p class="block_19"> </p>

  <p class="block_49"><span class="text_13">Kolonluk</span> <b class="calibre13">Sistemi ve Serflerin Köleliği</b></p>

  <p class="block_50">Geç antik dönemde <i class="calibre2">kolon</i>ların durumu da daha önceki dönemlerdeki maliklerine göre değişiklik gösterir. Nitekim her ne kadar hukuki açıdan özgürlerse de, hareket kabiliyetleri sınırlıdır. Bu olgu iki sınıfı -bir yanda imparatorluk topraklarında çalışan <i class="calibre2">kolon</i>ları, diğer yanda da özel kişilerin topraklarında çalışan <i class="calibre2">kolon</i>ları- paralel şekilde ve genelde mali sayılabilecek bir açıdan etkiler. Aslında toprağa bağlılıktan ilk olarak Constantinus’un, <i class="calibre2">kolon</i>ların başka yerlere taşınıp başka iş aramasını engelleyen 319 tarihli bir emirnamesinde söz edilir.</p>

  <p class="block_9">Özel mülklerde çalışan kolonlar için bu bağın hukuki olarak söz edildiği ilk yer yine Constantinus tarafından yayımlanmış, 332 tarihli bir emirnamedir; buna göre kaçak <i class="calibre2">kolon</i>ların sahiplerine iade edilmesi gerekmektedir ve sahipler de <i class="calibre2">kolon</i>ların vergisini ödemekle yükümlüdür. Özel <i class="calibre2">kolon</i>ların toprakla bağı Diocletianus’un (243-313, 284-305 arası imparator), arazi mülkiyeti üzerindeki vergi <i class="calibre2">(iugatio)</i> ile bu topraklarda çalışan işgücünün vergisini <i class="calibre2">(capitatio)</i> birleştirdiği mali reforma dayanır.</p>

  <p class="block_39">Ortaçağ temellerinin günümüzdeki krizi</p>

  <p class="block_22"><span class="text_9">III. yüzyıldaki krizin demografik sonuçları üzerine, imparatorlar en fazla etkilenen bölgeleri kısa sürede yeniden iskân etme politikasını benimserler. Bazı kaynaklara göre, tutsak alınmış Barbarlar aileleriyle beraber önce imparatorluk topraklarına, sonra da özel mülklere yerleştirilir. IV. yüzyılın tamamı boyunca alınan bu önlemlerin ayrıntıları II. Theodosius’un (401-450,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_9">— 408) 409’da çıkardığı bir yasadan da elde edilebilir; bu yasayla Skir Barbarlarının tahsis edildiği özel kişilerin onları köleye çevirmesi veya onlara</span> <span class="text_10">kolon</span><span class="text_9">larınkinden farklı bir statü vermesi yasaklanır.</span></p>

  <p class="block_9">Thracia’da [Trakya] işgücü vergisi olan <i class="calibre2">capitatio’</i>yu ortadan kaldıran, ama <i class="calibre2">ius originarium’</i>dan (kökene dayalı yasalar] dolayı <i class="calibre2">kolon</i>ların arazi vergisi olan <i class="calibre2">iugatio</i>yu ödemekle yükümlü olan toprak sahiplerinin arazilerinden ayrılmasını engelleyen bir yasadan anlaşıldığı üzere, imparatorluk kolonlarının toprağa bağlı olması ile özel <i class="calibre2">kolon</i>ların toprağa bağlı olması arasındaki fark IV. yüzyılın ortalarında ortadan kalkar. <i class="calibre2">Origo</i> [kökene bağlı] kolonların hepsi için, bu bağın miras yoluyla devredildiğine işaret eden <i class="calibre2">originalis</i> sıfatı kullanılmaya başlar. İmparatorluk topraklarına çiftçi olarak yerleştirilen Barbarlarla ilgili olarak kullanılan <i class="calibre2">tributarius</i> kelimesinin ne anlama geldiği kesin değilse de, bazen <i class="calibre2">kolon [colonus]</i> kelimesinin eşanlamlısı olarak kullanıldığı anlaşılır.</p>

  <p class="block_22"><span class="text_9">V. yüzyılda imparatorluğun Batı ve Doğu kısımlarındaki</span> <span class="text_10">kolon</span><span class="text_9">ları birbirinden ayırmak için yeni bir yönteme başvurulur. Batı arşivlerinde</span> <span class="text_10">kolonlar</span> <span class="text_9">için</span> <span class="text_10">originalis</span> <span class="text_9">sıfatı veya</span> <span class="text_10">originarius</span> <span class="text_9">ismi kullanılmaya devam eder. Bu kullanım Batıyla ilgili edebi kaynaklarda da böyledir, ancak Doğulu</span> <span class="text_10">kolon</span><span class="text_9">lar</span> <span class="text_9">için kullanılmaz. Doğudakilerden</span> <span class="text_10">censibus adscripti</span> <span class="text_9">ve daha sonraları</span> <span class="text_10">adscripticii</span> <span class="text_9">diye söz edilir ve bu terimin Yunanca karşılığı olan</span> <span class="text_10">enapographoi</span> <span class="text_9">terimine Mısır papirüslerinde de rastlanır. Bir emirnamesinde</span> <span class="text_10">adscripticii kolon</span><span class="text_9">larını</span> <span class="text_9">mecazi anlamda kölelere benzeten Justinianus (481?-565,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_9">&gt; 527) onlar hakkında bazı ayrıntılar verir. Aslında Justinianus’un sisteminde, özgür insanlar ile köleler arasındaki ayrım var olmaya devam eder. Justinianus’un</span> <span class="text_10">adscripticii kolon</span><span class="text_9">larının</span> <span class="text_9">durumunun hukuki açıdan değil de toplumsal açıdan ne kadar düşük olduğunu vurgulamak ister ve onları</span> <span class="text_10">humiliores’in</span> <span class="text_9">[en alt sınıf] en alt düzeyine yerleştirir, hatta kölelere yakın sayar.</span></p>

  <p class="block_51"><b class="calibre3">Hukuki</b> <span class="text_">statü</span><b class="calibre3">nün tanımı</b></p>

  <p class="block_52"><span class="text_9">Yine Justinianus, selefi Anastasius’un (y. 430-518,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_9">— 491) bir kuralına atıfta bulunarak, mülkleri özel mülk sayılan</span> <span class="text_10">adscripticii kolon</span><span class="text_9">ları</span> <span class="text_9">ile araziye en az 30 yıl bağlı kaldıktan sonra özgürlüklerini kazanan ve oradan ayrılamasalar bile mülklerinin tam sahibi olan</span> <span class="text_10">kolon</span><span class="text_9">ların arasında ayrım yapar. Justinianus’un bir emirnamesinde bu</span> <span class="text_10">kolon</span><span class="text_9">ların edindiği her şeyin derebeylerin özel mülkü haline gelemeyeceği, ama edinilen mallar, toprak kiralamalarına gerek olmadan hayatlarını kazanmaları için yeterli ise</span> <span class="text_10">kolon</span><span class="text_9">ların özgürlüklerini kazanmasını sağlayabileceği belirtilir.</span></p>

  <p class="block_53">Serflerin köleliği</p>

  <p class="block_51">Hukuki düzeyden farklı olarak, Batıda da, Doğuda da kölelerden ve <i class="calibre2">kolon</i>lardan kırsal kesimde yararlanma düzeylerini hem ekonomik hem de toplumsal açıdan birbirine yaklaştırır ve neredeyse özdeş hale getirir. Ancak Batı Roma İmparatorluğu’nun çöküşüyle bu olgunun gelişimini izlemek zorlaşır. Araştırmacıların bir kısmı geç antik dönemdeki <i class="calibre2">kolonlar</i> ile ortaçağdaki serflerin köleliği arasında bir süreklilik olduğunu savunurken, bir kısmı bunu kesin bir dille reddetse de, günümüzde terazinin kefesi daha çok böyle bir sürekliliğin var olmadığına inananlardan yana basmaktadır. Nitekim geç antik dönemin belgelerinde, serflerin köleliğinin doğal başlangıç ve yayılma noktasını oluşturan feodal bir modele geçişin izlerinde süreklilik yakalamak çok zor görünmektedir. Bu alanda yapılmakta olan araştırmalar, Roma-Barbar krallıklarının ortaya çıkışından sonra var olan bağlılık şekillerinin ne kadar karmaşık ve çeşitli olduğunu göstermiştir. İmparatorluk emirnamelerinde bulduğu kelimelerle Bolognalı hukuk uzmanı Irnerius (1055-1125) tarafından oluşturulduğu uzun zaman önce kanıtlanmış olan “serflerin köleliği” kavramında olduğu gibi, bu tarihi dönemdeki çok farklı yerel durumları tek bir tanım altında toplamanın yanıltıcı ve bulgusal açıdan yetersiz kaldığı görülür.</p>

  <p class="block_54"> </p>

  <p class="block_54"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Şehirden Kırsal Kesime,</i> s. 55; <i class="calibre2">Feodalizm,</i> s. 211; <i class="calibre2">Çevre, Ortam ve Nüfus s.</i> 253; <i class="calibre2">Kentlerin Çöküşü</i> s. 257; Curtis <i class="calibre2">Ekonomisi ve Kırsal Derebeylikler</i> s. 262</p>

  <p class="block_19"> </p>

  <p class="block_19"> </p>

  <p class="block_55" id="calibre_pb_13"> </p>
</body>
</html>
