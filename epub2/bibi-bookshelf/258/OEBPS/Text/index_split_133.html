<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942929">Avrupa Dillerine Doğru: İlk Örnekler</span></p>

  <p class="block_6">Giuseppina Brunetti</p>

  <p class="block_19"> </p>

  <p class="block_19"> </p>

  <p class="block_31">Avrupa’nın günümüzdeki dilbilimsel tablosu erken ortaçağın sonu ile geç ortaçağın başları arasında şekillenmiştir ve büyük kısmı Hint-Avrupa kökenlidir. Avrupa’da sekiz dil grubu vardır. En önemli üç grup Latin, Germen ve Slav kökenli olanlardır. Bunların yanı sıra Kelt ve Baltık kökenli dillerle münferit diller (Yunanca ve Arnavutça) ve Indo-Aryan dili yer alır. Hint-Avrupa kökenli olmayan dil grupları arasında Fin-Ugor dilleri, Bask dili, Türkçe, Moğol ve Sami (Malta dili) dilleri sayılabilir. Modern dillerin (ve İtalyanca dahil olmak üzere Latin kökenli dillerin) uzun tanımlanma süreci yenilik ile kalıcılık, muhafaza etme ile farklılaşma arasındaki diyalektikle işler.</p>

  <p class="block_46"> </p>

  <p class="block_46"> </p>

  <p class="block_67">Latince: Birlik ve Farklılaşma</p>

  <p class="block_39">İki değişkenli dillilikten iki dilliliğe</p>

  <p class="block_22"><span class="text_9">Tours Konsili’nin (813) 17. maddesinde yerel konuşma dilinin</span> <span class="text_10">rustica romana lingua</span> <span class="text_9">[halka özgü Roma dili] olarak resmen tanınmasıyla, Roma İmparatorluğu’nun çöküşünden sonra oluşmaya başlayan bölgelerde iki değişkenli dillilikten iki-dilliliğe geçilir. Yeni dil türleri, daha doğrusu</span> <span class="text_10">“rustica”</span> <span class="text_9">ve</span> <span class="text_10">“romana”</span> <span class="text_9">terimleriyle nitelenen o karmaşık dilbilimsel gerçeklik, ilk defa antik dil olan Latinceyle aynı düzlemde konumlandırılır ve “iki değişkenli dillilik’le kastedilen yasadışı ve ikincil düzeyden kurtulur. İki değişkenli dillilik, aynı ortamda ve aynı kişiler tarafından hiyerarşik düzen içerisindeki iki dilbilimsel sistemin kullanımına işaret eder; bu dillerden biri (bu durumda Latince) üst iletişim düzeylerinde (hukuk türleri, edebiyat türleri, vs) diğeri ise</span> <span class="text_10">(rustica romana lingua)</span> <span class="text_9">özel ortamlarda, aile içinde veya gayriresmi olarak kullanılır. Eginhard’ın (y. 770-840), anadili Germence olan Şarlman (742-814,</span> <span class="text_11"><img alt="Image" class="calibre6" src="../Images/image-4.jpg" /></span> <span class="text_9">&gt; 768,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_9">&gt; 800) hakkında şöyle dediğini unutmamak gerekir: “Kendi dilinden</span> <span class="text_10">(patrio sermone)</span> <span class="text_9">memnun olmadığı için yabancı diller</span> <span class="text_10">(peregrinis linguis)</span> <span class="text_9">öğrenmek için çaba sarf etti. Bu dillerden Latinceyi</span> <span class="text_10">(in quibus latina) o</span> <span class="text_9">kadar iyi öğrendi ki, kendi anadilinde olduğu kadar bu dilde de kendini ifade edebiliyordu”</span> <span class="text_10">(Vita Caroli,</span> <span class="text_9">25).</span></p>

  <p class="block_39">Latincenin farklı örnekleri</p>

  <p class="block_9">Sonradan sırf <i class="calibre2">grammatica</i> olarak bilinecek olan Latince o ana kadar gramer dili statüsüne, yani kesin ve yazılı bir düzene sahip tek dildi. Antik dilde, yani Latince yazarak kendini ifade etmesini bilenlere de <i class="calibre2">litterae</i> [edebiyat] kelimesinden gelen <i class="calibre2">litteratus</i> [aydın] denirdi (sözlü “klasik” Latince çok az sayıda kişi için geçerli bir olgudur). Yerel dillerin yazılı şekli XI. yüzyıldan önce yaygınlık kazanmaz, ama örneğin İrlanda gibi bazı bölgelerde Ogham alfabeli yazıtlar IV. yüzyıla kadar uzanır ve VII. yüzyıldan itibaren İrlanda dilinin sesleri Latin alfabesiyle temsil edilmeye başlanır.</p>

  <p class="block_9">İmparatorluğun farklı bölgelerinin ortak dili daima Latince olmuştu ve hâlâ öyleydi, ama kullanımı bölgeden bölgeye değişiyordu. Antikçağda bile Latince hiçbir zaman mutlak bir birliğe sahip olmamıştı. Örneğin Roma <i class="calibre2">(Urbs)</i> Latincesinin <i class="calibre2">urbanitas</i> [şehir Latincesi], <i class="calibre2">rusticitas</i> (kırsal bölgelerin Latincesi) ve <i class="calibre2">peregrinitas</i> (eyaletlerin Latincesi) örnekleri arasındaki farklar hakkında bilgi sahibiyiz. Yazılı ve sözlü Latincenin tarzları ve bölgeden bölgeye gösterdiği farklar -Livius’un (MÖ 59-MS 17) <i class="calibre2">patavitinitas,</i> Cicero’nun (MÖ 106-43) ailesine yazdığı mektuplarda kullandığı üslup ve Seneca’nın (MÖ 4-MS 65) İberya aksanı- hakkında da bilgi sahibiyiz. Dolayısıyla Latince ne İtalyan yarımadasında <i class="calibre2">ne de</i> kıtanın başka yerlerinde mutlak bir birlik sergiliyordu. Nitekim II. yüzyılın sonunda <i class="calibre2">Barbare loqui</i> [Barbarların dili] söz konusu edilir ve Romalılaşma sürecinin farklı türleri ve katmanlarından dolayı kayda değer derecede farklı durumlar da görülür; örneğin İsviçre’nin Sankt Gailen kentinde <i class="calibre2">debere</i> yerine <i class="calibre2">tepere, presbiter</i> yerine <i class="calibre2">brespiter</i> ve <i class="calibre2">aedificium</i> yerine <i class="calibre2">etefficium</i> kullanılır. Latincenin farklı örneklerinin birbirinden uzaklaşma hızı da farklı olup bu gelişmeler hem günümüzde Latince kökenli farklı dillerin konuşulduğu dilbilimsel makro düzeydeki bölgelerin hem de bu bölgeler içerisinde farklı diyalektlerin hakim olduğu bölgelerin ortaya çıkmasına neden olmuştur. Zaten bir yanda farklılaşmaya götüren merkezkaç güçler ile diğer yanda farklılıkların eşitlenmesini amaçlayan merkezcil eğilimler (örneğin yazının veya gramerin resmileşmesi) arasındaki karşıtlık, tüm dilbilimsel gerçekliklerin bir özelliğidir. İmparatorluğun çöküşü, siyasi ve kültürel merkezlerin dağılması ve yerel eğilimlerin güçlenmesiyle <i class="calibre2">urbanus</i> ve <i class="calibre2">rusticus</i> sıfatlarıyla bağdaştırılan değerler tersyüz hale gelecek ve <i class="calibre2">rusticus</i> terimi -dilbilimsel- edebi düzeydeki <i class="calibre2">sermo humilis,</i> yani sıradan vaazaparalel olarak- bir iletişim kriteri haline gelecektir. Bu Latincenin incelenmesi için başvurulan farklı türdeki metinler arasında <i class="calibre2">Mulomedicina Chironis</i> [Chrion’un Katır Tıbbı] (IV. yüzyıl), 417-418 yıllarına tarihlenen <i class="calibre2">Peregrinatio Egeriae</i> (veya <i class="calibre2">Aetheriae) [Egeria’nın Hac Yolculuğu], Appendix Probi [Probus’un Eki]</i> (III sec.) vs vardır</p>

  <p class="block_46"> </p>

  <p class="block_46"> </p>

  <p class="block_30">Latince ve Yerel Diller</p>

  <p class="block_39">Ulusal dil ve kimlik</p>

  <p class="block_9">Latincenin (ve <i class="calibre2">scripta latina rustica,</i> yani yazılı kırsal Latincenin) evrim geçirip yerel dillere ve edebi geleneklere dönüşmesi erken ortaçağ boyunca devam edecektir. Yeni dillerin başlıca özelliği olan <i class="calibre2">vulgaris</i> terimi, günümüzde günlük kullanımda tamamıyla olumsuz bir anlam kazanmıştır, ama bu bağlamda nötr bir nitelik sergiler ve 1000 yılı civarında farklı coğrafi bölgelerde farklı şekillerde gerçekleşmiş olan dilbilimsel (sonradan edebi ve genel anlamda kültürel de olan) süreç için kullanılır. Sonuçta <i class="calibre2">vulgaris,</i> “Latince”ye aykırı olan her şeydir, ama burada bazı temel ayrımlar söz konusudur; örneğin (halk anlamına gelen <i class="calibre2">vulgus</i> kelimesinden türemiş olan) <i class="calibre2">vulgaris</i> açıkça sosyolojik bir nitelikse de (ve yüksek/elite karşı alçak/halk, seçkine karşı mütevazı gibi karşıtlıkları çağrıştırırsa da), ortaçağ Avrupa toplumu bağlamında bu kategorinin tüm yönleriyle yorumlanması oldukça zordur. Örnek vermek açısından kronolojik olarak başka bir döneme sıçramak gerekirse, ulusal kimlik ile dil arasındaki sorunlu paralelliği düşünmek yeterli olacaktır. XII ila XIII. yüzyıl arasında Fransa’nın Kapet hanedanından kralı Fransızca konuşan herkesi değil de Provence halkını ve Flamanları yönetiyordu, İngiltere’nin Plantagenet Kralı Cornwall Gallilerinin ve Keltlerinin, Normanların, Saksonların ve İrlandalıların yanı sıra Fransızların, Bretonların ve Provence halkının kralıydı; İber Yarımadasında Aragon kralı hem İspanyolca konuşan halkı, hem Provence ve Katalan halklarını hem de Arapları ve Yahudileri yönetiyordu. Etniklik nasıl tarihi bir olguysa, ulusal duygu ile devlete aidiyet ve ulus ile dil arasındaki paralelliğin ağır gelişimi de tarihi bir olgudur.</p>

  <p class="block_46"> </p>

  <p class="block_46"> </p>

  <p class="block_30">Avrupa Dillerinin İlk Örnekleri</p>

  <p class="block_9">Roma İmparatorluğu’nun resmi çöküşünden Karolenj dönemine kadar uzanan 300 yıl boyunca, Anglo-Sakson ve İrlandalı âlimlerin etkisi altında kalan Şarlman’ın döneminde Latince ile -Yeni Latinceler olsun, Germen dili olsun- yerel diller birbirinden ayrı diller olarak inceleme konusu olurlar. Karşılıklı müdahaleler bu şekilde sınırlanır, Latincenin asıl şekline dönülür ve artık Latince olmaktan çıkmış olan diller daha kesin bir şekilde tanımlanıp ifade edilebilir.</p>

  <p class="block_9">Anglo-Sakson bölgesinde olduğu üzere, Germen bölgesinde de ilk örnekler VIII ila IX. yüzyıl arasına tarihlenir ve hepsi <i class="calibre2">(Hildebrandslied’</i>in antikçağa ait bir parçası dışında) litürji, ilmihal veya skolastik çevrelerle ilgili Latince metinlerin tercümeleri veya kelime açıklamalarıdır. XI. yüzyılda Norveççe olarak bilinen Eski İzlandacanın geliştiğine tanık olunur, Orta İngilizcenin ilk örnekleri de aynı yüzyılın sonuna aittir. Kelt bölgesinde, IX. yüzyıla ait Eski İrlanda ve Eski Cornwall dillerinde kelime açıklamaları ve metinler vardır, daha sonra da yeni İrlanda dilinin ilk versiyonları gelişir. Slav bölgesinde eski Rus geleneği de yine IX ila X. yüzyıl arasında gelişmeye başlar ve hem Slovence ilk metin hem de Fin-Ugor ortamındaki ilk Macarca metin X. yüzyıla aittir. Bask diline tanıklık eden ilk kelime açıklamaları da X. yüzyıla tarihlenir.</p>

  <p class="block_9">Fransız bölgesinde 842 tarihli Strasbourg Andı’yla 843 tarihli Verdun Antlaşması, siyasal açıdan büyük bir değere sahip bir metin içerisinde yer verilen Latin kökenli yerel dile ve Almancaya resmi dil saygınlığı kazandırır, İtalya’da, <i class="calibre2">Placiti</i> adlı yeminli tanıklıklarla Latin kökenli yerel dilin ilk organik yazılı örneklerini elde etmek için X. yüzyılı beklemek gerekecektir; buradaki tek istisna, tartışmalı <i class="calibre2">Indovinello Veronese’dir [Verona Bilmecesi]</i> (VIII. yüzyıl sonuna ait olup yarı yerel olarak tanımlanan bu metinin, içinde bulunduğu Mustarib elyazmasında, Latince bir formülle yan yana yer alıyor olması, bu iki dil arasındaki farkın bilincinde olunduğunu düşündürür).</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Gramer, Retorik, Diyalektik,</i> s. <span class="text_17">599</span></p>

  <p class="block_62" id="calibre_pb_133"> </p>
</body>
</html>
