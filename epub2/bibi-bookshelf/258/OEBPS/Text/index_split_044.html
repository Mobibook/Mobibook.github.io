<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942847">İtalya Krallığı</p>

  <p class="block_70">Francesco Paolo Tocco</p>

  <p class="block_19"> </p>

  <p class="block_19"> </p>

  <p class="block_31">774 yılında Franklar tarafından fethedilen Regnum Langobardorum’un topraklarına tekabül eden Regnum Italicum, son Karolenj kralının tahttan indirildiği 887 yılına kadar Karolenjlerin kontrolü altında kalır. Bu tarihten sonraki 70 yıl boyunca taht, Kuzey İtalya’nın başlıca aristokrat aileleri (Spoleto, Toscana, Ivrea ve Friuli dükleri ve markileri) ile sınırın ötesindeki bazı derebeylerinin (Carintia dükleri, Burgonya ve Provence kralları) arasında çekişme konusu olur. Krallık I. Otto’yla yeniden Kutsal Roma İmparatorluğuma dahil edilir.</p>

  <p class="block_46"> </p>

  <p class="block_46"> </p>

  <p class="block_30">Berengarius’un Sorunlu Krallığı</p>

  <p class="block_9"><span>Şişman Karl’ın (839-888) 887 yılında tahttan çekilmesiyle Karolenj İmparatorluğu kesin olarak sona erer: Paris Kontu Odo (y. 860-898) Frank kralı seçilir; Doğu bölgesinde Karintiyalı Arnulf (y. 850-899) Almanya kralı seçilmiştir; İtalya’da ise asillerden oluşan bir kurul, tahtı, Karolenjlerle olan akrabalığından dolayı Friuli Markisi Berengarius’a (850/853-924) emanet eder. Bu istikrarsız durumu reddeden orta İtalya aristokrasisi, krallık unvanını sadece iki yıl sonra Spoleto dükü Guy’e (?-894) verir. Bu ihtilaflı durum karşısında Berengarius’un yardım istediği Karintiyalı Arnulf 894’te taht iddiasını savunmak için İtalya’ya iner ve 896’da gittiği Roma’da Papa Formosus (y. 816-896,</span> <span class="text_"><img alt="Image" class="calibre4" src="../Images/image-2.jpg" /></span> <span>&gt; 891) tarafından imparator ilan edilir. Bu arada Berengarius, Spoleto dükü Guy’nin oğlu ve babası, 891’de imparatorluk makamıyla ilişkilendirilmiş olan Lambert’le çarpışmak zorunda kalır; bunun sonucunda krallık bölünür ve sadece Adda Nehri’nin doğusunda kalan Kuzey İtalya Berengarius’a kalır. Kısa bir direniş döneminden sonra Milano da Lambert’in eline geçer, ancak Lambert Berengarius’u kesin olarak mağlup edemez ve yine tahta talip olan Toscana markisi Adalbert’le çarpışmak zorunda kalır.</span></p>

  <p class="block_39">Macarlar</p>

  <p class="block_9">Lambert 898 yılında Adalbert’i yenerek küçük düşürür, ama aynı yılın 15 Ekim’inde bir sürek avı sırasında ölür. Onunla beraber Spoleto hanedanı sona erer ve Karintiyalı Arnulf’un da ölümüyle Berengarius nihayet İtalya tahtının zevkini çıkarmaya başlayacakken İtalya 899 yılından itibaren, Arnulf’un isteği üzerine 890’da Pannonia’ya yerleşip İtalya’ya tehlikeli şekilde yaklaşan Macarların kanlı saldırılarına maruz kalır. Berengarius, Aquileia’dan Pavia’ya kadar olan bölgede dehşet, yıkım ve ölüm saçan Macarları durdurmak için Eylül 899’da İtalyan asillerinden oluşan büyük bir orduya liderlik yapar, ama ilk zaferden sonra 24 Eylül’de Brenta Nehri üzerinde yenilgiye uğrar. Macarlar buradan Kuzey İtalya’nın geri kalan kısmına yayılır, Reggio’da katedrali ateşe verir ve piskopos Azzone’yi öldürür, Nonantola’daki ünlü ve zengin manastıra saldırarak yağmalar ve keşişleri öldürürler.</p>

  <p class="block_39">Sarazenler</p>

  <p class="block_9">Macarların <span class="text_17">kendilerine</span> özgü saldırılarına birkaç sene sonra Provence’da, Frassineto’da bulunan köprübaşından sayısız saldırı gerçekleştiren Sarazenler eklenir.</p>

  <p class="block_9">Bu uzun süreli istikrarsızlık durumundan dolayı İtalya aristokrasisinin bir kısmı Berengarius’un karşısına bu sefer daha güvenilir bir aday çıkarır; bu, Karolenj kralı ve imparatoru II. Ludwig’in yeğeni, Provence kralı IH. Ludwig’dir (880-928). Berengarius onun taç giyme törenine ve 901 yılında Romafla imparator ilan edilmesine katlanmak zorunda kalır. Ancak onu İtalya topraklarından uzaklaştırmayı başardıktan sonra 905’te yakalar, gözlerini kör ederek Provence’a sürer.</p>

  <p class="block_9">Elde ettiği bu başarıya rağmen, Berengarius krallığın sadece kuzeydoğu kısmını kontrol altında tutmaktadır; kuzeybatıda iktidar, Piemonte’nin büyük kısmının derebeyleri olan Ivrea markilerinin elindedir; Orta İtalya’da büyük Tuscia ile Spoleto dükalıkları özerkliklerini devam ettirirler; Po Vadisi’nin merkezinde Longobard asıllı aristokrasi yeniden prestij kazanmıştır. Kral farklı tebaasına ayrıcalık bahşetme ve krallığın ileri gelenleri arasında yorucu bir aracılık politikası gütmekle yetinirse de, 915’te Garigliano’daki güçlü bir Sarazen üssünü ortadan kaldırmayı başarır ve papa tarafından imparator olarak taçlandırılır.</p>

  <p class="block_39">Berengarius’un yenilgisi</p>

  <p class="block_9">Ancak bu saygın unvan, Spoleto-Papalık blokunun ve kızı Ermengarda’yı Ivrea markisi Adalbert’le (y. 880-y. 930) evlendirmiş olan, Toscana markisinin dul karısı Berta’nın (860/865-925) husumetinin yeniden canlanmasına neden olur. Berta 921 yılında damadı, Palatin Kontu Olderik, Longobard aristokrat Giselbert ve Milano başpiskoposu Lambert arasında bir ittifak oluşturur, ancak kral onları yenmekle kalmaz, komplocuları zorda bırakmak için Macarların İtalya topraklarına girmesine izin verir. Giselbert bu durum karşısında Burgonyalı Rudolf’tan (y. 890-936) yardım ister ve rakibine karşı bu yardımı karşılığında ona İtalya Tacını vaat eder: Rudolf 17 Temmuz 923’te Fiorenzuola d’Arda yakınlarında Berengarius’un ordusunu yenilgiye uğratarak krallığın başkenti olan Pavia’yı fetheder. Verona’ya sığman kral 7 Nisan 924’te burada alt düzey, yerel bir devlet görevlisi tarafından öldürülür. Burgonya’ya dönen Rudolf tarafından terk edilmiş olan Pavia ise bundan birkaç gün önce; yani 12 Mart’ta Macarlar tarafından yağmalanır ve yıkılır. Bundan sonra krallığın feodal düzeni yeni bir adaya odaklanır; İtalya’ya davet edilen Provencelı Hugue (y. 880-947) 926 yılının ilkbaharında gelir ve Burgonyalı Rudolf’la anlaşmaya vardıktan sonra taç giyer.</p>

  <p class="block_46"> </p>

  <p class="block_46"> </p>

  <p class="block_30">Provencelı Hugue’den I. Otto’ya</p>

  <p class="block_9">Hugue’ün saltanatının asıl özelliği, yönetici sınıfın yenilenmesini amaçlayan sürecin uygulanması sırasında başvurulan şiddettir. Bu süreçten, büyük kısmı Longobard asıllı olmak üzere yeni bir aristokrasi doğar: yerel düzeyde yerleşiktir, Karolenj asıllı aristokrasinin kültüründen ve uluslararası ilişkilerinden uzaktır, ancak silahları ve kişisel sadakat yoluyla, topraklar üzerindeki garantileyecek durumdadır. Hugue üvey kardeşi Toscana dükü Lambert’i hapsettirip gözlerini kör eder, yerine kardeşi Boson’u getirir, Spoleto Dükalığı’nı da başka bir akrabası olan Tebald’a verir. Milano’dan Piacenza’ya birçok şehrin piskoposluğuna kendi adamlarını yerleştirir ve oğullarından biri olan Godfrey, İtalya’nın krallık tarafından kurulmuş en zengin manastırı olan San Silvestro di Nonantola’ya başkeşiş tayin edilir. Ancak kral kendi akrabalarını bile küçük düşürmekten ve incitmekten çekinmez: 936’da Boson’u kovarak Toscana Markiliği’ni, daha sonra Spoleto ve Camerino Dükalığı’nı ve Palatin kontu unvanını vereceği oğlu Ubert’e verir, 940 yılında ise oğlu Anscarius’u öldürtür.</p>

  <p class="block_39">Otto’nun barışı sağlaması</p>

  <p class="block_9">Ancak 945’te bir isyanın baş göstermesi üzerine Hugue Provence’a dönmek zorunda kalır ve İtalya’dan getirdiği servetle burada 20 yıl kadar iktidarda kalır. İtalya’da bıraktığı zayıf ve hasta oğlu Lothar, 950 yılında, varissiz olarak ölecektir. Ivrea markisi II. Berengarius (y. 900-966), Germen kralı Saksonyalı I. Otto’nun (912-973) desteğini alarak yerine geçmeye çalışır ve konumunu güçlendirmek amacıyla Lothar’ın dul karısı Adelaide’yi hapseder. Bu hareketi II. Berengarius’un güvenilmez oluşunun bir belirtisi olarak gören I. Otto, Canossa hanedanının kurucusu olan Adalbert Atto’nun (?-988) kurtarıp kendisine emanet ettiği Burgonyalı Adelaide’nin koruyucusu olarak İtalya’ya girer, II. Berengarius’u yener, Adelaide’yle evlenir ve İtalya kralı ilan edilir. Ancak Almanya’ya dönmek zorunda kaldığı için II. Berengarius ile taraftarları Adalbert Atto’ya saldırır ve Atto’nun sığındığı Canossa Kalesi’ni kuşatır; I. Otto 961 yılında İtalya’ya döner, II. Berengarius’un hak iddialarına son verir ve 2 Şubat 962’de Papa XII. Johannes (y. 937-964) tarafından imparator ilan edilir.</p>

  <p class="block_9">Otto ertesi sene Berengarius’u hapsedip onu karısı Willa’yla beraber Bavyera’ya sürerek ve en önemlisi, kendisine bağlı piskoposlardan oluşan bir sinod yoluyla, kendisine karşı entrikalar kurmaya başlamış olan XII. Yubanna’yı Papalık tahtından indirerek krallık içerisinde nihai, barışı sağlar. Papalık ile İtalya Krallığı bu şekilde Germen imparatorluğuna kesin şekilde dahil edilmiş olur ve buradan tek çıkışı, Ivrealı Arduin’in 1002-1004 yılları arasındaki kısa “bağımsız” dönemde olacaktır.</p>

  <p class="block_"> </p>

  <p class="block_"> </p>

  <p class="block_47">Bkz.<span class="tab">      </span></p>

  <p class="block_47"><b class="calibre3">Tarih:</b> <i class="calibre2">Longobardlar İtalya’da,</i> s. 124</p>

  <p class="block_47"><b class="calibre3">Görsel Sanatlar:</b> <i class="calibre2">İtalya’da Longobard Dönemi,</i> s. 841; <i class="calibre2">Almanya ve İtalya’da Otto Dönemi,</i> s. 854; <i class="calibre2">Fransa, Almanya ve İtalya’da Karolenj Dönemi,</i> s. 846</p>

  <p class="block_57" id="calibre_pb_44"> </p>
</body>
</html>
