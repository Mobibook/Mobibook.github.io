<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_88">Ansiklopedi Yazarlığı ve Sevillalı İsidorus</p>

  <p class="block_6">Patrizia Stoppacci</p>

  <p class="block_19"> </p>

  <p class="block_19"> </p>

  <p class="block_31">Yunan-Roma kültürel mirasının genel parçalanma ve dağılma olgusu içerisinde antikçağdan aktarılan bütün bilgi dağarcığını geriz kazanma ve organik olarak düzenleme ihtiyacı doğar; dönemin belli başlı üç aydını bu ihtiyacın karşılanmasını üstlenir: Boethius, Cassiodorus ve erken ortaçağın en büyük ansiklopedisi olan Etymologiae’ın yazarı Sevillalı İsidorus.</p>

  <p class="block_30">Antikçağ İlminin Geri Kazanılması</p>

  <p class="block_9">VI ve VII. yüzyılların başlıca ayırt edici özelliği, özgün edebi üretimin giderek azalıp antikçağ ilminin geri kazanılmasına ve sentezine önem verilmiş olmasıdır, ilmin tamamına <i class="calibre2">artes</i> veya <i class="calibre2">disciplinae</i> şeklinde derleme ve organiklik kazandırma amacı, beşeri bilimlerin <i class="calibre2">(artes liberales)</i> (Yunancada <i class="calibre2">Enkykion paideia,</i> yani “genel kültür”) başlıca özelliklerinden biridir.</p>

  <p class="block_39">Derlemeler: Sadeleştirilmiş sentezler</p>

  <p class="block_9">İmparatorluğun çöküşünden kurtulmuş olan Yunan-Roma kültür mirasının tamamı, sadece sadeleştirilmiş ve derleme haline getirilmiş bilgilerle bağlantı kurabilen insanlar için fazla karmaşık ve okunması zor olan sayısız eser arasında bölünmüş durumdaydı. Antikçağın bütün ilmini geri kazanma ve yeniden düzenleme ihtiyacı (Varro, Celsus, Plinius, Suetonius, Servius, Solinus, Aulus Gellius, Macrobius, Nonius Marcellus ve Martianus Capella) kültürel geleneğin genel parçalanma sürecinden kurtulmak, eğitim kurumunu iyileştirmek ve özellikle Hıristiyanlığın yeni gereksinimlerini karşılamak -Kitabı Mukaddes’in anlaşılmasını kolaylaştırmak, teolojik hakikatleri Katolikler ile Aryanlar arasında doğan tartışmalardan korumak, siyasal-dini sorumluluklar üstlenmiş olan veya kendilerini yeni bir ilmin geliştirilmesine adayan bireylere Hıristiyan tarihinin zenginliğine katkıda bulunmuş bütün unsurları (dogmalar, teoloji, litürji, tefsir, Hıristiyan edebiyatı) aktarmak- amacıyla ortaya çıkar.</p>

  <p class="block_9">Siyasal iktidarın yeniden paylaşılması ve düzenlenmesi sürecinde ilmin muhafaza edilmesine ve aktarılmasına bağlı sorumluluklar tamamıyla kilise ve manastır gibi kurumlara bırakılır. Dini boyut böylece kültürel alana da nüfuz etmiş olur: Antikçağın ilminin Kilise Babaları tarafından uygulanan aktarım sürecinin teolojik temeli, antikçağ kültürünün, Roma İmparatorluğu’nun eski topraklarının farklı yerlerinde farklı aydınlar tarafından ayrı ayrı yürütülen kaynaştırıcı geri kazanım sürecinin nedeni haline gelir.</p>

  <p class="block_9">Her ne kadar toplanan verilerin niteliğinden çok niceliğine önem verirlerse de, Boethius (y. 480-525?), Cassiodorus (y. 490-y. 580) ve Sevillalı İsidorus’un (y. 560-636) deneyimleri, dünyanın bu yeni ve ortak görüşü ifade etme gayretine tanıklık eder; ortaçağ Hıristiyan kültürü bu gayretin ürünlerinden uzun süre boyunca yararlanacaktır. Bu yazarların üçü de ilmin düzenli bir şekilde aktarılmasına farklı düzeylerde katkıda bulunduysa da, Sevillalı İsidorus, ilgi alanlarının ve elde ettiği sonuçların geniş kapsamı açısından ansiklopedi yazarı tanımını tam anlamıyla hak eden tek kişidir. Bu yazarların sosyo-politik ve kültürel gayreti, antikçağ kültüründen arta kalanlar ile (Bizans yönetimindeki Doğu ile Latin yönetimindeki Batı arasındaki bağlamsal ayrım temelinde) ortaçağın gelişimi arasındaki kaçınılmaz bağlantı noktasını oluşturur.</p>

  <p class="block_9">Sevillalı İsidorus, kelimelerin ve nesnelerin kökenlerinin araştırılmasını, kendi döneminin kültürünün edindiği yeni bilincin temeli olarak görür ve Augustinus’la başlayıp Boethius, Cassiodorus ve Muhterem Bede’yle (673-735) devam eden, klasik ve bilimsel kültürün tamamıyla Hıristiyanlaşmasıyla sonuçlanacak olan süreci tamamlar.</p>

  <p class="block_46"> </p>

  <p class="block_46"> </p>

  <p class="block_30">Sevillalı İsidorus</p>

  <p class="block_39">Engin bilgilere sahip bir derleme yazarı</p>

  <p class="block_9">576 yılından itibaren Sevilla piskoposu olan ve Aryan Vizigotlara Hıristiyanlığın kabul ettirilmesinden sorumlu olan Leandro’nun kardeşi İsidorus, ortaçağ ilminin en önemli temsilcisidir. Kartaca kökenli Romalı bir ailenin oğlu olan İsidorus, ağabeyinin yanında yetişir ve kapsamlı bir eğitim alır. 600 yılı civarında ağabeyinin yerine piskopos olur; 40 yıl boyunca Katolik inancının güçlendirilmesine ve İspanya Kilisesi’nin yeniden düzenlenmesine kendini adar, <i class="calibre2">Hispana</i> adı verilen ve erken ortaçağda hukuk alanında önemli bir kaynak oluşturan dini metin derlemesinin hazırlanmasına nezaret eder. İsidorus’un yaşamı boyunca gösterdiği siyasal ve kültürel gayret onun çevresinden yalıtılmış veya Germen krallıklarının ortaya çıkmakta olduğu bir ortamda Roma İmparatorluğu dönemine nostaljiyle bakan bir aydın olmamasını sağlar; Cassiodorus’un siyasi ideallerini gerçek anlamda sürdüren tek kişi olan İsidorus, Vizigotları şimdiki zamanın bekçileri ve geleceğin ulusal devletinin kurucuları olarak görür.</p>

  <p class="block_9">İsidorus, eleştirel bir bakış veya özgün düşüncelere sahip bir düşünür olmaktan çok, sağlam okuma deneyimleri sayesinde geniş kapsamlı bir edebi ve bilimsel eğitim edinmiş olan ve antikçağın ilmini başka kimsenin yapamayacağı şekilde işlemeyi başaran bir derleme yazarıdır; büyük bir fedakârlıkla antikçağdan miras kalmış metinlerin araştırılmasına ve toplanmasına kendini veren İsidorus, filolojik ve ilmi açıdan büyük bir iş üstlenir. Entelektüel düzeyi Boethius ve Cassiodorus’a göre genelde daha düşük sayılan İsidorus’un gerçekleştirdiği, baştanbaşa siyasal amaçlarla yüklü olan bu proje masa başında planlanmış steril bir ürüne indirgenemez; yeni yönetici sınıfların eğitimi amacıyla kültürün düzenlenmesi için getirilmiş organik bir öneridir. Nitekim antikçağ kültürünün geri kazanılması bir amaç değildir; antikçağın ilmine ulaşmak, bu ilmin anlaşılmasını ve özümsenmesini kolaylaştırmak için gerekli araçları sağlayarak yeni nesilleri hazırlamak şeklindeki ihtiyacın sonucudur.</p>

  <p class="block_9">İsidorus çok sayıda ve çok farklı edebi türleri (tefsir, teoloji, doğa bilimleri, tarihyazımı, vs) kapsayan eserler üretmiştir, ama ele aldığı konuların çeşitliliğine rağmen eserleri genel anlamda tutarlılık sergiler. Zaragoza piskoposu Braulius’un (?-651) Isidoros’un eserleriyle ilgili olarak hazırladığı katalog, onun faaliyetlerini tamamıyla kapsayan geniş bir bakış sunar, ama kronolojik düzenleme anlamında hiçbir çaba göstermez (çünkü eserlerin çok azı güvenilir bir şekilde tarihlendirilebilmiştir).</p>

  <p class="block_9"><i class="calibre2">De natura rerum [Doğa</i> Üstüne] (613-621) Kitabı Mukaddes ile Aratus, İginus, Justinus, Lucanus ve Sallustius’un metinlerini temel alan ilmi bir eserdir; <i class="calibre2">De ordine creaturarum [Canlıların Düzeni Üzerine]</i> eseri içerik açısından <i class="calibre2">De natura rerum’la</i> benzerlik taşır. İsidorus’un ayrıca tarihyazımı alanında üç eseri vardır: <i class="calibre2">Historia Gothorum, Vandalorum, Sueborum [Gotların, Vandalların ve Sueb Kabilesinin Tarihi]</i> (624), <i class="calibre2">Chronica</i> (Augustinus’un öne sürdüğü altı çağ şeklindeki bölümlemeye dayanarak dünyanın başlangıcından 615 yılına kadar olan tarihi özeti) ve Tunnuna piskoposu Victor (?-570) ile Hydatius’u (400-y. 669) temel alan <i class="calibre2">De viris illustribus [Ünlü Kişiler Üzerine)</i> (616-618).</p>

  <p class="block_9">İsidorus’un üretiminin ana kısmını, başlıkları ve içerikleri açısından geç antikçağın gramer kavramının üç bölümüne karşılık gelen üç ansiklopedik eser oluşturur: benzer kelimeler arasındaki farklar, eşanlamlılar ve etimolojiler.</p>

  <p class="block_9">İki ciltten oluşan De <i class="calibre2">differentiis verborum [Kelimelerin Farklılıkları Üzerine),</i> eşsesli veya benzer anlamlı kelimeleri sıralayıp incelemenin yanı sıra insanlar ile hayvanlar, Şeytan ile melekler ve insanlar, vs arasındaki farklılıkları da ele alır.</p>

  <p class="block_9"><i class="calibre2">De lamentatione animae peccatricis [Günahkâr Ruhun Ağıtı Üzerine]</i> olarak da bilinen ve iki kitaptan oluşan (birinci kitap, insanla <i class="calibre2">ratio</i> arasında bir diyalog şeklindedir) <i class="calibre2">Synonyma [Eşanlamlılar]</i> eserinde gramere bağlı gereksinimlerle ruhani meseleler yan yana sunulur. Buradaki amaç, dil üzerindeki çalışmaların, insanın klasik kültür sevgisi ile Hıristiyan dindarlığı arasında mükemmel bir ozmos elde ederek ahlaki mükemmelliğe ulaşması için kaçınılmaz bir rehber sağlanmasıdır.</p>

  <p class="block_46"> </p>

  <p class="block_46"> </p>

  <p class="block_49"><b class="calibre13">Ortaçağda Ansiklopedi Deyince Akla Gelen:</b> <span class="text_13">Etymologiae</span></p>

  <p class="block_39">Antikçağın bilgi dağarcığının zirvesi</p>

  <p class="block_9">İsidorus’un ölümünden dolayı tamamlanamayan (ve önsözden yoksun olan) <i class="calibre2">Etymologiae</i> (veya <i class="calibre2">Origines),</i> yazarın kendinden önceki bilimsel-edebi üretimin tamamının gerekçeli bir sentezidir; yedi beşeri bilim şeklindeki sınırlamayı aşan ve araştırma alanını sonsuz bilgi konularına genişleten eser, antikçağın bilgi dağarcığının erken ortaçağda geldiği zirveye işaret eder. Eserin iki farklı şekli günümüze kadar ulaşmıştır: Birincisi İsidorus’un kendisi tarafından üç kitap halinde hazırlanmış ve Sisebut’a (?-621) adanmıştır, ikincisi ise Zaragoza piskoposu Braulius (?-651) tarafından 20 kitaba bölünmüştür. Eserin modern basımında kullanılmış olan bu ikinci versiyon şu bölümlerden oluşur: gramer (I), retorik ve diyalektik (II), aritmetik, geometri, müzik ve astronomi (III), tıp, hukuk ve hesap (IV-V), din (VI-VIII), diller ve halklar (IX), zor terimleri içeren bir sözlük (X), insanlar ve canavarlar (XI), hayvanlar (XII), evren (XIII), coğrafya (XIV), mimari (XV), jeoloji (XVI), tarım (XVII), savaş ve oyunlar (XVIII), giysiler ve ulaşım araçları (XIX), yiyecekler ve aletler (XX).</p>

  <p class="block_9"><i class="calibre2">Etymologiae</i> muazzam bir çalışma planına sahipti (yirmi yıllık aralıksız araştırma ve faaliyetin ürünüdür) ve özellikle metinde görülen bazı zayıf noktalardan (gözden kaçanlar, çarpıtmalar, saf bakış açıları) anlaşılacağı üzere, olağanüstü bir gayret gerektirmiştir. Yazar, sistematik bir <i class="calibre2">modus operandi’</i>ye sahiptir: Her kelime için, esere adını veren <i class="calibre2">etymon</i> veya kökenden yola çıkılır ve gerçek anlamda fiziksel bir tanıma ulaşılır. Etimolojinin kullanımı yepyeni bir anlayış değildir, çünkü Varro’nun (MÖ 116-27) <i class="calibre2">De lingua latina [Latince Üzerine]</i> eserinde kullanılmıştır, ama etimolojinin ansiklopedik boyuttaki bir eserde, kelimelerin epistemolojik bir işlevinin olduğu, yani kelimeler ile temsil ettikleri şey arasında ayrılmaz bir bağlantı olduğuna dair Platoncu bir inançla, gerçeğin bilişsel ilkesi olarak kullanımı tamamıyla özgün bir durumdur.</p>

  <p class="block_9">İsidorus çok geniş kapsamlı kaynaklardan yararlanmıştır; antikçağa ait ve çağdaş, Hıristiyan ve pagan, edebi, teknik ve bilimsel kaynaklardaki (Varro, Celsus, Cicero, Sallustius, Quintilianus Vergilius, Ovidius, Martialis, Lucretius, Suetonius, Plinius, Gellius, Martianus Capella, Ambrosius, Augustinus, Lactantius, Boethius, Cassiodorus, Servius) malzeme ona ikinci, hatta üçüncü elden ulaştığından, yazar onları hemen hiçbir zaman doğrudan okuyamaz. Kullanılan metinler bazen kelime kelime kopyalanır, edilgen bir şekilde kabul edilir ve eleştirellikten uzak bir şekilde yorumlanır, bu da İsidorus’un sunduğu bilgilerin basit kalmasına ve daima güvenilir olamamalarına neden olur.</p>

  <p class="block_9">Elyazması nüshaları çok yaygın olan <i class="calibre2">Etymologiae</i> büyük rağbet görmüş, XII. yüzyılın sonuna kadar ortaçağda ansiklopedi deyince ilk akla gelen eser olmaya devam etmiş, Karolenj döneminde Rabanus Maurus (y. 780-856) tarafından yazılan <i class="calibre2">De naturis rerum</i> veya Johannes Scotus Eriugena (810-880) tarafından yazılan <i class="calibre2">Periphyseon</i> eserleri bile <i class="calibre2">Etymologiae’ın</i> ününü aşamamıştır.</p>

  <p class="block_9">Sonuçta, İsidorus’un eserinin geriye değil ileriye baktığını söylemek mümkündür; yazarın Roma dünyasına büyük bir hayranlık beslediği bellidir, ama eserlerinde verimsiz veya nostaljik ütopyalara yer yoktur; tam tersine artık çok yaklaşmış olan geleceğin yeni nesillerinin ve yönetici sınıflarının (dini ve dindışı) eğitimini amaçlayan organik ve işlevsel bir kültür önerisi getirmektedir.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Felsefe:</b> <i class="calibre2">Boethius: Bir Uygarlığın Geleceğe Aktarım Aracı Olarak Bilgi,</i> s. 363; <i class="calibre2">Hıristiyan Kültürü, Artes Liberales ve Pagan Dönemi Bilgileri,</i> s. 369; <i class="calibre2">Klasik Miras ve Hıristiyan Kültürü: Boethius ve Cassiodorus,</i> s. 578; <i class="calibre2">Klasik Metinlerin Aktarımı ve Klasik Yazarlar Hakkındaki Genel Görüşler,</i> s. 588</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Gramer, Retorik, Diyalektik,</i> s. 599</p>

  <p class="block_"> </p>

  <p class="block_60"><span class="text_32"><br class="calibre15" id="calibre_pb_128" /></span></p>
</body>
</html>
