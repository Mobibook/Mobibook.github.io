<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942862">Ticaret ve Para</p>

  <p class="block_6">Ivana Ait</p>

  <p class="block_19"> </p>

  <p class="block_19"> </p>

  <p class="block_31">Erken ortaçağda kentlerin çöküş dönemine girmiş olması takas ekonomisinde de çöküşe yol açar. Giderek daha az miktarda mal üretilir, satılır veya alınır; mal talebindeki ve arzındaki azalma sonucu dolaşımdaki para azalır. Ancak ekonominin sadece geçime dayalı olduğu fikri yanlıştır; ticaret belli ulaşım eksenlerine ve belli ürün sektörlerine odaklanır.</p>

  <p class="block_46"> </p>

  <p class="block_46"> </p>

  <p class="block_30">Kentlerin ve Takas Ekonomisinin Çöküşü</p>

  <p class="block_39">Çöküşün nedenleri</p>

  <p class="block_9">Batı Roma İmparatorluğu’nun çöküşü ve antikçağlardan kalma idari, mali ve hukuki sistemin önü alınamaz bir şekilde giderek parçalanmasıyla ekonomik yaşamın farklı alanlarında ağır, ama büyük ölçekli dönüşümler gerçekleşmeye başlar: Neredeyse tüm kırsal bölgeler ile kentlerin maruz kaldığı büyük değişimlerin ticari ilişkiler açısından da altüst edici etkileri olur. Bu dönemdeki en büyük yeniliğin kentsel ekonomi sisteminin çöküşü olduğu söylenebilir; siyasi ve idari işlevlerini kaybeden kentsel merkezler hem tüketim ve takas pazarı ağırlıklı ekonomik işlevlerinin, hem de zanaat üretim merkezi olarak rollerinin çöküşüne tanık olurlar. Giderek daha az miktarda mal üretilir, satılır veya alınır; mal talebindeki ve arzındaki azalma sonucu dolaşımdaki para azalır. Bir yerden bir yere ulaşımın boyutlarının değişmesi sonucunda Akdeniz’in önemli liman kentlerinde hem gelip giden gemi sayısında hem de ticaret konusu olan mal miktarında kayda değer derecede azalma olur.</p>

  <p class="block_9">Bu durumun aşırı sonuçlar vermesine katkıda bulunan ve kapsamı bir o kadar da geniş olan bir olgu daha söz konusudur; o da, Kuzey Avrupa’dan veya Doğudan gelen ve genelde göçebelerden oluşan büyük toplulukların yerleşecek yer arayışı içinde, imparatorluğun içlerine kadar girmesidir. Barbar istilaları olarak bilinen bu olayın ardında gizlenen önemli ekonomik ve demografik olgu, IV ila VI. yüzyıllar arası gerçekleşecek yeni göç dalgaları sonucunda Doğu ile Batı halklarının yer değiştirmesine neden olacaktır. O dönemde uygarlığının Germen yanı Latin yanından daha baskın olan Avrupa’nın kuzey ve doğu bölgeleri (günümüzde Almanya ve Slav ülkeleri) bu demografik krizden daha az etkilenir.</p>

  <p class="block_9">Kentlerin çöküş krizi, demografik kriz ve sermaye malları yatırımındaki (özellikle ticari sermayedeki) azalma, ekonomik çıkarların yüzyıllar boyunca toprağa kaymasına neden olur, çünkü toprak değerini muhafaza eden tek şeydir. Nüfusun küresel olarak azalması, kırsal bölgelerde işgücünü daha değerli kılar ve talebi artırır. <i class="calibre2">Curtis</i> sisteminin temelinde yatan hem tarım hem de üretim faaliyetlerinin düzenlenmesi, bu bağlamda çok önemli bir rol oynar ve “kırsal pazarların giderek gelişmesine neden olur ve bu olgu kale, kilise, manastır ve başka merkezlerle ilgili takas faaliyetleriyle bağlantılı hak sahiplerinin artışında kendini gösterir” (R. Greci, <i class="calibre2">“Nuovi Orizzonti d Scambio e Nuove Attivita Productive” Economie Urbane ed Etica Economica nell’Italia Medievale,</i> 2005).</p>

  <p class="block_46"> </p>

  <p class="block_46"> </p>

  <p class="block_30">Takas Ürünleri</p>

  <p class="block_9">Feodal Avrupa’da yerel pazarlar varlıklarını sürdürüp gelişir ve komşu <i class="calibre2">curtis’ler</i> arasında hayvan ve gıda alanlarında (tahıl, tuz, ringa balığı) veya curtislerdeki atölyelerde çalışan zanaatkâr ve sanatkârın yaptığı tarım aletleri, gündelik kullanım malları gibi çeşitli ürünlerin takasına imkân tanır. Yerel tüccarlar olan ve genelde bu ilişkileri yürüten <i class="calibre2">negotiatores,</i> köle ve hadım edilmiş erkekler satmak üzere Müslümanların yönetimindeki İspanya gibi uzak ülkelere kervan seferleri düzenlerler.</p>

  <p class="block_39">Ticaret: mallar ve güzergâhlar</p>

  <p class="block_9">Geniş kapsamlı ticari güzergâhların boyutları farklıdır. Bu ticaret türüne konu olan mallar çok değerli olup sanat objeleri, değerli kumaşlar, kürk, ipek, karabiber, karanfil taneleri, hindistancevizi ve muskat (hindistancevizinden daha ender bulunur, dolayısıyla daha pahalıdır) gibi, yemek pişirmede yiyeceklerin çeşnisi olan ve aromalı şarap yapımında <span class="text_17">kullanılan ürünleri</span> içerir. Tüccarların getirdikleri arasında ayrıca şeker, aloe ve sandal ağacı ahşabı, çivit, fildişi, gomalaka, tütsü, inci ve değerli <span class="text_17">taşlar,</span> balsam, Çin tarçını, kırmızı boya da bulunur; İskandinavya ile Baltık bölgesinin yanı sıra genelde Doğudan gelen bu ürünler Kıta Avrupa’sına yönlendirilir. Afrika’dan altın ve fildişi, Doğudan da (Litvanya ve Kuzey Rusya) köle ve kürk gelir.</p>

  <p class="block_9">Ticaret belli ulaşım ve takas güzergâhlarına ve belli sektörlere odaklanır. Yerel pazarlarda nakliye masrafları asgari düzeydedir, daha geniş kapsamlı güzergâhlarda ise bu masraf, deniz yoluyla nakliye veya ulaşıma elverişli nehirlerin kullanımı sayesinde amortize edilir. Böylelikle tüccarlar Po, Rhone, Sen, Ren ve Tuna başta olmak üzere çeşitli nehirler yoluyla Kıta Avrupa’sının içlerine kadar ulaşırlar. Özellikle kıtanın kuzey bölgeleri Roberto Sabatino Lopez’in “ulaşımın nehirleşmesi” diye tarif ettiği bir olguya sahne olur <i class="calibre2">(La Rivoluzione Commerciale del Medioevo,</i> 1975).</p>

  <p class="block_9">Batıdan Doğuya giden inallar arasında ise Amalfi’den çok miktarda ihraç edilen zeytinyağı, şarap, bal, ahşap ve Kuzey İtalya ile Almanya’dan metaller vardır.</p>

  <p class="block_9">Gezginlerden, bilim adamlarından ve tüccarlardan oluşan bir halk olan Araplarla temas Hıristiyanlarla kârlı ekonomik ilişkilerin oluşturulmasını sağlar. Venedik başta olmak üzere çeşitli liman kentlerinden gelen tüccarlar gemi ve silah yapımı için gerekli olan ahşap ve demir gibi malzemelerin tedarik zincirine kolaylıkla dahil olur. Halifeliğin sahip olduğu büyük zenginlik Batı kaynaklı mal talebini artırır, ihraç fazlası sayesinde de Batı Avrupa Araplardan, dinar adı verilen para karşılığında altın ve gümüş ithal eder. Dolayısıyla Doğu ile Batı arasındaki takas sisteminde ticaret hiçbir zaman eksik olmaz. Örneğin feodal çağın tam ortasında gelişen Venedik’in zenginliği bu sistemden kaynaklanır, çünkü Doğudan gelip Orta-Kuzey Avrupa’daki pazarlara dağılacak olan çok büyük miktardaki malı lagündeki limanında karşılar.</p>

  <p class="block_46"> </p>

  <p class="block_46"> </p>

  <p class="block_30">Hangi Para?</p>

  <p class="block_39">Altın ve gümüş</p>

  <p class="block_9">Parasal dolaşımla ilgili olaylar, pazarların ve takas ekonomisinin oynadığı önemli rolün bir kanıtını daha oluşturur. VI ila VII. yüzyıllar arasında Roma İmparatorluğu’nun devlet ve finans yapısının çöküşüne bağlı olarak takas edilen ürünlerin değerinde ve miktarında görülen azalmanın paranın kullanımındaki azalmaya neden olduğu tartışmalıysa da, bir ürünün başka bir ürünle değiş tokuşu anlamında basit takas sistemine dönüşün gerçekleşmediğine dikkat çekmek gerekir. Nitekim paranın dolaşımı asla durmaz. Paranın değerinin ölçü işlevi sürer: Paralar, üzeri basılmış altın ve gümüş parçalarından oluşur, çünkü ortaçağ toplumlarında paranın, dolayısıyla da alım gücünün gerçek değeri, içerdiği değerli metal miktarından oluşur.</p>

  <p class="block_29">Şarlman’ın denarius novus’u</p>

  <p class="block_9">Batı ile Doğu arasındaki veya başka uzak mesafeli yerler arasındaki ticarette yüksek değerde işlemler gerçekleştiği zaman kabul edilen tek değer, hem para şekliyle hem de külçe veya mücevher şekliyle altındır. Oysa yerel ve bölgesel pazarlarda, alım gücü altının onda biri kadar olan gümüş paranın dolaşımı egemendir. Dolayısıyla gümüş, feodal piyasanın ödeme aracı haline gelir. Büyümek için daha güvenli ve etkin bir takas aracına ihtiyacı olan piyasanın ihtiyaçlarından dolayı da paranın dolaşımı yeniden düzenleme ihtiyacı doğar. Şarlman (742-814) 794 yılında önemli bir para reform yaparak Barselona’dan Roma’ya kadar bütün imparatorluk darphanelerinin <i class="calibre2">denarius novus</i> adı verilen ve ortalama bir buçuk gram gümüş içeren tek tipte bir para basmasını emreder. Bu, Avrupa’nın Karolenj İmparatorluğu’nun siyasi kontrolü altındaki bölgelerinde tek bir paranın geçerli olmasını sağlamak için yapılan ilk girişimlerden biridir ve Roma İmparatorluğu’nun çöküşünün neden olduğu parasal kaostan bu şekilde çıkılmaya çalışılır. <i class="calibre2">Denarius</i> dolaşıma girer, ama karmaşada bir azalma olmaz. Her ne kadar İtalya, Almanya veya Fransa bölgelerindeki farklı darphanelerde basılan paraların adı aynıysa da, aslında saf gümüş açısından ağırlıkları aynı değildir; dolayısıyla bir paradan diğerine geçişte hemen sorunlar baş gösterir.</p>

  <p class="block_9">Ortaçağ darphanelerinin faaliyetleri ve ürünleri hakkında fazla bilgimiz yoktur; tek bildiğimiz, “bölgeden geçen tüccarları çekebilmek için iş dünyasına yakın yerlerde” yer aldıklarıdır (L. Travaini, <i class="calibre2">Monete, Mercanti e Matematica,</i> 2003). Darphane sahipleri genelde öyle ayrıcalıklara sahiptirler ki “para aristokrasisi” haline gelirler (R. S. Lopez, “An Aristocracy in the Early Middle Age”, <i class="calibre2">Speculum,</i> içinde l953). Başlangıçta Roma ve Bizans paraları örnek alınırsa da paraların üzerine zamanla Germen krallarının isimleri ve figürleri konur.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">İmalat Alanı ve Loncalar, s.</i> 277<i class="calibre2">; Tüccarlar ve Ulaşım Yolları,</i> s. 281; <i class="calibre2">Deniz Ticareti ve Limanlar, s.</i> 285; <i class="calibre2">Yahudiler, s.</i> 300</p>

  <p class="block_57" id="calibre_pb_58"> </p>
</body>
</html>
