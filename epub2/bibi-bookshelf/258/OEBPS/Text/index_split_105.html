<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942900">Arap Simyası</span></p>

  <p class="block_6">Andrea Bernardoni</p>

  <p class="block_19"> </p>

  <p class="block_19"> </p>

  <p class="block_31">Şam ve Bağdat gibi, yeni doğmakta olan İslam kültürünün başlıca merkezlerinde bilim ve zanaat alanındaki araştırmalar kayda değer derecede hız kazanır. Bu kültürel ortama dahil edilip geliştirilen ve maddelerin bileşimi ile dönüşümünü konu alan yeni teoriler simya alanını ve genel anlamda, XIII. yüzyıldan itibaren Avrupa’da gelişecek olan maddi dönüşüm araştırmalarını etkileyecektir.</p>

  <p class="block_46"> </p>

  <p class="block_46"> </p>

  <p class="block_30">İslamda Simyanın Kökenleri</p>

  <p class="block_39">Prens Halid</p>

  <p class="block_9">X. yüzyılda yaşamış olan, <i class="calibre2">Kitab el-Fihrist’</i>in yazarı, Arap tarihçi Bin el-Nedim’e göre simya araştırmaları için ilk teşebbüs, 660 ile 704 yılları arasında Şam’da yaşamış ve İskenderiye ile Bizans geleneğinden birçok felsefe-bilim eserini Arapçaya tercüme ettirmiş olan Emevi hanedanın prensi Halid bin Yezid’den gelir. Bin Yezid, Bizanslı simyacı Stephanos’un öğrencisi olan Morienus’un yanında simya eğitimi almıştı. Prens Halid’e atfedilen en önemli eserler arasında <i class="calibre2">Il libro delgi amuleti (Tılsım Kitabı), I grandi e i piccoli libri del Rotolo (Büyük ve Küçük Rulo Kitapları), Il libro del testamento sull’arte (Zanaat Vasiyetnamesi Kitabı)</i> ve <i class="calibre2">Il Giardino detta sapienza (Bilgelik Bahçesi)</i> vardır; bu son kitap, Müslüman biyografi yazarı Hacı Halife’ye (Kâtip Çelebi) göre 2315 mısradan oluşuyordu.</p>

  <p class="block_9">Morienos’un (VII/VIII. yüzyıl) daha çok <i class="calibre2">Testamentum</i> adıyla bilinen <i class="calibre2">Liber de compositione alchimiae [Simya Bileşiminin Kitabı]</i> eseri, Arap dünyasına ulaşmadan önce Akdeniz bölgesinin başlıca iktidar ve kültür merkezlerine yayılmış olan dönüştürme zanaatının seyrini konu alır. Nitekim Roma asıllı olan Morienus, Byzantium’da iskenderiyeli Stephanos’un (550/555-622) yanında eğitim alır, simya mesleğini Kudüs’te icra eder, sonra da dönüştürme zanaatını Prens Halid’e öğretmek için Bağdat’a taşınır. Bizans simyası, bu gelişim seyrinde çok önemli bir rol oynamıştır.</p>

  <p class="block_39">Diğer simyacılar</p>

  <p class="block_9">El-Nedim, simyanın Arap dünyasında tanınmasına ve yayılmasına yardımcı olan filozof ve simyacı grubunun 45 kadar kitaptan ve bir o kadar yazardan oluştuğunu öne sürer. Bu kitapların birçoğu, Tyanalı Apollonius (30/40-?), Demokritos (MÖ y. 460- y. 370), Platon (MÖ 428/427-348/347), Panopolisli Zosimos (III-IV. yüzyıl) ve Pelagios (Sfidus) gibi ünlü Yunan yazarlara atfedilmiştir. <i class="calibre2">Fihrist’te</i> ayrıca simya zanaatına kendini adamış 52 filozofun adı da geçmektedir ve bunların arasında yukarıdaki yazarların ve Halid’in kendinin yanı sıra Hermes Trismegistus, Agathodaimon, Osthanes ve Yahudi Maria da vardır.</p>

  <p class="block_39">Simyanın kökeni üzerine bir kitap</p>

  <p class="block_9">Simya konusundaki inceleme yazılarının Yunan yazarlara atfedilmesi, Arap yazarların başlıca özelliklerinden biridir ve IX ila X. yüzyıl arasında zirveye ulaşır; bu dönemde yazılmış olan <i class="calibre2">Turba Philosophorum</i> [Filozofların Toplantısı] Batıda da çok ün kazanacaktır. Simyanın kökeninin konu alındığı bu kitapta, simya alanındaki sorunları görüşmek üzere antikçağın en büyük bilgelerinin (Hermes Trismegistus, Pythagoras, Sokrateses, Aristoteles, Demokritos) katıldığı, tarihi tam belli olmayan bir toplantıdan söz edilir. <i class="calibre2">Turba’nın</i> adı ilk defa XIII. yüzyılda Latince elyazmalarında geçer ve ilk baskısı 1572’de, Basilea’da yapılır. Latince eserde yer alan sayısız çevriyazı Arapçadan tercüme edildiğini açıkça gösterir, ancak içeriği Yunan-Bizans geleneğinden gelmektedir. Alman tarihçi Julius Ruska (1867-1949), Yunan simya geleneğinin Hermetik özelliğini reddedip onu doğa felsefesinin bağlamına dahil etme amacıyla derlendiğini öne sürerek bu eserin Arap kökenli olduğunu göstermiştir. Martin Plessner de (1900-1973) eserin kompozisyon açısından türdeşliğine işaret ederek, İbn Umeyl’in Batıda <i class="calibre2">L‘acqua argentea e la terra stellata (Gümüş Su ve Yıldızlı Gökyüzü)</i> adıyla bilinen bir eserde ona atıfta bulunulmuş olmasına dayanarak, 900’den çok sonra olmayan bir tarihte yazıldığını belirlemiştir.</p>

  <p class="block_39">Pythagoras’un rolü</p>

  <p class="block_9"><i class="calibre2">Turba’da</i> sözü edilen filozof toplantısının Pythagoras (MÖ VI. yüzyıl) tarafından, simya alanındaki teorilerin felsefi temelini belirlemek, dönüşüm sürecinin aşamalarını ve işlemlerini açıklamak ve kurallara tâbi tutmak ve simyacılar tarafından tespit edilmiş olan kimyasal süreçlere uygun bir simya kozmogonisi sunmak amacıyla düzenlendiği sanılmaktadır. Kitapta yer alan, damıtma süreci, magnezya, cıva, filozof zamkı, krizokol, zehir ve ilk defa burada <i class="calibre2">acqua vitae</i> olarak adlandırılan kükürtlü su gibi konular, kavramlar ve alegoriler Helenistik-Bizans geleneğinden kaynaklanır. <i class="calibre2">Turba</i> ayrıca bilginin öğretilmesi ve aktarılması konularını da içerir ve simyanın felsefi boyutu ile sahtekârlık boyutunu birbirinden ayırır; ona göre kıskanç kişiler anlaşılması güç terimler kullanır ve cehaletlerini gizlemek için dönüşüm sürecinin işlemlerini karıştırırlar.</p>

  <p class="block_9"><i class="calibre2">Turba</i> filozoflarına göre yaratılışın sırları dört elementte -toprak, su, hava ve ateşte- yatar ve bütün canlıların hayatını düzenleyen ince ruh, güneşin ısısıyla harekete geçen makrokozmik bir damıtma süreciyle bu elementlerden elde edilir. Bu makrokozmik oluşumun bütünlüğü, <i class="calibre2">Turba</i> filozofları için bedenleri oluşturan dört elementin bileşimini temsil eden yumurta metaforuyla ifade edilir. Damıtma yoluyla ulaşılabilen bu bileşim embriyoda bulunur, doğanın tamamının yaşam ilkesi olan ve sadece bedeni ruhtan ayırarak elde edilebilen <i class="calibre2">punctum saliens</i> veya taç noktasıdır.</p>

  <p class="block_9">Ancak Arap simyasının kökeninin, İslamın coğrafi olarak yayılmasına bağlı olarak yaşanan toplumsal ve kültürel gelişimden kaynaklanmış olması daha inandırıcıdır; Mısır, Suriye ve İran’ın fethinden sonra Şam ve Bağdat gibi yeni kültür merkezleri doğar ve bilginin yeni başkentleri kısa zamanda birer kavşak ve kültürel etkileşim noktaları haline gelir. Örneğin Emevi hanedanının halifesi el-Memun (786-833, 813’ten itibaren halife) Bağdat’ta Hikmet Evi’ni kurar. Burası kısa sürede bir araştırma ve eğitim merkezi haline gelir ve ağırladığı Yunan ve Süryani asıllı filozoflar ve hekimler Bizans ve İskenderiye geleneğine ait eserleri İslam kültürüne tanıtırlar. Doğudan gelen mirası belirlemek daha zor olsa da, İslam kaynaklarına göre Harran şehri bu süreçte önemli bir rol oynamıştır. Arap fethinin gerçekleştiği dönemde Harran’da yaygın olan din Hermes adında bir peygamberden kaynaklanır, ama Hermetizmin, gerçeğin ikili bir ilkeye dayandığını savunan geleneksel gnostik yorumunun tersine bu din gerçeğin tekçi yorumunu içerir ve Doğunun astrolojik doğa bilimleri, Yeni Platonculuk ve Yeni-Pythagorasçılığın güçlü etkisi altındadır.</p>

  <p class="block_46"> </p>

  <p class="block_46"> </p>

  <p class="block_30">Balinus’un Eseri</p>

  <p class="block_9"><b class="calibre3">Doğanın</b> <b class="calibre3">sırları</b></p>

  <p class="block_9">El-Memun’un halifeliği döneminde yazılan ve bazen Balinus olarak bilinen Arap simyacıyla (VII-VIII. yüzyıl) özdeşleştirilen Tyanalı Apollonios’a atfedilen <i class="calibre2">Kitab Sirr al-haliqua</i> (Latinceye daha sonra <i class="calibre2">Liber secretis naturae</i> olarak tercüme edilen <i class="calibre2">“Yaratılışın Sırları Kitabı</i>”), tüm doğal gerçeklerin ardındaki nedenleri anlatır. Arap felsefesini ve simyasını anlamak açısından büyük bir önem taşıyan bu kitabın yazarı da, tarihi bağlamı da tartışma konusu olmaya devam eder, çünkü Balinus’un Tyanalı Apollonius’la aynı kişi olup olmadığı belli değildir. Arap tıp-simya geleneğinin başlıca yazarlarından biri olan el-Razi’ye (865-925/935) göre <i class="calibre2">Yaratılışın Sırları Kitabı,</i> Halife el-Memun tarafından yazıldıysa da, son zamanlarda yapılan incelemeler sonucunda daha eski bir dönemde yazıldığına inanılır.</p>

  <p class="block_9"><i class="calibre2">Yaratılışın Sırları Kitabı’nda</i> kükürt ve cıva ilkeleri başta olmak üzere metallerin oluşum teorisinden ilk defa söz edildiğini görürüz. Daha sonra bin Hayyan’ın eserlerinde geliştirilecek olan bu teori, Arap simyasının metal kimyası alanına yaptığı başlıca katkılardan biridir. Daha sonraları Batıda da yankı bulacak olan bu teori hem Aristotelesçi hem de atomcu teorilere alternatif olarak ortaya çıkar ve XVIII. yüzyıl sonunda Lavoisier’nin (1743-1794) çalışmalarına kadar metallerin bileşimi konusundaki tartışmalar üzerinde etkili olur.</p>

  <p class="block_9">Bütün dönüşümlerin “kimyasal” türden geçişlerle düzenlendiği bir kozmolojik tasarım içerisinde <i class="calibre2">Yaratılışın Sırları Kitabı’nın</i> sunduğu teorilerde ve uygulamalarda söze edilen boraks ve amonyak tuzu gibi maddeler, metal türlerinin dönüşümü için gösterilen çabaları deneysel düzeyde haklı çıkartmak amacı ile kullanılır.</p>

  <p class="block_9">Balinus’un kozmolojisi doğrudan Tanrı’dan kaynaklanıp doğal olan her şeyi yaratan ısı ilkesine dayalıdır; ısı hareket ederken soğuk ve sıcak şeklinde kutuplaşır ve maddi düzlemde, içerdiği ısı düzeyine göre yoğunluğu değişen ilk maddeyi oluşturur.</p>

  <p class="block_39">Esrarengiz ve apaçık özellikler</p>

  <p class="block_9">Balinus kendini ifade etmek için metaforik bir dil kullanır ve sıcak ile soğuk şeklindeki iki zıt ilkenin cinsel birleşmesinden söz ederek kuru ve nemli şeklindeki diğer iki temel özelliğin oluşumunu anlatır; bunlar ili. iki ilkenin ilişkilerinin sonucu değil; esrarengiz niteliklerinden kaynaklanır. Daha karmaşık olan tüm doğa gerçekleri bu esrarengiz ve apaçık özelliklerin arasında gerçekleşen bu devamlı bölünme yoluyla elde edilir (örneğin sıcakla soğuğun birleşmesinden oluşan kuru, soğukla birleştiği zaman ilk toprağı oluşturur). Bütün maddelerin ortak ve belirsiz maddi kökü, niteliksel iki kutbun (örneğin sıcak ile soğuk) birbirine nüfuz etmesinden ortaya çıkan ara üründür ve Balinus’a göre tüm oluşum süreçlerinin dayandığı sıvı madde veya iksir halini alır. Balinus, bu ilk iksiri tespit etmekle Zosimos tarafından geliştirilmiş kozmogonik teoriye, Yahudi Maria’ya kadar uzanan damıtma tekniklerine ve Stoacılar tarafından geliştirilmiş nem <i class="calibre2">(pneuma)</i> kavramına ne derecede borçlu olduğunu açıkça gösterir. Ancak Balinus’un kozmolojisi Yunan-Bizans geleneğini aşar ve başlıca simya süreçleri olan damıtma ve arıtmaya makrokozmik bir boyut atfederek tüm gerçekliğin nasıl oluştuğunu açıklar.</p>

  <p class="block_29">Tabula smaragdina</p>

  <p class="block_9">Balinus’un eserini daha da değerli kılan şey, bir ekinde efsanevi Hermes Trismegistus’a atfedilen <i class="calibre2">Tabuta smaragdina’nın [Zümrüt Tablet]</i> mevcut olan en eski versiyonunu sunmasıdır. İlk olarak zümrütten bir levha üzerine oyulduğu için bu ad verilen <i class="calibre2">Tabuta smaragdina</i> kimya geleneklerine göre İbrahim’in karısı Sara tarafından Hermes Trismegistus’un mezarında bulunmuştur. Her ne kadar bu belgenin I. yüzyıla uzandığına dair kesin kanıtlar yoksa da, Trismegistus efsanesinin başka versiyonlarına göre <i class="calibre2">Tabula smaragdina</i> Tyanalı Apollonius veya Büyük İskender (MÖ 356-323) tarafından keşfedilmiştir. Geçen yüzyılda John Eric Holmyard, Julius Ruska ve Paul Kraus tarafından yürütülen araştırmalarda bu belgenin en eski nüshalarının Arap kökenli olduğu, dolayısıyla <i class="calibre2">Yaratılışın Sırları Kitabı’</i>nın da Tyanalı Apollius’a değil de, muhtemelen 813-833 arasındaki halife el-Memun dönemine ait olabileceği ortaya çıkarılmıştır; bu durumda günümüze ulaşmamış Yunanca aslından tercüme edilmiş Süryanice bir versiyondan Arapçaya tercüme edilmiş olmalıdır.</p>

  <p class="block_39">Simya ve evrenin oluşumu</p>

  <p class="block_9">Trismegistus’a atfedilen kısa metin, evrenin oluşumu ile eserin gerçekleşmesi arasında bir paralellik görür ve yazara göre kökeni ortak olan gökyüzü nesneleri ile yeryüzü nesneleri arasındaki bağlantıları tespit ederek Hermetik kozmoloji alanının simya uygulamalarıyla ilgili ana hatlarını ifade eder. Trismegistus’a göre aynı evrensel ruh hem makrokozmosa hem de mikrokozmosa nüfuz ettiği için türlerarası dönüşüm mümkündür. Kozmik ruhun gücü, türlerarası dönüşümü gerçekleştirme gücüne sahip olan felsefe taşı veya iksir adlı katı cisme odaklanır. Simyacının faaliyet aracı ateştir; güneş ısısının neden olduğu kozmik oluşum süreçlerinin tekrarlanması, ateşi kontrol altına alan teknoloji sayesindedir. Maddelerin yaratılma sürecinin tekrarlanmasına ve gözlemlenmesine, yani elementlerin çoğulluğundan belli bir maddeye geçişe izin veren teknik, damıtmadır. Simya araştırmaları ile teknoloji arasındaki bağlantı, simyanın daha sonraki gelişiminin bir özelliğidir. Bu disiplin Batıda XIII. yüzyıldan itibaren Albertus Magnus’un (y. 1200-1280) <i class="calibre2">De mineralibus</i> [Mineraller Üzerine] ve Geber’in (Cabir bin Hayyan’ın Latince adı) <i class="calibre2">Summa perfectionis</i> [Mükemmelliğin Zirvesi] gibi eserleriyle, Rönesans dönemindeyse Leonardo da Vinci (1452-1519), Vannoccio Biringuccio (1480?-1539) ve Benedetto Verchi (1502-1565) gibi yazarlar yoluyla kendini kabul ettirir.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Bilim ve Teknik:</b> <i class="calibre2">Yunan Mirası ve İslam Dünyası,</i> s. 415; <i class="calibre2">Süryani Geleneğinde ve Arap Dilinde Antik Kültür ve Galenos,</i> s. 492; <i class="calibre2">Metinden Uygulamaya: İslam Dünyasında Farmakoloji, Klinik Tıp ve Cerrahi, s.</i> 497; <i class="calibre2">Uygulamadan Metne: Arap Tıbbının Hocaları,</i> s. 502; <i class="calibre2">Yunan-Bizans Geleneğinde Simya,</i> s. 506; <i class="calibre2">Ebubekir er-Razi;</i> s. 391; <i class="calibre2">Cabir bin Hayyan,</i> s. 521; <i class="calibre2">Muhammed ibn Umeyl,</i> s. 528; <i class="calibre2">İslam Teknoloji Kültürü: Yeni Teknikler, Tercümeler ve Üretim Harikaları,</i> s. 539</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Avrupa’da İslam Hakkında Bilinenler,</i> s. 642</p>

  <p class="block_60"><span class="text_37"><br class="calibre15" id="calibre_pb_105" /></span></p>
</body>
</html>
