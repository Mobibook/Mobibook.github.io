<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942824">İkonoklazm Dönemine Kadar Bizans İmparatorluğu</p>

  <p class="block_6">Tommaso Braccini</p>

  <p class="block_19"> </p>

  <p class="block_19"> </p>

  <p class="block_9"><i class="calibre2">Doğu Roma İmparatorluğu olarak da bilinen Bizans İmparatorluğu’nun ilk yüzyıllarının ana özelliği, dikkat çekici bir refahtı. Justinianus’un saltanatının başlangıç yıllarında gerçekleşen fetihlerin ve imar faaliyetlerinin gerektirdiği insan gücü ve kaynak kullanımı, özellikle yabancı tehditler karşısında devletin yapısının zayıflamasına neden olur. VII</i><span class="text_12">.</span> <i class="calibre2">yüzyılın ortalarından itibaren Arap istilaları ve Slavların yayılması imparatorluğun kaderini tehlikeye atmaya başlar.</i></p>

  <p class="block_19"> </p>

  <p class="block_19"> </p>

  <p class="block_30">Constantinus ve Hanedanı</p>

  <p class="block_39">Konstantinopolis’in kuruluşu</p>

  <p class="block_22"><span class="text_9">Rakibi Licinius’u 324’te yenen (y. 250-y. 324) Constantinus (y. 285-337), imparatorluğun tek hükümdarı haline geldiği zaman, kendi adını yüceltecek bir şehir kurmaya karar verir. Kısa bir tereddüt döneminden sonra, Avrupa ile Asya arasında stratejik bir noktada, Boğaz üzerinde bulunan eski Rum kolonisi Byzantium, yeni şehrin mekânı olarak seçilir ve 11 Mayıs 330’da Konstantinopolis adıyla kutsanır. Constantinus bu şehrin kuruluşundan tam yedi yıl sonra öldüğünde imparatorluğu üç oğluna bırakır: Doğunun tamamı, yirmi yıldan kısa bir sürede tek imparator haline gelecek olan II. Constantinus’a (317-361,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_10">&gt;</span> <span class="text_9">337), Galya, İspanya ve Britanya büyük oğul II. Constantius’a (317-340), Batının geri kalan kısmı da Konstans’a (y. 325-350) kalır. Constantius’a, Hıristiyanlığa ve özellikle 325 tarihli İznik [Nikaia] Konsili’nde mahkûm edilen Aryan sapkınlığa destek verir. Ancak 361’de tahta çıkan imparatorun kuzeni Justinianus’la (331-363) durum aniden değişir, çünkü Justinianus kendi dini olan Hıristiyanlığı reddeder (bundan dolayı kendisine</span> <span class="text_10">Apostata</span> <span class="text_9">veya Dönme adı verilecektir), Hıristiyanlığa verilmiş olan tüm ayrıcalıkları iptal eder ve 363’te, Pers İmparatorluğu’na karşı yürütülen sefer sırasındaki ölümüne kadar birçok açıdan “suni” olan bir paganizmi her şekilde yaymaya ve teşvik etmeye çalışır.</span></p>

  <p class="block_46"> </p>

  <p class="block_46"> </p>

  <p class="block_30">Adrianopolis Yenilgisi ve Theodosius Hanedanının Tahta Çıkışı</p>

  <p class="block_39">Theodosios ve Barbarların baskısı</p>

  <p class="block_22"><span class="text_9">Jovianus’un (331-364) çok kısa süren saltanatından sonra ordunun yüksek rütbeli subayları Valentinianus adlı Hıristiyan bir subayı (321-375) imparator seçer, Valentinianus da kardeşi Valens’le (328-378) imparator luğu paylaşır ve Doğunun yönetimini ona bırakır. Dış politikaya bakıldığında, doğudaki steplerden gelen ve imparatorluğun kuzeydoğu sınırlarına baskı uygulayan Hunların kovaladığı Germen halklarının ve özellikle Gotların huzursuzluğunun giderek arttığı görülür. 378’de Gotlar Adrianopolis’te imparatorluk ordusunu yok etmeyi ve Valens’i öldürmeyi başarır. Valentinianus’un oğlu ve Batı imparatoru Gratianus’un (359-y. 383) Doğunun yönetimini verdiği ispanya asıllı bir asker olan Theodosius (y. 347-395,</span><span class="text_2"><img alt="Image" class="calibre7" src="../Images/image-5.jpg" /></span><span class="text_9">&gt; 379) sonraki yıllarda büyük zorluklarla da olsa, Gratianus’un Frank komutanlarının da yardımıyla Balkanlar’ı yatıştırmayı başaracaktır. Doğunun kaynaklarından ve</span> <span class="text_10">foederati</span> <span class="text_9">olarak Roma ordusuna alınan Gotlardan insan sermayesi olarak yararlanan Theodosius, Valentinianus’un soyundan gelenlerin yönetiminde olan, ama aslında Barbar asıllı kendi komutanlarının kontrolündeki Batı imparatorluğuna birkaç kez destek sağladıktan sonra 394’te Aquileia bölgesindeki Frigidus Nehri yakınlarında Frank subayı Arbogast (?-394) ile tahtı gasp etmiş olan Eugenius’un (y. 345-394) birliklerini yenilgiye uğratır.</span></p>

  <p class="block_39">İmparatorluğun bölünmesi</p>

  <p class="block_9">İmparatorun 395’teki ölümünden sonra imparatorluk oğulları arasında paylaşılır: Doğu kısmı Arcadias’a (y. 377-408) Batı kısmı da Honorius’a (384-423) verilir. Doğu ile Batı kısımları zamanla birçok açıdan ayrı yollarda ilerlemeye başlar, ama her ikisi de Germenlerin neden olduğu dertlerle başa çıkmak zorunda kalır. Doğuda <i class="calibre2">magister militum gotico [Got askerlerinin komutanı]</i> olan Gainas 400 yılında Konstantinopolis’ten kovulur ve giderek artan husumet dalgası, Balkanlar’a yerleşmiş olan Gotların lideri Alaric’i (y. 370-410) bile batıya yönelmeye iter ve bilindiği üzere, Alaric 410’da Roma’yı yağmalar.</p>

  <p class="block_39">Doğu İmparatorluğu</p>

  <p class="block_22"><span class="text_9">Bu olaylar dizisi sonucu üzerindeki baskı kayda değer derecede azalan Doğu İmparatorluğu, Arcadius’un oğlu II. Theodosius (401-450,</span><span class="text_2"><img alt="Image" class="calibre7" src="../Images/image-5.jpg" /></span><span class="text_9">&gt; 408) yönetiminde uzun süren bir huzur dönemi yaşar. Kültür hayatı da bu huzur döneminden fayda görür. Öte yandan artık büyük çoğunluğun dini haline gelmiş olan Hıristiyanlık, farklı patrikliklerin arasındaki jeopolitik rekabetten doğan doktrin farklılıklarından dolayı sekteye uğrar. Bu arada Theodosius hanedanının farklı temsilcileri artık başkent rolü pekişmiş Konstantinopolis’te devasa ölçekte bir imar planı uygulamaya koyar ve şehir II. Theodosius tarafından yeni ve heybetli bir surla çevrilir. II. Theodosius’un ölümünden sonra saltanat sırasıyla, imparatorluğu kontrolleri altına almış olan Barbar generallerin tahta çıkardığı orta düzey subaylar olan Marcianus’un (y. 390-457,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_11">&gt;</span> <span class="text_9">450) ve Leo’nun (y. 401-474,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_9">&gt; 457) eline geçer; onları, başkentte büyük sayıda birliği bulunan savaşçı bir kabile olan İsaurialıların temsilcisi Zenon’un (y. 430-491,</span><span class="text_2"><img alt="Image" class="calibre7" src="../Images/image-5.jpg" /></span><span class="text_9">&gt; 474) oldukça çalkantılı saltanatı izler. Zenon’dan sonra başa geçen ve sivil bir devlet yetkilisi olan Anastasius ise (y. 430-518,</span><span class="text_2"><img alt="Image" class="calibre7" src="../Images/image-5.jpg" /></span><span class="text_9">&gt; 491) zekice önlemler alarak ve parasal bir reform gerçekleştirerek imparatorluğun mali durumunu iyileştirmeyi başarır.</span></p>

  <p class="block_19"> </p>

  <p class="block_19"> </p>

  <p class="block_30">Justinianus</p>

  <p class="block_9">Anastasius’un halefi saray muhafızları tarafından kendi aralarında seçilir: Prokopius’un (V. yüzyıl sonu-565’ten sonra) yazdıklarına göre oldukça mütevazı bir geçmişi olan ve okuma yazma bilmeyen I. Justinus’un (450/452-527) gelecek vaat ettiği için yanına aldırdığı yeğeni Petrus Sabbatius (482-565) 527’de onun yerine geçer. Justinianus başlangıçtan itibaren büyük bir enerji ve hırs sergiler, eşi imparatoriçe Theodora da (?-548, &gt; 527) yorulmak bilmez ve genellikle etkili bir biçimde faaliyet gösterir. Nitekim Atina felsefe okulunun (529) ve Mısır’da, Philae’deki İsis Tapınağı’nın kapanışı gibi son pagan merkezlerine karşı alınan önlemlerin yanı sıra Roma hukukunun modern çağa ulaştırılmasında temel önem taşıyan Codex’in (529-534) hazırlanışı, yoğun bir kentsel inşa dönemi (örneğin ünlü Hagia Sophia’nın inşası) ve Vandalların yönetimindeki Kuzey Afrika ile Ostrogot yönetimindeki İtalya gibi uzun süredir Germenleşmiş olan çeşitli Batı topraklarının fethiyle sonuçlanacak uzun ve yorucu savaşlar hep imparatorluğun ilk yıllarında gerçekleştirilir. O yıllarda veba salgınından dolayı büyük zarar gören imparatorluğun sınırları, çok büyük bir bedel pahasına da olsa, bu şekilde genişlemiş olur.</p>

  <p class="block_46"> </p>

  <p class="block_46"> </p>

  <p class="block_30">İstilaların Başlangıcı</p>

  <p class="block_39">Mavrikios’un son çabası</p>

  <p class="block_9">Sonraki yıllarda Justinianus’un yeğeni II. Justinus (?-578) ile halefi, saray muhafızlarının subayı II. Tiberius (?-582) döneminde, önceden var olan bazı çatlaklar ciddi derecede genişler. Avarlar Pannonia’ya yerleşip Balkanlar’a baskı yapmaya başlarken, Slavlar Yunanistan’a, hatta Peloponnesos’a kadar uzanır, Longobardlar İtalya’ya yayılır, Mağribiler Afrika eyaletini yağmalar ve İran’la ihtilaf yeniden alevlenir. Tiberius’un emrindeki Komutan Mavrikios (y. 539-602) hem daha uzak sınırlar (Afrika ve İtalya) açısından sivil ve askeri gücü kendinde toplayan bir valiyi yetkili kılarak, hem de İran sınırı konusunda Sasani Krallığı’nı karıştıran kavgalara müdahale ederek duruma bir çözüm bulmaya çalışacaktır. Mavrikios Balkan cephesinde de güçlü bir saldırı hareketi başlatarak özellikle Bizans birliklerinin taktiklerini ve icra yöntemini yenilemeye çalışır, ama bu durum, mali zorluklarla da birleşince giderek artan bir huzursuzluğa neden olur ve 602’de bir isyan patlak verir. Başkente yürüyen birliklerin imparator ilan ettiği ve korkunç bir saltanat sürecek olan Komutan Phokas (?-610) Mavrikios’u ve bütün çocuklarını öldürtür; imparator gerçek veya sözde rakiplerine karşı vahşi bir tutum sergilerken, Sasanilerin Mavrikios’un intikamını alma bahanesiyle başlattığı yıkıcı saldırı karşısında da tamamıyla aciz kalır.</p>

  <p class="block_19"> </p>

  <p class="block_19"> </p>

  <p class="block_30">Herakleios</p>

  <p class="block_39">Bir yanda iç savaş diğer yanda Barbar saldırıları</p>

  <p class="block_22"><span class="text_9">Yönetime son verecek olan isyan Afrika’da baş gösterir: Yerel valinin oğlu Herakleios (y. 575-641,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_9">&gt; 610), Kartaca’dan yola çıkarak Konstantinopolis’e varır ve Phokas’ı tahttan indirerek 610’da öldürür. Ancak iç savaştan dolayı işleri kolaylaşan Sasaniler 614 yılında</span> <span class="text_9">Suriye, Filistin ve Kudüs’ü fetheder (ve Gerçek Haç’ın kutsal emanetini buradan alır), 619’da da İskenderiye’yle beraber Mısır’ı ele geçirir. Bu arada Avarlar ile Slavlar Balkanlar’da giderek yayılır ve başkent için bile tehdit oluşturmaya başlarlar. Herakleios bu umutsuz durum karşısında savaşı düşman topraklarına taşımaya karar verir ve -Sasaniler ile Avarlar ittifak kurup Konstantinopolis’i kuşatırken- Ermenistan ile Mezopotamya’da üç yıl boyunca sürdürdüğü seferler sonucunda 627 yılında Sasanileri Ninova’da nihai bir yenilgiye uğratır. Dolayısıyla Herakleios 630 yılında yeniden Kudüs’e girer ve Gerçek Haç’ın kutsal emanetini buraya iade eder.</span></p>

  <p class="block_39">Sasanilere karşı zafer</p>

  <p class="block_9">Ancak bu büyük zaferin ardında bu çok uzun süreli ihtilafın bedeli yatar, çünkü imparatorluk tükenmiştir, düzen bozulmuştur; Herakleios’un monotelitizm ve monoenerjizm gibi yeni doktrinlerin formülasyonu ve <i class="calibre2">Ekthesis</i> adlı bir emirnamenin yayınlanması yoluyla ortak nokta bulma çabalarına rağmen yeni fethedilen ve çoğunluğu monofizit olan bölgelerde yeni dini gerilimlerin baskısı altındadır. Kültürel açıdan da önemli değişiklikler yaşanır; idari yapı kesin şekilde Helenistik özellikler kazanırken, kent yaşamı giderek toplumsallığını kaybeder ve parçalanır. Bu etkenler Peygamber Hz. Muhammed’in (y. 570-632) halefi olan halife Ebu Bekir’in liderliğindeki Arapların hızla yayılmasını ve 633’te Suriye ve Maveraünnehir’e saldırması için gerekli şartları sağlar. Bizanslılar 636 yılında Yarmuk Nehri yakınlarında ağır bir yenilgiye uğrar. Sasani İmparatorluğu’nun (Kudüs’le beraber) 638’de çöküşü, Amr (?-663) liderliğindeki Arapların, güçlerini 641’den itibaren büyük ölçüde kaybedilmiş olan Mısır’a odaklamasına izin verir. Herakleios da 641’de ölür ve on dört yaşındaki oğlu II. Constans’ın (630-668) kesin olarak tahta çıkması üç yıl sonrasını bulur.</p>

  <p class="block_46"> </p>

  <p class="block_46"> </p>

  <p class="block_30">Hayatta Kalma Mücadelesinin Başlangıcı</p>

  <p class="block_39">Arapların yayılması ve Balkan cephesi</p>

  <p class="block_9">Sonraki yılların asıl özelliği İslamın yayılmasını engelleme çabalarıdır. İmparatorluğun merkezini batıya taşımayı ciddi olarak düşündüğü anlaşılan II. Konstans, sarayı bu savaşlarda o ana kadar etkilenmemiş olan zengin Sicilya eyaletinin Syracusaee kentine taşır. Ancak bu karar ordu içerisinde huzursuzluğa yol açar ve Constans 668’de yüksek rütbeli Ermeni bir subay tarafından öldürülür. İmparator unvanını onunla paylaşan oğlu IV. Constantinus (y. 650-685) Arapların ilerlemesine neredeyse aciz bir şekilde tamamen seyirci kalır. Arapların stratejisi çok açıktır: Ege ve Marmara denizlerinde çeşitli köprübaşlarının ele geçirilmesiyle, düşmanlarının başkentine saldırmak için büyük bir donanmanın yolunu hazırlamak. Bizanslılar suyla bir araya gelince ateş alan ve yanmaya devam eden gizli bir karışım olan Rum Ateşi’nin de yardımıyla 677’de Arap donanmasının büyük kısmını yok etmeyi ve Konstantinopolis’i kurtarmayı başarır. Bu başarı sayesinde üzerindeki baskı büyük ölçüde azalan imparatorluk Arapların işgal ettiği köprübaşlarını geri almayı başarır ve halife Muaviye 679’da yüklü bir yıllık vergi ödemeyi kabul eder.</p>

  <p class="block_9">Öte yandan Balkan cephesinde işler kötüye gitmektedir: Bulgarlar Tuna’yı geçer ve IV. Constantinus’un liderliğindeki bir orduyu yenilgiye uğrattıktan sonra, adlarını alacak olan bölgeye kalıcı olarak yerleşirler. Constantinus’un oğlu ve halefi II. Justinianus (y. 669-711) 685’te tahta çıkar ve hem Konstantinopolis ile başka bazı toprakların nüfusunu artırmak hem de imparatorluk birlikleri için yeni kaynaklar oluşturmak amacıyla bazı halkları gönüllü veya zorunlu olarak göç ettirir. Bu dönemde Bizans denetimindeki Ön Asya’da bulunan birlikler, belli bir bölgeye yerleşmiş çiftçi-askerlerden oluşan birlikler anlamına gelen ve <i class="calibre2">themata</i> olarak bilinen sistemin temelini oluşturacak şekilde düzenlenmeye başlamıştır (bu sistemin Herakleios tarafından geliştirildiği sanılıyorsa da bu bir tartışma konusu olmaya devam etmektedir).</p>

  <p class="block_22"><span class="text_9">II. Justinianus 692’de Araplar tarafından ağır bir yenilgiye uğratılır ve mali durum dahil olmak üzere giderek kötüleşmekte olan durumdan dolayı 695’te tahttan indirilir. Arka arkaya yapılan darbeler Bizans devlet ve ordu yapısını o derecede zayıflatır ki, Araplar Kuzey Afrika’yı tamamıyla fethetmeyi başarır ve Konstantinopolis’e karşı nihai saldırıya geçme zamanının geldiğine karar verir. Yine bir isyan sonucu imparator olan yüksek rütbeli subay İsaurialı III. Leo’nun (y. 685-741,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_11">&gt;</span> <span class="text_9">717) girip tahta çıkmayı başardığı şehir kuşatma altındadır.</span></p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Bizans Eyaletleri I,</i> s. 116; <i class="calibre2">İmparatorlar ve İkonoklazm,</i> s. 177; <i class="calibre2">Bizans İmparatorluğu ve Makedonya Hanedanı,</i> s. 182; <i class="calibre2">Bizans Eyaletleri II,</i> s. 185</p>

  <p class="block_47"><b class="calibre3">Bilim ve Teknik:</b> <i class="calibre2">Yunan Mirasının Geri Kazanılmaya Başlaması,</i> s. 399; <i class="calibre2">Yunan-Bizans Geleneğinde Simya, s.</i> 474</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Bizans Kültürü ve Doğu ile Batı Arasındaki İlişkiler,</i> s. 605; <i class="calibre2">Bizans Dini Şiirleri,</i> s. 658</p>

  <p class="block_47"><b class="calibre3">Görsel Sanatlar:</b> <i class="calibre2">Bölgeler ve Tarihleri - Makedonya Hanedanı Döneminde Bizans Sanatı, s.</i> 830</p>

  <p class="block_57" id="calibre_pb_22"> </p>
</body>
</html>
