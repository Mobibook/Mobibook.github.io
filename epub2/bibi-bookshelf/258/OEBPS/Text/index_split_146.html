<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_63" id="id_Toc404942943">Mimari Mekânlar<br class="calibre12" />
  <br class="calibre12" />
  <br class="calibre12" />
   </p>

  <p class="block_58" id="id_Toc404942944">Hıristiyanlığın Kutsal Mekânı</p>

  <p class="block_6">Luigi Carlo Schiavi</p>

  <p class="block_19"> </p>

  <p class="block_19"> </p>

  <p class="block_31">Milano Emirnamesine kadar gerçek anlamda bir Hıristiyan mimarlığından söz etmek mümkün değildir. Bu emirnameden önce inananlar mümkün oldukça bir araya geliyor veya yerel mimari yapıları ibadetlerine uyarlıyorlardı. 313 yılından sonra Constantinus tarafından Roma, Kudüs ve Konstantinopolis’te inşa ettirilen dini merkezler kaçınılmaz olarak sonraki yüzyıllar için örnek teşkil ederler. V. yüzyıldan itibaren başlıca şehirlerin duvarlarının içinde, yeni “dini bölge merkezlerinde bazilikalar inşa edilmeye başlar ve şehir dışındaki nekropollerden alınan azizlerin naaşları sonradan bu bazilikalara getirilir. Üç nefli ve doğuya bakan apsisti temel bazilika tipi, çeşitli varyasyonlarla da olsa, kısa sürede Akdeniz havzasının tamamına yayılır. Batıda Roma İmparatorluğu’nun çöküşü ile Barbar istilalarının beraberinde getirdiği duraksama döneminde geç antikçağın yapı inşa geleneklerine bağlı kalınır. Şarlman ile hanedanının uyguladığı sanat politikası sonucu VIII ile IX. yüzyıllar arasında ilerisi için örnek teşkil edecek piskoposluk merkezleri ve manastırlar inşa edilir ve sonraki yüzyıllarda çok rağbet görecek yeni mimari yapılar tanımlanır.</p>

  <p class="block_46"> </p>

  <p class="block_46"> </p>

  <p class="block_30">İlk Hıristiyan Mekânları</p>

  <p class="block_9">Kilisenin b arış dönemi olan 313 yılında ilan edilen Milano Emirnamesi’nden sonraki yıllara kadar, gerçek anlamda törenler ve komünyon toplantıları için kullanılan binaların yapısı anlamında bir Hıristiyan mimarisinden söz etmek mümkün değildir. Aziz Paulus’un Mektupları ile <i class="calibre2">Elçilerin İşleri</i>’nden anlaşıldığı üzere, II. yüzyıl başlarına kadar Hıristiyan cemaatlerinin toplantıları cemaat üyelerinin evlerinde yapılırdı. Bu amaca uygun inşa edilmemiş olup gerçek anlamda litürjik donanımdan yoksun olan bu küçük ölçekli ortamlarda komünyon törenleri <i class="calibre2">(agapai)</i> ahşaptan sade bir masa <i class="calibre2">(trapeza)</i> üzerinde yer alırdı. Sadece ibadet amacıyla kullanılacak yerlerin oluşturulması konusuna gösterilen ilgisizliğin, Tanrı’nın tapınağını inananlardan oluşan cemaatle ruhani bir birliktelik şeklinde gören ve Tanrı’yla bağlantının paganlar için olduğu gibi tapınak veya sunak yoluyla kurulmadığına inanan bir teolojiden kaynaklandığına şüphe yoktur. Kaynaklarda sık sık adı geçen, gezici sunaklarla gerçekleştirilen açık hava ayinlerinin bu inanıştan kaynaklandığı sanılır. Ancak daha somut bir açıdan, varlığına uzun bir süre boyunca müsamaha gösterilen, ama Constantinus’a kadar meşrulaştırılmayan bir kilisenin uygulamalarını alenen sergilememe gerekliliği de söz konusudur.</p>

  <p class="block_29">Domus ecclesiae</p>

  <p class="block_9">Her koşulda, II. yüzyılın ikinci yarısından itibaren bazı kentsel cemaatlerin sayısal miktarı, yerel dini hiyerarşilerin ve kendine özgü mekânlar (günah çıkaracak olanlar, vaftiz olacak olanlar ve kapı sorumluları için mekânlar, cemaate kabul mekânı vs) gerektiren farklı litürjik törenlerin (Söz’ün Litürjisi, komünyon litürjisi, vaftiz) giderek daha katı bir şekilde tanımlanması, ibadet için ve hayır işlerinin düzenlenmesi amacıyla oluşturulan ve <i class="calibre2">domus ecclesiae</i> [Kilise binası] veya sadece <i class="calibre2">ecclesia</i> [Kilise] olarak bilinen merkezlerin ortaya çıkmasına neden olur (günümüzde birçok Latin kökenli dilde Hıristiyan tapınakları için kullanılan kelime buradan türemiştir). <i class="calibre2">Domus’</i>lar cemaate aittir, ama bunun hangi sıfat altında olduğu belli değildir, çünkü cemaatin henüz hukuki bir statüsü yoktur. <i class="calibre2">Domus’</i>lar genelde daha önceleri konut olarak kullanılıp gereksinimlere göre uyarlanmış binalardır; Dolayısıyla konut mimarisi farklı eyaletlerin inşa geleneklerine göre farklılık gösterdiğinden, <i class="calibre2">domus’</i>larda da herhangi bir standart veya kendine özgü bir tipoloji olduğunu düşünmemek gerekir. İmparatorluğun doğu sınırlarında, Suriye’deki Doura Europos’ta günümüze kadar ulaşmış olan mütevazı bir bina, Constantinus dönemi öncesi kiliseler hakkında bilgi sahibi olmamızı sağlar. III. yüzyıl başı ile 257 yılı arasına ait olduğu bilinen ve 257 yılında, şehir surlarını güçlendirmek amacıyla yıkılıp toprak altına gömülen Doura <i class="calibre2">domus’u</i> merkezi bir avlu etrafında yer alan odalardan oluşur ve çevresindeki mütevazı konutlardan farklı değilse de bir tören salonu oluşturmak için gerçekleştirilmiş mimari uyarlamaların izini taşır. Din adamları ile cemaat farklı yerlere sahiptir. Ayrıca komünyon töreninden önceki toplantının dışında tutulanlar için bir yer ile vaftiz için sabit bir havuzun bulunduğu, ilmihal açısından değerli resimlerle donatılmış ayrı bir yer vardır. III. yüzyılda birçok yerde buna benzer binalar bulunur, imparatorluğun Roma gibi büyük şehirlerinde <i class="calibre2">domus</i> çok daha büyük boyutlara sahip olabilir ve şehrin anıtsal merkezini çevreleyen yoksul mahallelerde bir tür apartman içinde birkaç kattan oluştuğu görülür.</p>

  <p class="block_9">Dolayısıyla 300 yılına gelindiğinde baskın sayıya ulaşan Hıristiyanlar henüz cemaate güç veya saygınlık kazandıran mimari bir biçime sahip değildir. Doğu eyaletlerinde (örneğin Nicomedia, Antakya) bazı istisnalar söz konusudur, ama bu anıtsal ve görkemli binalar Diocletianus’un zulmüne daha büyük ölçüde maruz kalır. Bu binaların planları konusunda bilgi sahibi olmasak da onlardan söz edilen kaynaklardan, Hıristiyan kültür mekânlarının kutsallaştırma sürecinin hangi aşamaya ulaştığını, 313 yılından sonra daimi hale gelecek yapısal tercihlerin -uzunlamasına geliştirilmiş, doğuya bakan binaların ve binaların bazı kısımlarında dini donanımın nasıl düzenlenmesi gerektiğinin- o yıldan önce de ne kadar yaygın olduğunu anlayabiliyoruz.</p>

  <p class="block_46"> </p>

  <p class="block_46"> </p>

  <p class="block_30">Constantinus Dönemi</p>

  <p class="block_39">Laterano Bazilikası: Hıristiyan ilk bazilika</p>

  <p class="block_9">Ancak bunlara benzer erken dönem örneklerine rağmen Constantinus’un müdahalesi yine de çok büyük bir devrim niteliğindedir. Dinin resmi olarak tanınması, ayrıcalıklar ve olağanüstü cömertlikte bağışlar yoluyla gösterilen imparatorluk himayesi ve dini otoritenin imparatorluk idaresine entegre olmasıyla birlikte Roma, Trier, Konstantinopolis ve Kudüs’te çok büyük ölçekte inşa faaliyetleri gerçekleşmeye başlar ve sonraki yüzyılların dini mimari üslup ve biçimleri bu şekilde kararlaştırılmış olur. Papa Silvester (314-335 arası papa) döneminde katedral, yani piskoposun <i class="calibre2">cathedra’</i>sının [kürsü] merkezi olarak inşa edilen Laterano Bazilikası’yla Hıristiyan bazilikası fiili olarak ortaya çıkmış olur. Laterano Kilisesi’nin Constantinus dönemine ait olup Borromini’nin (1599-1667) gerçekleştirdiği onarımdan sonra da kısmen muhafaza edilen bölümlerinin eski hali bazı tablolarda görülebilir: Bazilikayı oluşturan ve her biri 90 x 55 metre boyutunda dahi beş neften en büyüğünün sonunda, rahiplere ait <i class="calibre2">presbyterium’</i>un ve sunağın bulunduğu geniş bir apsis bulunur. Apsisten önce altın kaplı bronzdan dört devşirme sütundan oluştuğu varsayılan <i class="calibre2">fastigium</i> [sayvan] bulunurdu (bu sütunlar 1600 yılından beri Kutsal Sakrament sunağında bulunmaktadır); kirişin ortalarında İsa’nın ve havarilerin resimleriyle süslenmiş bir kemer, üzerinde de bir alınlık vardı, imparatorlukla bağdaştırılan <i class="calibre2">fastigium</i> (örneğin Split’te Diocletianus’un sarayında bulunur) bazilikayı simgesel açıdan Kral İsa’nın bir tür devasa kabul salonuna dönüştürmüş oluyordu. Batıya bakan kilise, ahşap çatıyla kaplı neflerden en büyüğünün üst duvarlarında bulunan bir dizi büyük kemerli pencereyle aydınlanıyordu. En dış neflerin batısında çıkıntılı küçük yapılar bulunurdu. Doğuya bakan cephede üç anıtsal giriş vardı, IV. yüzyıla ait Roma kiliselerinde çok görülen ön avlunun varlığı ise -arkeolojik verilerin yokluğundan dolayı- sadece varsayıma dayalıdır. Bazilikanın görkemli, ama sade dış duvarlarına karşın iç mekân, devşirme malzemenin de yardımıyla, şatafatlı bir dekor sergilerdi.</p>

  <p class="block_9">300 yılında yaşayan Hıristiyanlar 20-30 sene öncesinin ibadet yapıları ile bu bazilika arasındaki farklar karşısında şaşkınlığa uğramış olmalıydılar. Yeni mimarlık bu şekilde imparatorluk ideolojisini de benimser ve kilisenin yeni resmi rolünü, imparatorluğu birleştirme şeklindeki siyasal işlevini yayma görevi üstlenir. Constantinus döneminin kutsal mimarlığa özgü, klasik mimarlığın en görkemli stilinin benimsenmiş olması ve <i class="calibre2">domus Dei</i> [Tanrı’nın evi] için oldukça yaygın ve esnek, sivil bir yapı olan ve tüm eyaletlerde çeşitli işlevlerle, toplantı, ticaret ve adalet mekânı, imparatorluk saraylarında <i class="calibre2">salutatorium</i> [kabul salonu] ve ender olarak da bazı dini tarikatların toplantı mekânı olarak kullanılan bazilikanın seçilmiş olması kilisenin bu rolüyle ilişkilidir. Birçok farklı versiyonu olan III. yüzyılın sivil bazilikalarında genelde sıra sıra boylamasına destekler bulunur ve bazen de en uçta apsisler vardır; bazilikalar hem litürjik gereksinimlere hem de piskoposun ve rahiplerin imparatorluk törenlerinden ödünç aldıkları yeni, görkemli ayinlere göre uyarlanır. Tamamıyla Hıristiyan kültürüne özgü olan yeni bazilika tipolojisinin yapısı bu şekilde tanımlanmaya başlar.</p>

  <p class="block_39">İlk vaftizhane</p>

  <p class="block_9">Aynı yıllarda Laterano Bazilikası’nın kuzeybatısına ilk vaftizhane de inşa edilir. V. yüzyılın ilk yarısında yeniden inşa edilen ve bir iç ambülatuar dahil olmak üzere sekizgen şekle sahip olan vaftizhanenin merkezi planı Romalı asilzadelerin büyük anıtmezarlarından uyarlanmıştır ve Aziz Paulus’un, yaşlıların ölümüyle ve vaftiz sakramenti yoluyla gerçek Hıristiyan hayatın yeniden başladığını ilan eden Romalılara Mektup’ta <i class="calibre2">(Romalılar</i> 6,4) yazdıklarını simgeler. Merkezi ve özellikle sekizgen plan, muhtemelen Ambrosius’un (374397 arası piskopos) Milano’da yaptırdığı San Giovanni in Fonte Vaftizhanesi’nin inşasına bağlı olarak, özellikle Batıda çok rağbet görmeye başlar. Ancak bu modelin birçok çeşitlemesi de görülecektir: içi sekizgen, dışı kare olan vaftizhaneler, çıkıntılı veya çıkıntılı olmayan şapelli vaftizhaneler, küçük apsislerle dönüşümlü olarak kare şapelleri olan vaftizhaneler, dış arabülatuarlı veya ambülatuarsız vaftizhaneler, vs. Bazı bölgelerde kare veya dikdörtgen, apsisli veya apsissiz olmak üzere başka planlar tercih edilir. Başlangıçta vaftiz edilecek olanlar için basamaklı, gerçek bir havuz şeklinde olan vaftiz havuzu da haç şeklinde, oval (Aquileia), uzun (Sbeitla), altıgen (Grado, Lomello) olmak üzere birçok biçime sahip olabilir, ama genelde sekizgen havuzlar tercih edilir.</p>

  <p class="block_46"> </p>

  <p class="block_46"> </p>

  <p class="block_30">IV. Yüzyıl</p>

  <p class="block_9"><b class="calibre3">Çok yaygın</b> <b class="calibre3">bir model olarak bazilika</b></p>

  <p class="block_9">Bölgesel inşa yöntemleri, sanat hamilerinin belirli istekleri ve IV. yüzyıl boyunca giderek daha çok farklılık gösteren litürjik âdetlerin neden olduğu çeşitlemeler dışında Laterano Bazilikası modeli her yerde uygulanır. <i class="calibre2">Paleo</i>-Hıristiyanlık döneminde inşa edilmiş beş nefli katedrallere Milano Vercelli’de, belki Pavia’da, Santa Maria Capua Vetere ve Ravenna’da, İtalya Yarımadası dışında da Lion’dan Kuzey Afrika’ya (Djemila), Konstantinopolis’ten Kudüs’e kadar birçok yerde rastlanır. Konstantinopolis’te sonradan yerini Justinianus’un kilisesine bırakan ilk Hagia Sophia Bazilikası ile Kudüs’te bulunan ve <i class="calibre2">Martyrium</i> olarak bilinen bazilika Constantinus (285-337) tarafından inşa ettirilmiştir ve anacaddeye bakan bir dizi anıtsal giriş, bir avlu ve galerili beş adet nefiyle benzer bir yapıya sahiptir. Constantinus’un masraftan kaçınmadığı bu iki yapıdan geriye ne yazık ki hiçbir şey kalmamıştır: Hagia Sophia, imparatorluğun yeni başkenti ikinci Roma’nın katedraliydi; Kudüs’teki <i class="calibre2">Martyrium</i> ise Hıristiyanlığa göre en kutsal sayılan ve İsa’nın ölümü ve dirilişiyle kutsanmış olan mekânda kurulmuş bir tapınaktı.</p>

  <p class="block_39">Şehirlerde piskoposlar kırsal bölgelerde papazlar</p>

  <p class="block_9">IV. yüzyıla gelindiğinde, imparatorluğun belli başlı bütün şehirlerinde Hıristiyan cemaati yerleşik bir düzen kurmuştur; bu düzenin merkezinde piskopos ile ibadet salonlarının yanı sıra konut, hizmet ve temsiliyet alanlarından oluşan katedral yapı grubunun oluşturduğu <i class="calibre2">domus</i> vardır. Başlangıçtaki tek litürji, cemaatin tek “çobanı” olan piskoposun, papazlardan ve diyakonlardan oluşan kilise ailesinin yardımıyla gerçekleştirdiği litürjidir. Şehir surlarının dışında, kırsal bölgelerde ise papazların liderlik ettiği ve katedralin işlevlerini yerine getiren, <i class="calibre2">bapsismalis ecclesia</i> [vaftiz kilisesi] adı verilen, Hıristiyanlığı yayma açısından önemli küçük merkezler ortaya çıkmaya başlar.</p>

  <p class="block_39">Hafta içi hafta içi ayinleri ve bayram törenleri</p>

  <p class="block_9">Pazar ayini, piskoposun ve kilise ailesinin bütün hafta boyunca gerçekleştirdiği işlevlerin odak noktasını oluşturur. Gündelik ayinler ile bayramlardaki komünyon törenleri arasındaki ayrım birçok durumda katedralin ikili mimari yapısını belirler. Aquileia, Milano, Trier, Cenevre, Salona ve daha birçok yerde iki ibadet salonunun -hatta vaftizhane olarak kullanılan üçüncü bir salonun- bulunması geçmişte hatalı olarak henüz vaftiz olmamış olanları eğitme ve komünyon töreninin nihai anında onları cemaatten ayrı tutma ihtiyacıyla açıklanmıştı; oysa bunun nedeni, hafta içi hafta içi ayinleri ve bayram litürjisinin işlevlerinden dolayı mekânların özelleştirilmesi olarak görülmelidir. İbadet salonlarının ve vaftizhanenin onlara göre konumu herhangi bir kurala bağlı olmayıp farklı bölgelerin litürji ve yapı inşa âdetlerine ve kentsel şartlara göre değişiklik gösterir. İkili salonların varlığı, Kuzey İtalya gibi bazı bölgelerde uzun bir süre boyunca, hatta bazı durumlarda (Brescia, Grado) günümüze kadar devam etse de büyük çaplı mimari dönüşümlere, işlev değişimlere tabî tutulur, hatta baştan inşa edilirler.</p>

  <p class="block_19"> </p>

  <p class="block_19"> </p>

  <p class="block_61">Martyrium</p>

  <p class="block_39">Şehit azizler kültü</p>

  <p class="block_9">313 yılından itibaren katedraller düzenli törenler için her yerleşim alanının sur içerisindeki tek kilisesini oluştursa da, cemaatin gerçek anlamda kilise benzeri yapılar inşa ederek değerlendirdiği başka kutsal mekânlar da vardır: <i class="calibre2">martyrium</i> veya şehitlikler. Sanıldığının aksine ilk Hıristiyanların gizli toplantılarına mekân olmamış olan şehir dışındaki nekropoller ve katakomblar, özellikle Decius (201-251),Valerianus (y. 200-260’dan sonra) ve Diocletianus (243-311) dönemindeki zulümler sırasında öldürülmüş olan sayısız şehidin mezarını barındırır ve başlangıçta cenaze şölenleri şeklinde gerçekleşen anma törenleri kısa sürede gerçek anlamda birer aziz kültüne dönüşür. Mezarlarının üzerine haç planlı ve apsisli veya üç apsisli küçük şapeller <i class="calibre2">(martyrium)</i> inşa edilmeye başlar ve III. yüzyıldan itibaren bu şapellere sunaklar da dahil edilir. Öldükten sonra bir şehidin mezarının yakınlarında <i class="calibre2">(ad sanctos)</i> gömülebilmek, cemaat için o derece büyük bir arzudur ki, Roma’da, çok yüceltilen şapelin yakınlarında, mezar yeri veya özel bankların yer alması, ama aynı zamanda o azizin bayramının kutlanması için sunak da içeren üç nefli büyük, kapalı alanlar inşa edilir. Roma’daki bu mezarlık bazilikalarının bazıları günümüzde de kısmen görülebilir (Nomentana Caddesi üzerinde Santa Agnese Bazilikası). Sayısız özel <i class="calibre2">martyrium’</i>la, hatta imparatorluğun şatafatlı anıtmezarlarıyla (Santa Costanza) çevrili görkemli binalar olan bu bazilikalar genelde daire şeklinde olup yan nefleri apsisi çevreler. Azizin mezarı binanın dışında, ayrı bir <i class="calibre2">cella’</i>da bulunur. Şehirlerden uzak cemaatlerin dini yaşam açısından temel önem taşıyan mezarlık bazilikaları kısa sürede, cemaate ruhani anlamda liderlik etmekten ve sıradan törenlerden sorumlu rahiplerin liderliğindeki “dini bölge merkezlerinin bazilikalarına dönüşürler.</p>

  <p class="block_39">Milano</p>

  <p class="block_9">Şehirlerin dışındaki nekropollerde, özellikle kutsal sayılan veya şehrin koruyucusu olarak görülen yerel azizlerin mezarlarının yanında veya yakınında kiliseler kurmak, imparatorluğun her yerinde piskoposların asıl uğraşı haline gelir; örneğin Ambrosius 385 yılı civarında Milano’da, şehir surlarının batısındaki bir mezarlıkta, küçük San Vittore şapelinin yanına üç nefli, sütunlu “Basilica dei Martiri”yi (günümüzde Sant’Ambrogio) inşa ettirir ve öldükten sonra kendini, yine iki aziz olan ve mezarları civarda bulunmuş olan Gervasius ve Protasius’la birlikte sunağın altına gömdürür. Dolayısıyla ibadette oynadıkları rol, geliştirdikleri mimari biçimler ve sonraki yılların Hıristiyan yapıları üzerindeki etkileri açısından şapeller <i class="calibre2">Paleo</i>-Hıristiyanlık döneminde katedrallerden sonraki en önemli ibadet yerleridir. Başlangıçta küçük adaklık yapılar veya sade şapeller söz konusuysa da, IV. yüzyılın ilk yarısından itibaren bazı binalar muhteşem boyutlara ve görünümlere ulaşır ve özellikle doğu eyaletlerinde azizlerin anısına hizmet etmekle kalmaz, gerçek anlamda birer ayin mekânı veya kilise haline gelirler.</p>

  <p class="block_39">Roma</p>

  <p class="block_9">Roma’da Constantinus döneminde Aziz Petrus’un, Theodosius döneminde de Aziz Paulus’un mezarı devasa tapınaklarla çevrilir; Laterano Bazilikası temel alınarak beş nefli bazilikalar olarak tasarlanan bu tapınaklar apsisin önünde devasa kesintisiz bir transepti, yani cemaatin mekânı olan neflerden ayrı, rahiplere ayrılmış birer <i class="calibre2">martyrium</i> içerir.</p>

  <p class="block_9">Kutsal topraklarda <i class="calibre2">Anastasius rotunda’</i>sının yanı sıra ilahi tezahürlerle kutsanmış olan yerlere, Helenistik-Roma tarzındaki anıtmezar-<i class="calibre2">heroon</i> yapılarından uyarlanmış büyük merkezi sistemler şeklinde çeşitli <i class="calibre2">martyrium’lar</i> kurulur: Zeytin dağında bulunan <i class="calibre2">Imbomon</i> veya Göğe Yükseliş Kilisesi, Beytüllahim Mağarası, Josaphat Vadisi’nde Meryem Ana’nın Mezarı, vs.</p>

  <p class="block_39">Kutsal topraklar</p>

  <p class="block_9"><i class="calibre2">Martyrium,</i> saray kiliseleri, hatta katedrallerin inşasında kullanılan dairesel, sekizgen veya çok kısımlı planlar (Hierapolis, Seleucia Pieria) Ege’de ve Ön Asya’da da rağbet görmeye devam eder, ama asıl anıtsal örnekleri İtalya’da görülebilir. Milano’da bulunan ve V yüzyılın başında, muhtemelen saray kilisesi olarak inşa edilip imparatorluğun konut bölgesine bağlı olan San Lorenzo Maggiore Bazilikası, çepeçevre bir tür çift kabuk oluşturan galeriler içeren dört apsisli bir binadır; XII. yüzyılın başında ve 1575 yılı civarında yeniden inşa edilmiş olan tonozu eskiden muhtemelen çapraz şekilliydi ve dört köşede güçlü kulelerin varlığını gerektiriyordu. İtalya Yarımadası’nın Justinianus (482-565) tarafından fethinden sonra Bizans valilerinin merkezi olan Ravenna’da, 525 ile 548 yılları arasında inşa edilen San Vitale Kilisesi ortaçağın tamamı boyunca erişilmesi imkânsız bir klasisizm modeli örneğidir. Harika orantılara ve mimari yapısıyla mozaik süslemeleri açısından muhteşem ayrıntılara sahip olan bina çift kaplamalı bir sekizgen olarak tanımlanabilir; ambülatuar ile üzerinde yer alan <i class="calibre2">matroneum</i> [kadınlara ayrılan bölüm], sütunlu eksedralar yoluyla merkezi mekâna bağlanır ve doğusunda apsisli derin bir <i class="calibre2">presbyterium</i> vardır. Ama Batıda genelde <i class="calibre2">martyrium’</i>lar daha sade, örneğin haç şeklinde planlar üzerine inşa edilir (Milano’da San Nazaro, Como’da Sant’Abbondio [1. aşama] Verona’da Santo Stefano) ve bu örneklerde de referans olarak kullanılan, Constantinus’un Konstantinopolis’in merkezinde, Havariler onuruna ve kendi anıtmezarı olarak inşa ettirdiği, Yunan haçı planlı kilisedir. Özellikle IV. yüzyılın sonlarından itibaren kutsal mekân ile tören mekânı arasında daha sıkı bağlantılar kurulur, azizlerin bedenleri mezarlık bazilikalarının içine, ana sunakla bağlantı halinde, hatta genelde altına yerleştirilir ve kiliseler böylece birer <i class="calibre2">martyrium</i> haline gelir.</p>

  <p class="block_46"> </p>

  <p class="block_46"> </p>

  <p class="block_30">V ve VI. Yüzyıllar</p>

  <p class="block_9">V yüzyıldan itibaren belli başlı şehirlerin surlarının içerisinde katedrale destek olarak, litürjinin daha küçük ölçekte rahipler tarafından yürütüldüğü yeni “dini bölge merkezi” bazilikaları inşa edilmeye başlar. Roma’da sayısı giderek artan cemaatin ihtiyaçları, IV yüzyılın ortalarında, papaların da teşvikiyle, yeni <i class="calibre2">titulus</i> [dini bölge merkezi] kiliselerin oluşturulmasına ve yönetimlerinin o bölgede yaşayan cemaate ruhani anlamda liderlik etmekten sorumlu olan papazlara verilmesine neden olur. Son yıllarda yürütülmüş olan arkeolojik araştırmaları <i class="calibre2">titulus</i>’ların Constantinus dönemi öncesine ait <i class="calibre2">domus ecclesiae’</i>ların evrim geçirmiş hali olduğuna ve aynı mekânın kullanımı konusunda ısrarcı olunduğuna dair köklü inancı yıkmıştır. Ancak <i class="calibre2">titulus’</i>ların Kilise Barışı’ndan<sup class="calibre10"><sup class="noteref" id="back_note_26"><a class="calibre9" href="../Text/index_split_200.html#note_26" title="26">26</a></sup></sup> sonra ortaya çıkmış yeni cemaat merkezleri olduğu, daha sonra yerlerine standart türden üç nefli, ana nef üzerinde pencerelerin bulunduğu, yarım daire şeklinde çıkıntılı apsisi ve dört tarafı revaklı girişi olan bazilikaların inşa edildiği anlaşılmıştır. San elemente, 313’ten önce bir Hıristiyan cemaati tarafından kullanılmış bir yapının üzerine bir bazilikanın inşa edildiği çok ender bir örnek oluşturur.</p>

  <p class="block_39">Bölgesel mimari çeşitlemeler</p>

  <p class="block_9">En azından VI. yüzyıldan itibaren şehitlerin bedenleri sistematik olarak nekropollerden alınıp şehirlerde kurulmuş olan dini bölge merkezi, kiliselere taşınmaya başlar ve cemaat de, Roma dönemindeki mezarların surların dışında yapılmasını gerektiren kuralı ihlal ederek buraya gömülmeye başlar. Tüm eyaletlerde kutsal mekânlar, dini bölge merkezi kiliseleri, hatta ilk manastır kiliseleri için basit ve çok amaçlı, üç nefli ve doğuya bakan apsisli bazilika modeli yaygın hale gelir. Temel plan konusundaki sayısız çeşitleme, imparatorluğun siyasi ve idari bölünmelerine bağlı olarak bölgesel mimari üsluplar arasında giderek artan farklılaşmalardan kaynaklanır. Kültürel temeller, yerel yapı inşa kuralları, metropollerin etkileri ve litürjik âdetler her bölgede farklı planların ve teknik çözümlerin gelişmesine neden olur. Kaynaklarda söz edilen sayısız şekle ancak birkaç örnek verebiliriz. Örneğin Konstantinopolis’te ve Ege’de bazilikalara eklenen nef galerileri Roma’ya ancak VI. yüzyılın sonu ile VII. yüzyıl arasında ulaşır (San Lorenzo fuori le mura, Sant’Agnese) ve sonradan Ravenna ve Pore’te taklit edilecek olan çokgen kemer sırtlı bir apsis içerebilir. Aquileia, Grado, Pola ve Kuzey İtalya’nın bazı bazilikalarında (örneğin Castelseprio’da) apsis veya sadece yarım daire şeklinde bir <i class="calibre2">synthronon</i> [papazların oturduğu bank sıraları] bazen doğuya bakan düz bir duvar içerisinde bulanabilir. <i class="calibre2">Diaconicon</i> [ayinlerle ilgili kitap ve donanımın saklandığı oda] ve <i class="calibre2">prothesis</i> [kutsal kapların saklandığı oda] olarak kullanılan mekânların konumunda da ciddi farklılıklar görülür: Yunan bölgesinde genelde Batıda, kilisenin girişine yakın yerde bulunan bu bölümler Ön Asya’da ve V. yüzyılın ortalarında Ravenna’da (San Giovanni Evangelista) ise apsisin iki yanında yer alır. Anadolu’da ve Ermenistan’daki kiliselerde büyük ölçüde taştan yapılır ve beşik tonoz içerir (örneğin Bin Bir Kilise), sütun yerine de sade veya çeşitli bölümlerden oluşan direkler kullanılır. Suriye’de V. yüzyılın sonlarında bile bulunan üç nefli, üç apsisli bazilikalar (Qalat Siman, Gerasa) olağanüstü önem taşıyan bir çözüm olup Pore’teki Eufrazijeva Bazilikası (VI. yüzyıl) yoluyla erken ortaçağ Batı mimarisine geçecektir. Suriye’de de cephede iki kule olması sık rastlanan bir durumdur, ayrıca azizin bedeni genelde yandaki küçük netlerden birinde yer alır, oysa Batıda, Yunanistan’dan Dalmaçya’ya ve Kuzey Afrika’ya kadar uzanan bölgede kutsal naaşlar genelde sunağın altına, küçük bir merdivenle ulaşılabilen bir <i class="calibre2">confessio’</i>ya [azizin mezarının bulunduğu yer] yerleştirilir. Benzer şekilde Fransa ve Kuzey İtalya’da da küçük <i class="calibre2">martyrium’</i>lar yaygındır ve apsis yakınlarında bir arada yer alıp piskoposlar için anıtmezar olarak kullanıldıkları da olur (Verona’da Sante Tosca e Teuteria, Vicenza’da Santi Felice e Fortunato). Afrika’da azizlerin apsisin karşısına gömülmesi söz konusudur. (Haidra). Sunakla rahiplerin bölümünün konumu değişkenlik gösterir. Yunanistan’da ana nefin tamamı litürjiye ayrılırken, kilisenin ortasında (Ön Asya’da da sık sık rastlandığı üzere) vaaz için bir kürsü bulunur ve zeminden yüksek bir bağlantı yoluyla <i class="calibre2">(solea) presbyterium’a (bema)</i> bağlanır. Batıda <i class="calibre2">presbyterium</i> doğu tarafında, apsisin karşısındaki parmaklıkla kapalı bir alanda yer alır. Afrika’da ise sunak nefin bayağı ilerisinde bulunduğundan, <i class="calibre2">presbyterium</i> kilise zeminine göre çok daha yukarıda bulunur ve sadece rahiplerin oturduğu yerleri içerir. Suriye’de ise sıklıkla kilisenin ortasında, apsise dönük ikinci bir <i class="calibre2">synthronon</i> bulunur ve Söz’ün Litürjisi veya gündelik ayinler için kullanılır (Rusafa).</p>

  <p class="block_39">Yeni ihtiyaçlar, yeni mimari çözümler</p>

  <p class="block_9">Bunlar gibi daha birçok örnek verilebilir, ama kilise binalarının sonraki yüzyıllarda geçireceği bütün büyük değişikliklerin bu dönemde zaten ortaya çıkmaya başlayan ihtiyaçlara cevap verme gereksiniminden kaynaklandığını belirtmek gerekir. Sayıları çok artmış olan rahiplerin yürüttüğü gündelik ayinleri, koronun büyüklüğünü ve yaygınlığını belirler. V. yüzyıldan itibaren sunak, daima kutsal emanetlerin varlığıyla bağlantılıdır: Azizin bedeninin sunağın altına gömülü olduğu durumlarda ondan ibadet açısından yararlanılması için mimari çözümler (kriptalar) aranır. Hem kutsal emanetlerin toplanması ve sergilenmesi hem de VI ve VII. yüzyıllarda özel ayinler için sunak sayısının artması, içinde bulundukları <i class="calibre2">presbyterium</i> alanında değişimlere neden olur.</p>

  <p class="block_9">Batıda Roma İmparatorluğu’nun çöküşü ile Germen halklarının gelişi, Roma unsuruyla giderek kaynaşmaları ve Hıristiyanlığı kabul edişleri arasındaki uzun yerleşme dönemi kaçınılmaz olarak beraberinde bir durgunluk dönemini getirir ve bu dönemde V. yüzyılın yapı inşa geleneklerine bağlı kalınır. İtalya ve Kuzey Afrika’dan etkilenen mimari tipolojilerin var olduğu Vizigot yönetimindeki İspanya’da, VII. yüzyıldan itibaren daha küçük ölçekte <i class="calibre2">martyrium</i> tarzı özgün çözümler ortaya çıkar. Duvarcılık tekniği büyük bir titizlikle yürütülür, bir ucunda daima düz bir duvarla biten bir <i class="calibre2">presbyterium</i> bulunan alan, birbirine bağlı kâgir tonozlarla kaplı küçük birimlere bölünmüş gibidir (San Juan Bautista de Banos, San Pedro de la Nave). V yüzyılda Fransa’nın belli başlı merkezlerinde görkemli bazilikalar inşa edilir (Lion Katedrali) ve üç nefli (Saint-Martin de Tours) veya galerisiz bazilikalar imparatorluğun geç dönem yapı inşa geleneklerine tanıklık eder. VI ila VII. yüzyıllar arasında Merovenjler önemli ibadethaneler (Saint-Germain-des-Pres, Saint-Germain de Auxerre) ve birçok manastır kurar; manastırların kiliseleri genelde dikdörtgen plana sahip olup son derece sadedir. Bazı yapılarda (Saint-Pierre de Vienne, Grenoble’da Saint Laurent kriptası) duvarlara yaslı sütunlu kemerler yoluyla duvarları biçimsel açıdan bölme eğilimi görülür. Bu teknik kilise mimarisinin bölgesel gelişmeleri açısından önemli bir rol oynayacaktır.</p>

  <p class="block_46"> </p>

  <p class="block_46"> </p>

  <p class="block_30">İtalya’da Longobard Dönemi</p>

  <p class="block_39">Longobard mimarisinin yeni biçimleri</p>

  <p class="block_9">İber Yarımadasında güney bölgelerden, Adriyatik bölgesinden ve Ravenna’dan kaynaklanan Bizans etkisi Roma’nın güçlü yapı inşa geleneğine dahil olarak 569 yılından sonra Longobardların istila ettiği bölgelerde bile kilise mimarisinin biçimleri üzerinde belirleyici olur. Örneğin Nocera Superiore Vaftizhanesi (VI. yüzyılın ikinci yarısı), II. Arechi tarafından 760 yılı civarında Benevento’da yıldız biçiminde inşa ettirilmiş olan Santa Sofia Kilisesi veya Pavia’da, üzerlerinde kubbeli yüksek bir çatı feneri bulunan altı sütundan oluşan dairesel bir plan üzerine kurulmuş, ama günümüze ulaşmamış Santa Maria in Pertica (VII. yüzyıl) gibi merkezi planlı mimari örnekleri göz önünde bulundurmak yeterli olacaktır. Benedikten manastırlarının (Nonantola, Pavia’da San Pietro in Ciel d’Oro, Sankt Salvator del Monte Amiata, Montecassino, San Vincenzo al Volturno, vs) yapı inşa ve destekleme faaliyetleri giderek yoğunlaşır ve bu durum üç nefli yapıların, T (Brescia’da San Salvatore, Reghena’da Santa Maria di Sesto) ve üç çıkıntılı apsisli yapıların (Trino Vercellese, Leno, Sirmione, Pavia’da Santa Maria Teodote) daha yaygın hale gelmesinde etkili olur.</p>

  <p class="block_9">Longobard seçkin sınıfları VIII. yüzyılda bazı merkezlerde çok yüksek bir kültür düzeyine ulaşır. Liutprand (712-744 arası kral) gibi Longobard kralların sanat hamiliği dönemi, 774 yılından sonra İtalya Yarımadasında da Karolenj hanedanının seçimlerini etkileyen ve klasik dönemin sanatının geri kazanılması üzerine kurulu olan Karolenj Rönesansından önce başlar. Beşik tonozları destekleyen arşitravlı sütunlarla üçe ayrılmış bir <i class="calibre2">presbyterium</i> içeren ve kompakt bir ortamdan oluşan, girişin üzerindeki süslemelerde ve azize heykellerinde alçı ve boyalı bezemelerin en üst düzeye ulaştığı Cividale’de Santa Maria in Valle Tempietto’su gibi gerçek anlamda şaheserlerin tarihlendirilmesinde yaşanan zorluklar bu durumdan kaynaklanır.</p>

  <p class="block_46"> </p>

  <p class="block_46"> </p>

  <p class="block_30">Karolenj Dönemi</p>

  <p class="block_9"><span>Aslında Kısa Pépin’in (y. 714-768,</span> <span class="text_"><img alt="Image" class="calibre6" src="../Images/image-4.jpg" /></span> <span>&gt; 751) ve Şarlman’ın (742-814,</span> <span class="text_"><img alt="Image" class="calibre6" src="../Images/image-4.jpg" /></span> <span>&gt; 768) kültürel ve dini politikaları bambaşka bir organikliğe, dolayısıyla da sanat ve mimarlık üzerinde bambaşka bir etkiye sahiptir. Litürjik birleşme ve Galya’daki kiliselerin Roma âdetlerini benimsemesi, krallığın yeniden düzenlenmesini sağlayan unsurlardan birini oluşturur. Kilise ve piskoposluk kurumları yenilenir ve cemaate ruhani anlamda liderlik etmekten sorumlu olan rahipler için monastik bir yaşam biçimi getiren Metz piskoposu Chrodegang’ın (y. 712-766) reformları bu dönemde temel bir rol oynar. Frank aristokrasisinin uzun bir süredir piskoposlarla geliştirdiği yakın ilişkiler siyasal iktidar ile dini iktidar arasında tam bir işbirliğine dönüşür. VII ile IX. yüzyıllar arasında onlarca katedral yeniden inşa edilir veya restore edilir, ama en önemlisi yeni manastırların kurulmasıdır; saray çevresinden gelen ve bazen krallık ailesiyle akraba olan başrahiplerin idaresindeki manastırlar, klasik kültürün muhafaza edildiği ve ele alındığı merkezler haline gelir. Karolenjlerin Benedikten monastisizme gösterdiği yakınlığın İtalya’daki göstergeleri Milano’da 784 yılında Sant’Ambrogio Manastırı, Verona’da San Zeno Manastırı ve Civate Manastırı olmak üzere birçok manastırın kurulmuş olması ve Farfa Manastırı ile Volturno’da San Vincenzo Manastırı’nın geliştirilmiş olmasıdır.</span></p>

  <p class="block_39">Kuzey Avrupa’daki Manastırlar</p>

  <p class="block_9">Şarlman ve Dindar Ludwig (778-840) döneminde Kuzey Avrupa’da, gelecekte çok rağbet görecek yenilikçi mimari çözümlerin denendiği devasa manastırlar ortaya çıkar. Roma litürjisinin benimsenmesi Aziz Petrus’un üstünlüğünü yansıtırken, mimari alanda da Constantinus’un ve Papa Silvester’in Roma’sı örnek alınır. Örneğin Başrahip Ratger (790-817), Almanya’ya Hıristiyanlığı getiren Aziz Bonifacius’un (y. 673-754) mezarını ağırlamak için Fulda Manastırı’nı yeniden inşa ettirdiğinde aralıksız transeptli ve Batıya bakan apsisli San Pietro örnek alınır. Vatikan’daki bazilika modelini tekrar etme iradesi, manastırın tarihi kayıtlarında da <i class="calibre2">more Romano</i> [Roma âdeti] tercihiyle ifade edilir. Aralıksız transeptli plan tipolojisi böylece Batı mimarisine dönmüş olur ve aynı yıllarda Roma’da çeşitli kiliselerde uygulanır (Santa Prassede, Santa Anastasia; Montecassino Manastırı’nda Gisulf’un [797-817] kilisesi); bunun yanı sıra IX. yüzyıldan itibaren özellikle Almanya’da çok yaygın olarak kullanılır (Seligenstadt, Paderborn, Mainz, Bamberg ve Augsburg katedrallerinin batı yönündeki transeptleri; Hersfeld ve Strasburg’un doğu yönündeki transeptleri). Kurtarıcı’ya ve Meryem Ana’ya adanmış, doğu yönüne bakan bir transept de içeren Fulda ise ana nefinin iki ucundaki iki apsisle iki kutuplu litürjik modele kaynaklık eder. Çeşitli katedraller (Köln) ve manastırlar (Saint-Maurice d’Agaune, VIII. yüzyıl bölümü, Paderborn’da Sankt Salvator) buna benzer ikonografiler sergiler ve İtalya’da da Otto-Salica döneminde ikili koro alanında karmaşık deneyler yürütülür (Hildesheim’de Sankt Michael). Sankt Gailen Manastırı’nda bulunan ve 830 yılı civarında başrahip Gozbert’e gönderilmiş olan projeyi yansıtan ünlü parşömen plan hem monastik ortamların yenilikçi, son derece ayrıntılı planlamasına hem de Karolenj döneminde sayısız sunakla ve ayinler için üç koroyla doldurulmuş olan ibadet mekânlarında oluşan yeni bölümlere tanıklık eden eşsiz bir belgedir. Ana sunağın altında bulunan kutsal emanetler, merkezi <i class="calibre2">confessio</i> odasına açıları, dik açılı bir koridordan görülebilir. Bu model, VII. yüzyılda Roma’da geliştirilmiş -örneğin Papa Gregorius Magnus (y. 540-604) tarafından San Pietro’da yaptırılan kripta- apsis boyunca uzanan ve bir bölümü <i class="calibre2">confessio’ya</i> bağlanan dairesel koridoru olan kripta tipolojisidir.</p>

  <p class="block_9"><i class="calibre2">Presbyterium</i> altına yerleştirilen kutsal emanetler için uygun bir mekân oluşturan ilk kriptalar V ila VI. yüzyıla tarihlenir (Cenevre’de Saint Gervaise; Doğuda, Filistin’de Horvat Berachot ve Rehovot Kiliseleri) ama kutsal emanetlerin de giderek artmasıyla çok çeşitli özgün plan çözümlerine yer verilen dönem Karolenj dönemidir; bu örneklerde projenin karmaşıklığına, duvarları ve tonozlu yapılarda başvurulan gelişmiş yapı inşa teknikleri eşlik eder. Rahiplere özgü alanı dindışı kesimin alanından daha kesin bir şekilde ayırt etme, sunakları <i class="calibre2">presbyterium</i> alanına toplama, ama aynı zamanda kutsal emanetleri en azından belli zamanlarda halka açarak değerlendirme ihtiyacı X ile XI. yüzyıl arasında birçok anıtsal çözümün geliştirilmesine neden olur; bunların arasında apsislerin sayısının artırılması (Saint-Michel de Cuixa), kilisenin dışına, kiliseyle aynı eksende, doğu yönüne yerleştirilen bir veya daha fazla katlı kriptalar (Regensburg’da Sankt Emmeran), iki katlı, dairesel şapelli ambülatuarlı <i class="calibre2">presbyterium’</i>lar (Tournus) vardır. Ancak bu alandaki ilk girişimler IX. yüzyılın ortaları ile sonları arasında ortaya çıkar. Saint-Germain d’Auxerre’de (841-859) ve birkaç sene sonra Saint-Pierre de Flavigny’de (864-878) iki katlı olağanüstü bir çevresel dolaşım sistemi vardır; Dik açılı bir koridor üç nefli büyük bir <i class="calibre2">confessio’</i>yu çevreler ve doğu yönünde ambülatuarlı bir <i class="calibre2">rotunda’</i>ya açılır; kriptanın bu planının aynısı koro katında da tekrarlanır.</p>

  <p class="block_9">Kutsal emanetleri değerlendirmenin çok gösterişli ikinci bir yöntemi 790 yılı civarında Centula [günümüzde Saint-Riquier] başrahibi Angilbert (y. 745-814) tarafından geliştirilir. Angilbert, manastırının kilisesi için, üzerinde iki görkemli kulenin yükseldiği çıkıntılı transeptleri olan iki merkezi alanı birleştiren, üç nefli, iki kutuplu bir plan seçer. Planın doğusunda Saint-Riquier Kilisesi vardır, batı kısmı ise üç seviyeden oluşur. Kaynaklarda adı kripta olarak geçen ve direkler üzerinde çapraz tonozlarla örtülen zemin katı kiliseye girişi oluşturur ve manastırın en önemli kutsal emanetini, yani 25 Kristolojik kutsal emaneti içeren <i class="calibre2">capsa maior’</i>u [büyük kutu] barındırır. En yüksek seviyede bulunan galerilerin baktığı üst bölümde Kurtarıcı’nın sunağı bulunur ve burası litürjik yılın en önemli bayramlarında ve özellikle Paskalya’nın Üç Günü’nde kullanılan bir kilisedir. Üst seviyedeki kiliseye ve galerilere yan kulelerde bulunan döner merdivenlerden çıkılır. Bu kilise, genelde <i class="calibre2">Westwerk</i> adı verilen ve Karolenj dünyasında çok yaygın olan (Minden, Reims, Fontanelle) çok işlevli yapının ilk örneğidir. Bu yapı tipi, göreceğimiz üzere, Batıda Otto döneminde ve romanesk dönemde farklı türden yapı tipolojileri üzerinde çok etkili olacaktır, ancak günümüzde sadece Saksonya’daki Corvey Manastırı’nda görülür; burada muhafaza edilmiş <i class="calibre2">Westwerk,</i> 873 yılı civarında, manastırın 30 yıl kadar önce kutsanmış olan Sankt Stephan Kilisesi’nin yanı başına inşa edilmiştir. X. yüzyılda ise Werden’de, 943 yılında kutsanmış olan Sankt Salvator Kilisesi’nin ön bölümü, biçimi, diyafram rolü gören bir duvar sayesinde kiliseye göre özerkliği ve litürjik kullanımı açısından Karolenj prototipine en sadık kalan biçimdir. Ancak prototipe göre en büyük fark, merkezi bölümün iki seviyeli olmasından vazgeçilmiş olmasıdır.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Görsel Sanatlar:</b> <i class="calibre2">Batı Hıristiyanlığının Figüratif Temaları, s.</i> 795; <i class="calibre2">Doğu Hıristiyanlığının Figüratif Temaları,</i> s. 815</p>

  <p class="block_60"><span class="text_33"><br class="calibre15" id="calibre_pb_146" /></span></p>
</body>
</html>
