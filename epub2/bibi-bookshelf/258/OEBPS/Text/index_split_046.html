<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_47"></p>

  <p class="block_56" id="id_Toc404942849">Karolenj Dönemi Sonrası Tikelcilik</p>

  <p class="block_6">Catia Di Girolamo</p>

  <p class="block_19"> </p>

  <p class="block_19"> </p>

  <p class="block_31">Şarlman’ın kurduğu imparatorluk, Frank Krallığı’nın geleneksel mülk algısında değişikliğe yol açmaz ve Şarlman’ın haleflerinin yeniden öne sürdüğü bu kavram tekrar tekrar bölünmelere ve derin ihtilaflara neden olarak uzun bir karışıklık dönemine yol açar. Ancak bu süreç sırasında imparatorluk tarihinde belirleyici önem taşıyan yerel iktidarların güçlenmesi de devam eder; bu iktidarlar bir yandan imparatorluğun parçalanmasında rol oynayan faktörler olarak görülebilir, diğer yandan da, Latin-Germen Avrupa’sının yapısını kalıcı ve önemli şekilde belirlemeye katkıda bulunan uzun vadeli süreçlerin kahramanları haline gelirler.</p>

  <p class="block_46"> </p>

  <p class="block_46"> </p>

  <p class="block_30">Birlik Planları ve Gelenek Örnekleri: Dindar Ludwig’den Verdun’a</p>

  <p class="block_9">806’daki <i class="calibre2">Divisio regnorum;</i> (krallığın bölünmesi) kararma rağmen Dindar Ludwig (778-840) kardeşlerinin ölümünden sonra imparatorluğun tamamını ele geçirir. İmparatorluk ideolojisinin ona atfettiği Hıristiyanlığın koruyuculuğu görevini yerine getirmek için vazgeçilmez bir şart olan imparatorluğun birliğini sağlamaya çalışır. 817 tarihli <i class="calibre2">Ordinatio imperii’yle</i> geleneklere uyar gibi görünse de, aslında imparatorluğun bölünmezliğini ilan eder ve imparatorluk makamını büyük oğlu Lothar’a (795-855), çevre toprakları da diğer oğulları Pépin (y. 803-838) ile Alman Ludwig’e (y. 805876) bırakır.</p>

  <p class="block_9">Ancak Dindar Ludwig’in seçimi, birleştirici projenin başarısız olmasına yol açar. Önce haklarından mahrum olmuş olan yeğeni Bernard (y. 797-818) -nafile- isyan eder, ardından Ludwig ikinci karısından doğan oğlu, geleceğin Dazlak Karl’ın (823-877) verasete dahil ettiğinde, yoğun bir ihtilaf dönemi başlar ve oğulları hem kendi aralarında hem de babalarına karşı mücadele ederler. Dindar Ludwig ile Pépin’in ölümünden sonra durum Verdun Antlaşması’yla (843) kesinlik kazanır: Karl, Batı topraklarını; Alman Ludwig Doğu topraklarını alır; Lothar da imparator makamını muhafaza ederek İtalya ve Lotharingia topraklarını alır.</p>

  <p class="block_46"> </p>

  <p class="block_46"> </p>

  <p class="block_30">İmparatorluğun İç Bölgelerinin Şekillenmesi</p>

  <p class="block_22"><span class="text_9">Dazlak Karl ile Alman Ludwig uzun zaman başta kalarak topraklarına belli bir türdeşlik kazandırırlar; I. Lothar ise imparatorluk unvanına rağmen daha zayıf bir konumdadır: Kardeşlerinin krallıkları üzerinde etkili değildir, toprakları türdeşlikten son derece uzaktır ve geleneklere uyarak imparatorluğu bir kez daha bölüp büyük oğlu II. Ludwig’e (y. 825-875</span> <span class="text_2"><img alt="Image" class="calibre7" src="../Images/image-5.jpg" /></span><span class="text_9">&gt; 855) bırakır.</span></p>

  <p class="block_9">Erkek varisleri olmayan II. Ludwig’in ölümü üzerine taht Dazlak Karl’a, iki yıl sonra da Alman Ludwig’in oğlu Şişman Karl’a (839-888) geçer. Hanedan bağlantılarından ve veraset sıralamasından dolayı Şişman Karl 880’den itibaren İtalya kralı, 882’den itibaren Almanya kralı, 884’den itibaren de Fransa kralı unvanlarını da alır. Ancak Şişman Karl, etkili bir iktidar oluşturamaz ve Normanlar tarafından ağır yenilgilere uğratıldıktan, Almanya’nın ileri gelenleri tarafından beğenilmeyen bir veraset planından sonra 887’de tahtı bırakmak zorunda kalır ve birkaç ay sonra ölür.</p>

  <p class="block_9">Sonraki yıllarda başlıca aristokrat ailelerin bazıları Almanya tahtına sırayla çıkarlar. Bunlardan biri olan Saksonlar bundan 70 yıldan uzun bir süre sonra, Almanya ve İtalya topraklarıyla sınırlı kalan bir bölgede imparatorluk unvanına yeniden değer kazandıracaktır.</p>

  <p class="block_46"> </p>

  <p class="block_46"> </p>

  <p class="block_30">Vasal Destekçiler, Yerel İktidarların Güçlenmesi, Mülklerin Oluşma Süreçleri</p>

  <p class="block_9">Şarlman’ın (742-814) ve ondan önce Pépin hanedanının yükselişinin ardındaki temel unsurlardan biri vasal destekçilerinin değer kazanmasıydı. Kişisel bağlantılar yaratılması, var olan bağların zeki bir şekilde bütünleştirilmesi ve dini kurumlarla ilişkiler, son derece etkin ve esnek yönetim araçları oluşturmuştu ve Frank monarşisinin yayılma hareketi sırasında hem resmi sistem kavramının temelini oluşturmuş hem de aristokrasiye zenginleşme ve daha da güçlenme fırsatı tanımıştı.</p>

  <p class="block_39">Parçalanma nedeni olarak aristokrat güçler</p>

  <p class="block_9">Ancak Karolenjler kendi aralarında mücadele etmeye başlayınca belli güçlerin oluşturduğu ağ gelişir, yerel kökenler vurgulanır ve güçlü bir parçalanma nedeni haline gelir. Bu süreci harekete geçirenler, ittifak arayışındaki kralların kendileridir: Vasallarını çoğaltarak ve <i class="calibre2">beneficium</i> tahsi satını geliştirerek devlet mülklerinin aristokrasi lehine zayıflamasına neden olurlar; sonradan tahtın taliplerinden ya birinin ya da diğerinin tarafını tutacak olan aristokrasi de, imparatorluğun istikrarsızlığına aktif olarak katkıda bulunacaktır.</p>

  <p class="block_9">Dazlak Karl tarafından 877’de yayımlanmış olan Quierzy Yasası’nın yorumlanması bu sürecin bir unsurunu <i class="calibre2">oluşturur: Karl, Sarazenlere</i> karşı yürüteceği bir sefer öncesinde, sefere katılacak olan asillerin zarara uğramayacağını garantilemek amacıyla sahipsiz kalan <i class="calibre2">beneficiumlar</i> için geçici bir önlem öngörür. Ancak miras yoluyla geçiş konusunda çok büyük beklentiler vardır ve bu yasa, büyük <i class="calibre2">feudum’</i>ların verasetinin bir onayı olarak görülür; dolayısıyla daha imparatorluk nihai olarak parçalanmadan evvel belli başlı <i class="calibre2">beneficium’</i>ların mülk haline getirilmesi kararlaştırılmıştır.</p>

  <p class="block_46"> </p>

  <p class="block_46"> </p>

  <p class="block_30">Karmaşık Bir Süreç: Sayısız Düzey, Sayısız Yön</p>

  <p class="block_9">Tikelcilik, sadece imparatorluğun parçalanmasında değil, krallıkların içerisinde ve idari bölgelerin tüm düzeylerinde de güçlü bir şekilde sergilenir.</p>

  <p class="block_39">Tikelcilikte artış</p>

  <p class="block_9">Tikelcilik, sadece <i class="calibre2">beneficium’</i>larla en üst makamların veraset yoluyla aktarılmasının sonucu olarak görülmemelidir. Vasalların daima etkin bir biçimde kontrol altında tutmayı başaramadığı ve çevre kısımlarını terk ettiği belli başlı idari bölgelerin içinde olanları da göz önünde bulundurmak gerekir. Böylece yeni idari bölgeler içinde, devlet görevlilerinin uygulamaktan vazgeçtiği yetkilerin suistimal edildiği küçük iktidar merkezleri oluşmaya başlar.</p>

  <p class="block_9">Bu süreç, büyük vasalların kendi topraklarına en yakın bölgelere uyguladığı eşit ve ters etkiyle daha yoğun ve karmaşık bir hal alır: Her ne kadar bu bölgeler kendi yetki alanlarına girmiyorsa da, vasallar buralarda kişisel bağlar oluşturup yönetim görevlerini yerine getirir ve bu şekilde başlangıçtaki idari bölgeleri bozmuş olur.</p>

  <p class="block_9">Resmi unvanlara sahip olmadan geniş arazilere sahip olanlar da (Karolenj dönemi sonrasındaki karışıklıkta arazilerin genişletilmesi oldukça kolaydı) buna benzer şekilde davranır, arazilerinde askeri ve hukuki işlevler yürütür ve sonuçta, örneğin üst düzey aristokrasinin koruma sağladığı destekçilerin arasına girerek bir tür meşruiyet kazanırlar.</p>

  <p class="block_39">Dayatma yetkisine sahip derebeylik</p>

  <p class="block_9">Günümüz tarihyazımı, bu siyasi-bölgesel gerçekleri, bölgesel düzenleme ve yerleşme yapılarındaki önemli değişikliklerle (şatoların inşaatı) olan bağlantılarını vurgulayarak “dayatma yetkisine sahip derebeylik” olarak nitelemiştir; ayrıca değişimin hızını kavrayabilmek için belirleyici bir unsur olarak, kralların adamlarının ve bunların kendi buyruğu altındakilerden elde ettiği hizmetlerin karşılığı olarak toprağın kullanımı belirlenmiştir. Bu kullanım, maaşlı memur kadrosunun oluşturulmasına engel olan ekonominin genel yapısından kaynaklansa da <i class="calibre2">beneficium’</i>ların mülk haline getirilme sürecine ve makamların miras yoluyla geçmesine yardımcı olur.</p>

  <p class="block_46"> </p>

  <p class="block_46"> </p>

  <p class="block_30">Yeni Bir Yönelim ve Bakış Açısı</p>

  <p class="block_9">Yukarıda anlatılan süreçlere bir bütün olarak ve imparatorluk krizi açısından bakmak, Latin-Germen Avrupa’sının Şarlman zamanında gerçekleştirildiği anlaşılan siyasi birliğinin nasıl bittiğinin anlaşılmasını sağlar. Ancak bu birlik, çok daha uzun süren ve tikelcilik tarafından bölünmeyen bir sürecin anlık bir yönü olarak görülebilir.</p>

  <p class="block_39">Yaşamsal humus</p>

  <p class="block_9">Latin-Germen Avrupa’sı, Şarlman’dan önce ve ondan çok sonra bu süreç sayesinde, yavaş da olsa Karolenj İmparatorluğu’ndan çok daha bütünleşmiş bölgesel bileşimlere dayanan ve göreceli olarak tekdüze sayılabilecek yönetim sistemleri edinir: Tikelcilik dönemi bu açıdan, hiçbir zaman üniter bir devlet görüntüsüne sahip olmamış bir imparatorluğun parçalanma dönemi değildir sadece; aslında sert ve şiddet dolu bir toplumun, bölgenin etkin bir şekilde bölünmesinde ortaya çıkan sorunlara verdiği cevaptır. Uzun süreli coğrafi ve kültürel bütünleşme sergileyecek olan en az iki bölgenin olduğu (Almanya ve Fransa) bu yaşamsal <i class="calibre2">humus,</i> sonraki yüzyıllarda yeniden keşfedilip daha güçlü bir şekilde öne sürülecek olan simgesel ve dini birlik idealinin bitişine neden olmaktan çok uzaktır.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Şarlman’dan Verdun Antlaşması’na Frank Krallığı,</i> s. 205; <i class="calibre2">Verdun Antlaşmasından Parçalanma Dönemine kadar Frank Krallığı,</i> s. 208</p>

  <p class="block_47"><b class="calibre3">Görsel Sanatlar:</b> <i class="calibre2">Fransa, Almanya ve İtalya’da Karolenj Dönemi,</i> s. 846</p>

  <p class="block_57" id="calibre_pb_46"> </p>
</body>
</html>
