<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942838">Bizans İmparatorluğu ve Makedonya Hanedanı</p>

  <p class="block_7">Tommaso Braccini</p>

  <p class="block_8"> </p>

  <p class="block_8"> </p>

  <p class="block_31">Halifeliğin zayıflaması, IX. yüzyıldan itibaren Bizans İmparatorluğu’nun yeniden yükselişe geçmesine ve “altın çağ” olarak tanımlanan döneme girmesine izin verir. II. Basileios’un Balkanlar’da ve Doğuda yaptığı fetihlerle imparatorluk VII. yüzyıldan beri sahip olduğu en büyük alana ulaşır. Anadolu kökenli ve askeri gelenekten gelen büyük ailelerin katkısı bu gelişim döneminde önemli rol oynasa da giderek artan hırsları imparatorluk iktidarıyla giderek sertleşen bir çatışmaya yol açacaktır.</p>

  <p class="block_46"> </p>

  <p class="block_46"> </p>

  <p class="block_30">Hanedan Kurucusu: Makedonyalı Basileios</p>

  <p class="block_9">Makedonyalı I. Basileios (y. 812-886) mütevazı köklerine rağmen 867 yılında tahta çıktığında önceden geliştirdiği dostluklardan ve koruma sağladığı yandaşlarından oluşan geniş bir destek ağına sahiptir. Yeni imparator aynı zamanda halifeliğin zayıflık döneminden ve İslamiyetin yayılmasındaki duraksamadan yararlanmasını bilerek Doğuda ve Güney İtalya’da çeşitli başarılar elde eder ve Germen İmparatoru II. Ludwig’le (y. 825-875) kurduğu ittifakı kendi lehine kullanır.</p>

  <p class="block_9">İlk taslaklarda Photius’un etkisini sergileyen <i class="calibre2">Procheiron</i> ile <i class="calibre2">Eisagoge’nın</i> hazırlanmasıyla yeni imparator yasama alanına müdahalede bulunur; bu belgelerde imparatorun iktidarı ile patriğin iktidarı arasında bir tür diyarşi (ikili yönetim) planlanır ve bu arada giderek güçlenmekte olan üçüncü bir unsurun -taşra aristokrasisinin- bu siyasi projenin dışında bırakılması tesadüf değildir.</p>

  <p class="block_46"> </p>

  <p class="block_46"> </p>

  <p class="block_30">Âlim Hükümdarlar: VI. Leo ve VII. Constantinus</p>

  <p class="block_39">Uzlaşma arayışı</p>

  <p class="block_9">Basileios’un, sık sık çatıştığı genç oğlu Bilge VI. Leo’nun (866-912) 866’da tahta çıktıktan sonra edindiği en önemli amaç, sivil uzlaşmaya varmak ve III. Mihail’in (840-867) taraftarlarıyla sürmekte olan ayrımları aşmaktır. İmparatorun, kilisenin önde gelenleriyle ilişkileri daha çalkantı geçecektir, çünkü Leo’nun erkek çocuk sahibi olmak amacıyla dört defa evlenmiş olması (genelde iki evlilik kabul edilirdi) tepki çekecek ve onaylanmayacaktır. Bizanslıların Anadolu’daki konumları her açıdan giderek güçlenirken (bu toprakların giderek artan güvenliği, orduda yüksek rütbeli subaylar olan büyük ve güçlü ailelerden oluşan üyeleri, yükselişini kolaylaştırır), Ege Denizi kıyısındaki durumları, Girit Adası’nı üs olarak kullanan Müslüman donanmalarının saldırılarından dolayı daha hassastır.</p>

  <p class="block_39">İmparator ve eş imparator</p>

  <p class="block_9">VI. Leo’nun kardeşi Aleksandros’un (872-913) 912-913 arası süren kısa saltanatından sonra iktidar Leo’nun henüz çok küçük olan oğlu, Porphyrogenitus (imparatorluğun mor odasında doğan, yani babası kral olan) olarak bilinen VII. Constantinus’un (905-959) eline geçer. Naipliğe başvurma gereksinimi her zaman olduğu gibi sarayda var olan farklı grupların arasında çatışmaların çıkmasına neden olur: VII. Constantinus’un hamisi olarak iktidarı ele geçirmek isteyen yüksek dereceli devlet görevlileri arasında üstünlüğü sağlayan, 919 yılında kızını genç krala vermiş olan donanma komutanı Romanos Lekapenos (870-948) olur ve 920 yılında eş imparator ilan edilir. İktidarı elinde tutan kişi olan Romanos, sarayı istikrara kavuşturduktan sonra Müslümanların kontrolüne girerek giderek parçalanmakta olan Doğuya odaklanır. Özellikle General Ioannes Kurkuas’ın 944’te Edessa (Urfa) şehrinin sakinlerini İsa’nın mucizevi bir şekilde yüz hatlarının bulunduğu ve büyük değer taşıyan bir emanet olan <i class="calibre2">mandylion’u</i> ona teslim etmeye zorlamakla elde ettiği büyük başarı çığır açıcı bir olay olmuştur. İmparator ayrıca <i class="calibre2">protimesis</i> [önalım hakkı] yoluyla, soğuk geçen kışlar ve büyük toprak sahiplerinin giderek yayılması nedeniyle zor durumda olan küçük toprak sahiplerini garanti altma almaya çalışır. Romanos bu şekilde bir yandan <i class="calibre2">thema</i> birliklerini oluşturan toplumsal tebaanın varlığını sürdürmeye çalışır; diğer yandan da kendi iktidarı açısından tehdit oluşturabilecek güçlü ailelere karşı durmuş olur. Meşru imparator olan VII. Constantinus ise 944’te kendi çocuklarını Romanos Lekapenos’un karşısına çıkararak ve Phokades adlı güçlü ailenin desteğini alarak ona ayak bağı olan eş imparatordan kurtulmayı başarır. Babası VI. Leo gibi VII. Constantinus da bilge bir imparator olarak tarihe geçecektir. Özellikle diplomasi alanında çok gayret gösteren VII. Constantinus, Rusya ve Macaristan’ı imparatorluğun yörüngesine katmayı amaçlayan bir ağ örmeye çalışır, ama farklı derecelerde başarı gösterir.</p>

  <p class="block_46"> </p>

  <p class="block_46"> </p>

  <p class="block_30">Nikephoros Phokas ile Johannes Tzimiskes’in Kısa Süreli Dönemi</p>

  <p class="block_39">İmparator ilan edilen general</p>

  <p class="block_9">VII. Constantinus’un yerine 959’da oğlu II. Romanos (939-963) geçer; bu dönemde yıldızı parlayan General Nikephoros Phokas (y. 912-969) Girit’i yeniden fetheder. II. Romanos 963 yılında öldüğünde arkasında dul karısı Theophano (y. 940) ile küçük yaşta iki çocuk olan Basileios ile Constantinus’u bırakır. Ancak Doğulu birliklerin imparator ilan ettiği G<span class="text_17">eneral</span> Nikephoros Phokas fazla direnişle karşılaşmadan başkenti ele geçirdikten sonra taçlandırılır ve iki meşru imparatorun haklarını koruyacağına yemin eder. Nikephoros’un ve subaylarının yönetimindeki Bizans ordusu, sonraki yıllarda Doğuda büyük başarılara imza atarak Tarsus ve Antakya’yı geri kazanır. Ancak bu başarıların bir bedeli vardır: Nikephoros bu seferleri finanse etmek için vergileri yüksek oranda artırmak zorunda kalır ve (yine mali endişelerden dolayı) dini kurumların arazilerini sınırlama girişimi kilise hiyerarşisini kızdırır, imparatoriçe Theophano’nun da dahil olduğu bir komplo sonucunda Nikephoros 969 yılının sonlarında Ermeni asıllı general Johannes Tzimiskes’in (y. 925-976) liderliğindeki suikastçiler tarafından öldürülür ve Tzimiskes tahta çıkar. Tzimiskes, Batıdaki durumu düzelttikten sonra (Rusların Bulgaristan’da ilerlemesini önler, onlarla yeni anlaşmalar imzalar ve yeğeni Teophano ile Germen imparatoru II. Otto’yu evlendirir), Doğuya odaklanır; Suriye ve Filistin’deki Müslümanların parçalanmasından yararlanarak ve -Kalkedon öğretisini benimsesin veya benimsemesin- tüm Hıristiyanların savunucusu rolüne bürünerek onu Kudüs’e kadar yaklaştıracak bir dizi başarılı sefer gerçekleştirir. Ancak bu seferler sırasında, 976’da muhtemelen tifodan veya bazı çağdaşlarının öne sürdüğü üzere, zehirlenmeden dolayı aniden ölür.</p>

  <p class="block_46"> </p>

  <p class="block_46"> </p>

  <p class="block_30">II. Basileios</p>

  <p class="block_39">İstikrar ve yayılma dönemi</p>

  <p class="block_9">İktidar bu şekilde Makedonya Hanedanına, II. Romanos’un oğlu II. Basileios’a (957-1025) geçer. Genç Basileios başlangıçta Konstantinopolis sarayına otoritesini kabul ettirmenin yanı sıra Anadolulu iki güçlü ailenin temsilcileri olan Bardas Skleros (?-991) ile Bardas Phokas’ın (y. 940989) isyanıyla başa çıkmak zorunda kalır, imparator, Phokas’ı yatıştırabilmek için kız kardeşi Anna’yı Kiev Prensi Vladimir’le evlendirmek zorunda kalır ve prens hem kayınbiraderine yardımcı olmayı hem de muhafızlarıyla birlikte vaftiz olmayı kabul eder. İç meseleler bu şekilde halledildikten sonra II. Basileios Bulgarlara karşı uzun bir savaş başlatır (990-1018) ve savaşın sonunda hem silah üstünlüğüyle hem de Bulgar yönetici kadrolarının bir kısmının Bizans devlet sistemine dahil edilmesiyle kazanılan nihai zafer sonucunda, Bizans sınırı yüzyıllar sonra yeniden Tuna’ya ulaşır. Bundan sonra imparator Kafkasya’da ve özellikle Ermenistan’da büyük başarılar elde eder; öte yandan 1022 yılında Anadolu’da yine Phokas ailesinden bir üyenin liderlik ettiği bir isyanı bastırmak zorunda kalır. Bu olaylardan kaynaklanan bir azimle Anadolu’nun güçlü ailelerine <i class="calibre2">(dynatoi)</i> karşı hem yasa çıkarır hem de harekete geçer, büyük toprak sahipleri haline gelmelerini, <i class="calibre2">allelengyon</i> adı verilen bir vergi yoluyla engellemeye çalışır ve aristokrat aileler arasında evlilik bağlarının oluşmasını engeller. Geçmiş tarihyazımı tarafından Herakleios’tan sonraki en büyük Bizans imparatoru sayılan ve <i class="calibre2">Boulgaroktonos</i> [Bulgar-kıran] adı verilen II. Basileios, günümüzde daha ılımlı bir şekilde değerlendirilmektedir: Balkanlar’da ve Kafkaslar’da gerçekleştirdiği büyük fetihler, imparatorluğu göçebe halklardan ayırmakta önemli bir tampon rolü oynayan küçük devletlerin de ortadan kalkmasını gerektirir ve Anadolu aristokrasisine uygulanan zulüm de Bizans toplumsal sistemi içerisinde bir dengesizliğe yol açar. Öte yandan imparatorluğun II. Basileios’un yönetiminde elde ettiği kudret sayesinde sınırlar neredeyse 40 yıl boyunca aynı kalır, hatta bir miktar daha genişleme görülür.</p>

  <p class="block_"> </p>

  <p class="block_"> </p>

  <p class="block_47">Bkz. <span class="tab">      </span></p>

  <p class="block_47"><b class="calibre3">Tarih:</b> <i class="calibre2">İkonoklazm Dönemine Kadar Bizans İmparatorluğu,</i> s. 110; <i class="calibre2">Bizans Eyaletleri I,</i> s. 116; <i class="calibre2">Bizans Eyaletleri II,</i> s. 185</p>

  <p class="block_47"><b class="calibre3">Bilim ve Teknik:</b> <i class="calibre2">Yunan Mirasının Geri Kazanılmaya Başlanması, s.</i> 409; <i class="calibre2">Yunan-Bizans Geleneğinde Simya,</i> s. 506;</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Bizans Kültürü ve Doğu ile Batı Arasındaki İlişkiler,</i> s. 636; <i class="calibre2">Bizans Dini Şiirleri,</i> s.690</p>

  <p class="block_47"><b class="calibre3">Görsel Sanatlar:</b> <i class="calibre2">Antikçağın Mirası ve Hıristiyanlığın Figüratif Uygarlığı s. 764</i></p>

  <p class="block_55" id="calibre_pb_35"> </p>
</body>
</html>
