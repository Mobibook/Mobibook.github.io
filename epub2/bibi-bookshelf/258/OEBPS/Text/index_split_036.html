<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942839">Bizans Eyaletleri II</p>

  <p class="block_6">Tommaso Braccini</p>

  <p class="block_19"> </p>

  <p class="block_19"> </p>

  <p class="block_31">VII. ve VIII. yüzyıllardaki büyük toprak kayıplarından sonra Bizans İmparatorluğu geriye kalan eyaletleri (Güney İtalya, çünkü Sicilya’dan vazgeçmek zorunda kalınmıştır) güçlendirir ve yayılmak için yeni fırsatlar tespit eder. Bu dönemde önem kazanmaya başlayan Kafkasya ve Balkan bölgeleri, Bizans kültürünün ve özellikle dini ve siyasi yönlerinin kuzeye ve doğuya doğru yayılması için temel önem taşıyacaktır.</p>

  <p class="block_46"> </p>

  <p class="block_46"> </p>

  <p class="block_30">Bizans Yönetiminde İtalya’da Olaylar</p>

  <p class="block_39">Araplar Sicilya’da</p>

  <p class="block_9">Ravenna eyaletinin 751’de kaybedilmesinden sonra Bizanslıların elinde İtalya’nın sadece en güneyindeki az sayıda bölgeyle Sicilya kalır. Yerel isyancıların yardım çağrısına karşılık veren Arapların 827 yılında Sicilya’nın fethine başlamasıyla beraber bu bölgelerin de durumu tehlikeye düşer; bir dizi çok büyük başarının ardından Arapların ilerlemesi yavaşlasa da önce Syracusae (878), ardından Taormina (902) düşer ve böylece adanın fethi tamamlanmış olur. Sicilya’nın kaybedilmesinin, Bizanslıların elindeki Güney İtalya’nın birden önem kaybetmesine yol açtığına şüphe yoktur, çünkü çok önem taşıyan ada eyaletiyle bağlantı sağlama görevini kaybeden bu bölge, imparatorluğun uzak, yalıtılmış bir köşesi haline gelir. Sicilya’da bir köprübaşı oluşturmuş olan Araplar Taranto ile Bari’yi istila eder; Bizans’ın bu ufak çaplı toprakları, I. Basileios’un (y. 812-886) tahta çıkışma kadar kendi başlarına bırakılır. Çok daha enerjik bir politika güden yeni imparator, komutan Yaşlı Nikephoros Phokas (?-y. 900) sayesinde Bari’yi geri aldıktan sonra Bizans yönetimindeki Güney İtalya’nın sınırlarını kayda değer bir ölçüde genişletir. Bölge sonraki yıllarda, özellikle aşırı olduğuna inanılan vergi sisteminden dolayı yine istikrarını kaybeder ve Araplar seferlerine yeniden başlamak için fırsat yakalar (Reggio 901’de fethedilir).</p>

  <p class="block_39">Güney İtalya’daki toprakların korunması</p>

  <p class="block_9">Germen imparatoru I. Otto (912-973) Bizans yönetimindeki İtalya toprakları üzerinde hak iddia etmeye başlayıp 967-968 yıllarında bir dizi askeri sefer düzenleyince (ve halkın husumetiyle karşılaşınca) durum daha da karmaşık bir hal alır. Bu arada Konstantinopolis tahtına çıkmış olan Nikephoros Phokas’ın (y. 912-969) tepki vermesi fazla uzun sürmez. Bu savaş 972’de sona erecek, imzalanan diplomatik antlaşmada I. Otto, oğlu II. Otto’nun (955-983) prenses Teophano’yla (y. 955-991) evlenmesi karşılığında, o sırada savunmalarını koordine edecek bir “cafepano” veya gözetmenin denetiminde örgütlenmiş Bizans yönetimindeki Güney İtalya üzerinde hak iddia etmekten vazgeçecektir. Barili aristokrat bir aileden gelen Melo’nun (?-1020) isyanından sonra imparatorluğun içinde bulunduğu refah durumundan dolayı kaynakların bir kısmının İtalya’daki ihmal edilmiş bu eyaletlere kaydırılmasına izin verilir ve Bizans birkaç yıl içinde Capua başta olmak üzere, bölgedeki çeşitli Longobard prenslikleri üzerinde egemen olur. 1038’de Sicilya’nın fethedilmesi amacıyla geniş ölçekli bir sefer de düzenlenir, ama umut verici bir başlangıca rağmen amaçlanan sonuç elde edilemez.</p>

  <p class="block_46"> </p>

  <p class="block_46"> </p>

  <p class="block_30">Ermenistan ve Kafkaslar</p>

  <p class="block_9"><b class="calibre3">Hıristiyanlığın</b> <b class="calibre3">kabulünden Kilise’den uzaklaşmaya</b></p>

  <p class="block_9">VII. yüzyıldaki istilalardan sonra imparatorluğun elinde sadece Anadolu platosundaki topraklar kalınca, modern Ermenistan devletinden çok daha geniş bir bölgeyi kapsayan ve günümüz Türkiye’sinin kuzeydoğusunun büyük bölümünü içeren Ermenistan bölgesi özel bir önem kazanır. Antikçağlardan beri Pers ile Roma İmparatorluğu’nun yetki alanları arasında bölünen ve genelde tek bir otorite altında birleşmeyen Ermenistan IV. yüzyılın başlarında Hıristiyanlığı kabul eder ve Kalkedon Konsili’nin kararlarını büyük bir çoğunlukla reddederek evrensel kiliseden ayrılır. Sonraki yüzyıllarda küçük Ermeni prenslikleri Bizans ile halifelik arasında tampon bölge görevi görür; X ile XI. yüzyıllarda ise askeri seferlerle özellikle Ermeni aristokrasisinin sayısız üyesinin üst düzey Bizans aristokrasisine dahil edilmesi sonucunda, <i class="calibre2">thema</i> şeklinde düzenlenmiş olan bölge imparatorluğun içerisinde asimile olur ve imparatorluk doğuya doğru yayılırken Justinianus dönemindeki sınırları bile aşar. Ancak bu ilhak kısa süreli olacaktır, çünkü 1071’deki Malazgirt Savaşı’ndan sonra Ermenistan, Müslüman hanedanlarının denetimine girer ve imparatorluğun yörüngesinin dışına çıkmış olur.</p>

  <p class="block_46"> </p>

  <p class="block_46"> </p>

  <p class="block_30">Kerson ve Bizans Yönetimindeki Kırım</p>

  <p class="block_9">Yine Karadeniz bölgesinde, Güney Kırım’da bulunan Kerson şehrinden adını alan Bizans bölgesinden burada söz etmek gerekir; bazı dönemlerde Bizans yönetiminden çıkıp XIII. yüzyılda Trapezus (Trabzon) İmparatorluğu’nun yörüngesine giren bu küçük ve uzak Bizans eyaleti özellikle imparatorlukla bugünkü Ukrayna’nın bulunduğu bölgede birbirini izleyen halklar -Bizans’ın güçlü müttefikleri Hazarlar, X. yüzyıldan sonra da Kievli Ruslar- arasında kültürel ve ticari ilişkiler açısından önemlidir. Kiev Prensi I. Vladimir’in (y. 956-1015) 988/989 yılındaki çığır açıcı vaftizinin Kerson’da gerçekleştiği rivayet edilir.</p>

  <p class="block_46"> </p>

  <p class="block_46"> </p>

  <p class="block_30">Balkanlar</p>

  <p class="block_39">Kyrillos ile Methodios’un eseri</p>

  <p class="block_9">İmparatorluk bu bölgede, IX. yüzyılın ikinci yarısında yeniden yayılmaya başlar. Balkanlar’ın güney kısmı yavaş yavaş geri kazanılır ve halkları Hıristiyanlığı kabul eder. Bağımsız olmaya, hatta Bizanslılar için ciddi bir tehdit oluşturmaya devam eden gururlu Bulgar Krallığı da Boris Han’ın (?-907) 864 civarında Hıristiyanlığı kabulüyle imparatorluğun dini yörüngesine dahil olur ve papayla yürütülen, ama bir sonuca varmayan müzakerelerden sonra Boris Han yeni oluşmuş olan Bulgar Kilisesi’nin metropolitini 869 yılında Konstantinopolis patriğine bağlamaya karar verir. Sonraki yıllarda Kirillos (IX. yüzyıl başı-869) ile Methodios (IX. yüzyıl başı-885) adlı iki kardeşin müritlerinin Moravya’dan gelişiyle halkın Hıristiyanlığı kabulü daha kolay bir hale gelir ve başlıca dini metinler Slav dillerine uyarlanmış bir alfabenin yardımıyla tercüme edilir. Bu tür misyonların daima Bizans devlet ve kilise düzeninin zirvesi tarafından karışık bir yapıya sahip (veya olası tebaası için) açık bir eritme potası olan imparatorluğun uzun vadeli ve zekice belirlenmiş yayılma ve kültürel asimilasyon amaçlarına uygun olarak planlanıp yönetildiğini vurgulamak gerekir.</p>

  <p class="block_39">Özerkliğin elde edilmesi</p>

  <p class="block_9">Bulgaristan sonraki yıllarda da ve özellikle Çar Simeon’un (y. 864-927) döneminde imparatorluk için büyük bir dert oluşturmaya devam edecektir. Ancak değişimden geçmekte olan iktidar ilişkilerinden dolayı, çok uzun süreli seferlerden sonra, önce Johannes Tzimiskes (y. 925-976) sonra da II. Basileios (957-1025) 1018 yılında Bulgaristan’ın tamamını buyruğu altına almayı başarır. İki dükalık şeklinde düzenlenen ülkeye belli düzeyde özerklik tanınır ve antikçağlara uzanan ekonomisi göz önünde bulundurularak vergilerin ayni olarak toplanması yoluna gidilir.</p>

  <p class="block_46"> </p>

  <p class="block_46"> </p>

  <p class="block_30">Ragusa Vakası</p>

  <p class="block_9">Balkanlar konu edilmişken, Dalmaçya’da, VII. yüzyıl başlarında Avarlarla Slavlar tarafından yok edilmiş Epidaurus şehrinin sürgünleri tarafından kurulmuş ve önemli bir ticaret merkezi olan Ragusa’dan (günümüzde Dubrovnik) söz etmek gerekir. Başından beri Konstantinopolis’e sözde bağlı olan Ragusa, I. Basileios’un (812-886) müdahalesiyle 866-867 yıllarında Arapların kuşatmasından kurtarılır; Bizans’ın şehir üzerindeki etkisi (kısa aralıklar dışında) bu tarihten Venedik’in eline geçtiği 1205 yılına kadar sürer. Şehir bu tarihten sonra özerk bir şehir devleti haline gelecek, dostane ilişkiler içinde olduğu Konstantinopolis’ten daha uzun ömürlü olacaktır.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">İkonoklazm Dönemine kadar Bizans İmparatorluğu,</i> s. 110; <i class="calibre2">Bizans Eyaletleri I,</i> s. 116; <i class="calibre2">Bizans İmparatorluğu ve Makedonya Hanedanı,</i> s. 182</p>

  <p class="block_47"><b class="calibre3">Bilim ve Teknik:</b> <i class="calibre2">Yunan Mirasının Geri Kazanılmaya Başlanması,</i> s. 409; <i class="calibre2">Yunan-Bizans Geleneğinde Simya, s.</i> 506</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Bizans Kültürü ve Doğu ile Batı Arasındaki İlişkiler,</i> s. 611; <i class="calibre2">Bizans Dini Şiirleri,</i> s. 664</p>

  <p class="block_47"><b class="calibre3">Görsel Sanatlar:</b> <i class="calibre2">Makedonya Hanedanı Döneminde Bizans Sanatı, s.</i> 836</p>

  <p class="block_57" id="calibre_pb_36"> </p>
</body>
</html>
