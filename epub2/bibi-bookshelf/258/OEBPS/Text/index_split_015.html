<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_58" id="id_Toc404942817">Germen Halkları</p>

  <p class="block_6">Alessandro Cavagna</p>

  <p class="block_19"> </p>

  <p class="block_19"> </p>

  <p class="block_31">Hint-Avrupa kökenli olan Germen halkları, ilk yerleştikleri bölgelerde yüzyıllar boyunca kademeli olarak yayıldıktan sonra IV ila V. yüzyıllar arası Batı Roma dünyasına yeniden şiddetli saldırılar düzenler. Avrupa tarihinin bundan sonraki gelişimi tam da Roma yapıları ile Germen formları arasındaki bu çatışmadan ve izleyen bütünleşmeden doğar.</p>

  <p class="block_19"> </p>

  <p class="block_19"> </p>

  <p class="block_30">Yerleşme ve Yayılma</p>

  <p class="block_39">Jutland’dan Batı Rusya’ya</p>

  <p class="block_9">Genellikle Germen kökenli halkların asıl yerleşim bölgesinin Jutland Yarımadası ve İskandinav Yarımadasının güneyi olduğu sanılır; Germen kabileleri burada kademeli olarak yayıldıktan sonra MÖ 700-500 arasında Hollanda’dan Batı Rusya’ya kadar Orta Avrupa’nın kuzeyinin büyük kısmını istila etmiştir. Germen kabilelerinin giderek güneye doğru yayılması MÖ II. yüzyılda, kuzeye doğru yayılmakta olan Roma dünyasıyla karşılaşınca sona erer. Roma İmparatorluğu’nun sınır bölgesine doğru devam eden (özellikle Kuvadlar ile Markomanların) göç dalgaları I ve II. yüzyıllarda devam etse de; Germen halklarının sürekli bir şekilde Batıya doğru ilerleyişi III. yüzyıldan itibaren, Gotlar Balkan Yarımadasını ve Küçük Asya’yı yakıp yıkarak imparatorluğun içlerine kadar girdiği zaman gerçekleşir (238-271). Muhtemelen zengin bölgeleri yağmalamayı amaçlayan savaşçılardan oluşan bu ilk grupların güneye gidişini IV. yüzyılın sonundan itibaren Vizigot, Ostrogot, Sueb, Burgon, Alaman, Frank, Longobard, Vandal, Herül, Anglo, Sakson ve Jüt akınları <i class="calibre2">(Völkerwanderung)</i> izler. Germen halklarının bu geniş çaptaki yayılışı üç ana koldaki dilsel ayrımı da pekiştirir: ilk olarak Vikinglerin hareketlerine bağlı olarak yayılmış olan Kuzey Germen dili, sonradan sadece İskandinav dünyasıyla sınırlanır ve dışarıdan gelen etkilerle değişmeye devam eder; temelde Gotların dili olan Doğu Germen dili Wulfila’nın (311-y. 382) İncil’inde (veya Gotik İncil) izlerini bıraktıktan sonra Kırım’ın bazı bölgeleriyle sınırlanır ve ardından ortadan kalkar; Batı Germen dili ise çok daha verimli bir dil olup günümüzde İngilizce, Felemenkçe ve Almancanın kökenlerini oluşturan eski İngiliz, Sakson, Frizon ve erken dönem Alman lehçelerini bir araya getirir.</p>

  <p class="block_19"> </p>

  <p class="block_19"> </p>

  <p class="block_30">Ekonomik Dönüşümler</p>

  <p class="block_39">Germenler ve Keltler: Farklı diller ve kültürler</p>

  <p class="block_9">Germen halklarından ilk söz edilmeye başlanması MÖ IV. yüzyıla denk gelir; Kuzey Avrupa’da yolculuk yapan Marsilyalı Pitea (coğrafyacı, MÖ V-IV. yüzyıllar) <i class="calibre2">Barbaricum</i> denen kitlenin içinde Germen dünyası ile Kelt dünyası arasındaki derin farkı tespit eder. Nitekim Germen Avrupa’sı ile Kelt Avrupa’sı arasında kullanılan diller ve coğrafi konumlar ve özellikle maddi kültürlere aidiyet açısından farklar vardır: Kelt halklarının büyük kısmı tarih içerisinde hızlı bir şekilde ve uzun süreli olarak yerleşik hale geçerken (İsviçre’de, Neuchâtel Gölü’nün kıyısındaki bir köyden adını alan “La Tene kültürü”); Ren ve Tuna nehirlerinin ötesindeki dünya MÖ I. yüzyılın sonlarında bile henüz tam olarak iskân edilmemiştir ve ekonomisi büyük çapta tarıma ve hayvancılığa dayalıdır (“Jastorf kültürü”). Ne olursa olsun, Gaius Julius Caesar (MÖ 102-44) veya Tacitus (y. 55-117/123) gibi yüzyıllar önce Germen Avrupa’sını tasvir eden Latin yazarlar IV. yüzyıldaki Avrupa’yı tanımakta güçlük çekerdi. Temelde istikrarsız olan ekonomik yapıların yerini özellikle Batı Germen dünyasında, giderek daha gelişmiş yöntemlerle toprağa yerleşme ve toprağı işleme şekilleri almıştır (iki ürün ekimli rotasyonlar, dışkının gübre olarak kullanımı, gelişmiş aletler). Tarım ve yerleşim alanlarındaki bu büyük dönüşümler hem demirin çıkarılmasında ve işlenmesinde daha kârlı tekniklere geçilmesiyle hem de seramik üretimi ve kuyumculuk gibi alanlarda zanaat faaliyetlerinin gelişmesiyle güçlenir. Germen bölgesinde gerçek bir ekonomi devrimi olarak görülebilecek olan geçim şartlarındaki kademeli iyileşme, daha büyük çaplı yerleşim merkezlerinin oluşmasına, varlık sahibi olanlar ile olmayanlar arasındaki toplumsal farklılıkların artışına, orta ve uzun vadeli olarak da bu yayılmaya bağlı nüfus artışına eşlik eder.</p>

  <p class="block_19"> </p>

  <p class="block_19"> </p>

  <p class="block_30">Toplum ve Savaş</p>

  <p class="block_39">Germen toplumunun düzeni</p>

  <p class="block_9">Caesar ile Tacitus’un IV. yüzyılın <i class="calibre2">Barbaricum</i> kitlesini tanıyamamaları için bir neden daha vardı, o da uzun bir süre boyunca Germen halklarının özelliği olan hareketlilikleriydi. Nitekim I ve II. yüzyıllardaki Germen yerleşimleri daha önceki büyük çapta göçlerin sonucu olarak ortaya çıkarken, Batı Roma topraklarına adım atmalarına neden olacak olan IV. yüzyıldaki etnik dağılım, daha önceden bilinmeyen halkların yayılmasının sonucunda ortaya çıkar. Daha önceden de belirtildiği gibi, göç hareketliliği Orta Avrupa kabilelerinin Roma İmparatorluğu topraklarına doğru yayılması şeklinde düşünülecekse, bu hareketlilik aynı zamanda Germen dünyasının iç dinamiklerini de niteler, çünkü sonradan bilinen topluluklara kaynak olacak olan kabileler arasındaki ittifaklar, bazı grupların diğerleri üzerinde egemenlik sağlamasını amaçlayan kanlı savaşlar sonucunda değişime uğrar.</p>

  <p class="block_9">Kabileler uzun bir süre boyunca Germen dünyasının temel düzenini oluşturur ve kavmin esas yapısı kan ve akrabalık bağlarının yanı sıra ortak efsanelere ve ortak bir ufka uzanan köklere dayalıdır; öte yandan bu düzenin temsili, vatandaşlık hakkının topluma (yani devlete) olan aidiyete dayandığı Roma dünyasıyla temelde karşıtlık içindedir.</p>

  <p class="block_9"><span class="text_">Reiks</span> <b class="calibre3">ve</b> <span class="text_">kuning:</span> <b class="calibre3">askeri liderler</b></p>

  <p class="block_9">Germen dünyası, Roma dünyasının yakınlığı, imparatorluğun batı kısmındaki toprakların işgali ve farklı oluşumların etkileri (örneğin Hıristiyanlığın yayılmasının görmezden gelinemeyecek etkisi) sayesinde, iç düzeninden (“orduya dayalı monarşi”ye geçiş) temel savaş yapısına ve maddi kültürüne kadar uzanan derin bir değişimden geçer. Roma dünyasına yakınlığı açısından düşünüldüğünde; Caesar’ın, krallık gücü birkaç prens arasında bölüşülen Germen halklarıyla karşılaştığı ve Tacitus’un kralları kutsallıkla bağlantılı olarak tasvir ettiği biliniyorsa da, sonraları daha yaygın olarak askeri liderler <i class="calibre2">(reiks</i> veya <i class="calibre2">kuning)</i> ortaya çıkar. Germen dünyası, saldırgan yayılmanın görüldüğü yüzyıllarda askeri, idari ve genelde hukuki gücün bir araya geldiği bu liderleri kralları ilan eder. İktidarın, başlangıçtan itibaren özgür insanlardan oluşan ve ortaçağın başlarında bile daha çok kralın kararlarını onaylama görevi verildiği anlaşılan bir kurulla paylaşıldığı anlaşılmaktadır. Öte yandan <i class="calibre2">comitatus</i> adındaki başlangıçta askeri lidere, daha sonraları krala bağlı olan ve savaşlardan elde edilenlerle ödüllendirilen küçük savaşçı grubu daha büyük önem taşır. Germen toplumunun savaşçı özelliğini büsbütün vurgulayan bu aristokrat sınıf, istilalar söz konusu olduğu zaman birincil derecede rol oynar, çünkü Germen halklarına güçlü ve birleşik saldırı grupları sağlar.</p>

  <p class="block_39">Askeri stratejiler</p>

  <p class="block_9">Maddi açıdan bakıldığında, savaş uzun süre oldukça sınırlı çeşitte silahla sürdürülür ve genelde dağınık da olsa, çatışma şiddetinin etkisine ve saldırının sürpriz faktörüne güvenilir. Aslında bu halkların savaş ekipmanı daha çok kargı, mızrak ve kalkanlardan oluşur, ama Romalılarla ilişkilerin artması sonucunda III. yüzyıldan itibaren kılıç daha önemli bir rol kazanırken V. yüzyıldan itibaren de miğferler yaygın olarak kullanılmaya başlanır. Arkeolojik kazılardan da anlaşıldığı üzere, zırhlar genelde bir istisna teşkil eder; VI. yüzyılda bile Franklar ile Bizanslılar arasındaki çarpışmalarda Frank savaşçılarının belden yukarısı çıplaktır ve üzerlerinde sadece deriden veya ketenden pantolonlar vardır. Çarpışma teknikleri açısından da yüzyıllar boyunca çok az temel değişiklik gözlemlenir: Sadece Sarmat-İran-Türk örneğiyle daha yakın temasta olan Doğulu halklar arasında -yani Gotlar, Vandallar ve Longobardlar- süvari birlikleri ve yay kullanımı gelişir.</p>

  <p class="block_46"> </p>

  <p class="block_46"> </p>

  <p class="block_30">Din</p>

  <p class="block_39">Germen tanrıları ile Roma tanrıları</p>

  <p class="block_9">Hıristiyanlığın yayılmasından önce var olan Germen dinleri ve gelişimleriyle ilgili bilgiler sınırlıdır, ancak İzlanda halklarının Hıristiyanlığı geç dönemde kabul etmiş olmasının daha zengin ve çok yönlü bir ortamın sürmesine imkân verdiği bilinir. Germen efsanelerinin temelinde yattığı anlaşılan Aesirler ile Vanirler arasındaki ihtilaf, bazı araştırmacılar tarafından Hint-Avrupa asıllı istilacılar ile daha önceki yerleşik halklar arasındaki ilkel çatışmaların anısı olarak görülür. Georges Dumezil’in de (1898-1986) tespit ettiği üzere, genelde Aesirlere sihirle ve savaşla ilgili tanrılar bağlıyken (özellikle savaşta ölenleri Valhalla’ya götürme görevi verilen, tanrıların efendisi Wotan/Odin, gök gürültüsü tanrısı Donar/Thor ve Tacitus’un Roma tanrısı Mars’a denk geldiğine karar verdiği Tyr/Tiu), Vanirlere üretimle ve çoğalmayla ilgili tanrılar bağlıdır (özellikle bereket tanrısı Freyr, aşk ve doğurganlık tanrıçası Freya). Tacitus, <i class="calibre2">Germania</i> adlı eserinin kısa bir bölümünde Germen tanrıları ile Roma tanrıları arasında özdeşlikler bulmuş, Odin ile Mercurius, Tiu ile Mars, Thor ile Jüpiter arasında bağlantı kurmuştu; bu özdeşlikler IV. yüzyılda günlerin isimlerinin kazıldığı kalıplarda da görülür: Roma’nın <i class="calibre2">Mercurii dies’i</i> [Mercurius’un günü] Anglo-Sakson dilinde Wödnesdaeg’a (Odin’in günü) denk gelir ve bundan İngilizcedeki <i class="calibre2">Wednesday</i> [çarşamba] ile Hollandacadaki <i class="calibre2">Woensdag</i> türer; perşembe günü <i class="calibre2">(Iovis dies</i> veya Jüpiter’in günü) <i class="calibre2">Donares Taga</i> (“Donar’ın günü”) dönüşür ve bundan Almancadaki <i class="calibre2">Donnerstag</i> ile İngilizcedeki <i class="calibre2">Thursday</i> [perşembe] türer; <i class="calibre2">Martis dies</i> [Mars’ın günü] Anglo-Sakson dilinde <i class="calibre2">Ti wesdeeg’e</i> dönüşür ve bundan İngilizcedeki <i class="calibre2">Tuesday</i> [salı] ile Almancadaki <i class="calibre2">Dienstag</i> türer; son olarak da, İngilizcedeki <i class="calibre2">Friday</i> [cuma] ile Almancadaki <i class="calibre2">Freitag’</i>ın temelinde Venüs ile Freya arasındaki bağlantılar yatar.</p>

  <p class="block_46"> </p>

  <p class="block_46"> </p>

  <p class="block_30">Hukuk</p>

  <p class="block_39">Germen hukuku ile Roma hukuku</p>

  <p class="block_9"><span>Karmaşık ve gelişmiş Roma hukuku ile Germen örf ve âdet hukuku arasındaki entegrasyon, Roma-Barbar krallıklarının oluşumu hakkında başlı başına bir bölüm teşkil eder. İlk devrede iki hukukun paralel olarak var olması, yeni egemen halklar ile Romalıların bütünleşmeden bir arada varoluşuna işaret eder ve etnik farklılık, hukuklar arasındaki kayda değer farkla da vurgulanır. Ancak kısa bir süre sonra bu dönemi, bu topraklarda yaşayan yeni halkların büyük kısmı için ortak olan kuralların kanunlaştırıldığı V ile IX. yüzyıl arasındaki dönem izler. Bu faaliyetleri yürütenler arasında yer alan Vizigot kralı Euric (?-484,</span> <span class="text_"><img alt="Image" class="calibre6" src="../Images/image-4.jpg" /></span><span>&gt; 447) V. yüzyılın sonunda halkının bütün kanunlarını</span> <span class="calibre2">Codex Euricianus</span> <span>adı altında tek bir eserde toplatırken oğlu II. Alaric’in (?-507,</span> <span class="text_"><img alt="Image" class="calibre6" src="../Images/image-4.jpg" /></span><span>&gt; 484) döneminde ise daha çok</span> <span class="calibre2">Codex Theodosianus’tan</span> <span>alınma Roma yasaları toplanarak</span> <span class="calibre2">Breviarium Alaricianum</span> <span>(506) hazırlanır. Burgonların kralı Gundobad (?-516,</span> <span class="text_"><img alt="Image" class="calibre6" src="../Images/image-4.jpg" /></span><span>&gt; 480) tarafından hazırlatılan</span> <span class="calibre2">Lex Gundobada</span> <span>adlı eserin yanı sıra V. yüzyılın sonlarında Sal Franklarının en eski yasa külliyatı olan ve çeşitli hukuk kurallarını toplamanın yanı sıra krallığın babadan kızlara geçmesini engelleyen</span> <span class="calibre2">Lex Salica</span> <span>da V. yüzyılın sonlarına tarihlenir.</span></p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih</b>: <i class="calibre2">IX ve X. Yüzyıllarda Saldırılar ve İstilalar,</i> s. 226; <i class="calibre2">Sakson Hanedanı ve Kutsal Roma İmparatorluğu,</i> s. 248;</p>

  <p class="block_47"><b class="calibre3">Görsel Sanatlar:</b> <i class="calibre2">Fransa, Almanya ve İtalya’da Karolenj Dönemi, s.</i> 814; <i class="calibre2">Almanya ve İtalya’da Otto Dönemi, s.</i> 823</p>

  <p class="block_46"> </p>

  <p class="block_46"> </p>

  <p class="block_55" id="calibre_pb_15"> </p>
</body>
</html>
