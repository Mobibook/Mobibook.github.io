<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_75" id="id_Toc404942967">Giriş</p>

  <p class="block_6">Luca Marconi ve Cecilia Panti</p>

  <p class="block_19"> </p>

  <p class="block_19"> </p>

  <p class="block_9">Ortaçağda müzik algısı günümüzdekinden çok farklıdır. Günümüzde, Batıda müzik bir sanat (ses sanatı) ve/ya -Hans Heinrich Eggebrecht’in (1919-1999) ünlü <i class="calibre2">Was ist Musik? [Müzik Nedir?]</i> eserinde belirttiği üzere- “hem başlangıç hem de bitiş noktası duygu” olan bir ifade biçimi olarak görülür; oysa ortaçağ teorilerinde müzik her şeyden önce bir bilim dalıdır, <i class="calibre2">scientia de numero relato ad aliud,</i> yani sayının “diğer”le bağlantısıyla ilgilenen bir matematik disiplinidir (burada “diğer” hem fiziksel ses hem de düzen, oran ve ahenk bulunabilecek tüm diğer dünyevi ve ilahi gerçeklerdir). Antikçağın müzik algısını devralan ortaçağ insanları müzikle ilgili bilgileri <i class="calibre2">mathesis</i> [matematik başta olmak üzere ilim] alanına ait görürdü. Yani yine Eggebrecht’e göre <i class="calibre2">“ars musica</i> [müzik sanatı] matematiksel sanatlardan oluşan <i class="calibre2">quadrivium’</i>un bir parçası” olarak görülürdü. Nitekim müziğin bilim dalından modern anlamda sanata dönüşüm yolculuğu tam da ortaçağda başlar. Bu evrimi mümkün kılan birçok faktör söz konusudur, ama bunlardan biri bu süreci başlatmak açısından daha belirleyici olmuştur: Antikçağın müzik matematiğinin temel içeriğini Karolenj döneminde Katolik Kilisesi’nin resmi müzik dili olarak ortaya çıkan Gregoryen ilahi repertuarına uyarlama konusundaki nesnel gereksinim, <i class="calibre2">Ars cantus</i> [şarkı söyleme sanatı], o dönemin ibadetinden ilham alan somut müziğin teorik boyutudur.</p>

  <p class="block_39">Kuramsal düşünce ile uygulamalar arasında</p>

  <p class="block_9">Müzik konusunda kuramsal düşünce ile müzik uygulamaları arasındaki sınır hattını izleyecek olursak, ortaçağın müzik dünyasındaki yolculuğumuz, antikçağ ile ortaçağ arasında bir tür köprü işlevi gören Kilise Babalarının yazılarındaki müzik algısıyla başlayacaktır. Nitekim Kilise Babaları, Platoncu-Pythagorasçı felsefi gelenekten dolayı matematiksel bir bilim olarak algıladıkları müziğe özel bir ilgi duyarlar, ama dini şarkıların dini törenlerdeki rolünden de söz ederek, Tanrı’ya yöneltilen müziksel bir şükür duası gibi erdemli uygulamalar ile dünyanın tamamının Yaratıcı’ya yönlendirdiği “müzik” arasında bağlantılar kurmaya çalışırlar. Dolayısıyla antikçağdan ve Platon (MÖ 428/427-348/347) başta olmak üzere geçmişin büyük filozof ve yazarlarından devralman, gökyüzü kürelerinin ahengi teması, Kitabı Mukaddes ışığında güncellenmiş ve yeni dini duyarlılığa uyarlanmış olur. Hippo piskoposu Augustinus (354-430) bu yorum ekseninde konumlanır, ama antikçağ ile ortaçağ arasında müzik alanındaki başlıca iki teorisyeni -Augustinus ve Boethius (y. 480-525?)- konu alan incelemelerden anlaşılacağı üzere, litürjik amaçlı şarkılar konusundaki yargısı, karmaşık estetik düşüncesi içinde tartışmalı bir nokta oluşturur.</p>

  <p class="block_39">Augustinus’un geç dönem eserleri</p>

  <p class="block_9">Augustinus’un <i class="calibre2">De musica [Müzik Üzerine]</i> adlı diyalogu ortaçağ müzik estetiğinin başlıca ilkelerini sunarken, Romalı filozof Severinus Boethius tarafından yazılan De <i class="calibre2">institutione musica [Müzik Eğitimi Üzerine]</i> ise Karolenj döneminden itibaren ortaçağ insanlarının müzik teorisinin dayandığı başlıca eserdir. Nitekim Boethius, Yunanların sesleri düzenleme sistemini, matematiksel oranlarla tanımlanmış bir skalaya uyarlar, ortaçağda da bu skala dönemin dini şarkı gereksinimlerine ve Gregoryen melodilerin modal gruplar halinde sınıflandırılmasına uyarlanır. Ancak <i class="calibre2">De institutione musica’</i>nın tanınmasının bir başka nedeni de; Boethius’un tarif ettiği, kürelerin işitilmeyen müziği olarak algılanan kozmik ahenge dayalı Platoncu temadır.</p>

  <p class="block_39">Pagan ve Hıristiyan yazarlar</p>

  <p class="block_9">Müzik düşüncesinin ortaçağ başlarındaki seyrini izlerken, müziğe olan ilginin sadece Hıristiyan yazarlar için değil (Boethius’un müzik üzerine incelemesinin litürjik ilahilerle hiçbir ilgisi olmadığını vurgulamak gerekir), son büyük pagan yazarlar için de bir öncelik teşkil ettiğini fark ederiz. Geç antikçağ ile ortaçağ arasında, imparatorluğun geç dönem klasik kültürüyle yetişmiş olan aydınların -özellikle Martianus Capella (aktif olduğu yıllar 410-439) ve Macrobius (IV-V. yüzyıllar)- yazdığı felsefi ve ansiklopedik eserlerde müzik <sup class="calibre10">y</sup> üzerine düşünceler antikçağın matematik biliminin algısı ve kozmik ahenk teorisinin izinden gider. Boethius (VI. yüzyıl) ile Karolenj dönemi (IX. yüzyıl) arasında müzik üzerine hiçbir inceleme yazılmaz, ama keşişlerle piskoposlar -özellikle Boethius’un çağdaşı olan Cassiodorus (y. 490-y. 583) ve Sevilla piskoposu İsidorus (y. 560-636)- tarafından yazılan ansiklopedik eserlerde müzik konu edilirken kozmik ahenk konusundaki pagan metinleri Kitabı Mukaddes’in simgesel dili yoluyla yorumlanır.</p>

  <p class="block_9">Müzik incelemelerinde büyük bir gelişmenin yaşandığı patristik ve ansiklopedik dönemi (IV-VII. yüzyıllar) izleyen uzun sessizlik döneminden sonra, IX. yüzyılda müzik teorisi üzerine yazılarda bir artış görülmesi ancak Şarlman’ın (742-814) teşvik ettiği reform sayesinde olur. Patristik dönemdeki çalışmalar antik ve geç antikçağların Yunan-Roma müzik düşüncelerinin temelleri üzerine kuruluyken ve özünde matematiksel-felsefi bir yapıya sahipken; yeni Gregoryen repertuarına teorik bir çerçeve sunma ihtiyacı hisseden Karolenj dönemindeki incelemeler daha çok uygulama üzerinde durur.</p>

  <p class="block_39">Tanrı’ya şükretmek için bir araç</p>

  <p class="block_9">Ancak ortaçağda müziğe duyulan ilgi, dini şarkıların bir sisteme bağlanması ve aktarılması gereksinimlerinin ötesine geçer. Nitekim Hıristiyanlar kutsal metinlerde şarkılardan ve müzik enstrümanlarından çok söz edildiğini görürler ve bu atıfların zenginliğinin yanı sıra dini şarkılar, ilahiler, kanunlar, zil ve tubalarla Tanrı’ya şükretmeye teşvik edilme, hiç şüphesiz yeryüzü ile gökyüzü arasında köprüler kurmak için dayanılmaz bir dürtü sağlar. Kitabı Mukaddes’ten kutsal ikonografiye geçen müziksel hayal gücünün işlevi, ışık ve erdem yolunda inananların ruhunu etkilemektir. Ortaçağ sanatçılarının ilham gücü gökyüzünü gerçek bir “melekler orkestrasıyla doldurur ve yıldızların müziğinin artık cennetteki ruhlar tarafından seslendirildiğini vurgular. Bu tasvirlere yakın olmak, çok katmanlı tarihi, dini ve kültürel çağrışımları üzerinde düşünmemizi sağlayacaktır.</p>

  <p class="block_39">Dindışı müzik ve dans</p>

  <p class="block_9">Seküler müziğin evrimi ise çok daha çetrefillidir ve karanlık bir seyir izler. Notasyondan tamamıyla yoksun olan seküler müzik, ortaçağ aydınlarının, yani din adamlarının, ilgi alanlarının en uç noktasındadır, çünkü ancak kesinkes kınamalara konu olur. Dans da aynı kadere sahiptir; doğrudan tarihi yansıttığı şüpheli olan formlar yoluyla da olsa belgesel kaynaklarda geçer, ama her koşulda ortaçağ tiyatrosunun -hem dini hem seküler tiyatronun- bir o kadar karanlık olan gelişimine bağlıdır. Meydanlarda ve kiliselerde, kırsal kesimlerde açık havada veya kudret sahiplerinin evlerinde icra edilen dans, ortaçağda bedenle ilgili çelişkinin kendini en belirgin şekilde gösterdiği alanlardan biridir: Bir yandan kendini teşhir etme yolu, diğer yandan insanın içsel deneyimlerinin kaynağıdır; bir yandan günah mekânı, diğer yandan günahlardan arınma ve kurtuluş aracıdır.</p>

  <p class="block_72" id="calibre_pb_167"> </p>
</body>
</html>
