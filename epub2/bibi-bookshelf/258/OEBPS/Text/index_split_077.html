<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942881">Felsefe ve Monastisizm</span></p>

  <p class="block_6">Glauco Maria Cantarella</p>

  <p class="block_19"> </p>

  <p class="block_19"> </p>

  <p class="block_31">Monastisizm alanındaki ilk girişimler III ila IV. yüzyıllara uzanır ve Doğuda gerçekleşir. İnsanoğlu apotaghé yapar, yani dünyadan, kendi iradesinden ve tutkularından vazgeçer, yeryüzü cennetine döner ve kendi yaşamında ilahi yaşamı, yeni ve ebedi yaşamı yaşar; bu eylemle ikinci kez vaftiz olarak keşişliğe adım atar.</p>

  <p class="block_46"> </p>

  <p class="block_46"> </p>

  <p class="block_30">Monastisizmin Kökeni</p>

  <p class="block_39">Çileci yaşam ve hakikat arayışı</p>

  <p class="block_9">Epikouros (MÖ 341-270) <i class="calibre2">lathe biosas,</i> yani “gizli yaşam” der; otantik ve derin benlikle birleşmek ve <i class="calibre2">gnothi seauton</i> veya hakikate ulaşmak amacıyla tutkuların bastırılması ve aşılması. İnsanın kendini ve nesnelerin özünü arayışı, dış görünüşün ötesinde insan ve dünyanın anlamını kavrama arayışı. Monastisizm, insanın kendini arayışının ve dünyanın anlamını sorgulamasının Hıristiyan versiyonu ve bu bilgelik arayışının yeni Helenistik-İbrani dini kültürel terimlerine tercümesi olarak adlandırılabilir. Bilgi sevgisi, bilgi arayışı, bilgi konusunda derin bir gereksinim (gerçek bilgi, yani Tanrı’yı tanıma) insanları, yalnızlığı <i class="calibre2">(monos) ve</i> tecrit olmayı <i class="calibre2">(eremos)</i> seçmeye iter ve tabii ki en büyük yalnızlık çölde <i class="calibre2">(desertum)</i> bulunur. Tebes çölünde ilk tefekkür ve çileci yaşam <i class="calibre2">(anakorez)</i> biçimleri konusunda denemeler yapılır; bunlar belli nedenlerden dolayı bilgisi bize kadar ulaşanlardır (İskenderiyeli Athanasius, 295-y. 373) çünkü örneğin Aziz Hieronymus’un (y. 347)-y. 420) Halkidiki’de eğitim aldığını ve sınandığını biliyoruz. Ne olursa olsun, Anadolu her şeyin kaynağı, kaynaşıp melezlendiği, hatta ilk Hıristiyanlığın ortaya çıktığı yerdir. Tecrit olmanın farklı şekilleri söz konusudur: En çok göze çarpanlar, dünyayla aralarına ağaç gövdelerinin veya sütunların yüksekliğini koyan Dendritler ile Stilitler ve bedenlerini demirden zırhların içine sokarak acı çeken ve kendilerini toplumdan yalıtan sideroforlardır: Kutsal insanların bedeni daima kutsal bir alan olmuştur ve öyle olacaktır.</p>

  <p class="block_46"> </p>

  <p class="block_46"> </p>

  <p class="block_30">İnziva Geleneği ve Senobitizm</p>

  <p class="block_9">Ancak yalnızlık ve mükemmellik arayışı beklenen sonucu her zaman vermez: Yalnızlık uç noktada bir deneyim olup yaşam koşullarıyla daha zorlu hale getirilirse hem tamamıyla tensel ve cinsel açıdan hem de insanın kendini sınanmış ve mükemmel hissetmesi, kendisiyle ve Tanrı’yla ilgili bilgiye eriştiğine inanması açısından Şeytanın harekete geçeceği bir ayartma alanına; kısacası, Şeytanın İsa’yı da tabî tuttuğu türden bir ayartma çabasına, her şeyin kaynağı olan ve ilk günah sayılan kibre dönüşebilir. <i class="calibre2">Desertum’dan</i> dönen ve aradığını bulduğunu öne süren birisine kim kefil olabilir? Kendini Tanrı’ya adayan bu adamın, sağlıklı sanıp onu izleyebilecek insanların üzerinde olumsuz bir etki bırakmayacağını kim garanti edebilir? Başka bir deyişle, Tanrı’yı hissettiğini öne sürenin halüsinasyon görmediğini kim söyleyebilir? Yaşadıklarının gerçekten vecde gelme hali olduğunu kim garantileyebilir? İnziva geleneğinden senobitizme<sup class="calibre10"><sup class="noteref" id="back_note_22"><a class="calibre9" href="../Text/index_split_196.html#note_22" title="22">22</a></sup></sup> geçişin temelinde bu tür nedenler yatar: Keşişler yaşayan bir çelişki haline gelir, çünkü kendi kişisel ruhani güzergâhlarına kefareti elde etmek için kendisi gibi başka insanlarla beraber olmak, sürekli olarak kontrolüne tabî olmak ve ruhani yardımını almak zorundadır. Herkes birbirini denetler ve birbirine kefil olur; seçtiği hayat, yanlış bir yaşam biçimi seçimiyle iptal edilemeyecek kadar kökten ve önemlidir! Kökten olduğuna da hiçbir şüphe yoktur: Keşişler insanlarla beraber olmaktan kaçındıkları gibi, kendilerini ışıktan bile yalıtırlar (Rutilius Namatianus, V. yüzyıl).</p>

  <p class="block_39">Cemaat yaşamı</p>

  <p class="block_9">Oluşmaya başlayan cemaatlerin kendilerine ayırdığı özel alanlar (ilk alan, tahmini olarak 306 yılında anakoret keşiş Antonius tarafından oluşturulan cemaate aittir) kısa sürede (aşağı yukarı on beş yıl içinde) bir duvarla çevrilir ve böylece keşişlerin gündelik faaliyetlerine sahne olan yerler dış dünyadan ayrılmış olur (Pachomius cemaati, 292-346). <i class="calibre2">Claustrum</i> [manastır] kelimesinin kökeninde bu dış duvar yatar; diğer keşişlerin etrafında toplandığı deneyimli ve karizmatik keşiş babadır, ruhani kılavuzdur ve Hıristiyan dininin İbrani-Helenistik kültürel çerçevesine uygun, İbranice bir terim olan <i class="calibre2">abba</i> adını alır. Zaman içinde hem Caesarealı Basileios (y. 330-379) ile Doğuda hem de Doğunun monastik girişimlerinin İskenderiyeli Athanasius ile siyasi bir sürgün olarak geldiği Trier’e getirdiği <i class="calibre2">Vita Antoni [Antonius’un Hayatı]</i> eseri yoluyla ulaştığı Batıda bu girişimler giderek yoğunlaşır. Eser, o ana kadar temel özellikleri derin bir yalıtılmışlık ve uzaklık olan bir bölgede piskoposluk merkezine farklılık ve saygınlık kazandırmak için yazılmıştır. V. yüzyılın ilk çeyreğinde, Tuna’nın denize döküldüğü bölgede doğmuş olan ve yirmi yıl kadar Mısır ve Filistin’de yaşayıp Konstantinopolis’te ruhban sınıfının bir üyesi haline gelmiş olan Cassianus (y. 360-430/435) tam da Galya’da, <i class="calibre2">De institutis coenobiorum [Manastır Kurumu Üzerine]</i> adlı, keşişlerin yaşamlarını düzenleyip daha sıkı bir kontrole tabî kılan son derece önemli bir eser yazar.</p>

  <p class="block_9">Cassianus herhangi bir şeyi icat etmez; sadece daha önceki girişimlerin öğretilerine yeni bir düzen getirmekle yetinir. Çileciliğe giden yol, <i class="calibre2">abba’ya</i> koşulsuz güvene dayalıdır, ama <i class="calibre2">abba’nın</i> otoritesi de manastırın her üyesinin somut özgürlüğü ve bağımsızlığı karşısında aşırı düzeyde olmamalıdır, <i class="calibre2">abba</i> İsa’nın temsilcisidir, İncil’in öğretilerinin yerine getirilmesi için <i class="calibre2">caritas</i> [merhamet] ve otoriteyi aynı anda uygulamasını bilmelidir. Kutsal metinler temelinde güvenilirliği, itaat etmeyi ve tutkuların kontrol altına alınmasını (iradenin inkârı, yoksulluk ve cinsel perhiz) dayatır. Cemaat yaşamı, inziva geleneğinin üstün mükemmelliğine geçişte, olası, ama kaçınılmaz olmayan bir çıraklık dönemidir. Kontrol, monastisizmin ayırt edici özelliklerinden biri olmaya devam eder. Sıradan, ama anlamlı bir örnek vermek gerekirse, ortaçağda var olan <i class="calibre2">circatores</i> [devriye] keşişler, uykuya teslim olup gece ayinlerine katılmayan keşişleri uyandırmak için yatakhaneleri gezmekle görevliydi.</p>

  <p class="block_46"> </p>

  <p class="block_46"> </p>

  <p class="block_49"><span class="text_13">Regula:</span> <b class="calibre13">“Yeni” Kutsal Metin</b></p>

  <p class="block_9">Aziz Benedictus’un (480-347) <i class="calibre2">Regula [Kural]</i> adlı eseri, o ana kadar yaşanmış ve yazılmış olan tarihi kendine kaynak edinir, ama burada önemli bir yenilik söz konusudur, çünkü Benedictus’tan itibaren monastik yaşamın en önemli kaynağı başkeşiş değil, <i class="calibre2">Regula’nın</i> metinidir.</p>

  <p class="block_39">Kutsal metin ve manastır hayatı</p>

  <p class="block_9">Kutsal metin, manastır yaşamının temelidir ve bir anlamda Dionysiosçu bir boyuttan Apollocu, yani düzenli bir boyuta geçişe işaret eder. Kutsal metin, keşişlere kendi varlıklarının sahihliğini, ilham alınacak örnekleri, erişilecek hedefi sunar. Keşişler kültürlü olmalıdır, yoksa Tanrı’nın Kelamına nasıl yaklaşabilirler? Batıda Tanrı’nın Kelamı Aziz Hieronymus’un Latincesiyle aktarılır ve ifade edilir ve Aziz Hieronymus’un Latincesi esnek ve yaratıcı, ama IV ve V. yüzyılın kültürlü üst sınıflarının Latincesidir, Kilise Babalarının Latincesidir, imparatorluğun yönetici sınıfının değerlerini ve deneyimlerini aktarmayı amaçlar, aynı zamanda da kentlerin yeni idarecileri olan ve dini ve sivil faaliyetleriyle kentleri ve ilçeleri (imparatorluk idaresinde kullanılan bir terim olan <i class="calibre2">diocesis,</i> bekleneceği üzere kısa sürede kiliseye ait bir terim haline gelir) şekillendiren piskoposların da iletişim kurduğu dildir. Kentlerin dışında, kırsal kesimlerde veya geniş ormanlık alanlarda, Romalılaşmış, ama piskoposların faaliyetlerden etkilenmemiş olan bölgelerde <i class="calibre2">(pagi)</i> (veya Romalılaşmamış veya az derecede Romalılaşmış veya Barbar dünyası ile imparatorluk arasında giderek artan geçirgenliğe bakılırsa yeniden Barbarlaşmış olan bölgelerde) ise Latince, keşişlerin kullandığı dildir.</p>

  <p class="block_39">İrlanda’da monastisizm</p>

  <p class="block_9">Erken ortaçağın en anlamlı monastik girişimlerinden birisi, hiçbir şekilde Romalılaşmamış olan İrlanda’da gerçekleşir. Ne paganlıkla ne de Yahudilerle tanışan saf ve bakir İrlanda Ortodoks Hıristiyanlığın emanetçisi ve muhafızı olabilir. İrlandalı keşiş Colomban (y. 540-615) 612-615 yılları arasında, Gregorius Magnus’un ün kazandırdığı Roma’da takdir edilmeyi bekleyen, retorik düzeyi çok yüksek bir Latinceyle Papa IV. Bonifacius’a (608-615 arası papa) böyle yazar. İrlanda monastisizmi, monastik akımın bazı ana noktalarının -özellikle tövbekârlık ve çilecilik, bir de Tanrı’nın Kelamının ve vahyinin kavranması yoluyla Onu tanımak için kaçınılmaz olan araştırma- en yüksek düzeyde değer kazandığı bir deneyimdir. Bu bilgi aynı zamanda Tanrı’ya ibadet edilecek zamanların ve Tanrı’nın Kelâmının tekrar tekrar vahiy edildiği litürjik yılın titiz bir şekilde ayarlanmasını da sağlar; bu eylem, insanların zamanının da kontrol altına alınmasını getirir. Burgon piskoposları ile İrlandalı keşişlerin arasındaki çatışmanın ve Colomban’ın, Katoliklerin papasıyla uzlaşmaya varılmasının gerekli olduğuna inanan Kral Agilulf’un yönetimindeki Longobardların yanına sığınmasının nedenlerinden biri budur.</p>

  <p class="block_46"> </p>

  <p class="block_46"> </p>

  <p class="block_30">Tevazünün On İki Basamağı</p>

  <p class="block_39">Aziz Benedictus’a göre Tanrı’ya yükseliş</p>

  <p class="block_9">Tevazu âdetini temel alarak Tanrı’ya yükselmenin ana noktaları araştırma, tefekkür ve çileci uygulamalardır. Norcialı Benedictus’un (y. 480-y. 560) <i class="calibre2">Regula</i>’sında tevazu on iki basamaktan oluşur: “Tevazünün bütün basamaklarını tırmanan keşişler, mükemmel olan ve korkuyu kovalayan Tanrı sevgisine ulaşacaktır.” Keşişler her şeyden önce tevazu sahibi olmalıdır. Ayrıca <i class="calibre2">discretus</i> olmalı, yani (antikçağın <i class="calibre2">vir bonus,</i> yani “iyi insan” kavramının ana özelliklerinden biri) basiret ve itidal uygulayabilmeli, ama yine de kendini ve iradesini daima <i class="calibre2">pater-abba’</i>ya teslim etmelidir: “Ruhani babanın izni olmadan yapılanlar erdem olarak görülmeyecek, küstahlığa ve gurura atfedilecektir.” Niyetin iyi olması bile durumu kurtarmaya yetmez: Odon de Cluny’yi (y. 879-942) konu alan <i class="calibre2">Vita Odonis [Odon’un Hayatı]</i> eserinde Odon’un, vicdan azabı uygulamalarını abartmakta olan bir keşişin güçlü tövbekârlık arzusunu gurura atfettiği anlatılır. Keşişler kendi kurtuluşlarını tamamıyla başkeşişe emanet eder, kendilerini tamamıyla ona teslim eder ve bu teslimiyetin körü körüne olması gerekir. Bernard de Clairvaux (1090-1153) bundan aşağı yukarı iki yüzyıl sonra monastik hayatı gerçek bir felsefe olarak yorumlayarak şöyle yazacaktır: <i class="calibre2">“Via humilitatis, qua veritas inquiritur, caritas acquiritur, generationes sapientiae participantur. Denique sicut finiş legis Christus, sic perfectio humilitatis cognitio veritatis”</i> (Bu, tevazu yoludur, burada gerçek aranır, merhamet elde edilir ve nesiller ilmin elde edilmesinde rol alır. Böylece sonuçta İsa nasıl yasanın nihai amacıysa, mükemmel tevazu da doğrunun bilinmesi anlamına gelir) <i class="calibre2">(Liber de gradibus humilitatis et sapientiae [Tevazu ve İlim Basamakları Hakkında Kitap]).</i> Bu da, XII. yüzyılın sonuna kadar Gilbert de la Porree (y. 1080-1154) ve Petrus Abaelardus (1079-1142) gibi, mantığı kuramsal faaliyetlerinin odak noktası yapan düşünürlere ve genelde bütün mantıkçılara (diyalektikçilere) karşı neden şiddetle karşı çıkıldığını, monastik felsefenin neden diyalektiğe karşı konumlandırıldığını anlamamızı kolaylaştırır.</p>

  <p class="block_39">Monastik felsefe</p>

  <p class="block_9">Monastik felsefe ile diyalektik gerçek <i class="calibre2">sophia’ya</i> [bilgelik] varmanın veya Tanrı’yı tanımanın farklı yollarıdır. Bilginin de bir ölçüsü olmalıdır, yoksa II. Friedrich dönemine ait bir kaynakta yazdığı üzere, <i class="calibre2">“ut ultra oportunum saperet”</i> (uygun olandan daha fazlasını bilmek istemek) düzeyine ulaşan Brescialı Arnaldus (?-1155) gibi davranma tehlikesi oluşur. Diyalektiğin XI. yüzyılın son çeyreğinde, pragmatik araçlara dönüştürülebilecek teorik çözümlerin arayışı sırasında geliştirilmiş yenilikçi bir araç olduğu göz önüne alınarak, hâkimiyet anlamında Ortodoksluk sorununun, Aziz Bernard’ın eylemlerinde sıkça görüldüğünü vurgulamak gerekir. Sistersiyan tarikatı hâkimiyeti amaçlar ve bunu Ortodoksluğu ellerinde tuttukları ve monastisizmin sahih anlamının özgün bütünlüğünü mükemmel bir şekilde geri kazandıkları için yapabilirler. Diyalektikçiler ise rahiplerdir; araştırma ortamlarını canlandırır ve öğrencileri cezbederler. <i class="calibre2">Auctoritas</i>ın [otoriteye saygı] kişinin yok olmasını gerektirmediğini öğretirler. Bernard de Chartres’ın (etkin olduğu dönem XII. yüzyılın ilk yirmi yılı) ünlü deyişi “devlerin omuzlarındaki cüceler,” “devlerin” karşısında “cüceler” olduklarını unutmadan, ama kendi güçleriyle düşünebilir, araştırma yürütebilirler. Ama seçiminden tamamıyla emin olan bir keşiş böyle bir şeyi isteyemezdi. Bernard’ın kendisi de, bir yüzyıl önce yaşamış Aziz Petrus Damiani de (1007-1072) diyalektik kapasitelerinin gücüyle ve enerjisiyle tanınıyordu; tamamıyla Benedikten olmayan bir monastik-inziva geleneğinin yorumcusu ve reformcusu olan ve kilise kurumlarının siyasi, normatif ve diyalektik yaşamına kendini tamamıyla adayan Damiani, bilgiye, hakikate, dolayısıyla da kurtuluşa ulaşmak için kendi ruhani çocuklarına tamamıyla ezoterik (ama akılcılıktan uzak olmayan!) bir yol gösterir; ona göre bu yolun unsurları, o yaşamı paylaşmayan insanlara da sunulmamalıydı.</p>

  <p class="block_46"> </p>

  <p class="block_46"> </p>

  <p class="block_30">Benedikten Keşişler ve Rahipler</p>

  <p class="block_39">Benediktenlerin zaferi: Cluny</p>

  <p class="block_9">VII ve VIII. yüzyıllar arasında Fransız piskoposluğu Benedikten monastisizmini benimserken, temelde aynı olan girişimlerin gerekli görülen her yerde türdeş bir şekilde çoğaltılmasına izin veren esnek kurallarını da benimser (daha önce de dendiği gibi, monastisiizmin V. yüzyıldan itibaren kentsel bölgelerin dışındaki en önemli idari bölünme yöntemlerinden biridir). Karolenj İmparatorluğu, pratikte tek keşiş yaşam biçimi haline gelmiş ve Dindar Ludwig (778-840) tarafından da onaylanmış olan Benediktenlerin zaferini bu şekilde teyit etmiş olur. Peyzaj, en yüksek düzey aristokrasi üyelerinin toplandığı büyük ve küçük manastırlarla (Karolenj modeline göre özellikle büyük olanlar) dolar; bu kutsal alanlar, tarihi ayrıcalıklardan ve keşiş bazilikalarından, litürjik ayinlerden, kutsal ilahilerin yankısından kaynaklanan kutsallıkla tanımlanır. Bu nitelikler özellikle Cluny için geçerlidir; Cluny büyük olasılıkla Karolenj döneminde X ile XI. yüzyıllar arasında en gelişmiş monstik deneyini oluşturur. Cluny, en yüce kutsallığın ifadesi olan ve kutsallık teşvik eden litürji konusunda uzmanlaşmıştır; bu litürji pratiği, IX. yüzyıla (Pascasius Radbertus) ait bir mantık-teorik (teolojik) benzetmeye uygun olarak bakir olan, yani Tanrı’ya daha yakın olan melekvari keşişlerin ölüler için koro halinde söylediği litürjik anmayla başlar ve dikey olarak ilerler. Bu tören yeni değildir veya en azından Cluny cemaati tarafından icat edilmemiştir, ama Cluny cemaati tarafından tutarlı ve etkin bir modele uygun bir şekilde yeniden düzenlenmiştir ve Roma litürjik takvimi (sonradan Katolik Kilise’nin tamamının takvimi) bundan böyle 2 Kasım’da “bütün merhum inananlar”ın Cluny tarzında anılmasını (başkeşiş Odilon’un deyimiyle <i class="calibre2">inventio</i> [icat]) kapsar.</p>

  <p class="block_39">Litürjik pratikte Cluny reformu</p>

  <p class="block_9">Sonraki yüzyılda Sistersiyan tarikatı tarafından şiddetli bir şekilde kınanacak olan Cluny ilahileri bir vecit, bir mutluluk ifadesidir, <i class="calibre2">coloratura, appoggiatura, acciaccatura</i><span class="text_">,</span> tril, vokaliz, <i class="calibre2">falsetto</i> gibi müzikal süsler açısından zengindir; Saul’un melankolisini dindiren Davud’un ilahisidir, genç ve bakir, kutsal erkeklerin (yaşlıların ve hastaların cemaat dışına itildiği ve hem litürjik</p>

  <p class="block_47">hem de cemaat yaşamından uzak tutulduğu bilinir) zamanın olaylarından ve işledikleri suçlardan etkilenen iktidar sahiplerine sunduğu güvencedir. İlahiler tören litürjisini, manastırın ve dualarının ihtişamını yüceltir. Her ne kadar Cluny ölüler için aracılık alanında uzmanlaşsa da, ölümün karanlığını sergileyen bir manastır değildir, tam tersine duaların etkinliğinin uyandırdığı güvenin insanları korkulardan koruduğu ve her gün inananların ruhlarının öteki dünyaya geçişini sağlayan Cluny Manastırı’na emanet olanlara tam bir güven aşılandığı unutulmamalıdır. Dolayısıyla ölüm korkusu fikrinin yasaklandığı Cluny, Odilon’un vaaz ettiği gibi, insanı kesin bir şekilde nihai istirahatin kuşkusuzluğuna ve ebedi hayat mutluluğuna yönlendirir.</p>

  <p class="block_39">Tanrı’yla bir olmak için ilahiler ve vecde gelme</p>

  <p class="block_9">IX. yüzyılın ilk otuz yılında birileri binyılcılığın dürtülerini hissetmiş olsa bile bunun Clunyde söz konusu olmadığını kabul etmek gerekir. Belki de Cluny cemaati Tanrı’yı tanımaktan çok Tanrı’yla bir olmayı ister; onlara göre <i class="calibre2">sophia,</i> ilahiler ve koro halinde söylenen, uzun süreli ve son derece süslü ilahilerin yarattığı vecit yoluyla Tanrı’yla kaynaşmakla mümkündür. Gerçekten de sürekli olarak inşaat halinde olan Cluny bazilikasından Tanrı’yla iletişim kurmak için gece gündüz topluca dua ve ilahi okuyan düzenli sesler yükselir; bu iletişim ve manastırın kutsal mekânında okunan bu dualar yoluyla kutsallığın özüne odaklanılır, sonuca varılır ve tanımlanılır; dünyanın merkezi Tanrı’ya açılıp ona doğru yükselirken, Tanrı da dünyaya doğru iner. Bütün bunlar tabii ki XI. yüzyılda bütün dini kurumların Roma Kilisesi’nin kuşkusuzluklarının etrafında toplanmasını amaçlayan reform hareketi tarafından kabul edilmez ve geleneğin ilk saflığına, yüzyıllar boyunca uğradığı yozlaşmadan arınmış kurallara dönmek isteyenler tarafından hoş karşılanmaz.</p>

  <p class="block_39">Cluny Manastırı’na saldırı: Sistersiyan tarikatının keşişlik tarzı</p>

  <p class="block_9">Ancak Cluny açıkça ve acımasızlıkla saldırıya uğramaz, kurumsal zayıflıklarından dolayı yapısında açılmakta olan çatlaklardan sinsi bir şekilde istifade edilir. Ama en doğrudan yürütülen saldırılar sırasında bile hiç kimse Cluny dualarının gücünü tartışma konusu haline getirmez. Tartışma konusu olan şey, o duanın gücünün ardındaki temelin etkinliğidir; kısacası, Cluny’de yaşam, keşişlerin gündelik yaşamı, âdetleri, mimari başyapıtları ve ilahileri yanlışlamaya tabî tutulur. Cluny cemaati bu kadar büyük bir kendine güveni kimden veya neden elde eder? Bunun ardında yaşam biçimlerinin yatmadığı kesindir. Bu durumda nedir?</p>

  <p class="block_39">Dünya’nın kırılganlığının kanıtı olarak ilahiler</p>

  <p class="block_9">Bilindiği üzere, Cluny’ye en çok karşı çıkanların başında Bernard de Clairvaux’nun liderliğindeki Sistersiyan tarikatı gelir. Anakoret deneyime daha yakın olan bir monastik tarzdan ilham alan Chartreux tarikatı ise onlara o derece karşı değildir. Öte yandan Bernard tarafından şekillendirilen Sistersiyan tarikatı Benedikten yaşamın ve genelde Hıristiyan yaşamın saflığına kendisini adar. Bernard’ın da sık tekrar ettiği üzere bu tarikatın keşişleri en üstün keşişlerdir, daha doğrusu onlar gibisi yoktur, çünkü son derece katı bir yaşam biçimini seçmekle kendilerini kanıtlamışlardır. Sistersiyan tarikatından daha çileci olan, kurallara daha bağlı olan, daha saf olan var mıdır? Saflıkları cinsel perhizin/bekâretin mantıksal sonucuna değil, hayat tarzlarının tutarlılığına bağlıdır. Bu saflığın uzaklardan görülmesi, ilk bakışta tespit edilmesi gereklidir: Şoke edici bir yenilik teşkil eden ve tartışma konusu haline gelen beyaz bir giysi giyerler, evleri Meryem Ana’ya adanır ve bu keşiş tarikatından ilham alan sade ve saf görünümleriyle ilk bakışta ayırt edilir. Bütün bunların yanı sıra Aziz Bernard’a göre Kudüs-Clairvaux ruhani açıdan ve kutsal yaşam açısından <i class="calibre2">“quae in coelis est”</i> (göklerde bulunan) Kudüs’le bir olduğuna göre, Clairvaux keşişleri de doğrudan göklerdeki Kudüs’ün sakinleri sayılmaz mı? Bu durumda da Cluny’nin şartları çoğaltılmış olmaz mı? Eğer hedef monastik dünyaya egemen olmaksa (hatta sadece monastik dünyaya değil!) böyle bir şey kaçınılmazdır: Ancak bu tablo bir çelişki, daha doğrusu Sistersiyan tarikatına özgü bir tutarlılık içerir. Aziz Bernard’ın kendisi bile keşişlerine hiçbir şeyin kesin olmadığı, Sistersiyan yaşam biçiminin, sadeliğinin, disiplininin ve katılığının bile kurtuluşu garantileyemeyeceğini söyler; Tanrı’nın iradesi çok derin ve karanlıktır ve hiç kimse Tanrı’ya sevgisini en muhteşem ve bütünsel şekilde sergilemekle bile o iradeyi değiştirmeyi düşünmemelidir. İnsan, dünyevi nesnelerin ve sanatla müzik dahil olmak üzere onu baştan çıkarabilecek şeylerin anlamsızlığının bilincinde olarak ve tefekkür yoluyla Tanrı’ya sadece yaklaşmayı deneyebilir. Sistersiyan keşişleri bu amaçla reforma tabî tuttukları Gregoryen ilahilerini mutluluk ifadesinden dünyanın kırılganlığının ve Tanrı’ya olan ihtiyacının önemli ve ciddi kanıtına dönüştürürler. Sistersiyan tarikatının <i class="calibre2">sophia’sı</i> Tanrı’nın var olma nedenlerinin, kişisel olan, ama katı cemaat yaşamıyla garantilenen bir güzergâh yoluyla derinlemesine incelenmesi demektir, güçlü bir estetik karaktere sahiptir.</p>

  <p class="block_39">Rationabiliter vivere</p>

  <p class="block_9">Sonuçta Cluny’nın vecit deneyimlerine göre veya (farklı şekillerde de olsa) Petrus Damiani dönemindeki Fonte Avellana cemaatinin inzivaya çekilen keşişlerine göre burada hiçbir yenilik söz konusu değildir. Sadece keşişliğe, hatta sadece ortaçağa ait olmayan bir madalyonun iki yüzü olan estetik ile mistik doğaçlamaya yer vermezler, onları yönlendiren, <i class="calibre2">rationabiliter vivere’de</i> [mantık çerçevesinde yaşama] yaşamanın gereksinimleridir.</p>

  <p class="block_9">Geleneklerden, kültürden, kurallara itaatten oluşan <i class="calibre2">ratio</i> [akıl] duygulara hâkimdir ve onları katı bir şekilde kontrol altında tutar. Kişisel mistik krizlere yer yoktur; Cluny’de de anakoretler vardır, çünkü anakoretizmin monastik deneyimin en üst düzeyi olduğu konusunda herkes hemfikirdir, ancak anakoretler de manastırın ve manastır tarafından tanımlanan alanın içinde bulunurlar, cemaate bağlıdırlar ve Senobitik cemaatin kuşkusuzluğu onlar için de bir garantidir. <i class="calibre2">Ratio</i> düzenleyici bir unsurdur. Senobitik girişimlere ihtiyaç duyulan başlangıç yıllarında da bu böyley<span class="text_17">di, XII. yüzyılda da böyle olacaktır. Her şeye hâkim olan</span> <i class="calibre2">ratio,</i> <span class="text_17">keşişliğin içgüdüsel davranışlarına dahildir.</span></p>

  <p class="block_76">Keşişler ile rahipler arasındaki ihtilaf</p>

  <p class="block_9"><span class="text_17">1144’te Sens’ta Bernard de Clairvaux tarafından sapkınlıkla itham edilen filozof ve diyalektik (mantık) hocası Abaelardus da</span> <i class="calibre2">ratio</i> <span class="text_17">uğruna Cluny’ye kabul edilir. Bernard de Clairvaux ve keşişleri onu mahkûm ettirmeyi başarmıştı, ama Ortodoksluğun yorumcuları olarak kabul görmüyorlardı ve görmemeliydiler de; Ortodoksluk tek yönlü olamaz. Gerçi keşişler ile rahiplerin</span> <i class="calibre2">rati</i><span class="text_12">o</span><span class="text_17">’sunun farklı güzergâhlar izlediği doğrudur. Kökenleri uzaktan da olsa Augustinus’a dayanan rahipler VIII. yüzyılın ilk yarısında Metz’de yaşamış olan Piskopos Chrodegang’ın</span> <i class="calibre2">Regula’</i>sına <span class="text_17">bağlıdırlar. Keşişler ile rahipler arasında hiçbir zaman rekabet olmamıştır. Ama XI. yüzyılda Roma’da papalığın ortaya çıkışıyla, daha doğrusu papalar, inananların hakiki anlamda tek sorumlusu olan piskoposlar tarafından daha kolay kontrol altına alınabilen rahiplere destek vermeye karar verdiği zaman ve teorik ile teoretik, mantıksal, retorik ve sözlük araçlarını geliştirme ihtiyacı piskoposluğa ve manastırlara bağlı okulları da dahil ettiği zaman başlar. XI. yüzyılın son yirmi yılına vc XII. yüzyılın büyük kısmına egemen olan ihtilafın politika, ideoloji, kilise bilimi ve mantık alanlarını kapsadığını unutmamak gerekir; örneğin</span> <i class="calibre2">neuter</i> <span class="text_17">[nötr] olanın doğası konusunda yürütülen ve Le</span> Mans <span class="text_17">piskoposu ve Cluny başkeşişi Hugues de Semur’u konu alan</span> <i class="calibre2">Vita’nın</i> <span class="text_17">yazarı Hildebert de Lavardin (1056-1133), Berengarius de Tours (1008-y. 1088) ve Aostalı Anselmus (1033-1109) gibi şiir yazan din adamlarının dahil olduğu tartışmalar teoloji, hukuk ve iktidarın yeniden tanımlanmasıyla ilgilidir;</span> <i class="calibre2">ratio</i> <span class="text_17">ortodoksluğu ve doğru ibadet tarzını güçlendirebilirdi, ama hakikate giden birçok farklı yolun olabileceğine ve hakikatin diyalektik arayışın içinde kaybolup gidebileceğine dair istenmeyen bir izlenim doğurabilirdi.</span></p>

  <p class="block_9"><span class="text_31">Egemen olan</span> <span class="text_">sophia</span> <span class="text_31">hangisidir?</span></p>

  <p class="block_9"><span class="text_17">Nitekim diyalektik araştırmalarının, kendi mantık temelinin öngördüğünün dışında hiçbir kontrol yöntemi yoktur ve birbirleriyle karşı karşıya gelerek kendilerini doğrulayan, alanlarında giderek uzmanlaşan işlev açısından hukukçu grubuyla benzer tarafları olan diyalektikçi grubundan başka da referans noktası yoktur. Bu durumda bilgi bölünüyor muydu?</span> <i class="calibre2">Philosophia</i> <span class="text_17">tehlikede miydi?</span></p>

  <p class="block_9"><span class="text_17">Aziz Bernard bunun böyle olduğuna inanır ve öne sürdüğü Hıristiyan ve monastik yaşam modelinin bu egemenliği sağlamak için tek geçerli yol olduğundan emindir! Dolayısıyla XII. yüzyılda siyasal egemenlik mücadeleleri ile</span> <i class="calibre2">sophia</i> <span class="text_17">için egemenlik mücadeleleri iç içe geçer ve örtüşün Cluny Başkeşişi Aziz Pierre keşişlik deneyimlerinin</span> <i class="calibre2">diversi sed non adversi</i> <span class="text_17">(farklı, ama rakip değil) diyalektiğine tekabül ettiğini savunur,</span> monastik <i class="calibre2">ratio</i>’nun dünya hakkındaki bilgiye ve hakikatin kavranması ve düzeltilmesi için genel bir <i class="calibre2">ratio’</i>nun geliştirilmesine belirleyici bir katkıda bulunabileceğini göstermeye çalışır; burada yüzleşilmesi gereken düşmanlar (kültürlü olmayan, ama kalabalıkları ardından sürükleyebilecek sapkınlar, Müslümanlar, Yahudiler), dini kurumların içindeki düşmanlardan daha önemlidir, dolayısıyla yenilgiye uğramış olan Abaelardus’un da mantık öğretilerine yaklaşmak mümkündür, çünkü insana gerekli araçları sunabilir. Ancak monastik <i class="calibre2">ratio</i> başka bir <i class="calibre2">ratio</i>’nun, Roma’da doğan, ama kendi belirli ve kimliğe dayalı şeklini manastır okullarında geliştiren papalığın <i class="calibre2">ratio’</i>sunun ağırlığına yenik düşecektir; Roma Ortodoksluğunun yararlandığı araçların garantisi haline gelir, kontrolünü yürütür ve etkinliğini değerlendirir. Bu şekilde Roma’da bütün Benediktenler için Sistersiyan kurumsal modeli benimsenmiş olur, ama gelecek, isimleri ister mantıkçı, ister teolog veya hukukçu olsun, onlara aittir. Aziz Bernard tarafından yenilgiye uğratılan <i class="calibre2">philosophia’nın</i> nitelikleri ve kahramanları değişir.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Eğitim ve Yeni Kültür Merkezleri,</i> s. 171; <i class="calibre2">Monastisizm, s.</i> 234</p>

  <p class="block_47"><b class="calibre3">Felsefe:</b> <i class="calibre2">Hippo Piskoposu Augustinus,</i> s. 341; <i class="calibre2">Ada Monastisizmi ve Ortaçağ Kültürü Üzerindeki Etkisi,</i> s. 376</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Manastır Kültürü ve Monastik Edebiyat,</i> s. 583; <i class="calibre2">Latin Şiiri,</i> s. 605</p>

  <p class="block_60"><span class="text_32"><br class="calibre15" id="calibre_pb_77" /></span></p>
</body>
</html>
