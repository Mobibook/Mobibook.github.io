<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942821">Barbar Krallıkları, İmparatorlukları ve Prenslikleri</span></p>

  <p class="block_6">Umberto Roberto</p>

  <p class="block_19"> </p>

  <p class="block_19"> </p>

  <p class="block_31">Akdeniz bölgesinde özellikle Germen ve Slavlar açısından hem toplumsal hem de kültürel anlamda yakınlaşma, asimilasyon ve entegrasyon süreçleri yaşanırken ve bu durum yeni halkların ortaya çıkmasında belirleyici rol oynarken, bu bölgeden uzaklarda, İrlanda’da Keltler, İskandinavya’da Kuzey Germenler ve Afrika’da Mağribiler olmak üzere, başka uygarlıklar yeni ve özerk devlet yapıları yaratmaktadır. Marjinal konumlarına rağmen bu halkların etkisi hem coğrafi hem de kültürel açıdan çok uzak olan bölgelerde de hissedilir.</p>

  <p class="block_46"> </p>

  <p class="block_46"> </p>

  <p class="block_30">Akdeniz’in Çeper Bölgeleri</p>

  <p class="block_39">Kültürlerin karşılaşması</p>

  <p class="block_9">V ile IX. yüzyıllar arasında, farklı kültürlere sahip halklar akınlar halinde Akdeniz bölgesinden geçerler. Bazen birkaç yıl süren göç safhasının ardından bu gruplar genelde bir yerde dururlar. Germenlerin Batıya, Slavların da Balkanlar’a yerleşmesiyle Romalılaşmış yerel halklarda asimilasyon sonucu karmaşık dinamikler ortaya çıkar. O yüzyılların Avrupa’sı çok kültürlülük ve etnik köken süreçleri açısından devasa bir laboratuvar gibidir. Hıristiyanlık ve Helen-Roma kültürü, kültürlerarası karşılaşmalar için müthiş araçlar olarak işlev görürler. Franklardan Longobardlara ve Bulgarlara kadar Roma-Barbar “ulusları” bu olağanüstü entegrasyon sürecinin bir sonucudur ve Avrupalı kimliğinin kökeninde yatarlar. Akdeniz dünyasında bu muazzam etkileşim gerçekleşirken, bu bölgeden uzak uygarlıklar da, İrlanda, İskandinavya ve Kuzey Afrika kıyılarında olduğu üzere, kendi özerk yapılarına sahip siyasi ve kültürel oluşumlar olarak ortaya çıkarlar. Çeperlerde de yer alsalar, bu halklar, Roma-Barbar krallıkları, Doğu Roma imparatorluğu ve İslam gibi Akdeniz’in büyük sistemlerini kültürel açıdan etkilemeyi başarırlar.</p>

  <p class="block_46"> </p>

  <p class="block_46"> </p>

  <p class="block_30">Ada Keltleri ve Roma</p>

  <p class="block_9">İrlanda ile Britanya’nın kuzey bölgeleri Roma’nın etki alanının dışında kalır. Caesar’ın (MÖ 102-44) izinde yürüyen imparatorlar İngiltere’nin orta-güney kesimlerini ve Galler’in bir kısmını fethetmekle yetinir. Bununla birlikte hiç kuşkusuz yerel halklar ile Roma İmparatorluğu’nun eyaletleri arasında sürekli temaslar yaşanmakta ve imparatorluk ordusunun hassas kontrolü altında insan, mal ve fikir alışverişi gerçekleşmektedir, ancak sınır boyundaki bu nüfusun Kelt özelliği olduğu gibi muhafaza edilir ve kendine has bir gelişim gösterir.</p>

  <p class="block_9">Erken ortaçağın tamamı boyunca İngiltere’nin kuzeyinde ve İskoçya’da bağımsız Kelt krallıklarının ve prensliklerinin var olduğu bilinir. Bu konudaki kaynakların azlığına rağmen IX. yüzyıla kadar Forth Nehri’nden kuzeye doğru uzanan Pikt Krallığı bunların en önemlilerinden biridir. İrlanda’da da siyasi parçalanma ortaçağa kadar Kelt halklarının başlıca özelliği olmaya devam eder. Nitekim adada yaşayan bağımsız kabileler, adanın kuzeyinde bulunan Tara Krallığı’nı yöneten Uî Neill ve güneyini yöneten Eoganacht olmak üzere iki büyük siyasi federasyonun altında toplanır. Kuzey halklarının ve İrlanda’nın Kelt kimliği, Britanya Adaları’nda Roma döneminin sona ermesiyle en önemli kültürel faktörlerden birin oluşturur. Nitekim Romalılar 406 yılında Britanya’daki eyaletlerini terk etmeye karar verirler. İngiltere ile Galler de hem Scoti (İrlandalılar) ve Pikt kavmi gibi Kuzey halkları hem de adaya yerleşmek için deniz yoluyla gelen Angllar ve Saksonlar gibi Germen grupları için bir fetih alanı haline gelir.</p>

  <p class="block_46"> </p>

  <p class="block_46"> </p>

  <p class="block_30">Avrupa’yı “Fetheden” İrlandalı Keşişler</p>

  <p class="block_39">Aziz Patrick ile Aziz Columba’nın Hıristiyanlığı yayma faaliyetleri</p>

  <p class="block_9">İrlandalı korsanların yürüttüğü saldırıların talihsiz kurbanları arasında Patrick (y. 389-y. 461) adında bir Hıristiyan da vardır. İrlanda’ya köle olarak götürülen Patrick’in başlattığı misyonerlik çalışmaları adanın kısa sürede Hıristiyanlığı kabul etmesiyle sonuçlanır. İrlanda VI. yüzyılda monastisizmin gelişmiş ve güçlü bir merkezi haline gelir ve bu hareket ada dışında da aktif bir misyonerlik sürecinin başlamasına neden olur. İrlandalı keşişler ilk olarak Pikt ve Scoti kavimlerini hedef alır ve teknelerini Kuzey İskoçya’nın zor şartlara sahip topraklarına doğru çevirirler. Örneğin Aziz Columba’nın (521-597) 563 yılında Batı İskoçya açıklarındaki Iona Adası’nda kurduğu manastır, Kuzey Avrupa’nın tamamında yürütülen Hıristiyanlaştırma çalışmalarının itici gücü ve kültür merkezi haline gelecektir. Iona, İrlanda’nın güçlü manastırları ile Avrupa’nın geri kalan kısmı arasındaki bağlantıyı sağlayan manastır ağının bir unsurudur ve bu ağın yayılma koşulları VI ile VII. yüzyıllar arasında çok hızlı bir şekilde gelişir. Anglların yönetimindeki Northumbria’da bulunan Melrose ve Lindisfarne’dan, (635) Aziz Colomban (y. 540-615) tarafından kurulan Frank Krallığı’ndaki Luxeuil’e, Longobard Krallığı’ndaki Bobbio’ya (614) ve İsviçre’de bulunan Sankt Gallen’e kadar yeni manastırların inşası İrlanda monastisizminin Roma-Barbar Avrupa’sına nüfuz edişinin aşamalarını gösterir.</p>

  <p class="block_46"> </p>

  <p class="block_46"> </p>

  <p class="block_30">“İrlanda Mucizesi” ve Avrupa’da Kültürün Yeniden Doğuşu</p>

  <p class="block_39">Klasik bilgi birikiminin</p>

  <p class="block_22"><span class="text_9">İrlandalı keşişler yolculuklarıyla, olağanüstü önem taşıyan bir kültür mirasını Avrupa’ya yayar. Zaten Hıristiyanlık V. yüzyıldan itibaren İrlanda’da Roma kültürü ve bilgi birikiminin aracı olarak yayılır. Hıristiyanlığın kabulü yoluyla adaya Yunan felsefesi ve Roma hukukuyla beraber imparatorluğun edebiyatı ve bilgi birikimi nüfuz eder. Bütün bu ilimler, Hıristiyanlığı kabul etmiş olan yeni halkların Kelt yayılması kimliğiyle hızla kaynaşır. Hıristiyan mesajının bu özgün ve son derece verimli yeni yorumu Akdeniz’in (Latin ve Helenistik) bilgi birikimi ile çok eskilere dayanan Kelt geleneklerini birleştirir. Keşişler, İngiltere ve Avrupa’yı kapsayan yolculuklarına çıkmaya başladıkları zaman efsane ile kültürel “mucize” arası olağanüstü bir olgu gelişir: Artık Romalılaşmış bir ülke olan İrlanda özgün bir Hıristiyanlık çeşidinin yayılmasının ardındaki itici güç ve Latin kültürünün Avrupa’da günümüzde de var olmaya devam eden manastırlar ağının içinde yayılmasının ve muhafaza edilmesinin aracı haline gelir. İrlandalı ve Anglo-Sakson kilise adamları Roma’ya giderken vaaz verirler, ders verirler, kültürlerini ve bilgi birikimlerini sergilerler. Bu kadarla da kalmayıp İrlandalılar VII. yüzyılda Roma yönetimindeki Almanya’nın ötesinde yaşayan ve pagan olan Germen halkları arasında Hıristiyanlığı yayma çalışmalarına başlar. Bu keşişler ve onları örnek alan Anglo-Saksonlar (örneğin Willibrord, 658-739 ve Bonifacius, y. 673-754), Roma İmparatorluğu’nun ürünü ve Theodosius’tan (y. 347-395,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_11">&gt;</span> <span class="text_9">379) itibaren simgesi olan bu dini yaymakla Roma’nın mirasçıları haline gelirler. İrlanda “mucizesi” Şarlman (742-814) döneminde Avrupa’da kültürün yeniden doğuşunun temelinde yatar.</span></p>

  <p class="block_19"> </p>

  <p class="block_19"> </p>

  <p class="block_30">Vikinglerden Önce:</p>

  <p class="block_30">Geç Antik Dönemden VIII. Yüzyıla Kadar İskandinavya</p>

  <p class="block_39">Yalıtılmış bir bölge</p>

  <p class="block_9">İskandinavya V ile VIII. yüzyıl arasında istilalara veya büyük çaplı sosyokültürel değişimlere maruz kalmasa da, yalıtılmış konumu yoksulluğa veya düşük bir kültür düzeyine yol açmaz. Önce Roma İmparatorluğu’na, sonra da Roma-Barbar egemenliğindeki Avrupa’ya olan uzaklıkları sayesinde bu halklar gelenekleri, âdetleri ve dini ibadet şekilleriyle Kuzey Germen toplumunun üyesidir ve Germen kültürü kimliğini uzun yüzyıllar boyunca muhafaza eder. Öte yandan mevcut arkeolojik kaynaklara göre 400 ile 700 yılları arasında Akdeniz bölgesinden Güney İsveç ve Danimarka başta olmak üzere İskandinavya’ya çok miktarda altın ve başka lüks tüketim ürünleri gelir. Bölgede tarım üretimi ve kaynak kullanımıyla (örneğin demir) birlikte genel bir zenginlik ve gelişim dönemi yaşandığı anlaşılmaktadır. Ticaret de bu refah döneminde önemli bir rol oynar; liman ve ticaret merkezi görevi gören Helgö’deki buluntular İskandinavya’ya çok uzak olan bölgelerle bile yoğun ilişkilerin yaşandığını ve malların hem karadan hem de denizden geldiğini gösterir.</p>

  <p class="block_39">Kabile düzeni</p>

  <p class="block_9">Danimarka, İsveç, Norveç ve Baltık Adalarında yaşayan Germen asıllı halklar, kabilelerden oluşan bir prenslik sistemine göre yönetilir. En önemli kabile Uppland’da (Doğu İsveç) yaşayan Svear kabilesidir; İskandinav yarımadasının güneyinde ise Götar kabilesi yaşar. Batı Norveç de benzer bir yapıya sahiptir. Bu kabilelerin, taştan şatolarda (örneğin Öland adasındaki Grâborg’da) oturan savaşçı aristokrasinin, prenslerin ve kralların yönetiminde olduğu anlaşılmaktadır. İsveç’in güneyinde (Vendel ve Valsgârde) bulunan ve VII-VIII. yüzyıla ait olan zengin mezarlıklar, yerel aristokrasinin ne kadar gelişmiş olduğuna işaret eder. Bu mezar buluntuları, şaşırtıcı derecede gelişim gösteren ve hem Baltık Denizi’nin ötesiyle hem de Anglo-Sakson yönetimindeki İngiltere’yle ve Franklarla yoğun ilişkiler yaşayan ilk İskandinav krallıklarını belgeler. Muazzam askeri gücün yanı sıra ticaret ve savaş konusunda da girişim ruhuna sahip bu yeni merkezi oluşumlar IV ve V. yüzyıllarda parçalanmaya başlayan kabilelerin yerini alır. VIII. yüzyıldan itibaren gerçekleşecek ve XI. yüzyıla kadar Avrupa kıyılarıyla Rusya’nın iç bölgelerini altüst edecek büyük Norman veya Viking (Viking kelimesi “koydan koya gidenler” veya “korsanlar” anlamına gelir) yayılma hareketi de İskandinavya’daki bu krallıklardan doğacaktır.</p>

  <p class="block_46"> </p>

  <p class="block_46"> </p>

  <p class="block_30">Akdeniz’e Özgü Bir Dinamik: Mağribiler ve Afrika Kıyılarındaki Şehirler</p>

  <p class="block_39">Bazen savaş, bazen diplomasi</p>

  <p class="block_9">Romalılar, Kuzey Afrika’daki Moritanya Krallığı’nı 42 yılında bir eyalet haline getirerek bölgeyi <i class="calibre2">Mauretania Cesariense</i> (günümüzde Cezayir) ile <i class="calibre2">Mauretania Tingitana</i> (günümüzde Fas) olmak üzere ikiye böler. Ancak özellikle Tingitana’daki çöl veya dağlık arazi şartları ve kayda değer bir kentsel dokunun yokluğu Roma’nın bölge üzerindeki kontrolünü istikrarsız kılar ve yerel halkla, yani Mağribilerle uzlaşma kabiliyetine bağımlı hale getirir. Ovalardaki yerleşik toplulukların üzerinde egemenlik sağlamalarına rağmen Romalılar dağlarda yaşayan Mağribilerle ilişkilerinde bazen savaşa, bazen de diplomasiye başvurur. Kabileye özgü bir yapıya sahip topluluklardan ibaret olan Mağribi halkı binicilikte ustaydı ve genelde çobanlıkla uğraşırdı. Burada da Akdeniz’deki birçok bölgede söz konusu olan bir siyasi-kültürel durum meydana gelir ve kıyı halkları ile dağlık iç bölgelerin halkları arasında bir ayrım oluşur. Akdeniz’in diğer bölgelerinde de olduğu üzere, Moritanya’nın da kıyılarında genelde verimli kırsal kesimlerle çevrili, refah düzeyi yüksek kentsel yerleşimler yer alır. Ancak halklarının geçim kaynakları tarım ve deniz ticareti olan bu toprakların huzuru, dağlık bölgelerde yaşayan, çobanlıkla uğraşan ve sürülerin mevsimsel yer değiştirmesine bağımlı yarı göçebe halkların saldırganlığından dolayı sık sık tehlikeye düşer. Daha vahşi olup kentsel yerleşimlerden yoksun olan bu halklar genelde mal alışverişinde bulunmak, ama bazen de kırsal kesime ve şehirlere saldırmak için ara sıra ovalara inerler. Bir arada varoluşun dinamikleri sık sık şiddet ve yağma olaylarıyla zarar görür.</p>

  <p class="block_39">Kıyı halkları ile dağ halkları</p>

  <p class="block_9">Akdeniz kıyılarında yer alan tüm büyük devletler dönem dönem kıyılar ile dağlık bölgeler arasındaki bu çatışmayla yüzleşmek zorunda kal iniştir. Mağribiler, Roma İmparatorluğu’ndan İslama kadar Afrika kıyıları üzerinde sırasıyla kontrol sahibi olan tüm halklar için bir tehdit oluşturmuşlardır. Geç antik dönemde (III. yüzyıl sonu-V. yüzyıl arası) Romalı yetkililerin iç bölgelerin kontrolünü Mağrip liderlerine bıraktığı anlaşılmaktadır. Roma’nın huzur ve istikrar karşılığında kontrolü bıraktığı bu yerel liderler, VI ile VII. yüzyıl arasında Akdeniz kıyısına yakın bölgelerde kurulan Roma-Afrika krallıklarının başına geçerler. Mağribilerle, kendilerini kısmen Hıristiyan olarak gören ve geç dönem Latincesi kullanmaya devam eden Romalılaşmış yerli halk burada bir arada yaşar. Arkeolojik buluntular, bazı kentsel merkezlerin Roma döneminden itibaren sürekli var olduğunu göstermektedir. Mağrip prensleri büyük bir azimle önce Vandallara, 534 yılından itibaren de kıyı bölgelerinde yaşayan Bizanslılara karşı koyar. Son Roma-Afrika krallıkları VII. yüzyıl başlarında Arapların bölgeye gelişiyle yıkılır ve Mağribiler İslama boyun eğmek zorunda kalırlar.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih</b>: <i class="calibre2">Barbar Göçleri ve Batı Roma İmparatorluğu’nun Sonu,</i> s. 64</p>

  <p class="block_57" id="calibre_pb_19"> </p>
</body>
</html>
