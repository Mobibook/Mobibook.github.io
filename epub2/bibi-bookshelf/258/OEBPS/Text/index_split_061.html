<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942865">Yoksullar, Hacılar ve Yardım Sistemi</p>

  <p class="block_6">Giuliana Boccadamo</p>

  <p class="block_19"> </p>

  <p class="block_19"> </p>

  <p class="block_31">Hıristiyan toplumlar, ilk oluşmaya başladıkları andan itibaren hayır işleriyle ilgilenir. “Yoksulluk hekimleri” olarak da bilinen Kapadokya Babalarının ideolojik destek sağladığı yardım sisteminin farklı şekilleri Doğudan Batıya geçerken, monastisizmin de temelini atar ve erken dönemdeki gelişimine önayak olur.</p>

  <p class="block_46"> </p>

  <p class="block_46"> </p>

  <p class="block_30">Terminoloji Alanında bir İnceleme</p>

  <p class="block_39">Farklı “Yoksul” türleri</p>

  <p class="block_9">İsim veya sıfat olarak pauper/yoksul, ortaçağ kaynaklarında başka birçok terimle birlikte kullanılır ve yoksulluğun, sadece ekonomik temelli değerlendirilmesinin ötesinde bir anlama işaret eder. Açlığın kemirdiği <i class="calibre2">pauper famelicus</i> ile giysi yokluğundan dolayı çıplak olan <i class="calibre2">pauper pannosus’un</i> yanı sıra genelde para ve maddi imkânlardan yoksun olan sefiller, dilenciler ve yoksullar vardır. Çeşitli kazalar, şartlar, özel veya toplu felaketler sonucunda yoksul hale gelen insanlar da vardır ve dul kadınlarla öksüzler böyle durumlara örnek teşkil eder. Yoksulluğun hem nedenini hem de sonucunu oluşturan hastalıklardan muzdarip olanlar yoksullar sınıfını daha da genişletir. Kısa süre içinde kendi başına bir kategori oluşturacak olan <i class="calibre2">pauper infirmus</i> grubu, körler, sakatlar, topallar, çıbanlılar ve delilerden oluşur. Vebalılar da ayrı bir sınıf oluştururlar. Köleler ve tutsaklarda kişisel özgürlüklerin yoksunluğuna veya sürgüne bağlı olan bir yoksulluk da söz konusudur. <i class="calibre2">Pauper peregrinus</i> hem kendi seçimiyle, yani inancından hem de zorunluluktan gezgindir. Bir de <i class="calibre2">pauper verecundus,</i> yani utanç verici yoksul vardır; refah içindeki konumunu kaybetmiş bir asil veya eski bir zengindir ve yoksulluğunu belli etmek istemez. İsa’yı yansıttıkları için <i class="calibre2">pauper Christi</i> adı verilen yoksullar merhamet ve sadakayı hak eder, zenginler için de kefaret aracı olurlar, çünkü cömert bağışlar cennete girişi garantiler; öte yandan erken ortaçağdan geç ortaçağa doğru giderek açıklık ve kesinlik kazanan bir terminolojiyle, yoksullar <i class="calibre2">abiectus</i> olarak da görülmeye başlar; tiksinti ve dehşet uyandırırlar, giysileri paçavralardan oluşur, kirlidirler, mide bulandırırlar, belki de yoksul taklidi yaparlar, yani sahtedirler. Bu süreç XVI. yüzyılın başlarında tamamlanır. Yoksulların kutsal özelliği neredeyse tamamıyla kaybolur ve tek olası ayrım, yardım almayı hak eden gerçek yoksullar (yoksul vatandaşlar, yani bilinen yoksullar, öksüzler, yalnız genç kızlar ve kadınlar, dul ve yaşlı kadınlar) ile çalışacak durumda olup çalışmak istemeyen, yardımı hak etmeyen ve toplumdan uzaklaştırılması veya bir yere kapatılması gereken sahte yoksullar (serseriler, yabancılar, kötü adamlar ve sahte dilenciler) arasındadır.</p>

  <p class="block_46"> </p>

  <p class="block_46"> </p>

  <p class="block_30">Doğu ile Batıda İlk Hayır İşleri</p>

  <p class="block_39">Hıristiyanlık ve sadaka</p>

  <p class="block_9">Hıristiyan toplumlar, ilk oluşmaya başladıkları andan itibaren hayır işleriyle ilgilenirler. Bu duruma örnek olarak havarilerin Kudüs’ün yoksullarına gösterdikleri ilgi veya Tarsuslu Paulus’un (y. 10-y. 65) yine Kudüs’ün yoksulları için para toplamış olmasını gösterebiliriz. Sadaka, Hıristiyanların yaşamının merkezini oluşturur, yürekleri Tanrı’ya açar, günahtan arındırır, ilahi yardıma giden kapıyı aralar ve kısa sürede yoksullara yardımcı olmanın olağan şekli haline gelir. Bambaşka bir bağlamda, vebanın etkisi altındaki Kartaca’da ve İskenderiye’de Hıristiyanlar hastalığın pençesindekilere yardımcı olmaya çalışırlar. Konstantinopolis’te önce Zoticos, sonra da İmparator Constantinus (y. 285-337) ilk cüzzam hastanesini açar. “Yoksulluk Hekimleri” olarak da bilinen Kapadokya Babalarından biri olan Büyük Basileios (y. 330-379) 368-369 yılları arasındaki kıtlık üzerine Caesarea’da yolcu, yoksul ve hastaları kabul etmek üzere, “dua evi”nin ve ruhban sınıfıyla piskoposların konutlarının çevresine, geçim kaynağı sağlayacak mesleklerin icrası için gerekli tesislerle donatılmış, “yeni şehir” adı verilen bir yapı kurar.</p>

  <p class="block_39">Doğuda durum</p>

  <p class="block_9">Dolayısıyla hayır işleri, ilk olarak Doğuda düzenlenmeye başlar ve kilise, ona kendi mülkünü oluşturma izni veren Constantinus’un 321 tarihli emirnamesinden sonra bu tür ihtiyaçları karşılamaya uygun şekilde yapılanır. VI ile VII. yüzyıllar arasında Roma İmparatorluğu’nun Doğu kısmında birbirini izleyen kıtlıklar ve salgınlar hem 382’den itibaren özürsüz yoksulların <i class="calibre2">[pénes)</i> özürlü yoksullardan <i class="calibre2">(ptochós)</i> ayırt edilmesini sağlayan katılık yanlısı önlemlerin gözden geçirilmesine, hem de Justinianus’un döneminden itibaren hayır-yardım ağında uzmanlık alanlarının oluşmasına ve halkın belli kesimlerine yönelik farklı yapıların oluşturulmasına neden olur; örneğin <i class="calibre2">gerokomeia</i> yaşlıları, <i class="calibre2">brephotropheia</i> ve <i class="calibre2">orphanotropheia</i> terk edilen bebekleri ve yetimleri, <i class="calibre2">nosokomeia</i> ise hastaları hedef alır. Hamile kadınlar ve körlerle apayrı bölümler ilgilenir. Yoksullar için bakımevleri olan <i class="calibre2">ptochotropheia</i> ile asgari düzeyde sağlık yardımı sunan ve yabancılarla hacıları da barındıran <i class="calibre2">xenodocheia</i> kurumları yaygın hale gelir.</p>

  <p class="block_39">Batıda durum</p>

  <p class="block_9">Batı, hayır işleri ve yardım konusunda ideolojiyi, yöntemi ve farklı teknikleri şekillendirme konusunda Doğudan ilham alır. Milano piskoposu Ambrosius (y. 339-397) Kapadokya Babalarının öğretilerini yayar ve yoksullara yardımcı olmak için “kutsal kavanozlar” satarak zayıfların koruyucusu haline gelir. Hippo piskoposu Augustinus (354-430) Roma yönetimindeki Afrika’da zenginlere fazla gelenlerin yoksulların ihtiyacını karşılayacağından söz eder. Papa Leo Magnus (y. 400-461) yoksullara hayır yapmanın Hıristiyanların görevi olduğu konusunda ısrar eder.</p>

  <p class="block_39">Matriculae</p>

  <p class="block_9"><span>Dolayısıyla toplumsal diyalektiğin</span> <span class="calibre2">pauper/potens</span> <span>[zayıf/güçlü] zıtlığına dayalı olduğu, geçim krizinin sarstığı, en azından IX. yüzyıla kadar zenginlikle yoksulluk arasındaki ayrımın toprak mülkiyetine bağlı olduğu ve gıda açısından başkalarına bağımlılığı az veya çok etkilediği, üstelik 542-544’ten itibaren veba salgınlarının yayıldığı Batıda piskoposun</span> <span class="calibre2">defensor civitatis</span> <span>[şehrin koruyucusu] ile</span> <span class="calibre2">pater pauperum</span> <span>[yoksulların babası] olması bir rastlantı değildir. Piskoposun evi, yoksulların evidir. Piskoposluğun yetki alanı içerisinde erzak sağlama görevini yürüten ve eski yıllık geçim sisteminin yerine geçerek listelerde kaydedilmiş yoksullara erzak dağıtan “diyakonluk” kurumu da bu şekilde Doğudan Batıya yayılır. VI. yüzyılda, yerel kiliselerin bakımıyla ilgilendiği yoksulların</span> <span class="calibre2">(matriculari)</span> <span>listelerinden oluşan</span> <span class="calibre2">matriculae</span> <span>sistemi geçerlidir. 470’de Reims’te, 520de Leon’da, 522 ile 532 arasında da Ravenna’da yoksul listeleri düzenlenir. Roma’da ise Gregorius Magnus (y. 540-604,</span> <span class="text_"><img alt="Image" class="calibre4" src="../Images/image-2.jpg" /></span> <span class="text_">&gt;</span> <span>590) Celio’da yaptırdığı manastırın yanı başına</span> <span class="calibre2">triclinium pauperum</span> <span>[yoksullar için aşevi] yaptırır. Yoksulların yanı sıra tutsaklarla da ilgilenen Gregorius Magnus zamanında kilise bir tür “açık tahıl ambarı”na dönüşür.</span> <span class="calibre2">Matriculari,</span> <span>kısa sürede sınırlı sayıdaki maaşlılardan ibaret hale gelir; sonrasında, kilise konsey üyelerinin işlevlerine benzer şekilde ayinlere yardımcı olma ve kilise binasını gözetleme karşılığında sadakayı hak kazanır.</span></p>

  <p class="block_39">Yoksullara verilen önem</p>

  <p class="block_9"><span>Yoksullara verilen önem, başka müdahalelerden de anlaşılır. Örneğin Papa I. Hadrianus (?-795,</span> <span class="text_"><img alt="Image" class="calibre4" src="../Images/image-2.jpg" /></span> <span class="text_">&gt;</span> <span>772), Papa III. Leo (y. 750- 816,</span> <span class="text_"><img alt="Image" class="calibre4" src="../Images/image-2.jpg" /></span> <span class="calibre2">&gt;</span> <span>795) ve Papa I. Nicolaus (810/820-867,</span> <span class="text_"><img alt="Image" class="calibre4" src="../Images/image-2.jpg" /></span> <span class="calibre2">&gt;</span> <span>858) San Pietro Meydanı’na su ulaşmasını, Nero’nun dikilitaşının yakınında bir hamam kurulmasını ve yoksullarla hacıların kullanımı için çeşmelerin restore edilip kullanılır hale gelmesini sağlar. Yolculuk rehberlerine gelince, 333 tarihli</span> <span class="calibre2">Itinerarium Burdigalense,</span> <span>IV. yüzyıl sonlarına tarihlenen</span> <span class="calibre2">Itinerarium Egeriae,</span> <span>560 yıllarında hazırlanan</span> <span class="calibre2">Itinerarium Antonini Placentini,</span> <span>Ionalı Adamannus’un (624-704) 679 ile 682 arasında gerçekleşen bir yolculuk için hazırladığı</span> <span class="calibre2">De Locis sanctis</span> <span>ve 866 ile 870 yıllarında gerçekleşmiş bir yolculuk için keşiş Bernardus’un hazırladığı</span> <span class="calibre2">Itinerarium</span> <span>eserlerinden anlaşıldığı üzere, IV. yüzyıldan itibaren kutsal olarak bilinen yerleri hedef alan hac uygulaması VI. yüzyıldan itibaren Roma’yı da kapsamaya başlar ve hacı akınında X. yüzyıla kadar bir artış görülür. Karolenj dönemine ait</span> <span class="calibre2">Itinerarium Einsidlense</span> <span>ve Canterbury başpiskoposunun 990 yılı civarında hazırladığı</span> <span class="calibre2">Itinerarium</span> <span>gibi bu duruma tanıklık eden başka yolculuk rehberleri ve raporları da vardır; bunların yanı sıra Roma’da yaşayan yabancıların, Saksonlardan Frizonlara, Franklardan Macarlara kadar farklı milliyetlerden hacılara ve yolculara barınma imkânı sağlamak için kurduğu</span> <span class="calibre2">Scholae peregrinorum</span> <span>vardır.</span></p>

  <p class="block_46"> </p>

  <p class="block_46"> </p>

  <p class="block_30">Piskoposluğun Hayır İşlerinden Monastik Ağırlamaya</p>

  <p class="block_9">Kilisenin batıda yardım işleriyle ilgilenebilecek durumda olan tek kurum olduğu açıktır. VI ila VII. yüzyıllar arasında ardı ardına düzenlenen konsiller ve Karolenj dönemi din meclisleri yoluyla özel bağışlar ve resmi yardımlar düzenlenir. Kiliselerde toplanan paraların dörtte birinin, aşar vergisinin de üçte birinin yoksullara verilmesi kararlaştırılır. Ancak VII ila IX. yüzyıllar arasında piskoposlukların hayır işlerinde azalma olur ve piskoposların çağı adı verilen dönem sona erer.</p>

  <p class="block_39">Kilise’nin yardım işlerini üstlenmesi</p>

  <p class="block_9">Başka kurumların, yani yine Doğu kaynaklı olan manastırların yoksullara ve hacılara yardım işini üstlenmesi gerekli hale gelir. Arles piskoposu Caesarius (y. 470-542), Cassianus’un (y. 360-430/435) <i class="calibre2">Conlationes</i> eseri yoluyla Julianus Pomerius’un monastik hayır işleri geleneğini -ve yukarıda sözü geçen diyakonluğu- örnek alarak bu geleneği Lerins Manastırı (410) ve Marsilya’da Aziz Victor Manastırı (415) yoluyla yayar. Manastırların barındırma ve hayır işlerinin şekil ve yöntemleri, aşağı yukarı aynı dönemde, 500 ile 529 arasında <i class="calibre2">Regula Magistri</i> ile Norcialı Benedictus’un (y. 480-y. 560) <i class="calibre2">Regula</i> [Kural] adlı eseriyle düzenlenir. Aziz Benedictus’un <i class="calibre2">Regula</i> eserinde, <i class="calibre2">Regula Magistri’de</i> başıboş ve avare dolaşanlar konusunda gösterilen güvensizliğin aşıldığı görülür ve İsa’yı temsil ettikleri için yoksullarla hacıların, barındırılmasına özen gösterilmesi gerektiği söylenir. Aniane Manastır’ından Benedictus (y. 750-821) 816 yılına doğru daha önceki kuralları temel alarak yoksulların barındırılması konusunu daha da geliştirir ve barınma veya yardım isteyenleri ilk kabul eden kişi olan kapıcının üzerinde durur. X. yüzyıldaki monastik yenilenmenin ana merkezi olan Cluny Manastırı’nın kuruluş belgesinde (909) yoksullara, yabancılara ve hacılara yer verilmesi ve her türlü hayır işlerine dahil edilmeleri gerektiği söylenir.</p>

  <p class="block_9">Gönüllü olarak İsa’nın yoksulları arasında olan keşişler, gönüllü olarak yoksul olmayanlara ne mümkünse verir, onları neşeleriyle ve cömertlikleriyle teselli eder, ayaklarını yıkar <i class="calibre2">(mandatum),</i> onlara barınma imkânı sunarlar. Ağırlama litürjisi, gerçek veya sözde bolluk dünyası ile yoksulluk dünyası arasında gerçek anlamda bir sınır teşkil eden manastırın kapısında başlar. Yoksullar, <i class="calibre2">refectio pauperum</i> [karınlarını doyurmak] için veya Cluny’de âdetten olduğu üzere, en az bir gün ve bir gece <i class="calibre2">hospitale pauperum’</i>da kalmak için bu eşiği sık sık geçerler. Bu eşiği keşiş ile yardımcıları da geçerdi; bir örnek vermek gerekirse, yine Cluny’de manastır etrafında toplanan hasta yoksullar haftada bir ziyaret edilirdi.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Kentlerin Çöküşü,</i> s. 257; Curtis <i class="calibre2">Ekonomisi ve Kırsal Derebeylikler,</i> s. 262; <i class="calibre2">Aristokrasiler,</i> s. 300; <i class="calibre2">Roma-Barbar Krallıklarında Savaş ve Toplum,</i> s. 309; <i class="calibre2">Dine Adanma,</i> s. 313; <i class="calibre2">Gündelik Yaşam,</i> s. 322</p>

  <p class="block_57" id="calibre_pb_61"> </p>
</body>
</html>
