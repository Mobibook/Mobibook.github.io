<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942866">Roma-Barbar Krallıklarında Savaş ve Toplum</p>

  <p class="block_6">Francesco Storti</p>

  <p class="block_19"> </p>

  <p class="block_19"> </p>

  <p class="block_31">V ve VI. yüzyıllardaki istilalar ile Barbarların savaş kültürü, Latin kültürünün geliştirdiği modeller üzerinde etkili olur ve tüm özgür erkekler tarafından uygulanan askeri faaliyetler, toplumsal yapıya yayılır. Bu arada, Galya’ya yerleşmiş olan Frank savaşçı aristokrasisi de atalarından kalma askeri destek şekillerini vasal sistemine uyarlayarak yüzyıllar boyunca sürecek at sırtında mücadele dönemini başlatırlar.</p>

  <p class="block_46"> </p>

  <p class="block_46"> </p>

  <p class="block_30">Savaşan bir Toplum</p>

  <p class="block_9">Ortaçağ başlarında Avrupa’da savaş, köklü bir değişime uğrar. Şekil, içerik, teknik ve gerekçe alanındaki bu değişim, Latin-Germen karşılaşmasından kaynaklanan genel sosyokültürel değişimin sonucudur. Latin ve Barbar halklarının, günümüzde bile tam olarak analiz edilmesi zor olan bir ödünç alma diyalektiği yoluyla ortaçağ toplumunun oluşumuna götürecek olan “diyalogu” başlattıkları yer zaten savaş alanıdır. Kesin olan bir şey varsa o da özellikle “sosyolojik” alandan neşet eden faktörlerden dolayı Barbarların, savaş kültüre ve buna bağlı maddi ve ruhsal evrene son derece önemli bir katkıda bulunduklarıdır. Latin dünyasında savaş, toplum için bir araçken ve devletin hukuki statüsünü akılcı şekilde ifade etmek için gerekli araçlardan birini oluştururken; Germenlerde toplumun kendi savaş ihtiyaçlarına göre şekillendirildiğine dikkat edilmelidir. Sadece, Hıristiyanlık döneminin ilk yüzyıllarındaki yarı-göçebe ve pagan Barbar halkları değil; V ila VI. yüzyıllar arasında Avrupa’ya yerleşen ve Hıristiyanlığı kabul etmiş uluslar açısından bile savaş faaliyetleri toplumsal yapıları şekillendirmeye eğilimlidir. Komuta alanında özel yetenek gösteren kişilere <i class="calibre2">(duces, reges)</i> güç atfeder ve savaşçılar ile askeri liderler arasındaki güvene bağlı dayanışma şekilleri <i class="calibre2">(comitatus, trustis)</i> yoluyla o gücü pekiştirir. Bu faaliyet hem aile ortamına nüfuz eder -çünkü baba, oğullarına savaş eğitimi verir ve geniş akraba grupları (klanlar) tamamıyla askeri bir yapı benimser- hem de özgür erkeklerin savaşçılarla özdeşleşmesinden ileri gelen, kişilere ait hukuki statü belirlenir ve isim seçimindeki özgünlüğe yansır: “Richard (Rikhard: güçlü-cesur); Herman (Heri-man: savaş adamı); Rutger (Hort-gar: şanlı mızrak); William (Wile-helm: irade-miğfer); Gerard (Ger-hard: mızrak-güçlü) [...] Gertrude (Gaire-trudis: güvenlik-mızrak); Matilde (Macht-hildis: savaş için güçlü)” (P. Contamine, <i class="calibre2">Ortaçağda Savaş,</i> 1986).</p>

  <p class="block_39">Savaşçılardan oluşan bir halk</p>

  <p class="block_9">İnsan yerleşimleri açısından seyrek olan bölgelerde, yüzyıllar boyunca olgunlaşan bu kavim kültüründen hem Barbarların savaş konusundaki özel eğilimi, hem de <i class="calibre2">wot</i> terimiyle (ve Got dilinde içine ruh girmiş anlamına gelen <i class="calibre2">woths</i> kelimesiyle) özetlenen saldırganlıkları kaynaklanır; yine bu kökten türemiş olan <i class="calibre2">Wothan</i> da, savaşçının <sub class="calibre14">k</sub>endi gücünü artırmak için savaş sırasında ulaştığı bir tür katarsis halidir. Bu durum, Barbarların Latin halklarına göre daha az sayıda olmasına rağmen sahip oldukları avantajı anlamaya yardımcı olur: İstilalar sırasında devasa bir bölgeye dağılmış bulunan (sınır bölgelerinde kilometreye ortalama 150/200 asker) 500 bin kadar imparatorluk askeri, çok yaşlılar dışında 15 yaş üstü tüm erkeklerin silah altına alınmasıyla sayıları 20 ila 30 bine ulaşan Germen savaşçılarıyla sınırlı hareket alanlarında karşılaşmak zorunda kalır.</p>

  <p class="block_46"> </p>

  <p class="block_46"> </p>

  <p class="block_30">Roma-Barbar Krallıklarında Savaş Organizasyonu</p>

  <p class="block_9">Germen halklarının Avrupa’ya yerleşmesi, Constantinus’un reformlarıyla gerçekleştirilmiş olan büyük çaplı değişime ve Barbar unsurların askeri kadrolara giderek daha büyük oranda dahil edilmesine rağmen temelde aynı kalmış olan Roma askeri yapısına son verir. Köklü bir değişim söz konusudur: Geç antik dönemde sınır bölgelerine <i class="calibre2">(limitanei)</i> veya kentlere <i class="calibre2">(comitatenses)</i> yerleştirilmiş olan profesyonel asker sınıfı tarafından yürütülen savaşlar toplumsal yapının dokusuyla kaynaşır. Savaşı artık aileleriyle beraber imparatorluk topraklarına yerleşmiş olan Barbar savaşçılar -çiftçi-savaşçılar, küçük arazi sahipleri ve büyük mülkiyetler konusunda senato sınıfından asillerin yerini alan veya onlara paralel olarak var olan ve fetih girişimlerinin başını çeken liderler- yürütür.</p>

  <p class="block_39">Barbarlar ile egemen halk arasında kaynaşma</p>

  <p class="block_9">Ortak Hıristiyan inancına bağlı olarak, Barbarlar ile fethedilen halklar arasında farklı zamanlarda ve şekillerde gerçekleşen kaynaşmadan dolayı, V. yüzyılın ilk yıllarında sadece Germenlere özgü silah kullanımı zamanla diğer halklar arasında da yayılır ve toplumun tamamına kök salar. Bu şartlar altında, Roma ordusunun karmaşık <span class="text_17">lojistik</span>-idari sistemleri ortadan kalkar ve her ne kadar Vizigotların yönetimindeki İspanya’da yiyecek dağıtımından sorumlu olan <i class="calibre2">annonarii</i> subaylarına rastlanırsa da, başka yerlerde askeri yapı neredeyse tamamıyla yok olmuştur; onun yerini alan Barbar <i class="calibre2">bannum</i> veya “silah altına alma” sisteminde, kralın temsilcileri olan <i class="calibre2">compulsores</i> ülkeyi baştan başa gezerler ve tüm özgür erkekler bu çağrıya uymak zorundadır.</p>

  <p class="block_39">Yeni bir ordu türü</p>

  <p class="block_9">Roma-Barbar krallıklarında, Roma ordusunun başlıca ayırt edici özelliği olan mükemmel silah tektipliğinden de iz kalmaz. Her bir savaşçı topraklarını ardında bırakarak, yanına oğullarını ve varsa adamlarını (Franklarda <i class="calibre2">antrustioni;</i> İspanya Vizigotlarında <i class="calibre2">gardingi;</i> İngiliz krallıklarında yaşayan Saksonlarda <i class="calibre2">gesiths,</i> vs) alarak, kaynakları ile statüsünün izin verdiği silahlarla savaş alanına gider.</p>

  <p class="block_9">Yaygın olarak kullanılan geleneksel Germen silahları arasında, gençlerin savaşa kabul edildiği anda elde ettiği kalkan, birbirine örülü metal halkalardan oluşan kolsuz bir tunik şeklindeki zırh, atalarının zamanından beri hem elde tutulan hem de fırlatmak için kullanılan bir tür balta olan <i class="calibre2">francisca,</i> demirden bir mızrak olan <i class="calibre2">ango,</i> tek tarafı keskin öldürücü bir kılıç olan <i class="calibre2">sax</i> veya <i class="calibre2">scramasax</i> ve vazgeçilmez yay vardır.</p>

  <p class="block_9">İki tarafı keskin, simetrik kılıçlar ender olarak görülür: Üstün kaliteye sahip bu silahlar daha zengin ve gelişmiş zırhla, miğferler ve atlarla beraber üst sınıfların askeri donanımını diğerlerinden ayırt eden başlıca özellikler arasındadır.</p>

  <p class="block_46"> </p>

  <p class="block_46"> </p>

  <p class="block_30">Savaş Şekilleri ve Vasal Devrimi</p>

  <p class="block_39">Stratejiler</p>

  <p class="block_9">Toplumsal yapı ve sahip olunan silah türü, savaşçının hiyerarşi içindeki yerini belirler. Ancak erken ortaçağdaki ordular söz konusu olunca, hiyerarşilerden veya komuta rollerinden çok, savaş ortamında takdir edilen kişilerin, savaşçıların üzerindeki çekim gücünden söz etmek gerekir. Askeri stratejiler, genelde son derece basit olup liderler sadece savaşçıların bir arada durmasını ve onlara örnek olması amacıyla onları teşvik etmeyi amaçlar: Geleneksel üçgen şeklinde dizilmiş savaşçılar düşman saflarını yarmak amacıyla hızla saldırıya geçer ve çarpışma kısa sürede sayısız bireysel mücadele şeklinde gerçekleşir. Ancak erken ortaçağın, taktik veya strateji konusunda tamamıyla yetersiz bir dönem olduğunu düşünmek yanlış olacaktır. Örneğin her ne kadar antikçağdan kalma kuşatma sanatının <i class="calibre2">(poliorketikona)</i> en incelikli yönleri Barbar krallıklarının savaşçıları tarafından bilinmiyorsa da, en azından VI. yüzyıldan itibaren kaynaklarda hem düşman saflarını yarma amaçlı, hem de fırlatılacak silah şeklinde <i class="calibre2">(arietes,</i> yani koçbaşı, <i class="calibre2">belli machinae</i> veya savaş makinesi) kuşatmayla ilgili aletlerin varlığına rastlanır.</p>

  <p class="block_9">Ancak bu çağı geçmiş dönemlerle karşılaştırmak çok da yerinde olmayabilir; toplumsal açıdan büyük bir değişim dönemi olan erken ortaçağ, savaşma tarzı açısından da öyledir. Yukarıda sözü edildiği gibi, savaş faaliyetleri toplumsal yapının içine yayıldığından, askeri alandaki en tutarlı değişimler bu yayılmanın dinamiklerinde yer alır. Frank Krallığı, bu açıdan çok önemli bir rol oynar.</p>

  <p class="block_39">Frank Krallığı</p>

  <p class="block_9">İspanya’daki Vizigot Krallığı’nın veya Italya’daki Ostrogot Krallığı’nı gelişme dönemlerinin orta yerinde altüst eden dramatik olaylara maruz kalmayan Frank Krallığı VII ila VIII. yüzyıllar arasında toplumsal-kurumsal açıdan, dolayısıyla da askeri açıdan gerçek bir deney laboratuvarmı andırır. Askeri gücün özel olarak düzenlenmesi ile arazi mülkiyetlerinin idaresi arasında gelişen ve ileride değişmez ve sağlam savaşçı aristokrasilerinin ortaya çıkmasına ve buna bağlı olarak vasal sistemin gelişmesine neden olacak karmaşık diyalektik, Galya bölgesine yerleşmiş ve yerel asillerle vaktinden önce kaynaşmış Germen savaşçı çekirdekleri arasında gerçekleşir. İlişki modellerinin potansiyelini kullanma ve uygulamasını yayma konusunda yetenekli olan Pépin/Karolenj hanedanı bu süreçte başrol oynar ve erken ortaçağ Avrupa’sında en büyük askeri yeniliği oluşturan savaşçı destek birlikleri (vasal birlikleri) bu şekilde ortaya çıkar. Büyük arazi <i class="calibre2">beneficium’</i>larının tahsis edilmesi, kalıcı ve de -en önemlisi- geçmişteki ordulara göre çok daha iyi silahlanmış askeri birliklerin bir araya getirilmesini sağlar. Kaliteli çelik silahları edinme ve son derece pahalı olan atların (bir savaş atı on öküz ediyordu) bakımını üstlenme imkânına kavuşan asker vasallar, VII. yüzyılda üzenginin icadıyla daha da etkin ve öldürücü hale gelecek olan at sırtında savaş dönemini başlatır.</p>

  <p class="block_39">Uzmanlaşma süreci</p>

  <p class="block_9">At sırtındaki birkaç bin savaşçı saldırısının, piyadelerden oluşan geleneksel Barbar orduları üzerinde yaratacağı etki bir yana, bu şartların hangi sonuçlara neden olduğunu anlamak için Şarlman’ın (742-814) imparatorluğun sınırları içinde ve dışında ve özellikle VIII. yüzyılın sonlarında Avarlara karşı yürüttüğü savaşların sonuçlarına bakmak yeterli olacaktır. Bu savaşlara, geleneksel savaşa çağrı yoluyla 15 bin kadar askerle en az 20 bin atlı askerin katıldığı tahmin edilmektedir. Bu hem asker modelinin hem de toplumsal bir modelin doğuş anıdır. Her ne kadar at binen savaşçı vasallar henüz XII. yüzyıl şövalyeleriyle karşılaştırılamazsa da, askeri kariyerin uzmanlık ve asalet kazanma ve Avrupa’da toplumsal ve kurumsal yapının yeniden şekillenme sürecinde çok önemli bir rol oynayacak <i class="calibre2">bellator</i>un [savaşçı] toplumun geri kalan kısmından ayrı tutulduğu bir döneme doğru yol alınmaktadır.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Barbar Göçleri ve Bati Roma İmparatorluğu’nun Sonu, s</i>. 64; <i class="calibre2">Roma-Barbar Krallıkları,</i> s. 85; <i class="calibre2">Barbar Krallıkları, İmparatorlukları ve Prenslikleri,</i> s. 90</p>

  <p class="block_57" id="calibre_pb_62"> </p>
</body>
</html>
