<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_56" id="id_Toc404942850">Monastisizm</p>

  <p class="block_6">Anna Benvenuti</p>

  <p class="block_19"> </p>

  <p class="block_19"> </p>

  <p class="block_31">Yunan felsefi geleneğinden Hint, Suriye ve geç dönem Yahudi çileci âdetlerine kadar birçok uygarlıkta monastisizmin izine rastlanır ve bunların Hıristiyanlığın gelişiminde önemli rol oynadığına şüphe yoktur. IV. yüzyıldan itibaren çileciliğin ilk kural derlemeleri ve disiplin örnekleri görülmeye başlanır ve bu süreç, zaman içinde VI. yüzyılda monastik idealin tercihine kadar götürür ve çok çeşitlilik gösteren monastik geleneklerin IX. yüzyılda Benedikten geleneğinin hukuki-biçimsel kuralları çerçevesinde türdeşleşmesiyle tamamlanır.</p>

  <p class="block_46"> </p>

  <p class="block_46"> </p>

  <p class="block_30">Klasik Dünyada ve Paieo-Hıristiyanlık Döneminde Çileci Gelenek</p>

  <p class="block_39">Monastisizm ve çilecilik</p>

  <p class="block_9">Bireylerin kendilerini Tanrı’yı aramaya adayabilmek için dünyadan uzaklaşmak ve mal-mülkten aileye kadar dünyevi değerlerden tamamıyla vazgeçmek anlamına gelen monastisizm, birçok uygarlıkta bulunur. Yunan felsefi geleneğinde -örneğin Pythagorasçı akımlarda veya Stoacı ve Kinik ekollerde- basit bir yaşam ve cinsel perhiz yoluyla içsel huzur arayışı şeklinde çileciliğin izlerine rastlanır. Pers kültürü de Budizmden ilham alarak ve geç dönem Yahudilik üzerinde gösterdiği etkilerle ileride gelişecek olan Suriye monastisizmine Mezopotamya’ya özgü özellikler katmıştır: Hintli çıplak filozofların -pagan ve Hıristiyan yazarların dikkatini çekecek olan çıplak Brahma rahiplerinin- çileci âdetleri de bu kültürel eritme potasına yabancı kalmamıştır. Çölde dolanmanın Yahudi tektanrıcılığının oluşumundaki öneminde görüldüğü üzere, Eski Ahit’ten devralınan, kehanete dayalı çileci gelenek de Hıristiyan monastisizminin gelişiminde büyük rol oynamıştır. Flavius Iosephus (37/38-100’den sonra) ve Plinius’un (60/61-y. 114) anlattıkları ile Kumran cemaatinin <i class="calibre2">Disiplin Elkitabı’</i>ndan geriye kalan parçalar, Hıristiyanlık monastisizmi ile Essenlerin deneyimi arasında katı çileci yaşam tarzı, cinsel perhiz, yoksulluk çağrışımı ve İlahi Yasalar üzerinde tefekkür gibi sayısız benzerliğe işaret eder.</p>

  <p class="block_39">Çilecilik ve sapkınlıklar</p>

  <p class="block_9">İçinden doğduğu Yahudi dünyasının âdet ve tavırlarını ve Helenistik dili miras almış Hıristiyan dünyasında var olan -ama İncil’deki anlatımda İsa’nın davranışlarında sergilenmeyen- çileciliğin erken dönem Yahudi-Hıristiyan cemaatinin dini tavrına dayanmadığı görülür, ama bu cemaat de, karizmatik-ruhani özellikleri güçlü olan liderler tarafından kararlaştırılmış yasaklar ve belli ritüellerle dolu, katı bir yaşam tarzına uyar. Paulus’un sonradan yaratacağı etki de bu yapılanmaya onay vermekle birlikte -bekâret açısından bile- dünyevi ve geçici değerleri genel olarak hor görecek kadar ileri gitmez. Zaten İsa’nın Mesih olarak anlamının kabulü Yahudi <i class="calibre2">Vahiy</i> geleneğinin çileci değerini azaltır. Öte yandan I. yüzyılın ikinci yarısından itibaren Yahudi kökenli eskatolojik tavırların yeniden ortaya çıktığı görülür ve çilecilik ve onun biçimsel uygulamalarına eğilim de buna dahildir. Bu süreçte, Hıristiyan düşünüşü, ruhani bilgiler ve Enkratizm<sup class="calibre10"><sup class="noteref" id="back_note_14"><a class="calibre9" href="../Text/index_split_188.html#note_14" title="14">14</a></sup></sup> yoluyla yozlaşma sürecine girer ve bu süreci son derece sapkın bir polimorfizm<sup class="calibre10"><sup class="noteref" id="back_note_15"><a class="calibre9" href="../Text/index_split_189.html#note_15" title="15">15</a></sup></sup> dönemi izler. Her ne kadar gnostik yorumlardan kaynaklanan düalizmin çeşitli biçimleri, bekâreti savunan Montanosçuluk ve çileci aristokrat seçilmişleriyle Maniheizm eski Pers düalizminin güncelleşmiş halleriyse de, ruhani hayatın dünyevi ve bedensel yaşama göre kurtuluş açısından üstünlüğünü destekleyen sayısız kavramı Hıristiyan vizyonunda kaynaştırırlar.</p>

  <p class="block_46"> </p>

  <p class="block_46"> </p>

  <p class="block_30">Anakorez</p>

  <p class="block_39">Anakoret keşişlerinin başarısı</p>

  <p class="block_9">İmparatorluğun II ile III. yüzyıllar arasındaki durgunluk dönemi sırasında halkın genel anlamda yoksullaşması, bazı eyaletlerin milliyetçi temelli hoşnutsuzluğuyla birleşince, değerleri ruhani tercihlerin değer kazanmasıyla uyuşan bir toplumsal protestonun (anakorez) ortaya çıkması için uygun şartlar oluşmuş olur. <i class="calibre2">“Monachos”</i> teriminin IV. yüzyılın başında Yunan ve Kıpti dünyasında “yalnız” veya “bekâr” kelimeleriyle eşanlamlı hale gelmesi, çileci davranışın disiplini için kurallar içeren ilk derlemelerde de geleneğin kanunlaştırılarak yerleşik bir hale geldiğine işaret eder. IV ila V yüzyıl arası Kuzey Mısır çölleri ve özellikle Nitria Çölü, Aziz Antonius’un (y. 250-y. 256), Aziz Athanasius’nun (295-y. 373) yazıları yoluyla yayılan inziva modelini örnek alan cemaatlerin yaygınlığına tanık olur. Melania, Rufinus, Hieronymus, Johannes Cassianus gibi üst kültür düzeylerine ait Romalılar hac için buraya giderken, Evagrius ve Palladius gibi Kapadokya ruhaniliğinin “Babaları’nın bazıları da bu cemaatlere katılmaktan çekinmezler. Zaten, <i class="calibre2">Apophthegmata Patrum’ua</i> sonraki nesiller arasında göreceği rağbetten de anlaşılacağı üzere, ilk keşişlerin ve anakoretlerin<sup class="calibre10"><sup class="noteref" id="back_note_16"><a class="calibre9" href="../Text/index_split_190.html#note_16" title="16">16</a></sup></sup> çileci girişimlerinin abartılmış kahramanlığını aktararak örnek alınmaları için sağlam bir edebi temel oluşturanlar da bu çok özel ziyaretçiler olacaktır.</p>

  <p class="block_46"> </p>

  <p class="block_19"> </p>

  <p class="block_30">Senobitizm</p>

  <p class="block_39">Stylitler ve dendritler</p>

  <p class="block_9">Her ne kadar kısa süreli olduysa da, Mısır’daki anakorez olgusu bu edebi başarı sayesinde monastik idealin senobitik modelinin kabul edilmesinden sonra yapılacak tanımlanmasında önemli rol oynayacaktı. Aziz Pacomius (y. 292-346) tarafından Thebes bölgesinde teşvik edilen ve sonradan Mısır’ın kuzeyine (İskenderiye, Scete, Fayum, Memphis, Oxyrhynchus, Hermopolis, Antinopolis, Lykopolis, vs) yayılacak olan Senobitizm, ilk başlarından itibaren farklı bölgesel bağlamlarda farklı şekiller alır. Ancak bu farkların ötesinde, Senobitizmin başlıca özelliği, bireyselliğe ve -Suriyeli monastik azizlerin yaşam öyküleri alanında yürütülecek bir araştırmayla anlaşılacağı üzere- sütunların tepesinde oturan stylitlerle [münzevilere] ağaç dalları arasında yaşayan dendritler örneğinde görüldüğü gibi, egzantriklik sınırında değilse de en azından aşın uçlardaki çilecilik şekillerine önem verilmesidir. İmparatorluk 383 yılından itibaren yasalar yoluyla çileci yaşam tarzının polimorfizmini ve kuralsızlıklarını azaltmaya ve sınırlamaya yönelik önlemler alır; bu şekilde, gelecekte -özellikle İskenderiyeli Cyril’i (y. 380-444) destekleyen keşişlerin ciddi şiddet olaylarında yer aldığı Efes’ten (431) sonra- konsillerin üstleneceği disiplin işlevi de öngörmüş olur. Kapadokyalı Aziz Basileios’un (y. 330-379) senobitik önerisi bu “köktenci” aşırı akımlarla dengeli bir uzlaşma imkânı sunar ve Doğulu çileciliğin düzensiz şekillerini cemaat deneyimlerine doğru yönlendirmeye katkıda bulunur.’ Bu ılımlı evrim büyük rağbet görür ve toplumun örgütlenmesinde de çok etkili olarak monastisizmne kültürel itibar kazandırır. Sadece çöllerdeki ve dağlardaki yalnızlıkla sınırlı olmayan Senobitizm, Ortadoğu’da kentsel dünyanın dış bölgelerinde de gelişir. Örneğin Konstantinopolis’in monastik toplumu IV. yüzyılda itibaren olağanüstü bir değişimden geçer: başkentin halk sınıfından oldukları için hazine tarafından geçimi sağlanan keşişler, litürjik ayinler ve hastanelerde yardım görevleri gibi resmi işlevleri giderek daha çok üstlenirler ve imparatorluğun din politikalarının önemli bir unsuru haline gelirler.</p>

  <p class="block_39">Kutsal Topraklar’daki monastik cemaat</p>

  <p class="block_9">Kudüs’te ortaya çıkan sayısız monastik cemaat, Hıristiyan <i class="calibre2">loca sacra,</i> yani kutsal mekânlarının Constantinus tarafından tanınması sonucu Filistin’in diğer bölgelerine de yayılır ve hacılara konaklama ve yardım sunan küçük <i class="calibre2">lavra,</i> yani Yahuda çölüne özgü monastik yapılar oluşturur. Bunların arasında anakoretizm idealleri ile cemaat idealleri arasında bir uzlaşma örneği sunan Faran cemaati V. yüzyılda büyük ün salarken, IV. yüzyıldan beri keşişliği ve yalnızlığı seçenleri çeken Sinai’nin dağlık çölleri gibi başka yerlerde de, imparatorluğun desteğiyle ve hayırseverliğiyle ayakta duran önemli cemaat yapıları (örneğin melkit Azize Caterina Manastırı) ortaya çıkar.</p>

  <p class="block_9">Yeni ve Eski Ahit’in anıları üzerine “inşa” edilen Kutsal Topraklar’ın başlıca mekânlarında kök salan keşişliğe paralel şekilde edebiyat yoluyla giderek yayılan muazzam sayıda azizin yaşam öyküsü Hıristiyan çilecilik modelini geliştirerek ara ve geç ortaçağda çok rağbet görecek bir anlatım tipolojisinin temelini atar. Palladius’un <i class="calibre2">Historia Lausiaca,</i> Efesli Ioannes’in (?-586) <i class="calibre2">Vite dei santi orientali [Doğulu Azizlerin hayatları],</i> Ioannes Moschos’un <i class="calibre2">Pratum spiritudle</i> eserleriyle, bunların temelinde hazırlanan, Johannes Climacus’un (579’dan önce-649’dan sonra) <i class="calibre2">Scala Paradisi</i> eseri gibi monastik anlayışın “klasikleri” VI. yüzyıl sonlarına, yani bu döneme aittir.</p>

  <p class="block_46"> </p>

  <p class="block_46"> </p>

  <p class="block_30">Bizans Monastisizmi</p>

  <p class="block_9">Ermenistan ve Gürcistan’daki Hıristiyan diasporası, Kafkasya’nın Bizans İmparatorluğu’nun doğu sınırlarına yakın dağlık bölgelerinde de, yabani yönü Kapadokya’dan gelen senobitik etkileriyle yumuşayacak olan, kendine özgü bir monastisizm türünün gelişimine neden olur. Pers İmparatorluğuna dahil topraklarda olduğu gibi, bu bölgede de keşişlik sürecinin gelişimi genelde siyasi muhalefetle bir arada gerçekleşir ve bazen yerel iktidarların şiddetli tepkilerine yol açar. Bu husumet dolu tablo, Arap istilasının sonrasında yumuşamak zorunda kalır. Her ne kadar Arap istilası Hıristiyan cemaatler ve azınlıklar üzerindeki mali baskının artmasına neden olsa da, bir yandan da, farklı aidiyetlere (Monofizit, Maronit, Melkit) rağmen kimlik duygularını da güçlendirir: Bu din merkezlerinin etrafında toplanan halk en büyük kültürel saygınlığa sahip keşişlerin arasından piskoposlarını seçerek kendi kültürel geleneklerini yaratırlar.</p>

  <p class="block_39">Muhalif keşişler</p>

  <p class="block_9">Öte yandan VII. yüzyıl ve VIII. yüzyılın başları, Bizans topraklarında ikonoklazm krizinin ön belirtilerinin sonucu olarak Suriye ve Ermenistan bölgesinde oluşan süreksizliğin başlangıcını temsil eder. İhtilaf dolu bu uzun sürenin manastırların hem ekonomik hayatı (devlet genelde ordunun finansmanı için manastırların mülklerine el koyar) hem de resmi görünürlükleri açısından önemli sonuçları olur; özellikle 754-764 yılları arasında gerçekleşen ciddi zulüm dönemi manastırların sayısında ciddi bir düşüşe yol açacağı gibi, belgesel özellik taşıyan mirasının da dağılmasına ve kaybolmasına yol açacaktır. İmparatorluk sınırları dışında yer alan ve bu dönemi atlatıp XI. yüzyılda yeniden gelişen manastırlar arasında Filistin’de, Şamlı Aziz Iohannes’in (645-y. 750) yaşadığı Mar Saba, Bizans yönetimi altındaki İtalya’da ve Küçük Asya’nın batı kesimlerindeki manastırlar vardır.</p>

  <p class="block_46"> </p>

  <p class="block_46"> </p>

  <p class="block_30">Kadınlar Arası Monastisizm</p>

  <p class="block_39">Ruhani mükemmellik olarak bakirelik</p>

  <p class="block_9">Her ne kadar ilk dönemlerin Hıristiyan cemaatleri toplumdan dışlanan kadınlarla -özellikle dullarla- dayanışma içerisinde olduysa da, kadınlar arasında çileciliği teşvik etmedikleri anlaşılmaktadır. Ancak bekârete verilen önem, ruhani mükemmellik açısından bu duruma giderek daha çok değer verildiğini gösterir. Kartacalı Ciprianus (y. 200-258) ile İskenderiyeli Athanasius ve doğuda Milanolu Ambrosius’un (y. 339-397) yanı sıra monastisizm ve metin yorumları konusundaki en önemli düşünceleri Paola (347-404) gibi dindar müritleriyle veya kızı Eustochium’la girdiği ruhani diyaloglardan kaynaklanan Hieronymus, Azize Macrina’nın kardeşi Nissa piskoposu Gregorius (y. 335-y. 395) ve Tanrı sevgisini kız kardeşi Scolastica’dan öğrenen Norcialı Benedictus da (y. 480-y. 560) bakireliği yüceltir. “Çöl Babaları’nın anakoretizmine uyan kadınlar da kısa süre içinde çileciliğin katı yalnızlık yolunu denerler: Palladius, <i class="calibre2">Storia lausiaca</i> eserinde bu kadınların ününden söz ederken, ilk senobitik denemelerin güçlendiği yerin -Justinianus’un kanunlaştırma sürecinin getirdiği sınırlamalara rağmen- giderek daha çok rağbet gören çift manastırlar olduğunu belirtir.</p>

  <p class="block_39">Erkek kıyafetli rahibeler<span class="tab">      </span></p>

  <p class="block_9">Ancak monastisizm dini deneyimin kadınlara özgü yönünün tek ifadesi değildir: Diyakon makamı, yaşamlarını dine adayan kadınların bu alandaki çalışmalarının “aktif yönlerini yansıtır ve burada monastisizm henüz tecrit içermeyen ruhani özellikler sergilemeye devam eder; nitekim rahibeler yaşamlarını, manastırların dışında da rahatça hareket ederek yetimhanelerde ve düşkünlerevlerinde hayır işlerine veya kızların eğitimine adarlar. Bu monastisizm türünün kentsel yönü belirgindir ve anakoretizm ile senobitizmin erkekleri arasında yaygın olan aşırı uçlardaki karakterlerden yoksundur, ama edebi eserler yoluyla, Eugenia, Euphrosyne, Marina, Pelagia ve Teodora gibi güçlü “erkeksi” özelliklere sahip, ancak çileci arayışlarını serbestçe yürütebilmek için -bize onları aktaran azizlerin yaşam öyküsü türünün kalıplarına da uygun olarak- erkek kıyafetleri giymek zorunda kalan bazı azizelerin örnekleri günümüze de ulaşmıştır.</p>

  <p class="block_46"> </p>

  <p class="block_46"> </p>

  <p class="block_30">Batıda Monastisizm</p>

  <p class="block_39">İtalya’da çilecilik: Kentsel senobitler ve adalı anakoretler</p>

  <p class="block_9">Roma dünyasının batı tarafında ise monastik dönem öncesi girişimler, doğuda da olduğu üzere, İncil’e tam bir bağlılık arzusundan kaynaklanır. Bedensel arzuların katı bir şekilde bastırılmasına ve dünyevi değerlerin yadsınmasına dayanan çileci tercih, hem bireysel hem de cemaat düzeyinde, Tanrı’nın şehirlerin dışında ve kırsal bölgelerde aranışı olarak ifade edilir, ama kendi ailelerinin yanında yaşamaya devam eden çilecilere de rastlanır. IV. yüzyıldan itibaren cinsel perhiz, oruç ve dua ile kutsal kitapları incelemekten ibaret olan bu yaşam tarzı için, Yunancadan Latinceye geçmiş olan <i class="calibre2">monachus</i> terimi kullanılır. Doğuda olduğu üzere, Batıda da monastisizm bölgeden bölgeye büyük farklılık gösterir: İtalya’da, bu ruhani statüyü benimseyen önemli kişilerin tanıklıkları sayesinde öğrendiğimiz bilgilere göre bu olgu daha çok kentlerde görülür: örneğin Aziz Hieronymus, 382 ile 384 yıllarında, Roma’daki tanıdıkları arasında ve özellikle müritleri olan kadınların ait olduğu senato aristokrasisi ortamında “aile içi” bir çilecilik “moda”sı oluştuğunu anlatır.</p>

  <p class="block_9">Bu kentsel senobitik tavır İtalya’nın birçok yerinde görülür: Aziz Ambrosius’un 354 yılında yazdığı bir mektuptan anladığımız kadarıyla, Eusebius (?-371) başkent Roma’da tanık olduğu monastisizm öncesi deneyimi Vercelli piskoposluk bölgesindeki ruhban sınıfına uygular; Tours piskoposu Martin (y. 315-397) Milano’da bir hücrede kentsel yalnızlığı dener; Rufinus, Aquileia’da IV yüzyılda ortaya çıkmış bir erkek manastırını bize aktarır; Paulinus (tah 353-431) ise Nola’da Campania aristokrasisi arasında monastik geleneği yayar. Senobitizmin kentsel bölgelere yayılmasına paralel olarak, inziva temelli anakoretizm de Kuzey Tiren Denizi’nin adalarındaki “çöller”de ortaya çıkar: Tours piskoposu Martin’in Gallinara’da gerçekleştirdiği anakoretik deneyim, daha sonra Marmoutier Zehra’sında tekrar edilir; kuzeyde Germen istilalarından kaçan Galya-Roma aristokrasisinin bazı üyeleri de V yüzyılda Lerins’e sığınır. Priscillianus’un savunduğu çilecilik türünün kendini hissettirdiği iber bölgesinin sahne olduğu ve heterodoksluk sınırına dayanan anakoretik hareketlere karşı, Saragozza Konsili (380) ile Toledo Konsili (400) toplanır. Kuzey Afrika’da yayılan ve Ciprianus’un eleştirdiği Agapete hareketi de Ortodoksluk sınırında yer alır. Bu sırada, Kilise Babalarının eleştirilerine bakılırsa, Akdeniz çileciliğinin huzursuzluğu içerisinde de Donatist tartışmalardan beslenen çeşitli sapkınlıklar birbirine karışır. Aziz Augustinus’un önerdiği dengeli monastisizm ise bu çok çeşitlilik gösteren sistem üzerinde galip gelecek ve ruhban sınıfının yaşam tarzı örneği olarak ortaçağın tamamı boyunca büyük rağbet görecektir.</p>

  <p class="block_46"> </p>

  <p class="block_46"> </p>

  <p class="block_67">Erken Ortaçağ</p>

  <p class="block_39">Kademeli düzenlemeler</p>

  <p class="block_9">Batıda giderek yayılan ve piskoposluk kontrolü ile sinodlarla konsillerin dikkatine maruz kalmaya başlayan monastisizm akımı, VI ile VII. yüzyıllar arasında sayısız çileci yaşam tarzı şekli için -kesin ve tek bir normatif statü olmasa bile- yenilikçi düzenlemelerin oluşturulmasına yol, açar: Aziz Benedictus’un, Babalar’ın modeli ile kişisel deneyimlerinin kaynaşmasının ürünü olan <i class="calibre2">Regula [Kural]</i> adlı eseri bile olası seçeneklerden sadece birisi olarak önerilir. Manastırlardaki başkeşişlerin bazen kendilerine göre çeşitli âdetlere <i class="calibre2">(regula mixta]</i> uygun şekilde davranmayı seçtiği görülür; bu da senobitizmin polimorfizmine ve farklı dini yaşam şekilleri arasındaki esnekliğe işaret eder. Nitekim Merovenj döneminde azizler de kolaylıkla anakoretik statüden piskoposluğa veya Senobitizmin Hıristiyanlığı yayma amaçlı gezginciliğine geçerler.</p>

  <p class="block_39">Gregorius Magnus’dan Canterbury piskoposu Augustinus’a ve Colomban’a</p>

  <p class="block_9">Gregorius Magnus (y. 540-604) monastik ideolojinin giderek yerleşmesine, dolayısıyla da keşişlerin kurumsal statüsünün kesinleşmesine önemli bir katkıda bulunur; Gregorius Magnus’un eserleri (özellikle ikinci kitabı Aziz Benedictus’un hayatına adanan <i class="calibre2">Diyaloglar</i> ile Eyüp’ü konu alan <i class="calibre2">Ahlak)</i> uzun süre boyunca geçerli olacak bir tefekkür modeli savunur. Buna paralel olarak teşvik ettiği misyonerlik sayesinde senobitizm İngiltere’de de yayılır ve Canterbury piskoposu Augustinus (?-604) ve 40 arkadaşı Benedictus’un kurallarını yayarak İrlanda dünyasında gelişen canlı monastisizmle iletişime geçerler. Bu uzak bölgede V. yüzyılda piskopos Palladius tarafından başlatılan, ama pek de başarılı olmayan, Aziz Patrick’in (y. 387-y. 461) misyonuyla tamamlanan Hıristiyanlığı yayma süreci, Aranlı Enda (?-y. 530) tarafından kurulan Killeany, Finnian (495-589) tarafından kurulan Clonard ve en önemlileri, Colomban’ın (y. 540-615) yetiştiği Bangor gibi önemli keşiş-misyoner merkezlerden oluşan bir ağ yaratır.</p>

  <p class="block_9">Bu merkezler, klanların örgütlenmesi üzerine kurulu, ama Roma idari örgütlenmesinden etkilenmemiş toplumsal bir sistem yoluyla başka yerlerde piskoposluk yapısı tarafından uygulanan rolü yerine getirir ve manastır makamı, eğitim alanı dahil olmak üzere, yerel toplumlara yönelik piskoposluk yükümlülüklerini üstlenmiş olur. İrlanda monastisizminin bu ayrıntılara eklediği kendi ruhani geni <i class="calibre2">-xeniteia</i> veya İsa için gönüllü sürgün- güçlü bir gezgincilik ve misyonerlik eğiliminin ardında yatar. Bu özellik VI ile VII. yüzyıllar arasında Colomban’ın önce Merovenj yönetimindeki Galya’ya, sonra da İtalya’da Bobbio’ya yaptığı hac yolculuğunda vücut bulur; Bobbio’daki müritlerinin oluşturduğu cemaatler de bu İrlanda kültürünün ruhunu yaymaya devam ederler.</p>

  <p class="block_39">Sevillalı İsidorus ve İspanya monastisizmi</p>

  <p class="block_9">Sevillalı İsidorus’un (y. 560-636), Hieronymus ile Augustinus’un etkilerine aracılık eden Gregoryen doktrinin yeniden yorumlanması sayesinde VII. yüzyılda monastisizmle ilgili önemli bir sürece girer. Bu dönemle birlikte adı anılmaya başlanan Braga başpiskoposu Aziz Fructuosus’un (?-665) senobitik önerileri hem Doğu geleneğinin anakoretik modellerini, hem Braga piskoposu Martin’in (y. 510-580) deneyimini hem de İrlanda monastisizminin gezginci özelliklerini çağrıştırır. Monastisizmin İspanya’daki gelişimi daha çok İber Yarımadası’nın kuzeybatı kısmını ilgilendirir; yeni gelişen Germen aristokrasisinin (Galiçya’daki Sueb aristokrasisine benzer şekilde) teşvikiyle burada kurulan önemli çift manastırlar, yönetime bağlı oluşabilecek suistimal ihtimalini sınırlamak amacıyla başkeşiş ile cemaati arasında sözleşmeye bağlı bir yapı sergiler. Bu yapı XI. yüzyıla kadar İspanya’daki monastik yaşam tarzının özelliklerinden biri olacaktır.</p>

  <p class="block_39">İngiliz modeli</p>

  <p class="block_9">İngiltere’de, Canterbury’den yayılan Benedikten monastisizm şekli hem İrlanda misyonerliği yoluyla Hıristiyanlığı kabul etmiş bölgelerde “Roma” dini kültürünün yayılması üzerinde, hem de yerel kilise ağının morfolojisi üzerinde güçlü bir etkide bulunur, çünkü X ile XI. yüzyıllar arasında piskoposluk kiliselerinde ayin yürütenler, din meclisleri oluşturanlar ve başka yerlerde ruhban sınıfının üstlendiği görevleri yerine getirenler keşişlerdir. Kilisenin idari bölgelerinin keşişliğinde görülen farklılıklar piskoposluk morfolojisi üzerinde de etkili olur. İngiltere’de bu yapı Galya, İspanya ve İtalya’nın daha Latinleşmiş bölgelerinin baş özelliği olan Roma idari yapılarıyla (belediye bölgeleri gibi),üst üste gelmekten kurtulur. Keşişliğin Colomban veya Willibrord (658-739) gibi Hıristiyanlığı yayan temsilcileriyle Bonifacius (672/675-754) gibi misyonerlerin etkisiyle gelişmesi sonucunda, mükemmel yaşam önerilerinin çeşitliliği birbirinden çok farklı deneyimler içerir ve monastik morfolojinin temel özelliğini oluşturur.</p>

  <p class="block_46"> </p>

  <p class="block_46"> </p>

  <p class="block_30">X ve XI. Yüzyıllar Arası</p>

  <p class="block_39">Benedikten Kuralları</p>

  <p class="block_9">Manastırların yapılanması alanındaki ilk önemli sentez hareketlerinin oluşması için IX. yüzyıldaki Karolenj <i class="calibre2">renovatio,</i> yani yenilenme dönemini beklemek gereklidir. Çok çeşitlilik gösteren senobitik geleneğin bu dönemde tâbi tutulduğu türdeşleşme ve reform, resmi otoritenin Benedikten geleneğini benimsemesinden doğan dürtüde sentezlenir; bu gelenek ideal referans özelliğini sadece bu dönemden itibaren kaybederek, keşiş yaşamının tüm yönlerinin en ufak ayrıntısı için başvurulabilecek normatif bir kural derlemesinin hukuki-biçimsel özelliklerini üstlenir. Bu derleme Dindar Ludwig (778-840) döneminde Aniane Manastır’ından Benedictus (y. 750-821) tarafından yeniden tanımlanır ve hem 816’da ve 818-819’da Aquisgrana’da alınan sinod kararlarında hem de imparatorluk topraklarına dayatılan monastik hükümlerde kanunlaştırılır.</p>

  <p class="block_39">Manastırlar ve tarikatlar</p>

  <p class="block_9"><span>Büyük arazi sahipleri olan manastırlar, resmi kurumların krize girdiği bu dönemde giderek tanımlanan bölgesel iktidarların mantığında rol oynar. Birçok manastır, insan ruhunun sorumluluğunu üstlenirken ruhban sınıfının varlığını garantiler, bu arada sahip oldukları mülklerle tarımsal faaliyetleri, manastıra bağlı idari bölgelerin oluşturulması dahil olmak üzere yatırımların gelişimine izin verir. Başkeşişler tarafından yönetilen büyük manastırlar,</span> <span class="calibre2">Ordo</span> <span>veya</span> <span class="calibre2">Congregatio</span> <span>(tarikat) adı verilen -tarihyazımında daha ileride verilecek dini anlamlar dışında- birbirinden çok farklı ve tek bir tanım altında toplanamayacak hukuk ile örf ve âdet temelli ilişki ağlarının merkezinde bulunur. Aquitania dükü Dindar I. William (?-918) tarafından X. yüzyıl başlarında kurulan Cluny’de olduğu üzere, ana manastıra bağlı manastırların tamamını tanımlamak zordur, çünkü sisteme dahil olma talebinin ardında keyfe bağlı gerekçeler yatar (örneğin kıyafet reformu) ve oluşan bağlılık ilişkileri de geçici olabilir. Odilon (961/962-1049) veya Hugue (1024-1109) gibi yüzyıl sonu başkeşişleri, genelde kendilerine tâbi olan manastırlar üzerinde tam yetki sahibidir; Cluny’nin bu şekilde oluşmuş olan muazzam “monarşik” yapısı ancak XII. yüzyıl başlarında, Papa II. Callistus’un (y. 1050-1124,</span> <span class="text_"><img alt="Image" class="calibre4" src="../Images/image-2.jpg" /></span> <span>&gt; 1119) manastırlarda unvan birikimini engellemek için aldığı önlemler dahilinde küçültülür. Tarikat yapısının sağladığı güçlü merkeziyetçilik Cluny’ye, X. yüzyılda gelişmeye başlayan monastik ideallerin yemden ele alınmasında çok önemli bir rol üstlenme imkânı verir. Ancak Burgonya’daki bu büyük manastır bu idealleri teşvik eden tek yer değildir; XI. yüzyılda gerçekleşecek olan Kilise Reformu’nda önemli bir rol oynayacak monastik aydınlar Brogne, Gorze, Saint-Vanne de Verdun, Saint-Benigne de Dijon gibi merkezlerde de, tamamıyla bağımsız bir şekilde yetişirler. Aynı yıllarda Dunstan (924-988) ile çalışma arkadaşları İngiltere’de</span> <span class="calibre2">Regularis concordia [Kuralların Uyumu]</span> <span>üzerinde çalışıp aynı idealleri yerel keşişliğin farklı kurumsal durumlara uyarlarlarken, Almanya’da Hirsau Manastırı XI. yüzyılın monastisizm reformunun öncülerinden biri haline gelmeye hazırlanır.</span></p>

  <p class="block_46"> </p>

  <p class="block_46"> </p>

  <p class="block_30">Benedikten Keşişliğinde Reform</p>

  <p class="block_39">İnziva geleneğinin gelişimi</p>

  <p class="block_9">Benedikten kavramının yenilenmesinin bir örneği daha XI. yüzyılın başlarında İtalya’da, senobitizm öncesinde disipline edilmiş bir inziva geleneğinin canlanmasında görülür. Bu hareketin öncüsü olan Ravennalı Romualdus (y. 952-1027) Apenin Dağlarında, Casentino civarındaki ormanlarda Camaldoli akımını başlatır ve Petrus Damiani (1007-1072) gibi varislerine Gregoryen reform döneminde önemli yükümlülükler bırakır. Bundan kısa bir süre sonra Johannes Gualbertus (y. 995-1073) yine Toscana’nın sessiz ormanlarında Vallombrosa’da ilk müritlerini kabul eder. Yüzyılın sonunda Fransa’da da senobitik geleneğin içinde güçlü kriz unsurları belirgin hale gelir: yeni ortaya çıkan inziva tarikatları (örneğin Grandmont veya Chartreuse), İtalyanların (Camaldoli veya Vallombrosa) tersine Benedikten gelenekle bağlarını koparırlar. Bu dönemdeki bazı girişimlerin sonucunda ortaya çıkan Sistersiyan tarikatının güçlü senobitik çağrışımı Aziz Benedictus’un kurallarına harfiyen uyma şeklinde kendini gösterir. Sistersiyan tarikatı, seçimle tayin edilmeye başlanan başkeşiş makamının “monarşik” rolünün yerine din meclisinin otoritesini getirir, keşiş ile manastır arasındaki aidiyet bağı gücünü muhafaza eder. Tefekkür hayatına daha fazla talep olması, keşişlere ayrılan ruhani rollerin keşişler tarafından yerine getirilen pratik-organizasyon rollerinden ayrı tutulmasına neden olur ve böylece eskilerden beri var olan cemaat birliği parçalanır.</p>

  <p class="block_39">Sistersiyan tarikatinin doğuşu ve diğer monastik girişimler</p>

  <p class="block_9">Yeni monastik girişimlerin doğuşu, XI ve XII. yüzyılın ana özelliği olan genel demografik ve antropik büyüme sürecinin bir unsurunu oluşturur. Tarikat örgütlenmesi bazen hastane işlevi de gören (örneğin La Chaise-Dieu ve Tiron) çok büyük manastır ağların oluşumuna izin verir ve eski manastır merkezlerinin de reformu veya yeni kuralların benimsenmesini sağlar. Robert d’Arbrissel’in (y. 1047-1117) kurduğu ve her iki cinsiyete açık olan, ama bir başrahibe tarafından yönetilen Fontevraud Manastırı gibi sayısız çift manastır açılır. Monastik ideallerin manastırda yaşamayan ruhban sınıfının içinde de yayılması -iki dini dünya arasında giderek artan ayrımın ötesinde- dini cemaatler arasında da tarikat gelişimini teşvik eder; genelde önemli kutsal merkezlerden sorumlu olan bu cemaatler (örneğin Daufinat’da bulunan Vienne’de Saint’Antoine, Perigeux’da Saint Leonard), hacıların kat ettiği yollar boyunca, Avrupa’nın başlıca yollan boyunca küçük konaklama yapılan inşa ederler.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Tarih:</b> <i class="calibre2">Eğitim ve Yeni Kültür Merkezleri,</i> s. 171; <i class="calibre2">Dine Adanma,</i> s. 313; Felsefe: <i class="calibre2">Ada Monastisizmi ve Ortaçağ Kültürü Üzerindeki Etkisi,</i> s. 376; <i class="calibre2">Felsefe ve Monastisizm,</i> s. 381</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Manastır Kültürü ve Monastik Edebiyatı,</i> s. 583</p>

  <p class="block_57" id="calibre_pb_47"> </p>
</body>
</html>
