<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942925">Alegori ve Doğa</span></p>

  <p class="block_70">Irene Zavattero</p>

  <p class="block_19"> </p>

  <p class="block_19"> </p>

  <p class="block_31">Ortaçağın başlıca özelliklerinden biri evrene yönelik simgesel-alegorik bakış açısında yatar. Doğa, üstün bir boyuta atıfta bulunan bir simge bütünü olarak görülür ve onu oluşturan unsurlar (hayvanlar, bitkiler, taşlar) kendilerine özgü özellikleriyle bu dünya ötesi atıfları şekillendirme işlerine sahiptir. Kitabı Mukaddes’te bulunan simgeleri yorumlayan “kutsal metin alegorileri”ne, bestiarium, lapidarium ve herbarium örneklerinde görülen, doğayla ilgili gerçeklerin ahlaki veya ruhani anlamının sunulduğu “ansiklopedik alegoriler” eşlik eder.</p>

  <p class="block_46"> </p>

  <p class="block_46"> </p>

  <p class="block_30">Alegorinin Tanımı</p>

  <p class="block_9">“Alegori”nin Yunancası <i class="calibre2">allos</i> (başka) ile <i class="calibre2">agoreuein</i> (pazar meydanı olan agorada halka açık konuşma) kelimelerinden oluşur ve “başka şey söylemek” anlamına gelir. Bu, retorik metaforla, ilk anda hemen anlaşılmayan ve kelime anlamından farklı olan soyut bir kavram, somut bir imge yoluyla ifade edilir. Bu imge genelde doğadan alınır ve bir insan, canlı veya cansız bir varlık veya bir eylem başka bir şeyin simgesi olarak kullanılır. Dolayısıyla alegori; figüratif veya mecazi veya gayri mecazi bir imge yoluyla “başka bir şey söylemek” anlamına gelir.</p>

  <p class="block_46"> </p>

  <p class="block_46"> </p>

  <p class="block_30">Alegoriler ve Simgeler</p>

  <p class="block_9">Modern Batı geleneğinin tersine ortaçağ insanları için alegori ve simge aynı anlama gelir (U. Eco, <i class="calibre2">Ortaçağ Estetiğinde Sanat ve Güzellik,</i> 1987). Ortaçağın, Yeni-Platoncu metafiziğinin yoğun etkisi altındaki patristik gelenekten miras aldığı evren kavramı, bir simge sistemi ve Tanrı’nın, insanlara ahlaki ve dini hakikatleri açıklayan mecazi dili olarak algılanır. Doğal dünyanın gerçeklerinde Tanrı’nın izleri aranır. Hayvanlar, bitkiler ve mineraller tasvir edilip incelendiği zaman amaç sadece özelliklerini tanımak değil, aynı zamanda onların ilahi anlamlarını keşfetmektir. Johannes Scotus Eriugena’nın (810-880) De <i class="calibre2">divisione naturae’da</i> kullandığı ünlü bir cümle, bu “metafizik pan-semiyotiği” çok güzel ifade eder: “Görünür ve somut olup da soyut ve kavranabilir bir anlamı olmayan hiçbir şey yoktur.”</p>

  <p class="block_46"> </p>

  <p class="block_46"> </p>

  <p class="block_30">Kutsal Metin Alegorileri ile Ansiklopedik Alegoriler</p>

  <p class="block_9">Eski Ahit’in patristik tefsiri sonucunda ortaya çıkan alegoriler (kutsal metin alegorileri), kutsal metinin dört anlamı olduğuna dair teoriyi ele alır. Buna göre, kelime anlamı veya tarihi anlam tarif edilen olayı yansıtır; alegorik anlam kutsal tarihin metaforik içeriğini gösterir; ahlaki anlam kutsal metinden dünyevi yaşamla ilgili öğretiler elde eder; anagojik anlam da kutsal metinin insanoğlunun nihai amacıyla ilgili söylediklerini açıklar. Ortaçağda, Augustinus’un (354-430) <i class="calibre2">De doctrina christiana’daki</i> öğretilerini örnek alarak kutsal metini hem “retorik” <i class="calibre2">(in verbis)</i> hem de “tarihi” <i class="calibre2">(in factis)</i> anlamını göz önüne alma eğilimi, kutsal metin alegorilerine zenginlik katar. Kutsal metinin <i class="calibre2">allegoria historiae,</i> yani tarihi alegorisini ortaya çıkarmak için, nesnelerin, olağanüstü doğa olaylarının, kutsal metinde anlatılan olayların tarifini ve ruhani anlamını sunan dönemin ansiklopedik bilgilerine (ansiklopedik alegoriler) başvurulur. Bu iki tür alegori, ortaçağda bir arada yer alır ve biri <i class="calibre2">hexaemeron</i> edebiyatında, diğeri de, simgesel anlamları çok yüksek olan <i class="calibre2">bestiarium, lapidarium</i> ve <i class="calibre2">herbarium</i> örneklerinde görüldüğü üzere, ortaçağın ansiklopedik geleneğinde ifade edilir.</p>

  <p class="block_46"> </p>

  <p class="block_46"> </p>

  <p class="block_49"><span class="text_13">Hexaemeron</span> <b class="calibre13">Edebiyatı</b></p>

  <p class="block_9"><i class="calibre2">Hexaemeron</i> edebiyatı, <i class="calibre2">Yaratılış’ta</i> anlatıldığı şekliyle yaratılışın hikâyesine dayanan ve altı günde yaratılmış olan dünyanın ve evrenin kozmolojik ve teolojik anlamlarına alegorik yorumlar getiren ortaçağ Hıristiyan edebiyatıdır. Caesarea piskoposu Basileios’un (y. 330-379) <i class="calibre2">Hexaemeron’u</i> ile ortaya çıkan bu edebi türün geç antikçağ Hıristiyan edebiyatındaki diğer örnekleri, Ambrosius’un (y. 339-397) <i class="calibre2">Hexaemeron’u</i> ile Augustinus’un <i class="calibre2">De Genesi ad litteram [Yaratılış’ın Kelime Anlamı]</i> eserlerinde görülebilir.</p>

  <p class="block_9"><span class="text_">Hexaemeron,</span> <b class="calibre3">Kitabı Mukaddes’te yaratılışın anlatımı</b></p>

  <p class="block_9">Yunan bir keşiş olup, Sina dağında Azize Katerina Manastırı’nda başkeşiş olan Anastasius Sinaita’nın (y. 640-y. 700) <i class="calibre2">Hexaemeron</i> eseri, Bizans döneminden günümüze kalan en geniş kapsamlı mistik alegorilerden biridir. Anastasius, <i class="calibre2">Yaratılış</i> kitabının ilk üç bölümünün anagojik <i class="calibre2">tefsirini</i> sunar; Kitabı Mukaddes’ten, peygamberlerden ve Aziz Paulus’un mektuplarından bölümler sunarak kutsal metinin sadece kelime anlamıyla okunmasına engel olmaya çalışır, gerçek ruhani anlamının kavranması için insanları kelimeler yoluyla Ruh’a açık olmaya davet eder. Anastasius’a göre Yaratılış’ın yazarı olan Musa Peygamber, Kutsal Ruh tarafından hem dünyanın yaratılışı hem de İsa’nın gelişiyle gerçekleşen “yeni yaratılış” konusunda eğitilmiştir. Dolayısıyla Adem kurtarıcıyı, Havva da ebedi eşi kiliseyi temsil eder. Bu alegoriden dolayı Anastasius’a “Yeni Musa” adı verilmiştir. Nissa piskoposu Gregorius’un (y. 335-y. 395) De <i class="calibre2">vita Mosis</i> [Musa’nın Yaşamı Üzerine] adlı ünlü tefsir eserinin tersine Anastasius’un <i class="calibre2">Hexaemeron’u</i> bireysel ruhların Tanrı’yla mistik olarak birleştiğini düşünmeyip İsa’nın eşi olan kilisenin bir bütün olarak Tanrı’ya doğru bir mistik yükseliş içinde olduğunu söyler.</p>

  <p class="block_46"> </p>

  <p class="block_46"> </p>

  <p class="block_30">Erken Ortaçağda Ansiklopediler</p>

  <p class="block_9">İsidorus, Bede ve Rabanus Maurus</p>

  <p class="block_9">Ortaçağ ansiklopedi geleneğinin hareket noktası, Sevillalı İsidorus’un (y. 560-636) <i class="calibre2">Etymologiae</i> eseridir; bilginin sayısız alanı burada didaktik ve fazla derin olmayan bir şekilde ele alınır, çünkü eserin amacı antikçağın bilgisi ile Hıristiyan bilgisini sentezlemek ve kelimelerin etimolojik incelemesi yoluyla dünyaya dair bütüncül bir bakış açısı oluşturmaktır. Hem İsidorus’tan hem de Plinius’un (23/34-79) <i class="calibre2">Naturalis historia</i> eserinden ilham alan Muhterem Bede (672-735), Kitabı Mukaddes temelli çok geniş bir bilgi dağarcığından yararlanarak <i class="calibre2">De</i> <i class="calibre2">rerum natura</i> adlı eserde yaratılışı oluşturan unsurları anlatır. Bede’ye göre bilginin düzenlenmesinin tek amacı, inananların, alegorik simgeler açısından çok zengin olan kutsal metini anlamasını sağlamaktır. Rabanus Maurus’un (y. 780-856) De <i class="calibre2">naturis rerum</i> eseri ise, gerçeği ayrıntılı bir alegorik bakış açısıyla sunan ilk ansiklopedidir. Rabanus hem İsidorus’un eserini örnek alır, hem de ondan uzaklaşarak tefsir edebiyatından aldığı patristik malzemeden ve nesnelerin simgesel değerinin alegorik yorumu yoluyla doğal görünümlerin ardındaki gerçekleri yorumlamayı amaçlar.</p>

  <p class="block_9">Dolayısıyla ansiklopedik kültür, doğayı ilahi vahyin aynası olarak gören anlayışı temel alır. Âlimlerin görevi nesneler ile Tanrı arasındaki bağlantıları tespit etmektir. Doğayı sadece kendi özellikleri temelinde tanımak istemek tehlikeli bir <i class="calibre2">curiositas’</i>tan [merak] başka bir şey değildir.</p>

  <p class="block_46"> </p>

  <p class="block_46"> </p>

  <p class="block_61">Physiologos</p>

  <p class="block_9">II. yüzyılın sonu ile III. yüzyılın başları arasında anonim bir yazar tarafından İskenderiye’de Yunanca olarak yazılmış olan ve ortaçağda birçok <i class="calibre2">bestiarium, herbarium</i> ve <i class="calibre2">lapidarium</i>a temel oluşturan <i class="calibre2">Physiologos [Fizyolog]</i> adındaki yazı, ansiklopedi türünün ünlü bir örneğini oluşturur. Ortaçağın en çok kopya edilen ve en çok kullanılan “doğa tarihi” örneği olan bu eser, çeşitli gerçek ve hayali hayvanların özelliklerini sunan ve onları Kitabı Mukaddes’in özellikle <i class="calibre2">Tesniye</i> ve <i class="calibre2">Levililer</i> kitaplarından yapılan alıntılar yoluyla alegorik bir şekilde tasvir eden 48 bölümden oluşur. <i class="calibre2">Physiologos</i>’un didaktik-ahlaki tasvirleri Hıristiyanlıktaki hayvan tipolojisi için bir temel oluşturur; ortaçağda yazılan <i class="calibre2">bestiarium</i> eserlerinde bu tipoloji kullanılacak, hayvanların gerçek veya masalsı özellikleri İsa’nın, Şeytan’ın, erdemler ile kötülüklerin dini simgeleri haline gelecektir. <i class="calibre2">Physiologos</i> aynı zamanda bazı kaya ve bitkileri konu alarak onların gerçek ve fiili niteliklerinden çok, sözde tedaviye yönelik özelliklerini vurgular. Bu bölümler ortaçağda bitkileri <i class="calibre2">(herbarium)</i> ve taşları <i class="calibre2">(lapidarium)</i> konu alan derlemeler şeklinde de geliştirilir.</p>

  <p class="block_46"> </p>

  <p class="block_46"> </p>

  <p class="block_61">Bestiarium</p>

  <p class="block_39">Çok yaygın bir tür</p>

  <p class="block_9">Ortaçağda yazılan <i class="calibre2">bestiarium</i> eserleri, IV. yüzyıldan itibaren Latinceye -ve Etiyopyaca, Ermenice ve Süryaniceye- XI. yüzyıldan itibaren Latin ve Germen kökenli dillere tercüme edilen <i class="calibre2">Physiologos</i><sup class="text_22">1</sup>’un tercümelerinden veya tefsirinden oluşur. İlk Latince tercümeyi, Johannes Chrysostomus’a (y. 344-407) atfedilen, ama 1000 yılı civarında Fransa’da yazıldığı sanılan <i class="calibre2">Dicta Chrysostomi de naturis bestiarium [Hayvanların Doğası Üzerine Chrysostomus’un Beyanatı]</i> ve XI. yüzyılda Kuzey veya Orta İtalya’da faal olan bir başkeşişe atfedilen, Latince olarak ve vezinli yazılan <i class="calibre2">Physiologus Theobaldi [Theobaldus’un Fizyologu]</i> başta olmak üzere çeşitli yeni versiyonları izler. XII. yüzyılın ünlü bir eseri, uzun bir süre boyunca Hugo de San Victor’a (y. 1096-1141) atfedilmiş olan <i class="calibre2">De bestiis et aliis</i> refcus’tur <i class="calibre2">[Hayvanlar ve Başka Şeyler Üzerine],</i> 1150’ye doğru ise Hugues de Fouilloy (y. 1100-y. 1172) kuşları konu alan alegorik bir eser olan <i class="calibre2">De avibus’u [Kuşlar Üzerine]</i> yazar. VII ila VIII. yüzyıl arasında bir İrlandalı tarafından yazıldığı sanılan <i class="calibre2">Liber monstrorum de diversis generibus [Farklı Türlerden Canavarlar Hakkında Kitap]</i> yaygın olarak tanınır; canavarları konu alan eser, insani canavarlar, yeryüzü ve deniz canavarları ve yılanlar olmak üzere üç kitaptan oluşur. Fransa bölgesinde en önemli <i class="calibre2">bestiarium</i><span class="text_">,</span> Pierre de Beauvais’in XIII. yüzyılın ilk yarısında yazdığı ve hayvanların doğasının ahlaki açıdan ele alındığı <i class="calibre2">Bestiare’dir.</i> Aynı dönemde Richard de Fournival’in (y. 1201-y. 1260) yazdığına benzer, fizyolojiyle ilgili malzemenin erotik anlamlar edindiği aşk <i class="calibre2">bestiarium</i>’ları ortaya çıkar. İtalya’da, <i class="calibre2">Physiologos’</i>un ortaçağ ansiklopedilerinden alınma malzemelerle zenginleştirilen Latince versiyonları, -örneğin Bartholomeus Anglicus’un (y. 1190-y. 1250) <i class="calibre2">De proprietatibus rerum [Nesnelerin Düzeni Üzerine]</i> eseri- XIV. yüzyıldan kalma tek bir elyazmasında bulunan Gubbio’da yazılmış ahlaki <i class="calibre2">Bestiarium’u.</i> gibi eserlere ilham kaynağı teşkil eder. <i class="calibre2">Physiologos</i> Almanya bölgesinde de yaygın olarak tanınır ve eski Almanca ile eski İzlandacaya tercüme edilir; Anglo-Sakson <i class="calibre2">Physiologos</i> olarak bilinen ve IX. yüzyılda yazıldığı sanılan eski İngilizce versiyonunun hem Latin hem de Germen bölgelerinde, bütün diğer halk dillerindeki versiyonlarına öncülük yaptığı inanılır.</p>

  <p class="block_39">İnsanlar ile hayvanlar arasındaki karşılaştırmalar</p>

  <p class="block_9">Temelinde insanlar ile hayvanlar arasında çok eski zamanlardan beri yapılan karşılaştırmanın yattığı <i class="calibre2">bestiarium</i> eserlerinin amacı apaçık bir şekilde ahlaki ve didaktiktir, çünkü hayali bile olsa, hayvanların gerçekliği ilahi gücün simgesidir, dolayısıyla içindeki derin ve gizli anlam ortaya çıkarılmalıdır. Ruhban sınıfı, inananların ilmihal ve ahlaki eğitimi için bu “kutsal zooloji”den yararlanır. Bir hayvanın önce fiziksel özellikleri ve davranışsal nitelikleri tasvir edilir sonra, bu unsurlardan ahlaki anlamlar, yani ruhani özellikler çıkarılır, örneğin avcıların yaklaştığını hissedince kendi izlerini silen aslan, ilahi doğasını gizlemiş olan İsa’yı simgeler, ölü doğup üçüncü gün babasının nefesiyle hayata döndürülen aslan yavrusu da yine insanlığı kurtarması için Tanrı tarafından diriltilen İsa’dır. Tek boynuzlu at gibi hayal ürünü bir hayvan da İsa’yı simgeler, çünkü olağanüstü güce ve alnının ortasında tek bir boynuza sahip olan, hiçbir şeklinde avlanamayan ve bir bakireden süt emen bu hayvana benzer şekilde, kurtuluş simgesi İsa da hiç kimsenin hâkimiyetine girmez ve Bakire Meryem Ana tarafından dünyaya getirilmiştir.</p>

  <p class="block_46"> </p>

  <p class="block_46"> </p>

  <p class="block_61">Lapidarium ve Herbarium</p>

  <p class="block_9">Ortaçağda, <i class="calibre2">Physiologos’un</i> bitkilere (örneğin <i class="calibre2">peridexion</i> veya “hayat ağacı”) ve taşlara (örneğin elmas) ayrılan bölümlerini temel alan ve ansiklopedilerde sunulan bilgilerle zenginleşen <i class="calibre2">herbarium’</i>larda bitkiler ve otlar sihirli olma özelliklerine göre yorumlanır ve sınıflandırılır, <i class="calibre2">lapidarium’</i>larda da, taşların tedavi ve tılsım amaçlı olağanüstü özellikleri belirtilir. Ancak bitkilerle taşlara daima ahlaki bir anlam atfedilmez, yani dini alegori anlamında yorumlanmazlar; <i class="calibre2">herbarium’</i>lar bazen gerçek anlamda tıbbi tarifler içerir, <i class="calibre2">lapidarium’</i>lar da tıbbi mineraloji rehberleri gibidir.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Edebiyat ve Tiyatro:</b> <i class="calibre2">Yorklu Alcuinus ve Karolenj Rönesansı,</i> s. 593; <i class="calibre2">Ortaçağ Edebiyatında Olağanüstü Kavramı,</i> s. 606</p>

  <p class="block_60"><span class="text_32"><br class="calibre15" id="calibre_pb_129" /></span></p>
</body>
</html>
