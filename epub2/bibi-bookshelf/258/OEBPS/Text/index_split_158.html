<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ORTAÇAĞ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_60"><span class="text_16" id="id_Toc404942958">Doğu Hıristiyanlığının Figüratif Temaları</span></p>

  <p class="block_6">Francesca Zago</p>

  <p class="block_19"> </p>

  <p class="block_19"> </p>

  <p class="block_9"><i class="calibre2">Doğu Roma İmparatorluğu’nda dini sanat, insanın ruhunu ilahi gerçeğe doğru yükseltme ve maddi doğasından kurtulma sürecinde ona yardımcı olma şeklindeki kesin bir işleve hizmet eder. İnsan yaşamının nihai hedefini de oluşturan bu amaç, mimarlıktan resme, uygulamalı sanatlardan oyma sanatına kadar tüm sanat biçimlerinde somutluk kazanır. Ancak VIII</i> <i class="calibre2">ile IX.</i> <i class="calibre2">yüzyıl arasındaki ikonoklazm dönemi ve figüratif dini sanatın putperestlikle suçlanması Bizans İmparatorluğu’nun ve Ortodoks dünyasının tarihini, dine yaklaşımını ve kültürünü belirleyici derecede etkileyecektir.</i></p>

  <p class="block_46"> </p>

  <p class="block_46"> </p>

  <p class="block_30">Tanrı’nın Suretini Gördüm ve Ruhum Kurtuldu:</p>

  <p class="block_30">Sanatın Aracılık İşlevi</p>

  <p class="block_39">Tanrı’yla iletişim kurmak</p>

  <p class="block_9">“Kilisede İsa’nın yaşamın tasvirine bakan mümin kutsanır, takdis olur, mutlulukla dolar ve bu sessiz resim ona örnek olur.” Johannes Damascenus (y. 645-y. 750), Bizanslılar için hayatın en büyük amacını -maddi ve günahkâr doğayı aşarak Tanrı’ya yaklaşma arzusunu- bu şekilde özetler. Hem İsa’nın yeryüzüne gelişine olan inanç Bizanslı inananların kalbini mutluluk ve umutla doldurur, hem de kilise törenlerine katılım, dünya üzerindeki yaşamı sırasında bile insanın Tanrı’yla iletişim kurmasına izin verir, çünkü insan dua yoluyla ruhunu yükselterek Tanrı’ya yaklaşabilir. Bizanslılara göre ibadet nasıl yeryüzü ile ötedünya arasında bir bağlantı halkası oluşturuyorsa, sanat da, ibadetin bütünleştirici bir unsuru olduğu takdirde, bu amaca hizmet etmelidir: “Tanrı’nın suretini gördüm ve ruhum kurtuldu.” Resimler, dini metinlerle litürjiye benzer şekilde, ama daha hızlı ve duygusal bir biçimde inananları ruhani açıdan mükemmelliğe yöneltir. Daha sonra göreceğimiz üzere, Bizanslılar hem antikçağın tenselliğini hem de Doğunun ilkel ifade eğilimlerini eşit derecede özümseyerek kendi üsluplarını yaratmayı başarırlar. Helenistik antropomorfizmi büyük ölçüde muhafaza eden Bizanslılar onu Doğu Hıristiyanlığının özünü ifade eden ruhani içeriğiyle zenginleştirir. Bizans İmparatorluğu’nda sanat, antikçağda olduğu gibi tamamıyla duyusal bir algı objesi olmaktan çıkıp, inananları maddi dünyadan uzaklaştırıp soyut dünyaya girmelerini sağlayacak güçlü bir dini etki aracı haline gelir. Hıristiyanlığın devletin resmi dini ve Konstantinopolis’in Doğu Roma İmparatorluğu’nun başkenti ilan edilmesinden sonra kilise klasik sanatın dilini neredeyse olduğu gibi benimseyerek kaçınılmaz bir şekilde Roma’nın şanlı geçmişiyle ve Bizans <i class="calibre2">basileus</i> ünün doğrudan selefi olan Roma imparatorunun dünyaya hâkim olduğu dönemle bağdaştırılır.</p>

  <p class="block_39">Klasik sanatın mirası</p>

  <p class="block_9">Konstantinopolis’te IV ve V yüzyıllara tarihlenebilecek Hıristiyan figüratif duvar süslemeleri günümüze ulaşmadığından, Erken-Bizans döneminin başlıca mozaiklerini bulmak için Doğu İmparatorluğu’nun merkezi bölgelerine doğru ilerlemek doğru olacaktır. Ortaçağın tamamı boyunca imparatorluğun Konstantinopolis’ten sonraki en önemli sanatsal ve entelektüel merkezi olan Thessaloniki’de en eski mozaik örneklerden bazıları muhafaza edilmiştir, bu örnekler Hıristiyan ile Bizans amaçlarının geç antikçağın biçimleriyle uyumlu bir şekilde birleşimini sergiler. Hagios Georgios <i class="calibre2">rotunda’</i>sında (IV yüzyılın sonu ile V. yüzyılın başı arasında kiliseye dönüştürülmüş olan Galerius’un rotunda/anıtmezarı) kubbenin zirve noktasında havariler ile peygamberlerin arasında muzaffer İsa resmedilir, altında ise Helenistik mimari yapılarla dolu bir arka planın önünde dua eden şehitler bulunur. Klasik geleneklerle devamlılık ilişkisi Hosios David Manastırının V. yüzyılın sonlarına doğru üretilmiş olan apsit mozaiğinin kompozisyon yapısında ve eserin tamamına nüfuz etmiş olan doğalcılıkta da aşikârdır: Burada İncil yazarlarının simgeleri arasında sakalsız bir genç olarak tasvir edilmiş olan İsa büyük bir <i class="calibre2">clipeus’</i>un içinde gökkuşağının üzerinde oturur ve sağ elini zafer edasıyla havaya kaldırır, bu arada Hezekiyel ile Habakkuk bu tezahüre saygı dolu bir huşu edasıyla tanık olur.</p>

  <p class="block_39">Justinianus’un sanatsal programı</p>

  <p class="block_22"><span class="text_9">Roma İmparatorluğu’nun siyasi ve ruhani bütünlüğüyle yeniden oluşturulmasının amaçlandığı VI. yüzyılda Justinianus (481?-565,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_9">&gt; 527) kendini “Tanrı’nın yeryüzündeki temsilcisi ve tek yasa koyucu” ilan ederek, imparatorun hem dini otorite hem de siyasal iktidar sahibi olduğu teokratik bir monarşi ideolojisi geliştirir. İmparatorun şanını ve şahsıyla imparatorluk kurumuna gösterilen saygıyı artırmaya yönelik olarak geliştirilen geniş kapsamlı propaganda programı, Justinianus tarafından teşvik edilen ve hem entelektüelleri hem de halkı etkilemekte kullanılması amaçlanan sanatsal programı da kapsar. İmparatorluk sarayının giriş bölümü olan Chalke’nin günümüze ulaşmamış mozaikleri bu durumun önemli bir örneğini oluşturuyordu; Justinianus’un</span> <span class="text_10">renovatio imperii</span> <span class="text_9">kavramını yücelten bu mozaiklerin merkezinde, Ravenna’da bulunan San Vitale Kilisesi’ndeki tasvire benzer şekilde, Justinianus, Theodora (y. 500-548) ve senatörler bulunur. Erken-Bizans döneminden günümüze ulaşmış tek zemin mozaiği, Büyük Saray’ın VI. yüzyıla tarihlenen peristilin revaklarından parçalardır. Bizans imparatorluk sarayında, biçimin icrasında ve rengin zarif kullanımında büyük gelişim gösteren dindışı sanatın görkemli örneklerini teşkil eden capcanlı figürler hem Helenistik figüratif kültürün hem de Justinianus’un başkentinde büyük önem taşımaya devam eden geç antikçağın empresyonizminin devamını oluşturur. Konstantinopolis’in seçkin sınıflarının Helenistik kültürü tamamıyla benimsemiş olması, Anicia Juliana’nın (463-527/528) isteği üzerine Dioscorides’in (y. 40-90) VI. yüzyılın ilk on yılı içinde hazırladığı, günümüzde Viyana’da bulunan,</span> <span class="text_10">De materia medica [Tıp Üzerine]</span> <span class="text_9">adlı (Med. Gr. I) olağanüstü elyazmasıyla da teyit edilmiştir. Bu eser hem Erken-Bizans döneminin en muhteşem resimli bilimsel elyazmalarından biri hem de başkentin görkemli sanatının ilk bilinen belgesidir.</span></p>

  <p class="block_39">Hıristiyanlığın hizmetinde sanat</p>

  <p class="block_9">İstikrar kazanma döneminden sonra Hıristiyanlığın, başlıca dini dogmaları bünyesinde barındıracak, Hıristiyan propagandasının aracı ve planlı, didaktik ve kuralcı bir içeriğe sahip olacak bir sanat programına ihtiyacı olur. Biçimler giderek soyutlaşır ve Doğu Hıristiyanlığının ruhani ideallerini yansıtır. VI. yüzyılda Bizanslılar tasvir ettikleri kişilerin ruhani yönlerini en üst düzeyde aktarabilmek için somutluktan en uzak resmetme sistemi olan empresyonizme yönelirler. Resim ve kilise paralel şekilde faaliyet gösterir ve insanoğlunun Tanrı’ya kadar yükselmesini sağlamak için başkalaşmasını amaçlar. Litürji ayini sadece İsa’nın yeryüzündeki yaşamını değil, aynı zamanda bedenselleşmeden günahlardan arınmaya kadar Kurtuluş tarihinin tamamını temsil eder ve dünyevi boyuttan ilahi boyuta doğru hareket ederken kiliselerin süslemeleri de -bu durumda VI ve VII. yüzyıllara ait kiliseler- Bizanslıların Kurtuluş kavramı açısından sanatın anlamını ve önemini en iyi şekilde muhafaza edip anlatır. Kilise en başından itibaren hem Tanrı’nın krallığını hem de Kudüs’teki başlıca <i class="calibre2">loca sancta</i>yı [kutsal mekânlar] temsil eden bir mikrokozm olarak görülür. Maverai Ürdün’de, Madaba’da bulunan ve Kutsal Topraklar ile başlıca şehir ve anıtlarını içeren bir haritanın resmedildiği ünlü mozaik zeminin VI. yüzyıla ait olduğunu unutmamak gerekir; bu eser Filistin bölgesinin ilk yüzyıllardan itibaren Kristolojik mekânlara bağlı olarak sahip olduğu özel anlama işaret eder. Bu noktada, Suriye-Arami kültüründe popüler ibadet objeleri kategorisinden söz etmek doğru olacaktır; Kutsal Topraklar’dan getirilen şişelerin süslemeleri Hıristiyan Yakındoğu kiliselerinin figüratif programlarını yansıtır ve bu bölgede var olan ikonografik çeşitlemelere tanıklık eder. Günümüze ulaşmış en önemli şişe grubu, Monza’da San Giovanni Katedrali’nin hazinesinde bulunan şişelerle Bobbio’da San Colombano Kilisesi’nde bulunmuş ve VI. yüzyıla tarihlenen şişe parçalarıdır; bu objeler haçlarla, İsa’nın hayatından sahnelerle veya <i class="calibre2">clipeus</i> içerisinde resmedilmiş Evrenin Hâkimi İsa ve Yunanca yazılarla çevrelenmiş bir <i class="calibre2">Theotokos’la</i> süslenmiştir.</p>

  <p class="block_46"> </p>

  <p class="block_46"> </p>

  <p class="block_30">Mimari Mekânlar ve Simgesel Değerleri</p>

  <p class="block_39">Kubbe</p>

  <p class="block_9">Bir mikrokozm olarak görülen kubbe gökyüzünü simgeler ve genelde ya Kurtarıcı’nın zaferinin simgesi olan ve ikinci Gelişini ilan eden (Mt. 24, 30), altından veya değerli taşlarla süslü bir haçla, ya İsa’nın monogramıyla ya da Quinisext Konsili’nden (692) sonra yasaklanacak olan kuzu resmiyle süslenmiştir. Komünyon ayininin gerçekleştiği apsis, idrak edilebilen dünyayı yansıtır, Tanrı’nın tezahürünün mekânıdır, dolayısıyla da dogmanın temelini temsil eder. Bazılarına göre Konstantinopolis, bazılarına göre de Suriye’den kaynaklanan ve Sina Dağı’nda bulunan Azize Caterina Manastırı’nın apsitindeki mozaiği yapmakla görevlendirilmiş ustalar (y. 565-566), apsitin yarım kubbesinde <i class="calibre2">Başkalaşım’</i>ı tasvir ederler. VI ila VII. yüzyılda İsa, maiyeti arasında tahtta oturan bir kral gibi, melekler, havariler ve azizlerle çevrili olarak resmedilir. Büyük Sarayın <i class="calibre2">chrysotriklinos’unda</i> [taht salonu], imparatorun tahtının üzerinde bulunan ve İsa’yı Hıristiyan İmparatorluğu’nun en yüksek hükümdarı olarak tasvir eden, VI. yüzyıla ait mozaik bu açıdan önem taşır.</p>

  <p class="block_39">Apsit</p>

  <p class="block_9">Meryem Ana’nın <i class="calibre2">Theotokos</i> [Tanrı’nın Annesi] olduğunu kabul eden Efes Konsili’nden (431) sonra Meryem Ana bazen apsit kubbesinde Çocuğuyla beraber resmedilir. Kıbrıs’ta bulunan iki kilisede durum böyledir: Lythrankomi’deki Panagia Kanakaria’da (VI. yüzyıl) Meryem Ana tahtta oturur ve Çocuğunu önünde tutar, Kiti’deki Panagia Angeloktistos’ta ise (VI veya VII. yüzyıl), <i class="calibre2">Hodegetria’ya</i> benzer şekilde Anne, Çocuğunu sol kolunda tutar. Apsit kubbesinde Meryem Ana’ya yer veren diğer mozaikler arasında Pore’teki Eufrazijeva Bazilikas’ından söz etmek gerekir; Meryem Ana, Çocuğuyla birlikte tahtta otururken, İsa ise hemen üzerindeki zafer kemerinde, on iki havarinin arasında evren küresi üzerinde otururken resmedilmiştir.</p>

  <p class="block_39">Nef</p>

  <p class="block_22"><span class="text_9">Öte yandan duyusal ve dünyevi dünyayı temsil ettiğine inanılan nef, Eski ve Yeni Ahit’ten, kronolojik olarak sıralanmış sahnelerle süslenirdi. İkonoklazm öncesi dönemde İncil’de,</span> <span class="text_10">İsa’nın Doğumu, Ziyaret, Vaftiz, Başkalaşım, Göğe Yükseliş</span> <span class="text_9">gibi özellikle İsa’nın tezahürü veya zaferi olarak yorumlanan olaylar seçilirdi; daha nadir olarak da mucizeleri veya çilesini konu alan diziler resmedilirdi. Bu bağlamda II. Justinus (?-578,</span> <span class="text_2"><img alt="Image" class="calibre7" src="../Images/image-5.jpg" /></span><span class="text_11">&gt;</span> <span class="text_9">565) döneminde Konstantinopolis’te Hagioi Apostoloi Kilisesinde resmedilmiş olan ve Constantinus Rhodius (X. yüzyıl) ile Nicholas Mesarites’in (1198-1203) ana hatlarıyla tasvir ettiği, İncil’e dayanan resim dizisini hatırlamak gerekir. Bulgaristan’da Perustica’da bulunan Kızıl Kilise’nin VII. yüzyıla tarihlenen freskleri hem Eski ve Yeni Ahit’ten hem de azizlerin yaşam öykülerinden sahneler içeren uzun anlatımsal resim dizilerinden oluşur.</span></p>

  <p class="block_46"> </p>

  <p class="block_46"> </p>

  <p class="block_30">İkonoklazm Öncesi Resim</p>

  <p class="block_39">Anikonik süslemelerden antropomorfik süslemelere</p>

  <p class="block_9">Konstantinopolis’te ikonoklazm öncesi resim sanatının ne kadar çeşitli ve geniş kapsamlı konular işlediğini kaynaklardan öğreniyoruz. Justinianus’un yaptırdığı ve Bizans başkentinin en önemli kutsal yapılarından biri olan Hagia Sophia Kilisesi’nde başlangıçta tamamıyla anikonik olan süslemeler kısa süre içinde başlayacak olan ikonoklast süsleme temalarının habercisi gibiydi: Duvar ve tonoz yüzeyleri baştan sona çiçek, sarmal, yıldız motifleri, geometrik motifler ve haçlarla kaplıydı. Bu süsleme repertuarının mermer kullanımını tamamlayarak, kurtuluş mekânı olan <i class="calibre2">paradeisos</i> [Cennet] düşünü ilan etme amacı taşıdığı sanılır. II. Justinus (520-578) döneminde ise antropomorfik figürler kilise süslemelerine dahil edilmeye başlar. Hıristiyanlıkla ilgili konular işleyen ve figürler içeren duvar mozaikleri başkentte, sonradan Kalenderhane Camii’ne dönüştürülecek olan Bizans Kilisesi’nde keşfedilmiş önemli bir mozaik eserle belgelenmiştir. VI. yüzyıl sonlan ile VII. yüzyıl başları arasına tarihlenen bu mozaik, Helenistik dönemi örnek alan figüratif eğilimlerin canlılığını gözler önüne serer.</p>

  <p class="block_39">Konsil resim dizileri</p>

  <p class="block_9">Hıristiyanlığın ilk yüzyıllarından itibaren imparatorluğun dört bir tarafında ve özellikle gerçek anlamda sapkınlıkların ortaya çıktığı Doğuda süregelen sayısız Kristolojik tartışma temelinde, Oğul’un Baba ile aynı doğaya sahip olduğunu ilan eden İznik Konsili’nden (325), İsa’yı ilahi ve insani olmak üzere “iki doğaya sahip, ama tek” olarak tanımlayan Kalkedon Konsili’ne (451) kadar, dini doktrini tanımlama sürecinde yer alan ekümenik konsil dizileri de ibadet yapılarında resmedilir. Nitekim Beytüllahim’deki Nativita di Cristo [İsa’nın Doğuşu] Kilisesi’nin (680-724) güney duvarında altı konsil tasvir edilmiştir. İsa’nın doğası konusundaki temel dogmayı çağrıştıran bu tercih, İsa’nın doğduğu yerde inşa edilen bir kilisede bu tercihe yönelik bir açıklama gerektirmez. Kilise modellerini örnek alan boyalı mimari unsurlar, Müslüman mekânlarda ve özellikle Kudüs’teki Kubbet-üs Sahra (691) ile Şam’daki Ulu Cami’de (705-711) yaygın olarak kullanılan, stilize edilmiş çiçek ve yapraklarla bezenmiş, üst üste dizilmiş vazolardan muhteşem bitki süslemeleriyle bir arada yer alır. VII. yüzyılda imparatorluk sarayında, VIII. yüzyılda da Kutsal Saray’a bağlı küçük Milion binasında görüldüğü üzere, konsil resim dizilerinde genelde imparatorun başkanlık ettiği piskopos toplantıları tasvir edilir.</p>

  <p class="block_39">Adaklık resimler</p>

  <p class="block_9">Selanik’teki Hagios Demetrios Bazilikası’nın başlıca ayırt edici özelliği ise büyük kısmı adaklık resimlerden oluşan ve VII. yüzyılın birinci yarısından sonrasına tarihlenen belirli bir süsleme içeriğine sahip olmasıdır. Aziz Demetrius’a (?-306) adanmış mozaik pano dizisinin en eskileri -örneğin mucizeler yaratan azizin dua ederken ve bazilikayı yaptırmış olan iki kişi tarafından saygı görürken resmedildiği mozaik (VI. yüzyıl sonu-VII. yüzyıl başı)- Helenistik geleneklere güçlü bir şekilde bağlı olan ve ikona resimlerine yakın bir tipoloji üreten, yerel ve etkin bir atölyenin varlığına tanıklık eder. Tam da bu dönemde ibadet, litürji ve tören amaçlı olarak ahşap levha üzerine yapılan kutsal resimler giderek yayılır ve kolektif hayal gücünde kök salar, insanın ilahi tefekkür düzeyine yükselmesini sağlayan duyusal resimler olan ikonalar şehrin savunulması gerektiği durumlarda şehri korur ve ordulara kılavuzluk eder, gündelik meselelere mucizelerle müdahale eder ve inananlarla cemaatlere ilahi işaretler ve mesajlar iletir. Justinianus’un Sina Dağ’ında yaptırdığı Azize Caterina Manastırı’nda resimlerle ilgili ihtilaftan öncesine tarihlenen en önemli ikona grubu muhafaza edilmiştir. VI ile VII. yüzyıllara ait olduğu sanılan, levha üzerindeki bu resimlerin bazıları Konstantinopolisli ustalara, bazıları da Suriye-Filistin kökenli yerel ustalara atfedilir. Sina ikonaları, Mısır’da bulunmuş, aynı döneme, ama Hıristiyan sanatının Kıpti ortamına ait ikonalarla ve bir grup Roma ikonasıyla birlikte Bizans kültüründe ve özellikle Komninos hanedanı döneminde (1059-1204), litürjinin özelleştirilmesine yansıyacak yeni ruhaniliğe paralel olarak çok rağbet görecek olan bir resim türünün en eski belgelerini oluşturur. Helenistik-Roma mezar portreleri ve imparatorluk portre sanatının varisleri olan ve ahşap levhalar üzerine yakılarak boyanmış olan Sina ikonalarının en önemlileri arasında Pantokrator [her şeye gücü yeten] İsa, Aziz Petrus, ve etrafında azizler ile meleklerin yer aldığı bir tahtta oturan Meryem Ana vardır.</p>

  <p class="block_39">Kırmızı elyazması kitaplar</p>

  <p class="block_9">Daha önce sözü edilen ve Suriyeli ustalara atfedilmiş olan Kıbrıs mozaiklerine benzer şekilde, VI. yüzyıla ait olduğu sanılan üç ünlü kırmızı elyazması kitap da Doğu Akdeniz’in resim alanındaki üretimini destekler; bunlar Rossano Calabro’daki <i class="calibre2">Codex Purpureus, Codex Sinopensis</i> ve <i class="calibre2">Viyana Yaratılışı’</i>dır. Büyük olasılıkla tören amaçlı olarak üretilmiş olan bu zarif eserler antikçağın simge bütününün Hıristiyan dini sanatına aktarılmasında birçok yönden bazılarına örnek teşkil eder: Kırmızı renk, Tanrı’nın krallığını ilan eden İncil’in kelimelerine uygun bulunurken, çizimin zarafetinde ve akıcılığında, rengin kullanımında ve oranların uyumunda geç antikçağın geleneklerine uyulur, öte yandan 586 yılında Suriye’de üretilmiş önemli ve haklı olarak ünlü bir elyazması olan <i class="calibre2">Rabula Evangelariumu’</i>nda figürlerin oranlarında ve daha parlak olan renk gamında antikçağdan uzaklaşma söz konusudur; bu eser ile VI ila VII. yüzyıllara tarihlenen <i class="calibre2">Süryani İncili</i> (Paris, Bibliotheque Nationale, Syr 341) günümüze hiçbir örneği ulaşmamış olan Suriye figüratif duvar resmi sanatının ikonografik ve stile özgü özelliklerini gözler önüne serer.</p>

  <p class="block_39">Suriye ve Filistin kökenli etkiler</p>

  <p class="block_9">Doğudaki ikonografik temalar ilk yüzyıllardan itibaren Suriye ve Filistin’in, <i class="calibre2">Paleo</i>-Hıristiyan ve <i class="calibre2">Paleo</i>-Bizans dönemlerde ise Kudüs’ün etkisi altında kalır ve Konstantinopolis’in etkisinden uzaklaşır. Yüzeysel olarak Helenistik etki altında kalmış, ama Asya veya Mezopotamya kökenli Hıristiyanlık öncesi köklü sanatsal geleneklere sahip olan bu bölgelerde Bizans üslubunun klasik unsuru çok fazla hissedilmez. Hıristiyanlığın ilk 400 yılında Doğuya, soyut ve insanüstü güçlerin etkisini simgelemeye uygun süsleme unsurlarına yönelik olan popüler bir sanatın geometrik motifleri hâkimdir. Daha sonra merkezi Kilisenin baskısı altında bu popüler eğilimlerin yerini antropomorfik resimler alacaktır. Doğudaki apsitlerde en yaygın olarak kullanılan tema, ilahi tezahür ve özellikle Eski Ahit peygamberlerine göre Tanrı’nın tezahürüdür: İsa, İkinci Gelişi’yle (yargıç İsa’nın tezahürü) gerçekleşen zafer anında, şanının simgeleri olan işaretlerle çevrili olarak resmedilir. Apsitin alt bölümünde ise iki yanında havarilerle dua eden Meryem Ana, Göğe Yükseliş’in İsa’nın İkinci Gelişi’nin habercisi olduğunu hatırlatır. Bu türden apsit temalarından örnekler, Mısır’da, Bawit’te bulunan 17 numaralı şapelde (VII. yüzyıl), Kapadokya’da, Çavuşin’de bulunan Hagios Ioannes Kilisesi’nde (VII-VIII. yüzyıllar) ve Gürcistan’da Cromi Katedrali’nde bulunmuş olan ve ikonoklazm öncesi döneme ait olan bir mozaikten günümüze ulaşmış parçalarda görülebilir. Kilise duvarları üzerinde, bu mekânlara koruma sağlayan ve onlar için aracılık yapan azizlerden oluşan büyük gruplar görülür; muzaffer tavırlarda resmedilmiş şövalye azizler tipolojisi, Aziz Eustachius’un düşünden sahneler, Aziz Georgius’un mucizeleri ve başka bölgelere göre burada daha çok rağbet gören bazı azizlerin yaşam öyküleri Doğunun figüratif temalarına özgü bir başka özellik oluşturur.</p>

  <p class="block_46"> </p>

  <p class="block_46"> </p>

  <p class="block_30">Kutsal Donatılar ve Aksesuarlar</p>

  <p class="block_39">Kuyumculuk sanatı: İlahi hâkimiyetin yüceltilmesi</p>

  <p class="block_9"><span>Kutsal donatılar Bizans sanatında ve genelde Hıristiyan sanatında önemli rol oynar. Bizans İmparatorluğu’nda sanat ile litürjik mekân arasındaki sıkı bağlar, büyük ölçüde ilahi hâkimiyeti görselleştirme araçları olarak ışıltı ve yüksek değere verilen öneme dayalıdır. II. Justinus’un (565-578 arası imparator) Papa III. Johannes’e (?-574,</span> <span class="text_"><img alt="Image" class="calibre4" src="../Images/image-2.jpg" /></span> <span>&gt; 561) armağan ettiği, Haç’ın kutsal ahşabının bir parçası için kutsal emanet mahfazası işlevi gören, üzeri değerli taşlarla ve imparator ile imparatoriçenin resmiyle süslü, altından, haç şeklindeki mahfaza hem imparatorun dindarlığının hem de Konstantinopolis kuyumculuk sanatının doğrudan bir örneğidir. Bunun gibi eserlerin yanı sıra başka birkaç önemli buluntu da Erken-Bizans döneminde Doğudaki Hıristiyan kiliselerinin litürjik donatımlarının en azından bir kısmını belgeler. Geçen yüzyılda bulunmuş olan ve “Kaper Koraon” adı verilen bazı eserler Suriye’deki Aziz Sergius Kilisesi’nin hazinesinin yeniden oluşturulmasına imkân vermiştir. 56 litürji obje</span><span class="text_17">sinden oluşan bu koleksiyondaki eserler arasında, Stuma ve Riha denilen ve hem II. Justinus’un mührünü hem de havarilerle Komünyon sahnesini içeren tabaklar vardır. VI. yüzyıla ait olan “Sion Hazinesi”nde haç, tabak, buhurdanlık gibi litürjik amaçlı gümüş objeler yer alır ve antikçağ kökenli süsleme repertuarıyla bağlantılı Hıristiyanlık konularının kuyumculukta ne kadar yaygın hale geldiğine tanıklık eder. Piskopos Paternus’un 518 yılı civarına tarihlenen ve günümüzde Saint Petersburg’da bulunan anikonik tabağı Latince bir yazıt içerir ve alfa ile omega harflerinin eşlik ettiği büyük bir krizmon ve kenarı boyunca, üzerinde canlıların bulunduğu dallardan oluşan bir frizle bezenmiştir; yine Hermitage Müzesi’nde muhafaza edilmiş olan bir tabak değerli taşlarla bezeli bir haç ve iki melekle süslenmiştir; VI. yüzyıl sonu ile VII. yüzyıl başı arasında Suriye’de üretilmiş, litürjik amaçlı büyük bir testi ise İsa’nın, Meryem Ana’nın, meleklerin ve azizlerin</span> <span class="calibre2">clipeus</span> <span class="text_17">içerisindeki büstleriyle ve zarif bitki motifleriyle bezenmiştir. Değerli olmayan metallerden yapılmış kutsal aksesuar üretimine dair günümüze kadar ulaşan birçok örnek arasında figüratif süslü veya süs süz haçlar ve buhurdanlıklar ve Gortyna’da bulunmuş olan bronz avize</span> <span class="calibre2">(polykandelon)</span> <span class="text_17">gibi özellikle aydınlatmada kullanılan çeşitli aygıtlar yer alır.</span></p>

  <p class="block_9"><span class="text_31">Fildişi</span> <span class="text_31">kabartmalar</span></p>

  <p class="block_9"><span class="text_17">Antikçağ geleneklerinin ve seçkin sınıflara özgü sanatın diliyle ifade edilen Hıristiyanlıkla ilgili konular fildişi kabartmalarda da oldukça yaygındır. Bir kapağında Petrus ile Paulus’un arasında İsa’nın, diğerinde Çocuğuyla tahtta oturan</span> <i class="calibre2">Theotokos’</i>un <span class="text_17">ve iki meleğin resmedildiği Berlin diptiği ile üzerinde bir başmelek bulunan ve günümüzde British Museum’da muhafaza edilen ünlü plaket, VI. yüzyıl ortalarında Konstantinopolis’te üretilmiş, olağanüstü kaliteye sahip iki eserdir. Fildişinden yapılmış diğer kutsal objeler arasında farklı üslup ve kaliteye sahip çeşitli kutsal ekmek kutularını unutmamak gerekir. Bu objelerde resmedilmiş, Eski ve Yeni Ahit’ten alınma sahneler arasında</span> <i class="calibre2">Danyal ve Aslanlar</i> <span class="text_17">(Washington, Dumbarton O aks Collection) ve İsa’nın yaşamından sahneler (Paris, Musee de Cluny; Bouen, Musee des Beaux Arts) vardır. Ancak litürjik kullanım amaçlı bu fildişi oyma eserler arasında en önemlisi, Ravenna’da, Museo Arcivescovile’de muhafaza edilen ve VI. yüzyıldan günümüze ulaşmış tek fildişi taht örneği olan Maximianus</span> <i class="calibre2">cathedra’</i><span class="text_17">sıdır.</span></p>

  <p class="block_39">Nümismatik ve lüks tüketim ürünleri</p>

  <p class="block_9"><span class="text_17">İkonoklazm öncesi, VII ve VIII. yüzyıllardaki geçiş dönemi, geç antikçağın eğilimleriyle Hıristiyanlaştırma sürecini amaçlayan ikonografik ve stile özgü ihtiyaçların karmaşık bir şekilde bir arada var oluşuna çok iyi bir örnektir. Nümismatik alanında gözümüze ilişenler, lüks tüketim ürünleri alanında üretilmiş, sanatsal üretimin ve saray çevrelerindeki yük</span>sek düzeyli sanat hamilerinin zevkini ifade eden birçok değerli objeyle de fazlasıyla teyit edilmiştir. Kıbrıs’ta iki grup tabak ile zarif kabartmalara sahip gümüş kaplar bulunmuştur. Davud’un yaşamından sahneler içeren ve 613-629/630 yıllarına tarihlenen muazzam bir tabak grubu, Lambousa’da (Kyrenia, Kıbrıs) bulunan iki hazinenin birinden gelmiştir. Bu objelerin dini doğasına rağmen titiz icra tekniği, ifade araçlarını geç antikçağdan ve özellikle Theodosius döneminden alıntılar ve referanslar içeren en zarif Helenistik repertuardan devralır (Davud’un Saul’la karşılaşması ve Davut’un nikâhı sahneleri Büyük Theodosius’un [347-395] 388 tarihli gümüşten tepsinin görkemli mimari kompozisyonunda resmedilmiştir). VII. yüzyıla geçecek olursak, Herakleios’un (575-641) yaptırdığı bir dizi resim ile Selanik’te Hagios Demetrius’ta yer alan ve imparatoru yücelten bazı freskler, imparatorluk sanatı alanında iki önemli örnek oluşturur; ikinci örnekteki şehre giriş sahnesi (büyük ölçüde yeniden boyanmıştır) ile Slavların saldırısından dolayı bazilikaya sığman halk sahnesi, II. Justinianus’un (669-711, 685-695 arası ve 704’ten ölümüne kadar imparator) şehre girişi anısına yapılmıştır.</p>

  <p class="block_46"> </p>

  <p class="block_46"> </p>

  <p class="block_30">Figüratif Sanatla Mücadele</p>

  <p class="block_39">İsaurialı III. Leo ve İkonoklazm</p>

  <p class="block_22"><span class="text_9">VIII. yüzyılın tamamının ve IX. yüzyılın ilk yarısının en önemli özelliği, kutsal resimler konusundaki hararetli ihtilafın, tarih, din, Bizans kültürü ve Ortodoks dünyanın kültürü üzerinde oynadığı belirleyici roldür. Bazıları tarafından putperestlikle suçlanan figüratif kutsal sanata karşı mücadele, İmparator İsaurialı III. Leo’nun (y. 685-741,</span> <span class="text_2"><img alt="Image" class="calibre7" src="../Images/image-5.jpg" /></span> <span class="text_9">&gt; 717) büyük simgesel anlam taşıyan otokrat bir eylemiyle, yani III. Leo Büyük Saray’ın Chalke kapısındaki Isa ikonasının yerinden alınıp yerine bir haçın konmasıyla başlar.</span> <span class="text_10">Khludov Psalteriumu’nda</span> <span class="text_9">(IX. yüzyıl ortaları), iki ikonoklastı İsa’nın bir resminin üzerini boyarken tasvir eden bir minyatür, figürsellik alanındaki bu karmaşık ortamı en iyi şekilde özetler.</span></p>

  <p class="block_39">İmparatorluk sanatı ile dini sanat: İki ayrı güzergâh</p>

  <p class="block_9">İkonoklazm krizi (726-843) sırasında bir yandan tamamıyla yüceltme ve anma amaçlı figüratif imparatorluk sanatının devamlılığı sağlanırken, diğer yandan dini sanat kısmen <i class="calibre2">Paleo</i>-Hıristiyan kökenli simge ve süsleme repertuarlarına, geometrik, bitki ve hayvan biçimli motiflere ve Constantinus’un ve imparatorluğun paganizm üzerindeki zaferinin simgesi olarak çok sevilen haça döner. İmparatorluk sanatının anıtsal örneklerinden hiçbiri günümüze ulaşmamıştır, bunlarla ilgili az da olsa sahip olduğumuz bilgiyi, sadece tasvirler ve Ptolemaios’un (y. 100-y. 175) <i class="calibre2">Geographia’</i>sındaki güneş arabası ve burçlar kuşağının resmi gibi antik görünümlü minyatürlerdeki yankılar yoluyla haklarında az da olsa bilgi edinebiliyoruz (Biblioteca Apostolica Vaticana, ms. Vat. Gr. 1291). Dini sanata gelince, Konstantinopolis’teki Hagia Eirene Kilisesi’nde bulunan mozaik haç bu alandaki en önemli sanatsal belgeyi oluşturur. Haç, Kapadokya’da ikonoklazm dönemine ait resimlerde görülür ve bazen ideolojik türden yazılarla bir arada yer alır. Kaynaklarda sözü edilen ağaç, kuş, stilize edilmiş çiçekler gibi diğer motiflere gelince, Kapadokya’da yaygın olarak kullanıldıklarına dair örnekler arasında Mustafapaşa yakınlarındaki Hagios Basilios ve Ürgüp yakınlarında, Karacaören’de yer alan ve Kapılı Vadisi Kilisesi olarak bilinen mezar kilisesi sayılabilir. Bu tür motifler Girit’te Hagios Nikolaos’ta, Naksos Adas’ında, Stavros’taki Hagios Artemios, Adisarou’daki Hagios Ioannis Theologos ve Hagia Kyriaki gibi küçük kiliselerde de bulunur. Son örneğin apsitinde bulunan, renkli şeritlerle birbirlerinden ayrılan iki freskli panoda beyaz fon üzerine kuş ve balıklar, küçük güller ve dallar resmedilmiştir. Saint Petersburg’taki iki <i class="calibre2">Evangelarium</i> (835 tarihli Gr. 53 ve Gr. 219,835) veya Sahte-Dionysios Areopagites’in (V veya VI. yüzyıl) resimlerden tamamıyla yoksun olan ünlü elyazması kitabı gibi ikonoklast minyatürlü elyazmaları da bunlara benzer repertuarlardan ilham almıştır.</p>

  <p class="block_39">Resim kültünün itibarının iade edilmesi</p>

  <p class="block_9">Paskalya öncesi Büyük Perhiz’in ilk pazar günü olan 11 Mart 843 tarihinde imparatoriçe Theodora, Patrik Methodios (843-847) eşliğinde, kutsal resimlerin yeniden takdis edilmesi için Bizans başkentinde, yer alan bir zafer törenine katılır. Hagia Sophia’da düzenlenen bir litürjik ayinle ikona kültünün itibarının iade edildiği resmi olarak ilan edilir. Bu olay IX. yüzyılın ortalarından itibaren Bizans başkentinin ve imparatorluk eyaletlerinin dini sanatı üzerinde hem var olan yapıların süslemelerinin yenilenmesi hem de yeni inşa edilen dini yapıların süslemeleri açısından kayda değer bir itici güç yaratır. Süsleme içeriklerine standart getirilmesi ve bir sisteme bağlanmaları X. yüzyıl sonu ile XI. yüzyıl başı arasında giderek ortaya çıkar ve imparatorluğun siyasal açıdan güçlenmesiyle beraber, “Orta Bizans” olarak bilinen süsleme üslubu, imparatorluğun hemen her yerinde ve sınır bölgelerinde kendini kabul ettirir.</p>

  <p class="block_"> </p>

  <p class="block_"> </p>

  <p class="block_47">Bkz.</p>

  <p class="block_47"><b class="calibre3">Görsel Sanatlar:</b> <i class="calibre2">Hıristiyanlığın Kutsal Mekânı,</i> s. 715</p>

  <p class="block_60"><span class="text_36"><br class="calibre15" id="calibre_pb_158" /></span></p>
</body>
</html>
