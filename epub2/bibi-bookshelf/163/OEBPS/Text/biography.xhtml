<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sonuncu</title>
  <link href="../Styles/main.css" rel="stylesheet" type="text/css" />
</head>

<body class="biography">
  <div class="container html5_section">
    <p><strong>Tahsin Yücel</strong>, 1933 yılında Elbistan’da doğdu. Galatasaray Lisesi’ni ve İstanbul Üniversitesi Edebiyat Fakültesi Fransız Dili ve Edebiyatı Bölümü’nü bitirdi. Aynı bölümde uzun yıllar öğretim üyeliği yaptıktan sonra, 2000 yılında emekli oldu. Çok çeşitli alanlarda ürünler vererek yazınımıza katkıda bulundu. Yazın araştırmalarına 1969’da yayımladığı <em>L’Imaginaire de B</em><em>ernanos</em> ile başladı. Bunu 1973 yılında yayımlanan <em>Figures et Messages dans la Comédie Humaine</em> izledi. Ardından 1979’da <em>Anlatı Yerlemleri</em>’ni, 1982’de <em>Dil Devrimi ve Sonuçları’</em>nı ve <em>Yapısalcılık</em>’ı yayımladı. Tahsin Yücel’in deneme ve eleştirileri de büyük yankılar uyandırdı. 1976’da <em>Yazın ve Yaşam</em>, 1982’de <em>Yazının Sınırları</em>, 1991’de <em>Eleştirinin Abecesi</em>, 1993’te <em>Tartışmalar</em>, 1995’te <em>Yazın, Gene Yazın</em>, 1997’de <em>Alıntılar</em>, 1998’de <em>Söylemlerin İçinden</em> (1999 Sedat Simavi Edebiyat Ödülü), 2000’de <em>Salaklık Üstüne Deneme</em>, 2003’te <em>Yüz ve Söz’</em> le deneme ve eleştirilerini okurla buluşturan Yücel, roman ve öyküleriyle de edebiyatımızda kendine kalıcı bir yer edindi. Yücel, ilk romanı <em>Mutfak Çıkmazı</em>’nı 1960 yılında yayımladı. Bunu 1975’te <em>Vatandaş</em>, 1992’de <em>Peygamberin Son Beş Günü</em> (1993 Orhan Kemal Roman Ödülü), 1995’te <em>Bıyık Söylencesi</em>, 2002’ de <em>Yalan</em> (2003 Yunus Nadi Roman Ödülü ve 2003 Ömer Asım Aksoy Roman Ödülü), <em>Kumru ile Kumru</em> (2005) ve <em>Gökdelen</em> (2006) izledi. Öykü kitaplarından, Sait Faik Hikâye Armağanı’nı kazanan <em>Haney Yaşamalı</em> 1955 yılında, <em>Düşlerin Ölümü</em> 1958’de (1959 Türk Dil Kurumu Öykü Ödülü), <em>Ben ve Öteki</em> 1983’te, <em>Aykırı Öyküler</em> 1989’da, <em>Komşular</em> 1999’da (Dünya Kitap 1999 Yılın Kitabı Ödülü) ve <em>Golyan Devrimi</em> 2008’de yayımlandı. Pek çok çeviriye imza atan Tahsin Yücel’e 1984’te Azra Erhat Çeviri Yazını Üstün Hizmet Ödülü verildi. Yücel’in 1957 yılında yayımladığı <em>Anadolu Masalları</em> başlıklı bir de masal kitabı var.</p>

    <div class="site html5_section">
      <p>Tahsin Yücel’in internet adresi:</p>

      <p><a href="http://www.tahsinyucel.com">www.tahsinyucel.com</a></p>
    </div>
  </div>
</body>
</html>
