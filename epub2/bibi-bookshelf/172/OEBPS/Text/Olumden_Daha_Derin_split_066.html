<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">66</span></p>

  <p class="calibre3">"Steve, Lisa'yı öldürmüş olamaz," dedi Crane. "Ona çok değer verirdi."</p>

  <p class="calibre3">"Ama onu ancak gece yarıları görebilecek kadar, değil mi?" diye sordu Mendez. "Hiç kimseye söylemeden ona da kimseye söylemesi için izin vermeden."</p>

  <p class="calibre3">"O evli bir adam."</p>

  <p class="calibre3">"Bunu pantolonunun fermuannı çözmeden önce düşünmeliydi," dedi Mendez.</p>

  <p class="calibre3">Crane ayağa kalkıp, elleri kalçalarında volta atmaya koyuldu. "Bu konuda konuşmaktan çok rahatsızım."</p>

  <p class="calibre3">"Steve'in hırslı bir adam olduğunu söyledin. Nasıl yani?" diye sordu Mendez. "O senin dostun. Bana ondan bahset biraz."</p>

  <p class="calibre3">"Yalnızca Steve'in çok tutkulu bir kişiliği olduğunu söylemeye çalışmıştım. Sığınak için çalışmak onun en büyük tutkusudur. Steve sıkıntılı bir çocukluk geçirmiş. Annesi tarafından zor koşullarda büyütülmüş. Bulunduğu noktaya gelinceye dek, Sara'yla evlenmek de dahil, çok çaba harcaması gerekmiş. Sara iyi bir aileden geliyor. Eğitimli ve de güzel."</p>

  <p class="calibre3">"Yani Sara onun için ganimet gibi bir şey mi?"</p>

  <p class="calibre3">"Hayır! Bilmiyorum." Başını iki yana sallayarak gözlerini kapattı. "Çenemi tutmalıydım. Neden Steve'le kendiniz konuşmuyorsunuz? Onun öğrenmek istediğiniz her şeyi söyleyeceğinden eminim. Saklayacak bir şeyi yok ki."</p>

  <p class="calibre3">"Metresi dışında," dedi Mendez. "O'Brien'ın yerinden saat kaçta çıktınız?"</p>

  <p class="calibre3">"Bir buçuk, ikiye çeyrek kala gibi."</p>

  <p class="calibre3">"Oradan nereye gittiniz?"</p>

  <p class="calibre3">"Ben eve gittim. Steve'se Holiday Inn'e gitti."</p>

  <p class="calibre3">"Pekala," dedi Mendez ayağa kalkarken.</p>

  <p class="calibre3">Crane ona bakıp, "Gidebilir miyim?" diye sordu.</p>

  <p class="calibre3">Mendez ellerini iki yana açıp, "Elbette," dedi.</p>

  <p class="calibre3">Peter Crane rahatlayarak derin bir nefes aldı. Soma tam kapı kolunu tutmuştu ki duraksayıp geri döndü.</p>

  <p class="calibre3">"Karly Vickers nasıl?" diye sordu. "Hiç haber var mı?"</p>

  <p class="calibre3">"Daha iyi," diye yalan söyledi Mendez. "Bir hayli güçlüymüş. Doktorlar yakında iyileşeceğinden eminler."</p>

  <p class="calibre3">"Gerçekten mi?"</p>

  <p class="calibre3">"Sanırım yakında tüm soruların yanıtlarına ulaşacağız."</p>

  <p class="calibre3">"Umarım."</p>

  <p class="calibre3">Tam o anda kapı dışarıdan açıldı ve Hicks yüzünde sıkıntılı bir ifadeyle içeri girip, "Gitmemiz gerek," dedi. "Oakwoods Parkı'nda bıçaklama olayı meydana gelmiş. Yaralılar var."</p>

  <p class="calibre3">Mendez'le Hicks olay yerine geldiklerinde acil müdahale ekibi sedyeyi ambulansa alıyorlardı.</p>

  <p class="calibre3">"Kurban kimmiş?" diye sordu Mendez kapıları kapatmadan önce yetişmek için koşarak.</p>

  <p class="calibre3">"Bir çocuk. Kanaması var! Acele etmemiz gerek!" dedi görevli ardından şoföre bağırdı." Hadi! Hadi!"</p>

  <p class="calibre3">Bir polis memuru arka kapıları kapatınca araç sirenlerini çalarak yola koyuldu.</p>

  <p class="calibre3">"Neler oluyor?" diye bağırdı Mendez rozetini göstererek.</p>

  <p class="calibre3">Memurlardan biri yaklaşıp, "İki çocuğun bıçaklanmasıyla ilgili bir ihbar aldık. İkisi de Mercy General Hastanesi'ne gidiyor."</p>

  <p class="calibre3">"Neler olduğunu bilen biri var mı?" diye sordu Hicks.</p>

  <p class="calibre3">"Birkaç kişi bir kızın çığlık attığım söyleyerek ihbarda bulunmuş. Sonra koşup buraya gelmişler," dedi ormanda Lisa Warwick' in cesedinin bulunduğu yeri işaret ederek. "Geldiklerinde de saldınya uğramış bir kız bulmuşlar. Her yer kan içindeymiş."</p>

  <p class="calibre3">"Tanrım," dedi Mendez. "Peki ya saldırgan?"</p>

  <p class="calibre3">"Buna inanmayacaksınız," dedi memur onları devriye aracına doğru götürürken.</p>

  <p class="calibre3">Arka koltukta yüzü gözü kanlar içinde, elleri kelepçeli bir halde oturan Dennis Farman gözlerini boşluğa dikip, öylece bakıyordu.</p>

  <p class="calibre3">Hemen hastaneye yöneldiler. Hicks telefona sarılıp Dixon'u aradı. Bu sırada Mendez büyük bir telaşla çocuğa müdahale eden tıp ekibini izliyordu. Karly Vickers'a da ilk müdahaleyi yapan doktor etrafındaki personele emirler yağdırıyordu. Her yer kan içindeydi. Bu kadar küçük bir hastadan bu kadar çok kan çıkması ve hastanın hâlâ hayatta olması tam bir mucize diye düşündü Mendez.</p>

  <p class="calibre3">Tanrım. Dennis Farman'ın sorunlu bir çocuk olduğunu biliyorlardı ama bunu kim tahmin edebilirdi ki? Çocuklar parkta kavga ederlerdi ama delirip birbirlerine bıçak çekmezlerdi ki.</p>

  <p class="calibre3">Bir çocuk şiddete bu derece meraklı hale nasıl gelirdi?</p>

  <p class="calibre3">Bu işin arkasında biraz içen bir anneyle kendisine eğitim çavuşu gibi davranan bir babaya sahip olmaktan çok daha fazla şeyler yatıyor olmalıydı. Dennis okuldan kaçtığı için dayak yiyince bu hale gelmiş olamazdı.</p>

  <p class="calibre3">Doktor birden tüm ekibe hadi diye bağırınca herkes harekete geçti. Sedyeyi acil servis odasından çıkartıp koridora aldılar. Mendez hemen kenara çekilerek yol açtı.</p>

  <p class="calibre3">Doktor üzerindeki kanlı önlükle eldivenleri çıkartıp, yüzünü buruşturarak yere attı.</p>

  <p class="calibre3">"Durumu nasıl?" diye sordu Mendez rozetini göstererek.</p>

  <p class="calibre3">"Çok kan kaybetmiş. Kanama hâlâ devam ediyor. Bıçak dalağını parçalamış olabilir."</p>

  <p class="calibre3">"Yaşayacak mı?"</p>

  <p class="calibre3">"Ameliyata alacağız. Dalaksız yaşar. Ama kanamanın durması gerek. Bir saat içinde durum netleşecek. Bunu kimin yaptığını biliyor musunuz?"</p>

  <p class="calibre3">"Başka bir çocuk," dedi Mendez. "Diğer yaralı nerede?"</p>

  <p class="calibre3">"Üç numaralı odada. Başka bir çocuk mu? Dünya nereye gidiyor böyle?"</p>

  <p class="calibre3">"İyiye değil. Karly Vickers Ta ilgili bir şey duydunuz mu?"</p>

  <p class="calibre3">"Yoğun bakımda. Durumunda bir değişiklik yok."</p>

  <p class="calibre3">"Bilinci?"</p>

  <p class="calibre3">"O kadar da değil. Komada. Ölmediğine sevinin."</p>

  <p class="calibre3">Büyük cam kapılar hızla açıldı ve telaşlı bir çift içeri daldı. Kadın hıçkıra hıçkıra ağlıyordu.</p>

  <p class="calibre3">"Bunlar anne babası olmalı," dedi doktor. "Onlarla konuşsam iyi olur."</p>

  <p class="calibre3">Mendez koridora döndü.</p>

  <p class="calibre3">"Frank bugün çalışmıyor," dedi yanına gelen Hicks. "Dixon herkesi onu aramaya yollamış. Çocuk nasıl?"</p>

  <p class="calibre3">"Bir saat içinde belli olacakmış. Ameliyata alıyorlar. Diğer yaralı da burada."</p>

  <p class="calibre3">Wendy Morgan korku filmlerinden kaçmışa benziyordu. Yüzü, elbiseleri, elleri kanlar içindeydi. Mendez yatağın yanında oturup kızın elini tutan hemşireye rozetini gösterdi.</p>

  <p class="calibre3">"Wendy," dedi içten bir endişeyle. "Nasılsın tatlım? Canın yanıyor mu?"</p>

  <p class="calibre3">Kızın masmavi gözleri yaşlarla doldu. "Dennis Cody'yi öldürdü!"</p>

  <p class="calibre3">"Hayır, tatlım. Cody kötü yaralanmış ama ölmedi."</p>

  <p class="calibre3">"Dennis'in bıçağı vardı!" diye bağırdı. "Beni de bıçaklamaya çalıştı ama sanırım düşürmüş olmalı. Çünkü yumruğuyla bana defalarca vururken aslında bıçakladığını sanıyor gibiydi. Sonra nefes alamadım. Gözlerimin önünde yıldızlar uçuştu. Öleceğimi sandım. Soma biri Dennis'i yakalayıp benden uzaklaştırdı. Annemi istiyorum!"</p>

  <p class="calibre3">"Geliyor, yolda tatlım," dedi hemşire.</p>

  <p class="calibre3">"Babamı da."</p>

  <p class="calibre3">"Onu ulaşıldı mı bilmiyorum Wendy," dedi hemşire. "Ama annen birazdan burada olacak."</p>

  <p class="calibre3">"Dinlen biraz, Wendy," dedi Mendez kızın omzuna hafifçe dokunarak. "Yine uğrarım."</p>

  <p class="calibre3">"Dünya hızla cehenneme dönüşüyor," dedi Hicks döndüklerinde.</p>

  <p class="calibre3">"O zaman elimizi çabuk tutalım," dedi Mendez. "Belki bir mucizeye tanık oluruz ve Karly Vickers bize katilin adını söyler. Kıyametten önce o herifi cehenneme yollamak istiyorum."</p>

  <p class="calibre3">Asansöre binip, dördüncü kata çıktılar. Ardından yoğun bakım bölümünün cam kapılarından geçip içeri yöneldiler. Burada yalnızca monitörlerin ve solunum cihazlarının sesleri işitiliyordu. Danışma masasına doğru ilerlerken Mendez kendini sanki kütüphaneymişler gibi fısıldayarak konuşmaya mecbur hissetmişti.</p>

  <p class="calibre3">İkisi de rozetlerini gösterdiler. Mendez, "Karly Vickers'ın durumunu kontrol etmeye geldik," dedi. "Doktoru buralarda mı?"</p>

  <p class="calibre3">"Şu an için başka bir hastanın yanında."</p>

  <p class="calibre3">"Odası şurada. Arkadaşıyla birlikte bekleyin isterseniz."</p>

  <p class="calibre3">"Arkadaşı mı?" diye sordu Mendez ilk anda Jane Thomas'ın burada olduğunu düşünerek.</p>

  <p class="calibre3">Ama odanın önüne doğru yürüyüp, kapının üzerindeki camlı bölmeden içeri baktıklarında Karly Vickers'ın yanındaki şahsın Steve Morgan olduğunu gördüler.</p>

  <div class="mbppagebreak" id="calibre_pb_66"></div>
</body>
</html>
