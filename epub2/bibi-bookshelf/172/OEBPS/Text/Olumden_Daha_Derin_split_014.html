<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">14</span></p>

  <p class="calibre3">Vince Leone otomobilinin kapısını kapattığı anda çevresindeki sesler sanki bir anda katlanarak artmıştı. Başını kaldırıp baktığında gökyüzünün keskin maviliği gözünü aldı. Ray Ban gözlüklerini takıp, serin sonbahar havasını ciğerlerine çekti. Başı Virginia'nın kokularıyla, yani nemli toprak, orman ve yeni kesilmiş çim karışımı aromasıyla dönmüştü.</p>

  <p class="calibre3">Akademinin bahçesi tam bir canlı organizma gibiydi. Bahçe oraya buraya koşturan genç ajanlarla, binalar arasında toplantıdan toplantıya gezen kendi gibi kıdemlilerle doluydu.</p>

  <p class="calibre3">Binanın girişindeki zeminde yankılanan ayak sesleri, konuşmalar, çim biçme makinesinin gürültüsü, uzaklardan gelen bir silah sesi: Hepsi birden kulağına saldırmıştı sanki. Görüşü, işitme kabiliyeti, koku alma hassasiyeti sanki katlanmış, olağanüstü derecede duyarlı hale gelmişti. Bunun bir sebebi içinde beliren çevresindeki yaşamla bütünleşme isteği olabileceği gibi başındaki kurşunun neden olduğu bir semptom da olabilirdi.</p>

  <p class="calibre3">İlerleyip, asansöre yöneldi ve aşağıyı gösteren düğmeye dokundu. Aşağı. İyice aşağı. Asansöre onunla birlikte başkaları da bindi. Birkaçı ona bakıp, sonra hemen gözlerini kaçırdılar. Yüzleri tanır gibi oluyordu ama hiçbirinin ismini hatırlayamıyordu. Her ne kadar kısa süreli hafızasında hâlâ bazı boşluklar olsa da ne ben onları ne de onlar beni iyi tanımıyorlar herhalde diye düşündü.</p>

  <p class="calibre3">Ama benim hakkımda bir şeyler duymuş olmalılar diye fikir yürüttü. Chicago Emniyeti Cinayet Masası 'ndaki muhteşem kariyerinin ardından 1971 yılında Büro'ya geçmişti. Quantico ve BSU'ya yani Davranış Bilimleri Birimi'ne 1975 sonbaharında gelmişti. Bu tam da Bölümün oldukça başarılı işler yaptığı sürecin başıydı. Bu ekibin bir üyesi olarak o ve arkadaşları kısa sürede efsane halini almışlardı. Kırk sekiz yaşındaydı ve efsane olmuştu. Hiç de fena sayılmazdı doğrusu.</p>

  <p class="calibre3">Ya da onu başından vurulup, hayatta kalan adam diye tanıyorlardı. Akademi küçük, birbirine oldukça yakın insanların bir araya geldiği bir kurumdu. Ve tüm bu tür kurumlarda olduğu gibi dedikodular çok hızlı yayılırdı.</p>

  <p class="calibre3">Asansör durdu ve içeridekilerin çoğu kafeteryaya ya da etkinlik odalarına gitmek üzere indiler. Kahve, yumurta ve pastırma kokusu adeta başına tuğlayla vurulmuş gibi sarsılmasına yol açtı. Sonra kapılar kapandı ve asansör Şiddet İçeren Suçlar Analiz Bürosu ajanlarının büyük bir keyifle Ulusal mahzen olarak adlandırdıkları yere ulaşmak için yaklaşık yirmi metre kadar daha indi.</p>

  <p class="calibre3">Çok sayıda ofisle konferans odasının oluşturduğu bölüm Soğuk Savaş döneminde sığınak olarak kullanılmış, J. Edgar'la samimi dostlarının bir nükleer saldırıda ilk gelecekleri yer olarak tasarlanmıştı. Büro; Davranış Bilimleri ve Soruşturmaları Destek Birliğini yaklaşık bir yıl kadar önce bu penceresiz, bazen çamur kokan, bir nevi bodrum olarak nitelendirilebilecek yere göndermeyi uygun bulmuştu.</p>

  <p class="calibre3">Dev mezarlarına sıkışmış halde, akla hayale gelmeyecek derecedeki korkunç cinayetlerle ve cinsel saldırılarla uğraşan ajanlar birbirlerine sık sık espriler yapar (korkunç olaylarla uğraşanların akıl sağlıklarını muhafaza etmelerinin belki de yegane yolu buydu) yerin ölülerden bile on kat daha altında yaşayıp, çalıştıklarını söylerlerdi.</p>

  <p class="calibre3">Leone asansörden indi.</p>

  <p class="calibre3">"Vince!"</p>

  <p class="calibre3">Başını kaldırıp müthiş bir şaşkınlıkla yüzüne bakan meslektaşına döndü. "Bob. Hayalet değilim ben."</p>

  <p class="calibre3">"Tanrım, değilsin elbette. Hem de hiç. Sadece seni gördüğüme çok şaşırdım hepsi bu. Burada ne işin var?"</p>

  <p class="calibre3">"Bildiğim kadarıyla burada çalışıyorum ben," dedi Vince diğer tarafa doğru yönelirken.</p>

  <p class="calibre3">Erkekler tuvaletine girdi. Kapalı kabinlerden birine girip, kustu. Bir anda ter içinde kalmıştı. İlaçlardan ya da gerginlik yüzünden diye düşündü. Altı aydır buralarda değildi ne de olsa.</p>

  <p class="calibre3">Birkaç kabin ileride başka biri daha kustu.</p>

  <p class="calibre3">Sonra neredeyse aynı anda dışarı çıkıp, lavaboya yöneldiler.</p>

  <p class="calibre3">"Vince!"</p>

  <p class="calibre3">"Çok mu kötü bir olay, Ken?" diye sordu Leone. Muslukta elini yıkayıp, ağzını çalkalarken.</p>

  <p class="calibre3">Ken'in yüzü bembeyaz olmuş, gözleri çökmüştü. "Üç küçük çocuk. Tecavüze uğramışlar. Sonra da başlarından vurulmuşlar.</p>

  <p class="calibre3">"Kim olduklarını da nereli olduklarını da bilmiyoruz. Diş kayıtlarından da yararlanma şansımız yok çünkü geride diş namına hiçbir şey kalmamış. DNA profili çıkarmakla ilgili birtakım çalışmalar yapıldığını duyduk ama sanırım bu çocuklara yetişmeyecek."</p>

  <p class="calibre3">"Yıllar alır," dedi Vince. Böyle bir imkan Emniyet Teşkilatı için mucize sayılırdı ama Ken'in de dediği gibi teknoloji gerektiği kadar hızlı gelişmiyordu.</p>

  <p class="calibre3">Ken sanki zihnindeki görüntülerden kurtulmaya çalışıyormuş gibi başını iki yana salladı. Ken son derece kabiliyetli bir uzmandı ama hiçbir zaman olaylara duygusal yaklaşmama başarısını gösteremezdi. Bunun sonucu olarak da ülser olmuştu.</p>

  <p class="calibre3">"İşin içinde çocuk varsa hep kötüdür zaten," dedi Vince.</p>

  <p class="calibre3">"Bu sefer nasıl dayanacağım bilemiyorum," diye itiraf etti Ken. "Kurbanlar neredeyse oğullarımla yaşıt. Akşam olup eve gittiğimde... neler hissettiğimi anlarsın sen."</p>

  <p class="calibre3">"Evet."</p>

  <p class="calibre3">Vince akşamları eve gidip büyük ekran televizyonun karşısına geçerdi. Yedi yıl önce boşanmıştı. Artık buradaki en yaşlı uzmandı. Ama hâlâ gün içerisinde karşılaştığı olayları ofiste bırakıp, eve normal bir ruh halindeymiş gibi gitmenin ne kadar zor olduğunu hatırlıyordu.</p>

  <p class="calibre3">"Hafta sonu Howard'la golf oynadım," dedi Ken. "IRDU bana çok iyi bir şey gibi geldi."</p>

  <p class="calibre3">"Araştırma ve geliştirme. Hmmm..." Vince evde kalıp, bir çekiçle başparmağıma defalarca vurup dursaydım daha iyiydi, diye düşündü. Ama gelmişti artık.</p>

  <p class="calibre3">"Hey," dedi Ken sanki o an fark etmiş gibi. "Burada ne yapıyorsun?"</p>

  <p class="calibre3">Vince omuz silkti. "Bugün çarşamba."</p>

  <p class="calibre3">Bütün uzmanlar emniyet mensuplarına hem FBI Akademisi'nde hem de Ulusal Akademi'de haftada on beş saat seminer verirlerdi. Ama çarşamba sabahları çalışmazlardı. Eğer saha görevleri de yoksa çarşamba sabahlarını konferans salonunda dava dosyalarının üzerinden geçmeye ve meslektaşlarıyla fikir alışverişinde bulunmaya ayırırlardı.</p>

  <p class="calibre3">BSU on yıllık bir süre zarfında oldukça büyümüş, altı tam zamanlı çalışan uzmanıyla yerel emniyet teşkilatına zor olayları çözmelerinde yardımcı olmaya başlamıştı. John Douglas, BSU'nun şefliğine getirilince uzmanlar kendilerine BSU'nun dışında başka bir kısaltma daha vermeyi uygun bulmuşlardı. ISU, yani Soruşturma Destek Birimi. Douglas BS kısaltmasını kullanmak istememişti. Ama birimdeki ajanlar kendilerini BSU personeli olarak tanımlamaya devam ettiler.</p>

  <p class="calibre3">BSU. ISU. Büronun alt gruplarının oluşturduğu alfabe çorbasında iki yeni isim. Birimlerin isimleri neredeyse her yeni şefin gelmesiyle değişir, her şef adeta yeni bir alt grup kurardı. IRDU; Kurumsal Araştırma ve Geliştirme Birimi. SOARU, Özel Operasyonlar ve Araştırma Birimi. NCAVC, Şiddet İçeren Suç Analizleri Ulusal Merkezi. NCIC, Ulusal Suçlar Bilgi Merkezi. VICAP, Şiddet İçeren Suçları Tespit Programı.</p>

  <p class="calibre3">John'un isteğinin aksine Büro en çok B.S. ismini yeğlerdi.</p>

  <p class="calibre3">Vince konferans salonuna gidip, ağzındaki kusmuk tadından kurtulmak için kahvesini doldurduktan sonra, uzun masasına yöneldi.</p>

  <p class="calibre3">Ken'in olayıyla ilgili karar verilmek üzereydi. Olay yeri fotoğrafları herkese dağıtılmış, yorumlar derlenip bir araya getirilmişti. Bu ne demek? Şu ne demek? Eğer çocuklar birbirleriyle akrabaysa başka, çocuklar rastlantısal olarak bir araya getirilmişse bambaşka anlamlar arayacaklardı. Kaç yetkili bu cesetlerin kimliklerinin tespitinde görev alacaktı? Son bir yılda iki yüz kilometrelik bir alanda kaç tane kayıp çocuk vakası bildirilmişti?</p>

  <p class="calibre3">Vince bu konuyla ilgili nasıl bir yorum yapabileceğini düşünerek sandalyesine ilişti. Kendine gelmek, enerjisini yeniden toplayabilmek için birkaç dakikaya daha ihtiyacı vardı. Kahvenin acı ve yakıcı tadı midesini ekşitti.</p>

  <p class="calibre3">"Kurbanların yaş gruplarında bildirilen kayıp çocuk vakalarıyla ilgili yapılan NCIC araştırması hazırlanmak üzere," dedi Ken.</p>

  <p class="calibre3">"VICAP etkin olarak işleyince veri bankasından saldırganın kimlik bilgilerine ulaşmak çok kolaylaşacak," dedi başka bir ajan.</p>

  <p class="calibre3">"Teknoloji sonunda kol saatimden Dünya Kupası'nı izlememe olanak verecek kadar gelişecek," dedi başkası. "Ama bunun bize şu an için bir faydası yok ki."</p>

  <p class="calibre3">Saldırganla benzer özellikler gösteren başka bir çocuk katili tespit edilmiş miydi? Neden silah kullanmıştı? Neden çocukların yüzlerini paramparça etmişti? Katil çocukların akrabası ya da bir şekilde onları tanıyan biri miydi? Ya da silahlı saldırgan yalnızca UNSUB, unknown subject* olarak mı tanımlanacaktı?</p>

  <p class="calibre5"><span class="bold">* İng. Bilinmeyen kişi. (Ç.N.)</span><br class="calibre2" /></p>

  <p class="calibre3">Ken karşısındaki dev tahtaya bakıp, hiçbiri diğerinden mantıklı gelmeyen önerilerin alt alta yazıldığı listeyi gözden geçirdi.</p>

  <p class="calibre3">Vince bir taraftan bu olayı düşünürken bir taraftan da meslektaşlarını izliyordu. Hepsi ceketlerini çıkarmıştı ama henüz gün yeni başladığında kravatlarını gevşetmemişlerdi.</p>

  <p class="calibre3">Bu adamların çoğunu uzun zamandır tanırdı. Çok sayıda olayda birlikte görev yapmışlardı. Ayrıca hepsi gerek Büroda gerekse de Emniyet Teşkilatı'nda benzer görevlerde çalışmışlardı. Şu an içeride bulunan beş kişiden aralarında Vince'in de bulunduğu&nbsp;üçü Donanma'da da çalışmışlardı. John Hava Kuvvetleri'nde görev yapmıştı. Hepsi evlenip yuva kurmakla işi bir arada yürütmenin zorluklarını yaşamışlar, birkaçı da bu konuda başarısız olup, mesleklerini yeğlemişlerdi.</p>

  <p class="calibre3">"Sessizsin, Vince." Ses masanın başından gelmişti.</p>

  <p class="calibre3">Vince onu burada gördüğüne en az şaşırmış gibi bir izlenim veren eski arkadaşına baktı. Sonra da ellerini iki yana açıp, omuz silkti.</p>

  <p class="calibre3">"Özür dilerim, Ken," dedi karşıdaki masada çalışan ajanlardan biri. "Ama şu an tüm gücümüzle bu çocukların kim olduğunu tespit etmeye çalışıyoruz. Hemen üstünkörü bir nitelemeyle olayı ikiye ayırıp ya bilinmeyen kişi ya da çocukları tanıyan biri olabilir, yorumunu yapıp işin içinden sıyrılmak istemiyorsan tabii. Ama diğer olaylarla da uğraşmak zorunda olduğumuzdan bu çok zor oluyor. Başka kaç olay daha var biliyor musunuz? On? On iki?"</p>

  <p class="calibre3">Ken önündeki fotoğraflara döndü.</p>

  <p class="calibre3">"Durun bir saniye," dedi Vince. "Bakın ne yapabilirim? Chicago'm eski bir polis değil miyim ben? Kayıp ve İstismar Edilmiş Çocuklar Ulusal Merkezi'nde bir tanıdığım var. Henüz bir yıllık bir merkez ama ellerinde bizim sahip olamadığımız kadar çok doküman var. İsterseniz hemen arayabilirim."</p>

  <p class="calibre3">Ken başını sallayarak onayladı. "Teşekkürler Vince. İşe yarayabilir."</p>

  <p class="calibre3">Vince kalkıp, içtiği kahveyi kusmak üzere erkekler tuvaletine yöneldi. Sonra ağzını çalkalayıp, meslektaşlarının yüzüne bakınca ne gördüklerini anlamak için aynadaki yüzünü inceledi.</p>

  <p class="calibre3">Her zaman yapılı, yakışıklı biri olmuştu. Bir doksanlık boyu, doksan kilosu ve futbol oynadığı için son derece formda görünüşüyle hep etkileyiciydi. Şimdi de uzun boyluydu ama kaybettiği on kiloyla nispeten çelimsiz görünüyordu. Keskin yüz hatları da, iri, siyah gözleri de geniş gülümsemesi de Tanrıya şükür yerli yerindeydi. En azından eski imajının bir kısmını koruyabilmişti. Şu an için yüzüne renk de gelir gibi olmuştu ama kan basıncı kusma&nbsp;öncesi normal seviyesine döndüğünde yüzü iyice solgunlaşacak, bu da siyah saçları arasında belirmeye başlayan aklarla görünüşünü daha bir bezginleştirecekti.</p>

  <p class="calibre3">Ama saçları Tanrıya şükür hâlâ çok sıktı. Bir de kel olsaydı görünüşü daha da feci olurdu.</p>

  <p class="calibre3">Bir an için mart akşamına, elinde alışveriş poşetleriyle otomobiline doğru yürüdüğü ana geri döndü. Bu sırada bir yandan da araştırdığı olayı zihninde evirip çeviriyordu. Ancak o geceden sadece bu kadarını hatırlıyordu. Hatta bu bütünüyle beyninin uydurduğu bir anı dahi olabilirdi. Görgü tanıkları eşofmanının kapüşonunu başına çekmiş saldırganın elinde silahla yanına sokulup, para istediğini söylemişlerdi. O da yeterince hızlı olamamış, saldırgan tetiği çekmişti.</p>

  <p class="calibre3">Üç hafta sonra kendine geldiğinde doktorlar kurtulmasının mucize olduğunu söylemişlerdi. 22 kalibrelik kurşun kafatasına saplanmış ve orada kalmıştı. Beyninde meydana gelen hasarın nelere yol açacağınıysa ancak zaman gösterecekti.</p>

  <p class="calibre3">Aslında olay çok tuhaftı. Emniyet Teşkilatı'nda bunca zaman yaralanmadan çalışmıştı. Ama sonra o, yani Bay FBI bir süpermarketin otoparkında bir sokak serserisi tarafından başından vurulmuştu.</p>

  <p class="calibre3">Erkekler tuvaletinden çıkıp, masasına yöneldi. Deniz Polisi olduğu yıllardan kalan alışkanlığıyla masası hep derli topluydu. Masasını istediği şeyi istediği an bulabileceği şekilde bırakırdı. Çünkü derli toplu bir çevrede bulunmak doğru düzgün düşünmenin anahtarıydı. Tabii beyninin ortasındaki kurşunu saymazsa.</p>

  <p class="calibre3">Bir avuç dolusu asit gidericiyi içip, Ken'den toplantı sırasında aldığı kağıtta yazılı telefonları teker teker aramaya başladı.</p>

  <p class="calibre3">Toplantıda tartışma Meksika sının yakınlarındaki New Mexico eyaletinde işlenen biri dizi seks cinayeti üzerinde odaklanmıştı. Soruşturma Quantico'dan suçlu profili çıkarmak üzere iki dedektif talebinde bulunan Meksikalı yetkililerle birlikte yürütülecekti.</p>

  <p class="calibre3">Toplantı uzadıkça uzamıştı. Vince ajanların görev dağılımları bitinceye dek beklemiş, sonra da artık son anlara gelindiğine&nbsp;karar verip içeri dalmıştı. Masanın başındaki arkadaşı gözlerinin içine bakıp, "İçeri şu çirkin kahve fincanlarına bakmayı özlediğin için girmedin, değil mi?" diye sordu.</p>

  <p class="calibre3">"Hayır." Vince belli belirsiz gülümsedi. "Russo nerede? Ona bakmaya geldim."</p>

  <p class="calibre3">Rosanne Russo birimdeki tek kadındı fakat bundan zerre kadar da rahatsız olmazdı.</p>

  <p class="calibre3">"Seattle'daki bir konferansa gitti."</p>

  <p class="calibre3">"Lanet olsun! Şansa bak!"</p>

  <p class="calibre3">"Ne oldu ki, Vince?"</p>

  <p class="calibre3">Yükseklik korkusu olan birinin çatıda yapacağı harekete benzer bir yavaşlıkla ağır ağır arkasına döndü. "Güney Kaliforniya'da büyük bir ihtimalle bir seri katil vakası var. Katil kadınları kaçırıp, onlara işkence yapıp, gözlerini, ağızlarını yapıştırıyor."</p>

  <p class="calibre3">"Öldürdükten sonra mı önce mi?"</p>

  <p class="calibre3">"Henüz bilmiyorum."</p>

  <p class="calibre3">"Kurban profili nedir?"</p>

  <p class="calibre3">"Kurbanlardan birinin fahişelikten sabıkası var. Sonuncusununsa henüz kimliği tespit edilememiş."</p>

  <p class="calibre3">"Kaç kurban var?"</p>

  <p class="calibre3">"İki yılda üç."</p>

  <p class="calibre3">Arkadaşı kaşlarını çattı. "Bu kriterlere pek uymuyor."</p>

  <p class="calibre3">"Bunu istersen dün bulunan ölü kadına anlat. Halka açık bir parka başı dışarıda bırakılacak şekilde gömülmüş."</p>

  <p class="calibre3">Kaşlar kalktı. İşte bu ilginçti. Genelde oldukça hevessiz davranırlardı. Neticede insan günahkarlığının bütün türlerini fazlasıyla görmüşlerdi. Ama yine de anlatılanlar ilgilerini çekmişti işte.</p>

  <p class="calibre3">"Fotoğraf?"</p>

  <p class="calibre3">"Onu daha dün buldular. Henüz fotoğraf yok."</p>

  <p class="calibre3">"Peki ya diğer iki olayın fotoğrafları?"</p>

  <p class="calibre3">"Diğer cesetler de aynı şekilde mi gömülmüş," diye sordu başka bir ajan.</p>

  <p class="calibre3">"Hayır ve hayır."</p>

  <p class="calibre3">"Bu olayla ilgili bir yazışma olmadı, değil mi?" dedi arkadaşı.</p>

  <p class="calibre3">"Böyle bir bilgiye rastlamadım çünkü."</p>

  <p class="calibre3">"Hayır. Yapıştırıcıyla üç maymun türü sapıklığa aranızda daha önce rastlayan var mı diye merak ettim. Roy?"</p>

  <p class="calibre3">Her ne kadar hepsi olaylarla ilgili kanaatlerini birbirleriyle paylaşsalar da Roy cinsel saldırı ve cinayetler konusunda daimi uzmandı. Başını iki yana salladı.</p>

  <p class="calibre3">"Gözlerin oyulduğunu, göz deliklerine asit döküldüğünü gördüm. Dudakların kesildiğini, ağzın parçalandığını, dudakların bantlandığını da. Ama yapıştırıcı kullanıldığını hiç görmedim."</p>

  <p class="calibre3">"Tamam," dedi Vince yeniden sandalyesine otururken. "Yalnızca öylesine öğrenmek istemiştim zaten."</p>

  <p class="calibre3">Masadaki arkadaşlarının hepsinin yüzünde 'hadi canım sen de' ifadesi belirmişti. Sonra herkes gülümseyip, bir süre daha hoş beş ettikten sonra öğle yemeğine çıktılar. Şimdi masada yalnızca Vince'le patron kalmış, hiç kimse ona yemeğe gelip gelmeyeceğini sormamıştı.</p>

  <p class="calibre3">Kapı kapanıp, yalnız kaldıklarında arkadaşı hissettiği kaygıyı yüzüne yansıtarak, kalkıp, Vince'in yanına geldi.</p>

  <p class="calibre3">"Bıyık bırakmışsın."</p>

  <p class="calibre3">Vince henüz tam anlamıyla şekil kazanmamış, beyaz kıllarla dolu bıyığım elinin tersiyle düzeltip, "Çok iyi bir gözlemcisin," dedi. "Dedektif olabilirsin."</p>

  <p class="calibre3">"Nedense bıyığın bana işe tam olarak dönmediğini düşündürttü. Nasılsın? Sahiden."</p>

  <p class="calibre3">"İlaçlar yüzünden yediğim her şeyi kusuyorum," diye itiraf etti. "Ama bugünlerde güzeller arasında da böyle bir şeyin moda olduğunu duyduğum için..."</p>

  <p class="calibre3">"Gelmen şart mıydı?"</p>

  <p class="calibre3">"Nereye gidecektim? Yatakta uzanıp, kalan saatlerimi mi saysaydım? Sen de beni kafamdan vurabilirdin. Ah, dur bir dakika, biri bunu yaptı zaten."</p>

  <p class="calibre3">"Bu olay nedir?"</p>

  <p class="calibre3">"Ulusal Akademi'de bir iki sene kadar önce dersine girdiğim bir çocuk var. Adı Tony Mendez. Arayıp bu olayı anlattı. Herhalde gece yansı ne yapacağını bilmez halde dolanıp dururken aklına gelmiş olmalıyım. Çok telaşlıydı. Bu onun ilk seri katil soruşturması olacak."</p>

  <p class="calibre3">"Tabii bu bir seri katil vakasıysa."</p>

  <p class="calibre3">"Eğer seri katil vakasıysa," diye katıldı Vince.</p>

  <p class="calibre3">"Şu senin öğrencinin rütbesi ne?"</p>

  <p class="calibre3">"Şef dedektif. Bölge şerifinin yanında görev yapıyor."</p>

  <p class="calibre3">"Şerif ona olayı bize bildirme yetkisi vermiş mi?"</p>

  <p class="calibre3">Vince yüzünü ekşitti. "Tam olarak değil. Ama çocuk onu ikna edecek."</p>

  <p class="calibre3">"Ve ben de İtalyanca öğreneceğim."</p>

  <p class="calibre3"><span class="italic">"Bella!"</span> dedi Vince kahkahayı basarak.</p>

  <p class="calibre3">Arkadaşı başını iki yana salladı. "Nasıl oluyor da mizah gücünden hiçbir şey kaybetmiyorsun?"</p>

  <p class="calibre3">"Ben yaşayan espriyim. Başımdan vuruldum ve bunu herkese anlatabilmek için hayatta kaldım. Bu üçümüzün, saldırganın, Tanrının ve benim paylaştığımız müthiş bir espri."</p>

  <p class="calibre3">"Bu olayla ilgili ne yapmak niyetindesin, Vince? Bu olay standartların yanından bile geçmiyor. Bu arada haftanın her günü yeni dosyalar geliyor. Elimde on iki uzman bile olsa yine de işimiz başımızdan aşkın olacak, düşün."</p>

  <p class="calibre3">"Bu kimliği belirsiz şahıs, zamkını iki kez kullanmış. Şimdi de büyük bir ihtimalle üçüncü kurbanının peşinde," dedi Vince. "Son seferinde cesedi halka açık bir yere gömdü. Bu da a) bunu törenleştirdi b) çok daha fazla ilgi görmek istiyor. Her iki durumda da durmayacaktır.</p>

  <p class="calibre3">"Ayrıca Mendez'i severim," diye itiraf etti. "Çok zekidir. İyi bir ajan olacak. İleride onu Büroda görmek isterim."</p>

  <p class="calibre3">"Ve dur da tahmin edeyim. Adam eski bir denizci, değil mi?"</p>

  <p class="calibre3">Vince sınttı. "Biz her zaman görevimize bağlıyızdır dostum. Unutma eski denizci diye bir şey yoktur."</p>

  <p class="calibre3">"Onun akıl hocası mı olmak istiyorsun?"</p>

  <p class="calibre3">"Benimle açık denizde balık tutmaya çıkacağına söz verdi."</p>

  <p class="calibre3">"Bunu birim şefinin onayından geçirmem imkansız. Sana&nbsp;ona yol göstermek istiyorsan bunu sınıf ortamında yapmalısın, diyecektir."</p>

  <p class="calibre3">"Tamam, ben de boş zamanlarımda yapacağım zaten. Neticede hâlâ izinliyim. Sonra bu bıyık da..."</p>

  <p class="calibre3">"Boş zamanın için para almazsın ama. Maaş yok, kalacak yer yok. Hiçbir şey yok."</p>

  <p class="calibre3">"Nancy nafakadan vazgeçecek. Kendini suçlu hissediyor."</p>

  <p class="calibre3">"Ne yani senden boşanmamış olsaydı kafana kurşun yemeyecek miydin?"</p>

  <p class="calibre3">"O çok güçlüdür."</p>

  <p class="calibre3">Bir süre sessiz kaldılar. Sonra arkadaşı iç çekti. Vince de.</p>

  <p class="calibre3">"Bak, John. Bu tür olaylarda olay mahallinin içinde olma hususunda neler düşündüğümü biliyorsun zaten. Bu ortamdan, bu lanet olası mezardan çıkmak elbette bana fazladan bir bakış açısı kazandırmayacağı gibi, daha objektif hale de getirmeyecek. Ama neler yapılabileceğini doğrudan sahada göstermek istiyorum. Bu bazılarında çok daha işe yarar. Eğer California'ya gidip, şu aşağılığın yakalanmasına yardım edip, onu yeni Bundy olmadan adalete teslim etmeyi başanrsam yeni ajanımı da istediğim gibi yetiştirmiş olacağım. Neden olmasın ki?"</p>

  <p class="calibre3">Neden olmasın ki? Çünkü Büro kurallara ve yönetmeliklere göre işleyen bir kurum. Ve neden olmasın ki şeklindeki bir sebep genellikle kabul görmez. Neden olmasın ki Büronun merkez komitesine ulaşıncaya kadar onlarca alt idari bölümden geçmeyi başarması gereken bir bahaneydi. Ve kesinlikle böyle bir şey kabul görmezdi.</p>

  <p class="calibre3">Kapı tıklandı ve bir memur başını içeri uzattı.</p>

  <p class="calibre3">"Böldüğüm için özür dilerim ama iki numaralı hatta Özel Ajan Leone için acil bir arama var."</p>

  <p class="calibre3">Vince büfenin üzerindeki telefonu açıp, bir süre dinledi. Ardından arkadaşına döndü. "Dünkü kurbanın kimliğini az önce tespit etmişler. Ve şu an aynı kadın sığmağından başka bir kadın daha kayıpmış."</p>

  <p class="calibre3">Eski arkadaşı omzunu silkip, gülümsedi. "Tanrı yardımcın olsun, dostum."</p>

  <div class="mbppagebreak" id="calibre_pb_14"></div>
</body>
</html>
