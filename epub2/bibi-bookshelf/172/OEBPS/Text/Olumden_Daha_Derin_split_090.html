<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">90</span></p>

  <p class="calibre3">"Oğlum kayıp ve siz bana bir dolu soru sorup, suçlamalar yöneltiyorsunuz. Buna inanamıyorum!" diye bağırdı Janet Crane.</p>

  <p class="calibre3">"Bütün birimler alarma geçirildi. Eyalet ve ülke çapında," diye rahatlatmaya çalıştı Cal Dixon. "Basına da bilgi verildi. Herkes Peter'ın otomobilini arıyor. Peter nereye gitmiş olabilir?"</p>

  <p class="calibre3">"Neden Peter'ın Tommy'yi aldığını düşünüyorsunuz? Neden Tommy'yi alsın ki? Bunun hiçbir mantığı yok! Peter İYİ BİR ADAMDIR!"</p>

  <p class="calibre3">Mendez monitöre bakarken başını iki yana sallıyordu. "Gerçekten olup bitenlerden bu derece bihaber olabilir mi bir insan?"</p>

  <p class="calibre3">Vince onu izliyor, kadının hareketlerini değerlendirmeye çabalıyordu. "İnsanlar bazen böyle olmayı isterler. Sence bu kadın kocasının bir canavar olduğunu bilmek ister mi? Sence bunu kolay kolay kabul etmeye yanaşır mı? Ne kadar şüphelenirsek şüphelenelim kanıtlayamadığımız müddetçe mezara kadar kocasının iyi bir adam olduğunu söyleyip duracaktır."</p>

  <p class="calibre3">Kolunun altına bir dosya sıkıştırıp koridora çıkıp, sorgu odasına yöneldi. Kapıyı tıkladı. Dixon dışan çıktı.</p>

  <p class="calibre3">"Bir dakikalığına içeri girmeme izin ver."</p>

  <p class="calibre3">"Bunun iyi bir fikir olduğuna emin misin?" diye sordu Dixon. "Soğukkanlılığını koruyabilecek misin?"</p>

  <p class="calibre3">"Ne gerekiyorsa yapacağım," dedi Vince sessizce. "Girip çıkacağım. Sen de yanında kal."</p>

  <p class="calibre3">"Tamam."</p>

  <p class="calibre3">Vince odaya girip dosyayı masanın üzerine koydu.</p>

  <p class="calibre3">Janet Crane ona baktı. Ayakta, kollarını bağlamış öylece duruyordu.</p>

  <p class="calibre3">"Lütfen oturun, Bayan Crane," dedi sakin, resmi, saygılı ve medeni bir tavırla.</p>

  <p class="calibre3">Kadın tereddüt etti.</p>

  <p class="calibre3">"Lütfen," diye yineledi aynı ses tonuyla.</p>

  <p class="calibre3">Janet Crane oturdu. Oturdu yerine tünedi kelimesini kullanmak belki daha yerinde olurdu. Sırtı dimdik, kolları hâlâ bağlı bir şekilde sandalyenin kenarına ilişti.</p>

  <p class="calibre3">"Öfkeli tavırlarım dolayısıyla sizden özür dilerim," dedi karşısındaki sandalyeye otururken. "Size ters davranarak terbiyesizlik ettim. Bunun için de özür diliyorum. Duygularımla hareket etmiştim. Sanırım oğlunuzun nerede olduğunu bilemediğiniz bu dakikalarda durumumu daha iyi takdir edebilirsiniz."</p>

  <p class="calibre3">Çenesini tıpkı bir kraliçe edasıyla kaldırıp doğrudan gözlerinin içine baktı. "Şu an hissettiklerim yüzünden boğulacak haldeyim."</p>

  <p class="calibre3">Vince başını sallayarak önüne baktı. "Biliyorum. Uzun yıllardır FBI'dayım. Çocuklarını kaybeden çok anne baba gördüm. Canından çok sevdiğin bir varlığın nerede olduğunu, ne halde olduğunu bilememek çok korkunç bir durum.</p>

  <p class="calibre3">"Bayan Navarre'den çok hoşlanıyorum," diye itiraf etti. "Onun ve oğlunuz Tommy'nin kayıp oluşuyla adeta yıkıldım. Her ikisinin de kocanızın yanında olduğuna ve hayatlarının büyük bir tehlikede olduğuna inanıyorum."</p>

  <p class="calibre3">"Peter asla Tommy'ye zarar vermez," dedi sözlerinin vurgusunu arttırmak için parmağını sallayarak. "Asla."</p>

  <p class="calibre3">"Tanıdığınız Peter için doğru bu," dedi Vince. "Sizin tanıdığınız Peter iyi, dürüst bir aile babası. Gerçekten çok hoş biri. Onunla tanışıp, konuştum ben de. Çok nazik bir insan."</p>

  <p class="calibre3">"Evet."</p>

  <p class="calibre3">Büyük bir içtenlikle baş sallayarak kadınla aynı fikirde olduğunu gösterdi. "Evet. Ama şu an tanıdığınız Peter'dan bahsetmiyoruz, Bayan Crane. Kocanızdan bahsetmiyoruz. Şü an konuştuğumuz kişiyi tanımıyorsunuz siz. Onunla hiç karşılaşmadınız. Oğlunuz da öyle."</p>

  <p class="calibre3">Kadın hiçbir şey söylemedi. Ama bu sessizliği bile çok şey ifade ediyordu.</p>

  <p class="calibre3">"Konuştuğumuz adam bunları yaptı," dedi Vince.</p>

  <p class="calibre3">Elindeki dosyadan Lisa Warwick'in otopsi sırasında çekilen fotoğraflarını çıkartıp, Janet Crane'nin önüne serdi.</p>

  <p class="calibre3">Kadın gözlerini kaçırmadı ama fotoğrafları görür görmez yüzünün bütün kanı çekilmiş, gözleri fal taşı gibi açılmıştı. Tüm bedeni zangır zangır titriyordu.</p>

  <p class="calibre3">"Bunu yapan bir adamdan bahsediyoruz," dedi Vince aynı sakin, ölçülü ses tonuyla. "Kocanızdan değil. Ve bu adam şu an oğlunuzla birlikte. Şimdi eğer onun nereye gitmiş olabileceğini biliyorsanız lütfen Şerif Dixon'a söyleyin. Teşekkürler, izninizle Bayan Crane."</p>

  <p class="calibre3">Vince aynı soğukkanlılıkla odayı terk etti. Koridorda ilerleyip, tuvalete yöneldi. Yere yığılmadan son anda klozetin üzerine oturmayı başarmıştı. Soma neredeyse kendinden geçinceye dek kustu.</p>

  <p class="calibre3">Lisa Warwick'e, Julie Paulson'a, Karly Vickers'a ve Tanrı bilir daha kaç kişiye bu korkunç şeyleri yapan adam şimdi hayatının geri kalanını birlikte geçirmek istediği kadım yakalamıştı.</p>

  <div class="mbppagebreak" id="calibre_pb_90"></div>
</body>
</html>
