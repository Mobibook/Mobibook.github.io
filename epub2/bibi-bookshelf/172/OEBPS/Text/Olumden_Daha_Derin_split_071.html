<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">71</span></p>

  <p class="calibre3">O gün Dodgers play-off serisinin üçüncü maçında St. Lous Cardinals takımıyla oynadığı karşılaşmayı 4-2 kaybetti. Nedense bu skor Tommy'nin hafızasına o güne ait asla unutamayacağı biçimde kazınmıştı.</p>

  <p class="calibre3">Bob Welch topu kaptıran oyuncuydu. Ken Dayley'in savunması ve Danny Cox'un atışlarıyla St. Louis Cardinals devreyi önde kapatmıştı. Aradan sonra da St. Louis'in ikinci atıcısı Tom Herr topu yakalanması imkansız bölgeye atmıştı.</p>

  <p class="calibre3">O an bunların hiçbiri önemliymiş gibi gelmemişti. Neticede Dodgers maçı kaybetmiş olmasına karşın hâlâ seride iki bir öndeydi ve Tommy'nin de bir randevusu vardı. Yani onun gibi bir şey. Babası maçı izlerlerken ona bir sır vermişti. Tommy'nin annesi o bitip tükenmek bilmeyen toplantılarından birine gidince Bayan Navarre'yi görmeye gideceklerdi.</p>

  <p class="calibre3">Bu çok heyecan verici bir haberdi çünkü Bayan Navarre babasının yanına uğrayıp ondan Tommy'yle olup bitenlerle ilgili konuşabilmesi için izin istemişti. Onun yanlış bir fikre kapılmış olabileceğinden korkuyordu. Üstelik hafta sonuydu. Bayan Navarre onu görebilmek için özel olarak zaman ayırmıştı. Tommy dördüncü sınıftaki bilim fuarından bu yana kendini hiç bu derece özel hissetmemişti.</p>

  <p class="calibre3">Annesinin toplantı için hazırlanmasını bekledi. Sonra çabucak bir duş alıp, gri pantolonunun üzerine bir gömlekle süveter geçirdi. Bu çok önemli bir ziyaretti. Neticede Bayan Navarre hafta sonunu onun için feda ediyordu. O da en azından iyi görünmek için elinden geleni yapmalıydı.</p>

  <p class="calibre3">Ona verecek bir hediyesi bile vardı. Gerçi hediyeyi verecek cesareti kendinde bulabileceğinden pek emin değildi ya neyse.</p>

  <p class="calibre3">O gün olanları defalarca düşünmüş sonunda da hatanın Bayan Navarre'de değil annesinde olduğuna karar vermişti. Annesi Bayan Navarre'nin niyetini kendi düşünme biçimine göre yorumlayıp saptırmıştı.</p>

  <p class="calibre3">Bayan Navarre babasının seri katil olduğunu düşünmemişti. Öyle olsa bugün gidip babasıyla konuşmaya kalkmazdı. Bu yüzden annesinin yaptığı her şey, buna Bayan Navarre'ye sokak ortasında bağırmak da dahil, yanlıştı.</p>

  <p class="calibre3">Öğretmeni özür mahiyetinde özel bir şeyi hak etmişti. Tabii hediyenin annesinden gelmesi ya da en azından öyle gözükmesinin anlamı büyük olacaktı.</p>

  <p class="calibre3">Hediyeyi bir yüzüğün sığabileceği kadar küçük bir kutuya koyup, annesinin ambalaj kağıtlarını koyduğu çekmeceden bulduğu renkli kağıtla paketledi.</p>

  <p class="calibre3">Sonra kutuyu annesi gitmeden görmesin diye cebine sakladı. Çünkü yakalanırsa annesinin GERÇEKTEN çılgına döneceğinin farkındaydı. Bunun onun çöpe attığı bir şey oluşu da bir şey değiştirmezdi. Bir kere Bayan Navarre'nin düşman olduğuna karar vermişti ve Tommy aynı şeyi düşünmüyorsa ONUN da düşman olduğuna hükmedecekti.</p>

  <p class="calibre3">Annesi yüzünden hayatının ne kadar karmaşık olduğunu kimse bilmiyordu. Ama eğer anlatırsa Bayan Navarre'nin kendisini anlayacağını umuyordu.</p>

  <p class="calibre3">Üst kattaki koridordan annesinin otomobiline binip gidişini izledi. Birkaç dakika sonra da aşağıdan babası seslendi.</p>

  <p class="calibre3">"Hey, ahbap, gitmeye hazır mısın?"</p>

  <p class="calibre3">Ve o anda Tommy karnına binlerce iğne saplanıyormuş gibi hissetti.</p>

  <div class="mbppagebreak" id="calibre_pb_71"></div>
</body>
</html>
