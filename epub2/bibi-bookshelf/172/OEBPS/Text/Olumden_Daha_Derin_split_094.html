<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">94</span></p>

  <p class="calibre3">Günler geçmiş olmasına karşın Peter Crane'nin karısının anahtarını kullanarak girmiş olabileceği mülklerde yapılan araştırmalarda en ufak bir bulguya bile rastlanmamıştı. Crane'nin kurbanlarına nerede işkence yapıp, onları nerede öldürdüğü bir gizem olarak kalmış, onu bu olaylarla ilişkisi olduğuna dair suçlayabilecek hiçbir bulguya erişilmemişti.</p>

  <p class="calibre3">Karly Vickers iyileşmeye başlamıştı ama o da saldırganın kimliğiyle ilgili dişe dokunur bir bilgi vermemişti. Doktorlar kulaklarındaki hasarın bir kısmının onanlabileceğine ve kadının kısmen de olsa duyabileceğine ilişkin umut veriyorlardı. Bu güzel bir haberdi ama tedavinin sonuca ulaşması çok zaman alacaktı.</p>

  <p class="calibre3">Vince kadının sağlığı ne durumda olursa olsun polise işe yarar bir bilgi verebileceğinden kuşkuluydu. Bir an bile Peter Crane'nin bir kurbanı hayatta bırakma hatasına düşeceğine ihtimal vermemişti. Karly Vickers onun şaheseriydi. Zekasının, kurnazlığının abidesi gibiydi. O, <span class="italic">bakın ben polislerden ne kadar zekiyim</span> diyen Peter Crane'nin temsilcisiydi adeta. <span class="italic">Size canlı bir kurban verdim ama hâlâ kim olduğumu bilmiyorsunuz.</span></p>

  <p class="calibre3">Crane onu hayatta bırakmış olabilirdi ama bunu kadının polislere hiçbir şey söyleyemeyeceğini bildiğinden yapmıştı.</p>

  <p class="calibre3">Crane'nin cinayet kariyerinin ne zamandan beri devam ediyor olabileceğini düşünmek tüyler ürpertiyordu. Peki, bu noktaya nasıl gelmişti? İşlediği cinayetler çok karmaşıktı. Sadece fantezilerini tam olarak gerçekleştirdiği son üç kurbanını biliyorlardı. Peki ya başkaları?</p>

  <p class="calibre3">FBI bu konuya eğilmişti. Vince resmi olarak Peter Crane'nin &nbsp;geçmişini araştırmakla görevlendirilmişti. Bu onun ajan olarak görev yapacağı son olay olacaktı. Ve başarılarla dolu meslek yaşamının yerine ne koyacağına da karar vermişti. Anne'yle bir yaşam.</p>

  <p class="calibre3">Dixon savaş odasında ona bir masa vermişti. Şimdi videonun başına oturmuş, kaseti ileri geri sararak ifadeyi izliyordu.</p>

  <p class="calibre3">Mendez elinde öğle yemeğiyle geldi.</p>

  <p class="calibre3">"Neye bakıyorsun?"</p>

  <p class="calibre3">"Gel, otur."</p>

  <p class="calibre3">Bu Janet Crane'nin kocasının Anne'i kaçırdığı gece Dixon tarafından alınan ifadesiydi. Vince, Peter Crane'nin karısının Cal Dixon'u gerçeğin çevresinde dolaştırışını büyülenmiş gibi izliyordu.</p>

  <p class="calibre3">Vince'in odayı terk edişinin ardından büyük bir ihtimalle oğlunun bir zır deli tarafından kaçırılmış olabileceğini düşünerek isterik gözyaşlarına boğulmuştu. Dixon onu sakinjeştirebilmek için kahve teklif etmiş, isterse doktor çağırabileceklerini söylemişti. Her teklifi geri çevirerek aralıklı da olsa benzer isteri krizlerine girmeye devam etmeyi tercih etmişti.</p>

  <p class="calibre3">Dixon ifade almayı sürdürmüştü. Ondan alınacak yanıtlara ihtiyacı vardı. Peter nereye gitmeyi severdi? Saklanmak için tercih edeceği kendini güvende hissettiği bir yer var mıydı? Anahtarını kullanarak girdiği boş bir ev var mıydı? Gizli, unutulmuş, kullanılmayan bir yer.</p>

  <p class="calibre3">Benzer konu üzerinde konuşup durmuşlardı. Dixon hiçbir şey elde edememişti. Janet Crane çok dikkatliydi.</p>

  <p class="calibre3">Çok büyük bir ihtimalle bunu bilinçli olarak yapmıyordu. Bu onun çocukluktan gelen alışkanlığı diye akıl yürüttü Vince.</p>

  <p class="calibre3">Kendi başına gelenlere inanamıyordu.</p>

  <p class="calibre3"><span class="italic">Kendi ba ına.</span> Oğluna, Anne'e kocasının mahvettiği diğer insanlara değil, kendi başına gelenlere inanamıyordu.</p>

  <p class="calibre3">"Ne kaltakmış be!" dedi Mendez.</p>

  <p class="calibre3">"Ne kadar ilgi çekici bir durum!" diye düzeltti Vince onu. "Kadın narsisizmin el kitabı adeta. Dünyanın kendi etrafında&nbsp;dönmesi istiyor. Bizlerse onun oyunundaki aktörleriz sadece."</p>

  <p class="calibre3">Videoyu durdurup, Mendez'e izletmek istediği yere kadar geri sardı. Lisa Warwick'in otopsi fotoğraflarını Janet Crane'nin önündeki masaya serdiği ana.</p>

  <p class="calibre3">Mendez hiçbir şey söylemedi.</p>

  <p class="calibre3">Vince kaseti geri sarıp, bir kez daha Oynattı.</p>

  <p class="calibre3">Sonra öğrencisine dönüp, "Gözlerini kaçırmıyor," dedi. "Gözlerini kaçırmadığı gibi tam iki dakika boyunca isteri krizine filan da girmedi."</p>

  <p class="calibre3">"Şokta çünkü," dedi Mendez.</p>

  <p class="calibre3">"Hoşuna gidiyor."</p>

  <p class="calibre3">Mendez yüzüne aklını kaçırdığından şüpheleniyormuş gibi baktı. "İmkanı yok."</p>

  <p class="calibre3">Vince kaseti ısrarla bir ileri bir geri sardı. Şimdi ifadenin tam aradığı anını bulmuştu.</p>

  <p class="calibre3"><span class="italic">"... onun ve oğlunuz Tommy'nin kayıp oluşuyla adeta yıkıldım."</span> dedi. <span class="italic">"Her ikisinin de kocanızın yanında olduğuna ve hayatlarının büyük bir tehlikede olduğuna inanıyorum."</span></p>

  <p class="calibre3"><span class="italic">"Peter asla Tommy 'ye zarar vermez, "</span> dedi sözlerinin vurgusunu arttırmak için parmağını sallayarak. <span class="italic">"Asla. "</span></p>

  <p class="calibre3">"Peter asla Tommy'ye zarar vermez. Peter hiç kimseye zarar vermez demiyor. Anne'e zarar vermez de demiyor," dedi Mendez kaşlarını çatarak. "Ve o gece evlerine gidip, kocasının bir kadını kaçırdığını söylediğimizde kimi kaçırdı diye de sormadı bile."</p>

  <p class="calibre3">"Çünkü ya biliyordu ya da umurunda bile değildi," dedi Vince. "Ya da her ikisi birden."</p>

  <p class="calibre3">"Janet Crane, Thomas Sığınağı'nda gönüllü olarak çalışıyordu. Personelin gümüş kolye taktıklarını biliyordu. Yalnızca programı bitirenlerin altın kolye taktıklarını da. Çocuk kolyeyi Anne'e vermişti. Büyük bir ihtimalle evde bulmuş olmalı."</p>

  <p class="calibre3">"Eğer Janet Crane kolyenin orada olduğunu biliyorduysa..." diye başladı Mendez.</p>

  <p class="calibre3">"Nereden geldiğini de biliyor olmalı," dedi Vince.</p>

  <p class="calibre3">"Tanrım," diye mırıldandı Mendez ekrana bakıp, Janet&nbsp;Crane'nin Cal Dixon'la yürüttüğü kedi fare oyunu izlemeyi sürdürerek. "Bu sabah konuştum onunla. Tommy'yi psikologumuzla görüşmeye getirmesi için ikna etmeye çalışıyordum. Bana bugün Beverly Hills'teki bir psikiyatrla görüşmeye gideceğini söyledi. Bence psikologa iki kişi olduklarında indirim alabilir miyim diye sormalı. Onun da kesinlikle ihtiyacı var.</p>

  <p class="calibre3">"Gerçekten onun her şeyi bildiğini mi düşünüyorsun?" diye sordu.</p>

  <p class="calibre3">"Bilmiyorum," dedi Vince monitörü kapatırken. "Ayrıca soruna evet yanıtını versem bile düşündüğümle kanıtlayabileceğim şeyler tamamen birbirinden farklı."</p>

  <div class="mbppagebreak" id="calibre_pb_94"></div>
</body>
</html>
