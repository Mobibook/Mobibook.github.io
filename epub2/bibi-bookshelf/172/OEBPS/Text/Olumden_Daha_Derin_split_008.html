<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">8</span></p>

  <p class="calibre3">9 Ekim Çarşamba, 1985</p>

  <p class="calibre3">"Bir cinayet işleniyor ve sen beni aramıyorsun. Buna inanamıyorum!"<br class="calibre2" /></p>

  <p class="calibre3">"O an bir sürü şeyle ilgilenmem gerekiyordu," dedi Anne.</p>

  <p class="calibre3">Kreş sınıflarından birinin kapısının önünde oturmuşlar, ön taraftaki kumların üzerinde koşturup duran Franny'nin öğrencilerini izliyorlardı.</p>

  <p class="calibre3">Fran Goodsell en yakın arkadaşıydı. Otuz dokuz yaşındaki adam, hem son derece sevimli hem de inanılmayacak derecede düşüncesizdi. Şu an tek düşündüğü Anne'in kendisini neden aramadığıydı.</p>

  <p class="calibre3">Franny genellikle olayları tamamen farklı açıdan değerlendirirdi. Bir şekilde konuyu bambaşka bir noktaya çekip, Anne'in hissettiği dehşeti unutmasını sağlayabilirdi. Edepsizce yorumlar yapabilir, hiç münasip olmayan bir şeyler söyleyebilir, ona kendini bir an için bile olsa daha rahat hissetme fırsatı verebilirdi.</p>

  <p class="calibre3">Bu da yatakta tek başına uzanıp, gözlerini her kapatışında mezardan yardım etmesi için uzanan bir eli görmesinden katbekat iyiydi.</p>

  <p class="calibre3">"Haberleri izlemiyor musun?" diye sordu.</p>

  <p class="calibre3">"Elbette hayır," dedi adam bunu hakaret kabul etmiş gibi. "Haberlerde izlenecek bir şey yok ki." Birden aklına bir şey gelmiş gibi, gözlerini fal taşı gibi açarak, "Yoksa seninle röportaj da mı yaptılar?" diye sordu. "Ah Tanrım. Umarım üzerinde dün&nbsp;okulda giydiğin kıyafet yoktu. Çünkü dünkü giysinle çömez rahibelere benziyordun."</p>

  <p class="calibre3">Aslında bu pek de yanlış sayılmazdı.</p>

  <p class="calibre3">Anne ona dönüp, "Hayır, televizyona çıkmadım," dedi. "Bu arada moda konusundaki tavsiyeleriniz için teşekkürler, Bay Blackvvell."</p>

  <p class="calibre3">"Bak tatlım, dürüst konuşayım. Rahibe Anne kılığında bir erkeği nasıl etkilemeyi planlıyorsun, söylesene? İmaj her şeydir." Fran'in imajı aklına geleni üstüne geçirmek üzerine kuruluydu. Bugün de keten pantolonunun altına renkli bir çift spor ayakkabı giymiş, mavi düğmeli Oxford gömleğinin yakasını açıp, boğazına da turuncu bir fular sarmıştı.</p>

  <p class="calibre3">"Okulda erkekleri etkilemek gibi bir amacım yok. Burada kimi etkileyeceğim ki? Hizmetli Arnie'yi mi?"</p>

  <p class="calibre3">"Bay Garnett'i."</p>

  <p class="calibre3">"Evli müdürümüzle bir aşk ilişkisi yaşamak gibi bir niyetim yok"</p>

  <p class="calibre3">"Karısı bir yoga hocasıyla yatıyor. Yakında boşanırlar, sana söyleyeyim," dedi isteyerek daha da yoğunlaştırdığı Long Island aksanıyla.</p>

  <p class="calibre3">Franny aslında Boston'luydu. Goodsell ailesinin on beş çocuğundan on dördüncüsüydü. İrlandalı, Katolik ne araşan bulabileceğin türden bir aileydiler. "Sekiz kız, yedi erkek, iki homo, bir lezbiyen, altı evlilik ve boşanma. Evlenir evlenmez boşanıyorlar neredeyse," şeklinde konuşarak Goodsell ailesini anlatırdı.</p>

  <p class="calibre3">New York ve The Hamptons'ta uzun yıllar zengin çocuklarına öğretmenlik yapmıştı. Kendi iddiasıydı bu elbette.</p>

  <p class="calibre3">"İğrençsin," dedi Anne aslında bunu kastetmeden. "Bir kadın öldürüldü. Üç öğrencim de oradaydı. Ben de gittim. Korkunçtu."</p>

  <p class="calibre3">Franny kolunu kadının omzuna atıp, sıktı. "Biliyorum, tatlım. Özür dilerim."</p>

  <p class="calibre3">"Peki ya şimdi?" diye sordu Anne. "Sınıfıma konuyla ilgili bir şeyler anlatmalı mıyım, yoksa normal, günlük müfredata devam mı etmeliyim? Üniversitede bizi bu tür durumlara hazırlamadılar."</p>

  <p class="calibre3">"Doğru," dedi. "Ama bana da anaokulunda öğretmenlik yapmanın insanı bu derece steril hale getireceğini söylememişlerdi."</p>

  <p class="calibre3">Anne, Frank'm meşhur yorumunu hatırlayınca gülümsemesine mani olamadı. Frank, yaptığı iş yüzünden alkolik olduğunu ve neden bazı türlerin yavrularını yediğini artık daha iyi anladığını söyler dururdu.</p>

  <p class="calibre3">Aslında Frank ödüller kazanan, muhteşem bir öğretmendi. Öğrenciler de veliler de ona bayılırdı.</p>

  <p class="calibre3">Anne saatine baktı. "Gitsem iyi olur. Çocuklar gelir şimdi."</p>

  <p class="calibre3">"Eğer içlerinden biri tutuklanırsa haberim olsun."</p>

  <p class="calibre3">"İlk sana söyleyeceğim."</p>

  <p class="calibre3">Müdür Garnett'le haberlerde gördüğü yakışıklı dedektif (Anne dedektif olduğunu tahmin ediyordu) sınıfının kapısında bekliyordu.</p>

  <p class="calibre3">"Bayan Navarre," diye konuşmaya başladı Garnett. Son derece derli toplu, bakımlı bir insandı. Kolalı gömlek giyip, onunla uyumlu son moda bir kravat takmıştı. Anne hep adamın boşansa da boşanmasa da kendisinden ziyade Franny'den daha çok hoşlandığından şüphelenirdi. "Bu Dedektif Mendez," dedi.</p>

  <p class="calibre3">Dedektif kibarca elini uzattı. Düzgün çeneli, kısa boylu fakat sağlam yapılı, esmer tenli, maço tarzı bıyıklı bir adamdı. Adamın yüz ifadesi Anne'e tipik polis bakışını hatırlatmıştı. Elini kuvvetlice sıkmıştı ama bu elbette herhangi bir şey ifade etmezdi.</p>

  <p class="calibre3">"Bayan Navarre, sizinle dün konuşma fırsatı bulamadığım için özür dilerim. Sizin de olay yerinde olduğunuzu daha yeni öğrendim."</p>

  <p class="calibre3">"Sadece Frank Farman'a çocukları evlerine götürüp götüremeyeceğimi sormak için gittim oraya."</p>

  <p class="calibre3">"Dedektif Mendez cesedi bulan çocuklarla odamda görüşmek istedi," dedi Garnett. "Sizin de orada olmanızı arzu ediyor."</p>

  <p class="calibre3">"Sizin yanınızda kendilerini daha rahat hissederler diye düşündüm," dedi Mendez.</p>

  <p class="calibre3">"Eğer müdürün odasına gitmezsek kendilerini daha rahat hissederler," dedi Anne. "Müdürün odasına gitmek beşinci sınıftaki&nbsp;bir öğrencinin hiç hoşuna gitmez."</p>

  <p class="calibre3">"Bu ciddi bir durum," dedi Mendez. "Onların da bunu aynı derecede ciddiye almaları gerekiyor."</p>

  <p class="calibre3">"On yaşındaki çocukların ödlerini patlatmanıza izin vermeyeceğim," dedi Anne farkında olmadan parmak uçlarında dikilerek. "Zaten yeterince üzüldüler."</p>

  <p class="calibre3">Mendez hem şaşırmış hem de sinirlenmiş gözüküyordu. "Endişelenmeyin, Bayan Navarre. Copumu büroda bıraktım."</p>

  <p class="calibre3">Anne mahcubiyet duygusuna direnmeye kararlıydı. Garnett'e döndü. "Toplantı salonunu kullanabilir miyiz?"</p>

  <p class="calibre3">"Neticede orası da ciddi bir yer," dedi sonra dedektife dönerek. "Ama daha az rahatsız edici."</p>

  <p class="calibre3">"Uygundur," dedi Mendez.</p>

  <p class="calibre3">"Ama çocuklar bugün okula gelirler mi bilmem," dedi Anne. "Dün gece ailelerine evde kalıp, dinlenmelerinin daha iyi olacağını söyledim."</p>

  <p class="calibre3">"Ailelerle temas kuruldu," dedi Garnett. "Soruşturma için çocuklarını okula getirecekler. Sonra isterlerse çocukları evlerine götürebilirler. Kendileri bilir."</p>

  <p class="calibre3">"Peki, sınıfımın geri kalanları?"</p>

  <p class="calibre3">"Bugün için vekil bir öğretmen ayarladım."</p>

  <p class="calibre3">"Peki ya rehberlik uzmanı? Çocuklara olup bitenlerle başa çıkmaları hususunda yardım edecek biri? Şimdiye dek her şeyi duymuşlardır."</p>

  <p class="calibre3">"Bu konuda sana güveniyorum, Anne," dedi Garnett. "Senin çocuk psikolojisi alanında aldığın eğitime."</p>

  <p class="calibre3">"Su kaynatmayı biliyorum. Ama bu beni bir şef aşçı yapmaz."</p>

  <p class="calibre3">"Sen halledersin."</p>

  <p class="calibre3">Mendez saatine göstere göstere bakıp, "Morgan ailesi birazdan burada olur," dedi. "Hazırlanmam gerek."</p>

  <p class="calibre3">Mendez için hazırlık kayıt cihazının çalışıp çalışmadığını kontrol etmek, defteriyle kalemini masanın üzerine yerleştirmek manasına geliyordu.</p>

  <p class="calibre3">Aslında bu işten bir şey çıkmayacağına adı gibi emindi. Neticede çocuklar bulduğunda kadın çoktan öldürülüp, gömülmüştü. İçlerinden biri olay yerinden kaçan katili görmediyse kendisine anlatacak fazla bir şeyleri yok demekti. Ama yine de bu görüşmeleri yapacaktı. Çünkü bu rutin bir işlemdi ve o da sistemli bir şekilde çalıştığı için kendiyle gurur duyuyordu.</p>

  <p class="calibre3">Soruşturmada kullanacaklarını konferans masasının üzerine yerleştirince başını kaldırıp, öğretmene baktı. Kadın huzursuz bir ifadeyle, kendini korumak istercesine kollarını göğsünde kavuşturmuş, kaşları çatık bir halde bir ileri bir geri yürüyordu. İki kere de yüzüne düşen saçını sert bir tavırla kulağının arkasına attı.</p>

  <p class="calibre3">"Çocuk psikolojisi eğitimi mi aldınız?" diye sordu.</p>

  <p class="calibre3">Adamın ani sorusuyla irkilmişti. "Üniversitede birkaç ders aldım. Ama bu doktora yapmak gibi bir şeyin yanından bile geçmez."</p>

  <p class="calibre3">"Ama çocukları tanıyorsunuz. Hareketlerini kolaylıkla yorumlarsınız, değil mi?"</p>

  <p class="calibre3">"Okul daha yeni açıldı. Sadece altı haftadır derslerine giriyorum."</p>

  <p class="calibre3">"Ben onları hiç tanımıyorum. Aileleriyle tanıştınız mı?"</p>

  <p class="calibre3">"Toplantıda. Bir saat kadar görüştüm. Yalnızca .bir akşam."</p>

  <p class="calibre3">"Tamam, o zaman söyleyin bana..." Defterindeki notlara göz atarak, "Wendy Morgan," dedi. "Nasıl biri?"</p>

  <p class="calibre3">Kadının yüzünde beliren tebessüm, tabii Wendy içindi bu tebessüm kendi için değil, dikkatini çekmişti. "Wendy kendine güvenli bir çocuktur. Fikir sahibi ve bunları sınıfta herkesin içinde söylemekten çekinmeyen bir kızdır. Sınıfın feministidir o."</p>

  <p class="calibre3">"O zaman onunla görüşmek kolay olacak. Güzel. Peki annesi?"</p>

  <p class="calibre3">"Sara. O da çok iyi bir kadın. Kızma çok düşkün bir anne. Bir sosyal eğitim programında resim öğretmenliği yapıyor."</p>

  <p class="calibre3">"Peki baba?"</p>

  <p class="calibre3">"İyi bir adam. Avukat. Çok yoğun. Bir yandan da kadın sığınağında gönüllü olarak çalışıyor. Sanırım Sacramento'da da kadın hakları konusunda birtakım çalışmalar yürütüyor olmalı." Hafifçe içini çekti. "Benden ne yapmamı istiyorsunuz, Dedektif?"</p>

  <p class="calibre3">"Onları rahatlatmanızı. Copumla onlara saldırmayacağıma emin olmalarını sağlamanızı."</p>

  <p class="calibre3">Anne Navarre espriden zerre kadar etkilenmemiş bir ifadeyle kaşlarını çatarak, ona baktı. Geçmişe bakınca zaten kendi beşinci sınıf öğretmeninin de ondan fazla hoşlanmadığını hatırlamıştı.</p>

  <p class="calibre3">"Olay mahalline ne zaman ulaştınız?" diye sordu teybin kayıt tuşuna basarken.</p>

  <p class="calibre3">"Ben olay yerine gittiğimde emniyet şeridi çekilmişti bile," dedi. "Her yerde polis memurları vardı. Bunu kaydediyor musunuz?"</p>

  <p class="calibre3">"Sadece teybin çalıştığına emin olmak için," dedi teybi durdurup, başa sararken. Sonra da play tuşuna bastı. Şimdi Anne Navarre'nin dedektife bir hayli vesveseli gelen sesi işitiliyordu.</p>

  <p class="calibre3">"Peki, çocuklar neredeydi?"</p>

  <p class="calibre3">"Tommy'yle Wendy olay yerinden uzaktaydı. Dennis Farman'sa tam olay yerinde, neler olup bittiğini görmeye çalışıyordu. Babası da oradaydı. Sanırım tanırsınız. Frank Farman."</p>

  <p class="calibre3">"Çocuklar ormanda kimseyi görmüşler mi?"</p>

  <p class="calibre3">"Hayır," dedi. "Sadece bir köpekten bahsettiler."</p>

  <p class="calibre3">"Kadını köpeğin gömdüğünü hiç sanmıyorum."</p>

  <p class="calibre3">"Hiç de komik değil bu."</p>

  <p class="calibre3">"Komiklik olsun diye söylemedim. Sadece ironi yapıyordum."</p>

  <p class="calibre3">"Burada en ufak bir mizahi durum yok," diye çıkıştı kadın. "Ayrıca ironi yapmıyor, alay ediyordunuz."</p>

  <p class="calibre3">"Peki efendim."</p>

  <p class="calibre3">"Özür dilerim," dedi bakışlarını kaçırıp, kollarını bir kavuşturup, bir çözerken. Sonra bir kez daha alnına düşen saçını kulağının arkasına attı. "Bu durum... beni biraz gerdi."</p>

  <p class="calibre3">"Anlıyorum. Sorun yok."</p>

  <p class="calibre3">Anne dedektife gözünün ucuyla baktı. Ona karşı bir hayli ihtiyatlıydı ama bunu fark ettirmek istememişti. Yine de dedektif bunu fazlasıyla anlamıştı. Zaten en masum insanlar bile polisin karşısında bir nebze tedirgin olurdu. Polisler de karşılarındakinin tedirgin olmasına alışmışlardı.</p>

  <p class="calibre3">"Şüpheli değilsiniz," diye açıkladı.</p>

  <p class="calibre3">Kadın bir kez daha kaşlarını indirip, kaldırdı. "Elbette değilim."</p>

  <p class="calibre3">Yine iç çekip, tavana baktı. Sonra sanki boynunu çıtlatmak istiyormuş gibi başım hızla sağa sola oynattı.</p>

  <p class="calibre3">"Cesedin kime ait olduğunu biliyor musunuz?" diye sordu.</p>

  <p class="calibre3">"Henüz değil."</p>

  <p class="calibre3">"Kimse onu aramaya kalkmadı demek ki. Çok korkunç bir şey bu."</p>

  <p class="calibre3">O anda kapı açıldı ve Müdür Garnett sarışın bir kadınla onun minyatür kopyası gibi duran küçük kızının salona girmeleri için kenara çekildi.</p>

  <div class="mbppagebreak" id="calibre_pb_8"></div>
</body>
</html>
