<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">62</span></p>

  <p class="calibre3">"Ah, Tanrım bu çok utanç verici," diye inledi Peter Crane, Mendez'in masanın üzerine koyduğu sabıka kaydı için çekilen fotoğrafının da eklendiği gözaltına alındığını gösteren belgeye bakarken. Sonra iç çekip, başını kaldırdı.</p>

  <p class="calibre3">"Boş zamanlarınızda ne yaptığınız yalnızca sizi ilgilendirir, Doktor Crane. Açıklamanızı istemiyorum," dedi Mendez. "Karınıza da bir şey söyleyecek değilim. Çünkü yeni bir cinayet soruşturmasıyla uğraşmak istemiyorum. İyi bir adama benziyorsunuz, yazık olur size.</p>

  <p class="calibre3">"Benim sorunum başka. O gece, fahişelerle tutuklandığınız akşam Julie Paulson'un da tutuklanışına açıklama bulmaya çalışıyorum."</p>

  <p class="calibre3">"Julie Paulson kim?"</p>

  <p class="calibre3">"Julie Paulson bir fahişeydi. Oxnard'ta tutuklanmasından kısa bir süre sonra da Thomas Sığınağı'na geldi. Kısa bir süre sonra da öldürüldü."</p>

  <p class="calibre3">"Bu konuda hiçbir şey bilmiyorum," dedi Crane şaşkınlıkla.</p>

  <p class="calibre3">Mendez yüzünü buruşturarak, "Hayır, biliyorsunuz Doktor," karşılığını verdi. "Hatta ilk konuştuğumuzda bu konuyu siz açmıştınız."</p>

  <p class="calibre3">Crane'nin bir an için aklı karışmış gibiydi. "Geçen sene öldürülen kız mı? Kasabanın dışında bulunan? Gazetelerde okudum ben onu!"</p>

  <p class="calibre3">"Buna inanmakta güçlük çekiyorum," dedi Mendez. "Çünkü tesadüflere inanmam. Özellikle de arka arkaya gelirlerse.</p>

  <p class="calibre3">"Julie Paulson Oxnard'da çalışan bir fahişeydi. Siz de Oxnard'da bir fahişeyle birlikteyken gözaltına alındınız. Julie Paulson Oak Knoll'a geldi. Siz de Oak Knoll'da yaşıyorsunuz. Thomas Sığınağı'nın programına katıldı. Siz de Thomas Sığınağı'ndaki kadınlarla çalışıyorsunuz. O öldü. Karly Vickers da kayboldu. Siz Lisa Warwick'i de tanıyordunuz...</p>

  <p class="calibre3">"Tüm bunların beni hangi noktaya doğru götürdüğünün farkında mısınız, Doktor Crane?"</p>

  <p class="calibre3">Crane yüzünü ellerinin arasına alarak, "Ah Tanrım," dedi.</p>

  <p class="calibre3">Mendez bir süre adamı kendi haline bıraktı. Bu sırada da sanki geçen saniyeleri sayıyormuş gibi kaleminin ucuyla masaya vuruyordu.</p>

  <p class="calibre3">"Julie Paulson'u tanımıyorum," dedi sonunda. "Benim Oxnard'da birlikteyken yakalandığım kadının adı Candace'ydi. Onu zaman zaman görmeye giderdim."</p>

  <p class="calibre3">"Yani sürekli müşterisi olduğunuzu mu söylüyorsunuz?"</p>

  <p class="calibre3">Crane başı çok ağnyormuş gibi gözlerini kapattı. "Bundan gurur duymuyorum. Ayrıca bundan kanmı umursamadığım anlamı da çıkmamalı. Sadece... Janet'in bazı... sorunları..."</p>

  <p class="calibre3">"Gerçekten bunları bilmek istemiyorum," dedi Mendez. "Gerçekten."</p>

  <p class="calibre3">"Onun yalnızca kötü taraflarını gördüğünüzü biliyorum," dedi Crane. "Bu hafta tam bir kabustu. Yoksa o kadar da kötü bir insan değildir. Aslında yaptığım şey tam manasıyla onu aldatıyor olduğum anlamına da gelmez ama..."</p>

  <p class="calibre3">"Umurumda değil. Gerçekten."</p>

  <p class="calibre3">Eğer Peter Crane günah çıkarmak istiyorsa kiliseye gitmeliydi. Mendez onunla eşleri aldatmanın tanımları üzerine bir tartışmaya da girmek istemiyordu. Karısından başka kadınları beceren adam tanımı onun için yeterince anlamlıydı zaten.</p>

  <p class="calibre3">Crane iç çekti. "Gözaltına alındıktan sonra oraya gitmeyi bıraktım."</p>

  <p class="calibre3">"Ve Julie Paulson buraya taşındı," dedi Mendez. "İnanın kendinize hiç yardım etmiyorsunuz, Doktor Crane."</p>

  <p class="calibre3">"Size olanları anlatıyorum," dedi öfkeyle. "Kızın buraya taşınmasında benim ne suçum var ki? Burası özgür bir ülke. Belki burada arkadaşı filan vardı. Ama o kişi ben değildim."</p>

  <p class="calibre3">"Ve siz Oxnard'a gitmeyi bıraktınız."</p>

  <p class="calibre3">"Evet."</p>

  <p class="calibre3">"Ve... Ne? Fahişelerden vazgeçtiniz, öyle mi? Seksi bıraktınız?"</p>

  <p class="calibre3">"Ben... Şey... Ah Tanrım," diye mırıldandı gözlerini yere dikerek. "Başka, Ventura'daki başka bir kadınla... Anlaştım."</p>

  <p class="calibre3">Mendez önüne kalemle kağıt uzattı. "Bana adını ve telefon numarasını ver."</p>

  <p class="calibre3">Crane kusacakmış gibi gözüküyordu. Bay Saygıdeğer Vatandaşın fahişelerin sürekli müşterisi olduğu kanıtlanmıştı işte.</p>

  <p class="calibre3">İstenilenleri yazınca Mendez kağıdı aldı. "Hemen dönerim. Kahve filan ister misiniz?"</p>

  <p class="calibre3">"Hayır, teşekkürler," dedi Grane masaya bakarak.</p>

  <p class="calibre3">Mendez odadan çıkıp, kağıdı Hicks'e uzattı. Vince Te Dixon monitöre bakıyorlardı. Crane elleri başının arasında kıpırdamadan oturuyordu.</p>

  <p class="calibre3">"Aferin evlat," dedi Vince. "İyi silkeledin."</p>

  <p class="calibre3">"Tanrım adam at gibi terliyor," dedi Mendez. "Karısının toplumun direği olarak gördüğü kocasının bu halini öğrenince ne yapacağını tahmin edebiliyor musunuz?"</p>

  <p class="calibre3">Hicks kahkahayı basarak, "O direği bir tarafına monte eder bence," dedi.</p>

  <p class="calibre3">"Ama adamı bu yaptığından dolayı çok da suçlayamazsınız," dedi Mendez. "Karısı... Kadın korkunç bir şey ya!"</p>

  <p class="calibre3">"Onu dün geceyle ilgili sıkıştır," dedi Vince. "Ona kağıt oyununun nasıl gittiğini sor."</p>

  <p class="calibre3">Mendez kendine bir fincan kahve alıp, sorgu odasına döndü.</p>

  <p class="calibre3">"Eee, dün geceki kağıt oyunu nasıl gitti?"</p>

  <p class="calibre3">"Ne oyunu?"</p>

  <p class="calibre3">"Karınız dün gece kağıt oynamaya gittiğiniz için evde olmadığınızı söyledi."</p>

  <p class="calibre3">"Ah."</p>

  <p class="calibre3">"Nerdeydiniz? Ventura'da mı?"</p>

  <p class="calibre3">"Hayır. Janet'le kavga etmiştik."</p>

  <p class="calibre3">"Neden?"</p>

  <p class="calibre3">"Tommy'nin öğretmeninin aile hayatımızla ilgili sorular sormasına sinirlenmişti. Eşimle tartışmak çok zordur. Sanırım siz de biliyorsunuzdur," dedi. "Zor bir hafta oldu. Çok bunaldım. Daha fazla konuşmak istemediğim içinde evden gittim."</p>

  <p class="calibre3">"Nereye?"</p>

  <p class="calibre3">"O'Brian's Pub'da yemek yiyip, televizyonda maç izledim. Saat dokuz gibi de Steve geldi..."</p>

  <p class="calibre3">"Steve Morgan?"</p>

  <p class="calibre3">"Evet. Kapanış saatine kadar orada oturduk."</p>

  <p class="calibre3">"Onun sorunu neymiş?"</p>

  <p class="calibre3">"Karısıyla kavga etmiş o da. Sonra da kadın onu kapının önüne koymuş."</p>

  <p class="calibre3">"Neden?"</p>

  <p class="calibre3">"Onu kendisini aldatmakla suçlamış ki zaten bu suçlamayı sık sık yapar."</p>

  <p class="calibre3">"Öyle mi?" diye sordu Mendez. "Ama ateş olmayan yeden duman çıkmaz. "Bir süre susup, kelimeleri kafasında evirip çevirerek, en doğru şeyi söylemeye çalışarak bekledi. "Steve hırslı bir insandır."</p>

  <p class="calibre3">"Umurumda değil," dedi Mendez. "Sadece onun Lisa Warwick'le ilişkisi olup olmadığını öğrenmek istiyorum."</p>

  <p class="calibre3">Peter Crane dirseklerini masaya dayayıp, başını ellerinin arasına aldı. Yenilmiş gibi gözüküyordu.</p>

  <p class="calibre3">"Beni oyalamayın, Doktor Crane," dedi Mendez sertçe. "Kadın öldürüldü. Onunla ilişkisi var mıydı?"</p>

  <p class="calibre3">"Evet."</p>

  <div class="mbppagebreak" id="calibre_pb_62"></div>
</body>
</html>
