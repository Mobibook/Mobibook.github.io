<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">73</span></p>

  <p class="calibre3">Anne, pizzacının önünde Tommy'yi görünce gülmemek için kendini zor tuttu. Çocuk üstüne büyük bir ihtimalle en güzel giysilerini giymişti. Şık bir gri pantolon, yakası açık bir gömlek ve de açık mavi bir kazak. Eğer kravat da takmış olsa tam bir minyatür hazırlık sınıfı adayı gibi gözükecekti. Bu izlenimi bir tek Dennis'in morarttığı gözü bozuyordu.</p>

  <p class="calibre3">"Bu gece çok hoş görünüyorsun Tommy."</p>

  <p class="calibre3">"Teşekkürler. Siz de öyle Bayan Navarre," dedi Tommy aşırı ciddi bir tavırla.</p>

  <p class="calibre3">"Teşekkürler."</p>

  <p class="calibre3">"Bir şey değil."</p>

  <p class="calibre3">Söyleyecek şeyleri sanki tükenmiş gibiydi. Derin bir nefes alıp, huzursuzluğunu belli etmemeye çabaladı.</p>

  <p class="calibre3">Anne dönüp, hafifçe gülümserken son derece rahat gözüken yakışıklı babasına baktı. "Doktor Crane, bu imkanı sağladığınız için çok teşekkür ederim."</p>

  <p class="calibre3">"Ne demek," dedi. "Asıl ben size yaptıklarınız için teşekkür etmek istiyorum. Neden içeri geçmiyoruz. Pizza kokusu dayanılmaz."</p>

  <p class="calibre3">Lokantaya girip, boş bir yer buldular. İçerisi hafta sonu nedeniyle bir hayli kalabalıktı. Üniversite öğrencileri, aileler, sırt çantalı gençler neredeyse boş masa bırakmamışlardı. Köşedeki bölümde oynanan video oyunlarının sesleri bulundukları yere kadar geliyordu. Tommy gözlerini dört açarak çevresine bakındı.</p>

  <p class="calibre3">"Buraya çok sık gelmiyoruz, değil mi Tommy?" diye sordu Peter Crane.</p>

  <p class="calibre3">Tommy başını iki yana salladı.</p>

  <p class="calibre3">"Tommy'nin annesi yiyecek polisi gibidir," diye açıkladı Crane. "Her zaman sağlıklı şeyler yedirir."</p>

  <p class="calibre3">"Bir dişçi olarak sizin de buna katılmanız gerekir," dedi Anne.</p>

  <p class="calibre3">"Arada sırada pizza yemenin yanlış olduğunu sanmıyorum. Tommy'yle fırsat bulduğumuzda eğlenmek için arada değişiklikler yaparız, değil mi ahbap?"</p>

  <p class="calibre3">Dili bağlanmış halde oturan Tommy başını sallayarak onayladı.</p>

  <p class="calibre3">"Pizzan nasıl olsun, Tommy?" diye sordu Anne.</p>

  <p class="calibre3">"Peynirli."</p>

  <p class="calibre3">"Benimki de. Peki ya salam?"</p>

  <p class="calibre3">Çocuk dudağının ucundaki utangaç gülümsemeyle başını salladı.</p>

  <p class="calibre3">"Brüksellahanasma ne dersin peki?"</p>

  <p class="calibre3">"Hayır!" dedi. Kesinlikle istemediğini belirtmek için başım iki yana öyle hızla sallamıştı ki neredeyse bütün vücudu aynı anda sallanmıştı.</p>

  <p class="calibre3">Anne gülüp, "Pekala," dedi. "Brüksellahanası yok."</p>

  <p class="calibre3">Bir garson kız gelip içinde Brüksellahanası olmayacak pizza siparişlerini aldı. Garson gidince Anne, ciddileşerek karşısındaki Tommy'nin gözlerinin içine baktı.</p>

  <p class="calibre3">"Tommy, dün akşam annenle karşılaştıktan sonra senin bazı konularda yanlış bir fikre sahip olabileceğini düşündüm," diye başladı. "Sana o soruları sorduğumda asla babanın meydana gelen o kötü olaylarla bir ilişkisi olabileceğini ima etmemiştim. Öyle bir şey aklıma bile gelmemişti. Anlıyor musun?"</p>

  <p class="calibre3">"Sanınm," dedi ama ses tonu pek ikna edici değildi.</p>

  <p class="calibre3">"Dedektiflerin bir suçla ilgili soruşturma yaptıklarında sorular sorduğunu bilirsin," dedi Anne. "Herkese soru sorarlar. Bu onların konuştukları herkesin suçlu olduğuna inandıkları anlamına gelmez. Ama ne kadar çok soru sorarlarsa suç işlendiği sırada herkesin tam olarak nerede olduğunu anlarlar. Böylece kimin o suçu kesinlikle işlemediğini kiminse suçlu olma ihtimali bulunduğunu tespit ederler.</p>

  <p class="calibre3">"Dedektif Leone sana babanın o gece evde olup olmadığını sormamı istedi. Sen de bana evde olduğunu söyledin. Herkes istediği öğrenmiş oldu böylece."</p>

  <p class="calibre3">Tommy kaşlarını çattı. "Ama neden bunu babama kendileri sormadılar?"</p>

  <p class="calibre3">"Sordular," dedi Peter Crane. "Ama herkes doğruyu söylemez. Bu yüzden söylenenleri başkalarına, senin gibi, annen gibi insanlara da onaylattırmak zorundalar."</p>

  <p class="calibre3">"Babam asla birini öldürmez," dedi Tommy. "O iyi biridir. Hiç bağırmaz. Anneme bile. Ve o gece evde olmasaydı bile bu birini öldürdüğü anlamına gelmezdi."</p>

  <p class="calibre3">"Hayır, elbette gelmezdi," diye onayladı her ne kadar çocuğun yorumunu biraz tuhaf bulmuş olsa da. <span class="italic">O gece evde olmasaydı bile...</span></p>

  <p class="calibre3">"Babam insanlara yardım eder," dedi Tommy. "Hem de her zaman. Mecbur olmadığı zamanlarda bile."</p>

  <p class="calibre3">"Bu harika," dedi Anne. "Baban sana harika örnek oluyor."</p>

  <p class="calibre3">"Annem onun toplumun direği olduğunu söyler," dedi aslında bunun tam olarak ne anlama geldiğini bilmeden. Ama yine de bunun hayranlıkla ilgili bir ifade olduğunu sezinleyebiliyordu.</p>

  <p class="calibre3">"Öyle olduğuna eminim. Bence büyüyünce sen de aynı baban gibi olacaksın," dedi Anne. "Bu hafta başından çok kötü şeyler geçti ama sen çok büyük bir cesaretle elinden geleni yaptın. Seninle ve tabii ki Wendy'yle gurur duyuyorum."</p>

  <p class="calibre3">Arkadaşının adını işitir işitmez Tommy'nin yüzü asıldı. "Dennis Farman bugün parkta Wendy'yle Cody'ye saldırmış."</p>

  <p class="calibre3">"Evet, biliyorum," dedi Anne keşke bu gece bu konuyu açmamak mümkün olsaydı diye düşünerek. Wendy'yle Cody'nin başına gelenleri ve Dennis'e bundan sonra ne olacağını öğrencilerine açıklayacak bir yöntem bulmak için pazartesiye kadar vakti Olduğunu düşünmüştü. Şu an için olup bitenleri kendi bile anlamlandıramazken on yaşındaki çocuklardan anlamalarını nasıl bekleyebilirdi?</p>

  <p class="calibre3">"Wendy arayıp anlattı," dedi Tommy. "Dennis'in kocaman bıçağıyla Cody'nin kalbini deşmeye çalıştığını anlattı!"</p>

  <p class="calibre3">"Bıçağı varmış," dedi Anne. "Ve o bıçakla gerçekten Cody'yi yaralamış. Ama Cody iyileşecek. Wendy'nin de bir şeyi yok zaten," diye ekledi, Wendy'nin hikayenin kendiyle ilgili bölümünü biraz süslemiş olabileceğini düşünerek.</p>

  <p class="calibre3">"Annem Dennis'in kötü biri olduğunu ve tıpkı bir hayvan gibi kafese kapatılması gerektiğini söylüyor."</p>

  <p class="calibre3">"Dennis gerçekten çok kötü şeyler yaptı," dedi Anne. "Çok sorunlu bir çocuk o, Tommy. Dennis'e yaptıkları için kızmamız kolay ama aynı zamanda onun için üzülmeliyiz de."</p>

  <p class="calibre3">"Neden?" diye sordu Tommy, bir çocuğun sahip olabileceği içten şüpheyle.</p>

  <p class="calibre3">"Oğlum, insanların neden başkalarına kötü şeyler yaptığını bilemeyiz," dedi babası. "Bu yapılanları hafifletmez ama en azından Dennis gibilerin bu tür davranışlarının arkasında bir sürü karmaşık neden olabileceğini düşünmeliyiz."</p>

  <p class="calibre3">Tommy yüzünü buruşturdu. "Benden uzak dursun da yeter. Eğer yaşı büyük olsa ve bu yaptığını yapsaydı hapishaneye giderdi, değil mi?"</p>

  <p class="calibre3">"Evet," dedi Anne. "Zaten bu yaptıklarını da ödeyecek. Ama aynı zamanda umarım biri neden bunları yaptığını anlamayı da başarır."</p>

  <p class="calibre3">"Çünkü beyni normal işlemiyor," dedi çokbilmiş bir tavırla. Bu sırada garson kız içeceklerini getirmişti.</p>

  <p class="calibre3">Konunun bu derece derinden incelenmesi onu sıkmıştı. Pepsi'den büyük bir yudum alıp babasına döndü.</p>

  <p class="calibre3">"Baba, pizza gelene kadar gidip, Pac Man oynayabilir miyim? Lütfen?"</p>

  <p class="calibre3">"Elbette," dedi babası elini cebine atıp, bozuk para çıkartırken. "İzin iste."</p>

  <p class="calibre3">"İzin verir misiniz, lütfen Bayan Navarre."</p>

  <p class="calibre3">"Eğlenmene bak," dedi Anne çocuğun oyun makinelerine doğru koşusunu izlerken. "Çok özel bir çocuğunuz var, Doktor Crane."</p>

  <p class="calibre3">"İyi bir çocuktur. Sanırım bugün şu Farman Tarın çocuğunun yaptığını görünce şans yıldızıma teşekkür etmeliyim. O kadar küçük bir çocuğun içinde bu derece öfke biriktirmiş olması hayret edilecek bir şey."</p>

  <p class="calibre3">"Dennis'in mükemmel bir çocukluk geçirdiğini sanmıyorum," dedi Anne. "Evlerin içlerinde neler yaşandığını bilmiyoruz ki."</p>

  <p class="calibre3">"Doğru," diye onayladı Crane. "Her ailenin kendine has sırları var. Yalandan daha derin sırlar. Ölümden bile derin. Ve bu sırlar aile üyeleri üzerinde asla bilemeyeceğimiz etkiler yaratıyor."</p>

  <p class="calibre3">"Kesinlikle," dedi Anne kendi aile sırlarını düşünerek. Babasının başka kadınlarla olan ilişkileriyle annesine karşı kaba tavırları Navarre ailesinin dışarıdan tam bir model aile gibi görünmesine rağmen kulaklarında silinmeyecek derecede yer etmişti.</p>

  <p class="calibre3">"Tommy için biraz endişeleniyorum," diye kabullendi Crane. "Annesinin üzerinde olumsuz etkileri olabiliyor. Eşimin kişiliğinin etkilerini hafifletmek için elimden geleni yapmaya çalışıyorum. Buna rağmen annesi Tommy üzerinde kalıcı derecede olumsuz etki bırakacak mı? Büyük bir ihtimalle. Bu yüzden gidip bir arkadaşını bıçaklamaya kalkacak mı? Sanmıyorum. Ama şu son haftada sürekli seri katillerden konuşmanın bir çocuk üzerinde nasıl etkiler bırakabileceğini tahmin etmek de hiç kolay değil."</p>

  <p class="calibre3">"Umarım katil kısa sürede yakalanır da biz de bu konu üzerinde konuşmaktan kurtuluruz," dedi Anne konuyu değiştirip, Tommy'nin de özellikle iple çektiği, Los Angeles'taki Griffith Gözlemevi'ne yapılacak okul gezisine getirdi.</p>

  <p class="calibre3">Tommy'yle arasını düzelttiğine memnundu. Omuzlarından bir yük kalkmıştı. Geceyi öğleden soma bıraktığı yerde geçirmek zorunda olan Dennis Farman'ı düşünmemeye çalışıyordu. Bunun yerine pizzamn ve dostluğun tadını çıkarmaya yoğunlaştı.</p>

  <p class="calibre3">Lokantadan çıkıp, ayrılmak üzere el sıkışırlarken aniden Tommy'nin gözleri büyüdü.</p>

  <p class="calibre3">"Ah! Az daha unutuyordum!"</p>

  <p class="calibre3">Elini Dodgers ceketinin cebine atıp, küçük, ambalajlı bir kutuyu Anne'e uzattı.</p>

  <p class="calibre3">"Bu size."</p>

  <p class="calibre3">Anne eğilip yüzünde yumuşacık bir gülümsemeyle hediyeyi aldı. "Teşekkürler, Tommy. Çok tatlısın! Bana hediye vermene gerek yoktu ki. Şimdi açayım mı?"</p>

  <p class="calibre3">"Hayır!" dedi neredeyse paniğe kapılarak. "Evde açın."</p>

  <p class="calibre3">"Tamam." Anne yaklaşıp, yanağına bir öpücük kondurdu. "Teşekkürler. Pazartesi görüşürüz."</p>

  <p class="calibre3">Küçük kutuyu çantasına koyup, belki de insanlık için hâlâ umut vardır diye düşünerek kaldırımda yürümeye koyuldu.</p>

  <div class="mbppagebreak" id="calibre_pb_73"></div>
</body>
</html>
