<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">92</span></p>

  <p class="calibre3">Anne arabayı kullanırken, hiç konuşmuyorlardı. Anne birkaç kez yaşadıkları dehşet verici anların Tommy'de etkilerini tam olarak ne zaman göstereceklerini merak ederek birkaç kez baktı. Şu an şoka girmiş miydi acaba? Zihni karşısındakinin babası olduğunu görmesine izin vermiş miydi yoksa öğretmenini bir canavarın elinden kurtardığını mı düşünüyordu? Babasının ona neler yapabileceği aklından geçmiş miydi? Beyni tüm bu olanlara mantıklı bir açıklama bulabilecek miydi?</p>

  <p class="calibre3">Nasıl bulabilirdi ki? Neden bulsun ki? O babasını adeta taparcasına seven küçük bir çocuktu. Olanları anlamanın ona şu an için de gelecekte de ne faydası olabilirdi?</p>

  <p class="calibre3">Anne içinde olduğu durumla nasıl başa çıkacağını kesinlikle bilmiyordu. Sadece damarlarındaki son adrenalin damlası tükenmeden soluğu şerifin ofisinde almaya konsantre olmuştu. Çünkü ruhsal açıdan ciddi bir çöküntüye girmek üzere olduğuna emindi. Fiziksel yaralar tedavi edilmeleri için sıralarını bekleyecekti.</p>

  <p class="calibre3">Otomobili ön kapıya değil, otoparka çekti. İçeri girince her şey değişecekti. Ama bir an da olsa Tommy'yle yalnız kalmak istemişti.</p>

  <p class="calibre3">Otomobilden inip diğer tarafa doğru yürüyüp, kapıyı açtı ve tıpkı arkadaşlarıyla ceset buldukları gün onu annesine teslim etmeye götürdüğü günkü gibi elinden tuttu.</p>

  <p class="calibre3">Neler hissettiğini anlayabilmek için çömelip, yüzüne, gözlerinin içine baktı. Ve o anda karşısındaki çocuğun ruhunda derin bir yara açıldığını hissederek müthiş bir üzüntüye kapıldı. Çocuğa&nbsp;öylesine üzülmüştü ki sanki Tanrı göğsünde atan yüreğini yerinden sökmüş, bir sünger parçası gibi buruşturmuştu.</p>

  <p class="calibre3">"Sen eşsiz bir çocuksun," diye fısıldadı gözyaşları içinde. "Bundan soması çok zor olacak. Keşke seninle yer değiştirebilsem, Tommy."</p>

  <p class="calibre3">"Düzeleceğim," dedi sanki karşısındakini rahatlatması gereken oymuş gibi.</p>

  <p class="calibre3">Anne bunun doğru olmadığını bilerek başını evet anlamında salladı. Nasıl düzelebilirdi ki. Ve bu konuda onun da yapabileceği hiçbir şey yoktu.</p>

  <p class="calibre3">Çocuğun yanağını sanki bir meleğe dokunuyormuşçasma okşadı. "Sen benim kahramanımsın, biliyorsun," dedi ağlayarak.</p>

  <p class="calibre3">Sonra ona sımsıkı sarıldı. Ardından geri çekilip, birlikte gözyaşlarını kuruladılar. Soma da el ele merdivenlere yöneldiler.</p>

  <p class="calibre3">Kapıdan içeri girdiklerinde de her şey değişti.</p>

  <p class="calibre3">Herkes çevrelerini sardı. Açıklama isteyenler, soru sorup duranlar adeta birbirleriyle yanşıyorlardı. Hepsinin niyeti iyiydi belki ama Anne çevrelerini saran kalabalığın sayısının her geçen saniye biraz daha arttığını ve bu sırada da Tommy'nin kendisinden giderek uzaklaştığını fark etti. Annesi bir yerlerden fırlamış, adeta isterik çığlıklar atarak kendini çocuğa doğru atmıştı.</p>

  <p class="calibre3">Tommy'nin gözleri bir anlığına Anne'inkilerle buluştu. O an Anne Tommy'nin neler hissettiğini çok iyi anlamıştı. Tıpkı altındaki güvenlik ağı kaldırılan bir trapezci gibiydi artık. Hiç kimsesi kalmamıştı. O da artık hiç kimseye ait değildi.</p>

  <p class="calibre3">Anne, Vince'e döndü. Yırtık, toz toprak içindeki pantolonunun cebinden aldığı altın kolyeyi adamın avucuna koyup, koluna girdi. Adam onu çekip, sımsıkı sanlarak artık her şeyin yoluna gireceğini fısıldarken başını göğsüne yaslayıp, kalp atışlarını dinlemeye koyulmuştu. Birkaç saniyeliğine dünyada bu sesten başka hiçbir şey yokmuş gibi durup bekledi.</p>

  <p class="calibre3">Gözlerini kapatmış bir halde bilincini kaybetti. Son saniyede kırmızı bir teknede eli yüreğinde, yüzünde hüzünlü bir gülümseyişle giderek uzaklaşan Tommy'nin hayalini görmüştü.</p>

  <div class="mbppagebreak" id="calibre_pb_92"></div>
</body>
</html>
