<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">45</span></p>

  <p class="calibre3">"Postayla trafik cezanı yolladılar."</p>

  <p class="calibre3">Anne kitap çantasıyla cüzdanını kapının önüne bırakırken babasına bakıp, "Ne?" diye sordu.</p>

  <p class="calibre3">"Dikkatsiz kullanma ve özel mülkiyete zarar gibi bir şeyler yazıyor. Sana daha iyi kullanmayı öğrettiğimi sanıyordum."</p>

  <p class="calibre3">"Ben araba kullanmayı annemden öğrendim," dedi Anne karşı çıkarak. Frank Farman önüne park ettiği için geçebilme maksadıyla çimenliğinin üzerinden geçmesinden ötürü yazmıştı cezayı. Maganda. "Herhalde başka bir kadından peydahladığın diğer kızlarından biriyle karıştırdın beni."</p>

  <p class="calibre3">"Bu da ne demek?".</p>

  <p class="calibre3">"Ne demek olduğunu bilirsin sen. Yani uydurma bir geçmiş yaratmaya çalışma."</p>

  <p class="calibre3">"Buna üzülmene gerek yok," dedi ceza makbuzunu sallayarak. "Şerife her sene bağış yaparım. Beni tanırlar. Bunu dikkate almayacaklardır."</p>

  <p class="calibre3">"İşlerin bu şekilde yürüdüğünü hiç sanmıyorum baba."</p>

  <p class="calibre3">Ceza: 150 dolar.</p>

  <p class="calibre3">"Elbette böyle yürüyor. Direksiyon başında ne yapıyordun? İçip içip mi geçiyorsun direksiyona?"</p>

  <p class="calibre3">"Hayır, ama bundan sonra anlaşılan öyle yapmam gerekecek."</p>

  <p class="calibre3">Babası karşılık vermedi çünkü onu dinlemiyordu. Zaten bir konuşmada Dick Navarre açısından karşısındaki şahsın rolü yalnızca kendisi bundan sonra ne diyeceğine karar verirken oluşan boşluğu doldurmaktan ibaretti.</p>

  <p class="calibre3">Evli oldukları onca yıl zarfında büyük bir ihtimalle annesinin söylediklerinin ancak yüzde üçünü dinlemişti. Ne annesinin ne de Anne'in fikirlerinin onun açısından bir değeri vardı. Dokuz yaşındayken annesinin salona gidip babasıyla yemekten önce konuşmasını istediği zamanları hatırlıyordu. Her ne kadar Anne bunun son derece gereksiz bir çaba olduğunu düşünse de annesi ısrar ederdi.</p>

  <p class="calibre3">"Gerçekten tatlım," derdi annesi. "Baban okulda gününün nasıl geçtiğini öğrenmek istiyor."</p>

  <p class="calibre3">Anne mükemmel makyajlı, bakımlı saçlı, kocası tarafından tam bir hizmetçi gibi davranılan annesine bakar, "Anne benim kaçıncı sınıfta olduğumu bile bilmiyor ki," derdi.</p>

  <p class="calibre3">Aslında bunu böyle pat diye söylediğine pişman olmuştu sonradan. Çünkü bu dürüstlüğü annesini üzmüştü. Kendisi de bir zamanlar öğretmen olmasına karşın şimdi de büyük bir ihtimalle kızının kaçıncı sınıfların dersine girdiğini söyleyemezdi. Müthiş derecede kendini beğenmiş bir insan olan babası yalnızca kendisi adına yapılması gereken şeylerin yapılıp yapılmadığını kontrol etmek için ne yaptığıyla ilgilenirdi.</p>

  <p class="calibre3">"Geciktin," dedi. "Yine. Bu geceki bahanen ne?"</p>

  <p class="calibre3">"Cinayet soruşturması kapsamında FBI tarafından işe alındım."</p>

  <p class="calibre3">Yüzüne hadi oradan der gibi bakıp, "FBI kadınlarla çalışmaz," dedi.</p>

  <p class="calibre3">"Evet çalışıyorlar. Baba 1985 yılındayız. Artık seçme ve seçilme hakkımız bile var."</p>

  <p class="calibre3">"Ha ha. Çok komik," diye söylendi odanın diğer köşesine doğru yürürken. "Seçme hakkıymış."</p>

  <p class="calibre3">Anne konuyu yemek masasında konuşmak üzere ertelemeye karar verip mutfağa yöneldi. "İlaçlarını içtin mi?"</p>

  <p class="calibre3">"Elbette içtim. Bunamadım ya. Bana ne yapmam gerektiğini söylemene gerek yok."</p>

  <p class="calibre3">"Güzel. Bu durumda önümüzdeki hafta taşınabilirim."</p>

  <p class="calibre3">İçinde bugün alması gereken hapların bulunduğu küçük kutuya&nbsp;baktı. Babası yansını bile içmemişti. Şimdi ona neden içmedin diye sorsa büyük bir ihtimalle bir keresinde dermatologunun cildindeki lekeleri temizlemesi için sıra beklerken New England Tıp Dergisindeki bir makale okuduğundan bahsedip, eczacılardan da tüm doktorların üçte birinden de daha fazla bilgi sahibi olduğunu ileri sürecekti.</p>

  <p class="calibre3">"Belki bir kız arkadaş bulsan iyi olur," diye seslendi Anne içeri. "Tıpkı eski günlerdeki gibi." Bir yandan da kutuda kalan hapları avucuna döküyordu.</p>

  <p class="calibre3">"Neden böyle şeyler söyleyip durduğunu anlamıyorum," diye homurdandı. "Ben çok iyi bir kocaydım."</p>

  <p class="calibre3">"Gerçekten mi?" dedi Anne oturma odasına dönerken. "Kime karşı?"</p>

  <p class="calibre3">"Sen her zaman anneni tuttun."</p>

  <p class="calibre3">"Evet. Ne yazık ki senin ahlaksızlıkla dolu genlerinden hiç nasibimi alamamışım. Yaşamım daha kolay olabilirdi."</p>

  <p class="calibre3">"Bitti mi?" diye sordu babası kayıtsızca. "Komşuya <span class="italic">Riziko</span> izlemeye gideceğim! Ivan'lar çok hoş bir aile."</p>

  <p class="calibre3">Anne gözlerini devirdi. "Judith Ivan'dan nefret edersin sen. Salı akşamı ona aptal inek demedin mi?"</p>

  <p class="calibre3">"Yüzüne karşı değil."</p>

  <p class="calibre3">"Evet, bu durumu çok değiştirir doğrusu. Al," dedi bir avuç dolusu hapla su bardağını uzatırken. "Bunları içmeden seni göndermeyeceğim."</p>

  <p class="calibre3">"Neden uğraşıyorsun ki?" diye söylendi. "Ölsem sevinirsin sen."</p>

  <p class="calibre3">"Evet, ama baş şüpheli haline gelirim o zaman."</p>

  <p class="calibre3">"FBI'daki yeni dostlarının bunu halledeceklerine eminim."</p>

  <p class="calibre3">"Aslında yıllık yirmi dolarlık muhteşem bağışlarını iptal ettiğini söylesem çok daha sarsıcı bir olay olurdu."</p>

  <p class="calibre3">Babası dönüp sahnede bir Shakespeare eseri sergileyen aktör misali poz alıp, "Evlat nankörlüğü bir zehirli yılan dişinden bile daha keskindir," dedi. Sir Richard bilmem ne.</p>

  <p class="calibre3">"Ah, lütfen," dedi Anne hızlıca geri kalan mektup zarflarına bakarken. "Kesinlikle ebeveynime müteşekkirim ben. Sadece sana değilim, hepsi bu."</p>

  <p class="calibre3">"Ben gidiyorum," dedi babası küskün bir ifadeyle. Bu Judith Ivan ve yeğeniyle çekiştirecek konu bulduğu anlamına geliyordu. Oturup bir yandan kızının kendisine ne kadar kötü davrandığı anlatacak bir yandan da <span class="italic">Riziko</span> seyredip, sürekli vır vır ederek herkesin sinirlerini zıplatacaktı.</p>

  <p class="calibre3">Anne duş alıp üzerini değiştirmek için hızla odasına yöneldi. Thomas Sığınağı bu gece Karly Vickers için mum ışığı nöbeti ve Lisa Warwick için anma toplantısı düzenliyordu ve Anne de orada olması gerektiğini hissetmişti. Bir yandan da Vince'i orada görme ihtimalinin bu isteğini kamçıladığını düşünmemeye çalışıyordu. Tıpkı onun tarafından öpülmesinin yarattığı sarsıntıyı düşünmemeye çalıştığı gibi. Adamın kendisini öpmesine o izin vermişti.</p>

  <p class="calibre3">Ama bunun nedeni o an için kendini çok zayıf ve savunmasız hissedişiydi. O da öylesine güçlü ve güven vericiydi ki. Ona güvenmek istemişti. Ruhunun en derin, en özel yerlerinde bile duygusal bir yalıtılmışlık yaratarak yaşamıştı uzun süre. Ama o zayıflık anında sırf başka bir ruhu yanında hissedebilmek adına zırhını kısa süreliğine kaldırmıştı.</p>

  <p class="calibre3">Banyo aynasında yüzüne bakarken adamın güçlü sesiyle kulağına fısıldayışı aklından çıkmıyordu.</p>

  <p class="calibre3"><span class="italic">Sorun yok. Bu omuzda çok ağlandı daha önce.</span></p>

  <p class="calibre3">Hüzünle bir başkasından bu sözleri duymaya çok ihtiyaç duyduğu zamanları hatırladı.</p>

  <p class="calibre3">Ama artık zaman kaybı haline gelen bu duygusal ruh halinden çıkmak zorundaydı. Yapması gereken şeyler vardı ve kişisel ihtiyaçları öncelikleri arasında değildi.</p>

  <p class="calibre3">Thomas Sığmağı yirmili yılların başlarından altmışlara kadar özel bir Katolik kız okulu olarak kullanılmış tek katlı çok sayıda binadan oluşuyordu. Eski İspanyol köşklerini model alarak inşa edilmiş bu binaların ön kısmında büyükçe bir bahçe, fıskiyeli bir havuz ve çiçekler arasında dolaşmaya elveren küçükçe bir taş yol uzanıyordu.</p>

  <p class="calibre3">Burası gün ışığında da güzeldi. Ama mum ışığındaki görünümü tam manâsıyla şiirseldi. Mumların yüzlerce titrek ışığı karanlıkta gökyüzüne doğru dans ediyormuş gibi gözüküyordu. Bahçe neredeyse tıklım tıklım doluydu. Franny, Anne'den önce gelip konuşmalara en rahat kulak kabartabileceği bir yerde konuşlanmıştı.</p>

  <p class="calibre3">"Bu geceki eğlencem bu," dedi Anne yanına gelir gelmez. "Burada olmak için Miami Vice'tan vazgeçtim."</p>

  <p class="calibre3">"Umarım eğlenceni arttırmak için otomobil takip sahnesi gibi bir şey yaşanmaz burada."</p>

  <p class="calibre3">"Don Johnson gibi birini görmeye de razıyım. Ya da şu senin Bay Leone'yi," dedi çevreyi daha iyi görebilmek için ayakuçlarında yükselerek. "Bu arada ormanın içinde onca zaman ne yaptınız, Anne Marie? Yağ satarım bal satarım mı oynadınız?"</p>

  <p class="calibre3">"Ya ne demezsin. Mezarın içinde hem de," diye fısıldadı Anne. "Biraz saygılı ol lütfen. Anma toplantısındayız."</p>

  <p class="calibre3">"Eğer o İtalyan aygınnı kaçınrsan vajinana şuradaki mumlardan birini sokman gerekir bence."</p>

  <p class="calibre3">Birkaç kişi başlarını çevirerek yüzlerine baktı. Anne kolunu tutup, sertçe çimdikleyerek, "Kendine gel!" diye çıkıştı.</p>

  <p class="calibre3">"Elini sırtına atışı hoşuma gitti," dedi. "Seni sahipleniyormuş gibi. Ellerinin de çok BÜYÜK olduğunu eklemeliyim."</p>

  <p class="calibre3">Anne ona susmasını işaret ederken kendi kendini yüzünün kızarışının tamamen utanmaktan kaynaklandığını ve Vince Leone 'nin kendisine dokunduğu o dakikaları hatırlamakla bir alakası olmadığına ikna etmeye çalışıyordu.</p>

  <p class="calibre3">Jane Thomas bahçenin ortasında kurulan küçük sahneye çıkıp gelenlere teşekkür etti. Program kısaydı. Önce Lisa Warwick anısına birkaç şiir okundu. Her iki olayla ilgili şu ana kadar meydana gelen gelişmeler izah edildi. Sığmağın yardımcı olanlara ödül vereceği açıklandı. Lisa anısına bağışların kabul edileceği bildirildi. Yerel bir folk şarkıcısı herkesin gözlerini yaşartan bir şarkı söyledi. Ve program sona erdi.</p>

  <p class="calibre3">Kalabalıkla birlikte çıkışa yöneldiler. Herkes o öğleden sonra&nbsp;hurdalıkta tespit edilen kalıntılardan bahsediyor, kötülüğün artık Los Angeles'tan kuzeye, bir zamanlar huzur dolu olan kasabalarına göç ettiğine ilişkin yorumlar yapıyordu.</p>

  <p class="calibre3">"Bir espresso içmem gerek," dedi Franny kaldırımda ilerlerlerken. "Bu melankoli beni mahvetti."</p>

  <p class="calibre3">Tam dönmüşlerdi ki Anne göz ucuyla kendisine doğru yaklaşan kıpkırmızı giysili birini gördü.</p>

  <p class="calibre3">Janet Crane adeta freni patlamış bir kamyon misali üzerine doğru geliyordu. Gözlerini de öyle bir açmıştı aradaki mesafeye rağmen gözbebekleri bile gözüküyordu. Dudaklarını öfkeyle gıcırdattığı dişleri gözükecek biçimde büzmüştü.</p>

  <p class="calibre3">Anne kalp atışlarının hızlandığını, midesinin ağzına geldiğini hissetti.</p>

  <p class="calibre3">"Bayan Navarre," dedi sanki bu kelimeler midesini bulandırıyormuş gibi yüzünü ekşiterek. "Size iki çift lafım var."</p>

  <p class="calibre3">Anne güçlükle yutkundu. <span class="italic">Korkunu gösterme.</span> Kalabalıktan ayrılıp Janet Crane'i beklemeye koyuldu. Bir yandan da umarım hissettiğimden daha soğukkanlı gözüküyorumdur diye düşündü. Kadın aralarında bir adım kadar bir mesafe kalıncaya dek durmadı.</p>

  <p class="calibre3">"Bayan Crane..."</p>

  <p class="calibre3">"Buna nasıl cüret edersin!" Sesi başkaları tarafından duyulamayacak kadar alçaktı ama ifadesi çığlık çığlığa bağırıyormuşçasına sertti. "Oğlumu kullanmaya nasıl cüret edersin?"</p>

  <p class="calibre3">Kendini böylesi bir duruma hazırlamadığından boş bulunan Anne ne yanıt vereceğini bilemiyordu. Zaten suçlu olduğunu düşünüyor, kendini savunmaya hakkı olmadığını hissediyordu.</p>

  <p class="calibre3">Korkmuş, incinmiş gibi gözüken ve kendisiyle göz teması kurmamaya çalışan Tommy'ye baktı. Çocuğun bu hali Anne'i annesinin neden olabileceğinden çok daha fazlasıyla sarsmıştı.</p>

  <p class="calibre3">Janet Crane'nin söyledikleri Anne'in kulağına sanki tam olarak ayarlanmamış bir radyo istasyonu dinliyormuş gibi geliyordu. Çünkü o sırada diz çöküp Tommy'den af dilemekten başka bir şey geçmiyordu aklından.</p>

  <p class="calibre3">"... küçük bir çocuğa babasının bir tür canavar olabileceğini düşündürtmek... Böyle insafsızca... Kocam çevresinde son derece itibar gören biridir. Ne hakla ima olarak bile söylense..."</p>

  <p class="calibre3">Anne sanki beden dışı deneyim yaşıyormuş gibi bir hisse kapılmıştı. Ya da böyle bir şey yaşıyor olmasını diliyordu. Kıpırdayamıyor, ağzını açıp bir tek kelime bile söyleyemiyordu. Çevrelerinde kendilerini izleyen insanların farkındaydı. Franny de ışığa yakalanmış bir geyik gibi kalakalmıştı.</p>

  <p class="calibre3">Sonra soldan bir erkek sesi işitti. Kısık, sert, tanıdık bir ses. "Bir sorun mu var bayanlar?"</p>

  <p class="calibre3">Janet Crane'nin gözlerindeki öfkenin silinmesi yalnızca bir saniye sürmüştü. Vince'e adam sanki gökten düşmüş gibi şaşkınlıkla baktı.</p>

  <p class="calibre3">"Ah. Ah! Bay Leone," dedi hayretle. Anne kadının beyninin dümenini kırıp bambaşka bir rotaya çevirdiğini net biçimde gözlemlemişti. "Bay Leone. Bu ne hoş bir sürpriz böyle!"</p>

  <p class="calibre3">"Eğer buranın bir parçası olacaksam insanların arasına katılmam gerektiğini düşündüm," dedi sakin bir tavırla. "Her şey yolunda mı? Galiba aranızda bir anlaşmazlık var," dedi parmağım şakacı bir tavırla sallayarak.</p>

  <p class="calibre3">"Hayır. Hayır!" dedi Janet Crane fazlaca gülümseyerek. "Alakası yok. Her şey yolunda. Bay Leone, bu Anne Navarre. Oak Knoll İlkokulu öğretmenlerinden."</p>

  <p class="calibre3">"Aslında biz tanışıyoruz," dedi.</p>

  <p class="calibre3">"Ah. Şey. Harika."</p>

  <p class="calibre3">Vince, Anne'e bin vatlık o saf gülümseyişiyle baktı.</p>

  <p class="calibre3">"Bence de öyle. Aslında bu gece sizi burada görmeyi çok istedim, Bayan Navarre," dedi elini yeniden sırtına yerleştirirken. "Sizinle konuşmak istediğim bir konu var. Bize müsaade eder misiniz, Bayan Crane?"</p>

  <p class="calibre3">Janet, Anne'e yüzünü kaplayan maskenin çatlayıp altındaki canavarımsı bir yaratık suratının çıkmak üzere olduğunu düşündürtecek biçimde duygudan uzak bir ifadeyle gülümsedi.</p>

  <p class="calibre3">"Elbette," dedi. "Oğlumla evimize gidiyorduk zaten. İyi akşamlar. Seni gördüğüme sevindim, Anne."</p>

  <p class="calibre3">Anne'in sırtından buz gibi ter akıyordu.</p>

  <p class="calibre3">"Ah Tanrım," dedi Franny, Jane Crane'nin uzaklaşmasıyla konuşma yeteneğine yeniden kavuşarak. "Galiba ruhunun eritilip emilmesinden kıl payı kurtuldun."</p>

  <p class="calibre3">"Bu senin suçun," dedi Anne kızgın ve üzgün bir ifadeyle Vince'e dönerken. "Az önce neler olduğunun farkında mısın? O küçük çocuğun güvenini kaybettim. Bunun benim için anlamını biliyor musun?"</p>

  <p class="calibre3">Adam son derece üzgün bir ifadeyle, "Özür dilerim," dedi.</p>

  <p class="calibre3">"Dilesen ne olur. Annesi Tommy'yi sınıfımdan alacak," dedi öfkeden yaşaran gözlerini elinin tersiyle silerek. "Ben o çocuğun güvenebileceği biriydim. Ama annesi onu benden uzaklaştıracak. Peki, çocuk bundan sonra kime güvenecek?"</p>

  <p class="calibre3">"Anne..."</p>

  <p class="calibre3">"Ben eve gidiyorum," diye açıklayıp, otomobilini park ettiği yere doğru yürümeye koyuldu. O sırada da Janet Crane'nin saklandığı köşeden fırlayıp kalbini yerinden sökeceğini hissediyordu. Ve bu onun suçuydu. Bunun cezasını da çekmeliydi.</p>

  <p class="calibre3">"Anne," diye seslendi arkasından yetişen Vince. "Bekle."</p>

  <p class="calibre3">"Hayır," dedi Anne kolunu hızla çekip, yavaşlamadan yürümeyi sürdürerek. "Üzgünüm ve sokak ortasında yeni bir gösteri daha yaşamadan eve dönmek istiyorum."</p>

  <p class="calibre3">"Düzelteceğim," dedi.</p>

  <p class="calibre3">"Düzeltecek misin?" diyerek dönüp yüzüne kuşku dolu bir ifadeyle baktı. "Nasıl düzelteceksin? O küçük çocuğun bana güvenmesini nasıl sağlayacaksın?"</p>

  <p class="calibre3">"Sana yine güvenecektir," dedi kendinden emin bir tavırla. "Sana güvenmek istiyor. Sana güvenmeye ihtiyacı var. Annesine güvenemeyeceği de çok açık. Sana dönecektir. Ayrıca sınıfından da ayrılmayacak. Janet Crane'in çaresine bakarım ben."</p>

  <p class="calibre3">Anne bir kaşını kaldırıp, "Çaresine bakmak mı?" diye sordu. "Bu bir gangsterin söyleyeceği lafa benzedi."</p>

  <p class="calibre3">"Evet, zaten ben Chicago Tuyum. Ama caddenin doğru tarafında olanlardanım."</p>

  <p class="calibre3">"Komik olmaya çalışma," diye çıkıştı. "Gülecek durumda değilim."</p>

  <p class="calibre3">"Özür dilerim."</p>

  <p class="calibre3">"Bu arada Janet Crane'i verdiği karardan caydırmak için ne yapabileceğini sanıyorsun?" diye sordu ellerini kalçalarına koyarak.</p>

  <p class="calibre3">"Sanmıyorum yapacağım," dedi. "Janet Crane'nin çok şeyi var. Bu yüzden kaybedebileceği şeylerin sayısı da fazla. Örneğin itibarı. Toplumdaki konumu. Tüm bunları bir muhabirle yapacağım konuşmayla kolayca yerle bir edebilme gücüne sahibim."</p>

  <p class="calibre3">Anne'nin kaşları kalktı. Adam ciddiydi. Gerçekten.</p>

  <p class="calibre3">"Sana borçluyum," dedi. "Bu arada hiç kimse sevdiğim insanlara böyle davranamaz. Üzerimde kullanabileceği hiçbir gücü olmadığı için bana karşı da koyamayacaktır. Neticede beni tehdit edebilme şansı da yok. Sopa benim elimde ve kullanacağım."</p>

  <p class="calibre3">Anne bunu bir anlığına düşündü. Daha önce hiç kimse onu korumak için böylesine hevesli olmamıştı. Üstelik adam hasmını durdurmak için yapacaklarını bir bir anlatıyordu işte. Ve Anne onun söylediklerini yapacağından zerre kadar da kuşku duymuyordu. Kararlılığı adamın yüzünden okunuyor, etrafa müthiş bir güç yayılıyordu. Sopayla vahşi bir aslanı dürtmüş gibi hissetmişti.</p>

  <p class="calibre3">"İzin ver seni evine bırakayım," dedi içtenlikle.</p>

  <p class="calibre3">"Kendim gidebilecek durumdayım," dedi Anne.</p>

  <p class="calibre3">"Ben de bunun farkındayım," dedi siyah gözlerinin üzerindeki kaşlarını indirerek. "Sadece seni evinde görünce kendimi daha rahat hissedeceğim. Üzgünsün. Çevrene dikkat etmiyorsun. Ayrıca seri katil hâlâ elini kolunu sallayarak dolaşıyor. Kabalığımı bağışla ama bir öğrencinle ilişkinin içine sıçtım. En azından bu gece güvenliğini sağlamama izin ver de içim biraz rahat etsin. Tamam mı?"</p>

  <p class="calibre3">Neden izin verdiğini kendi de anlayamasa da Anne aracının anahtarını Vince'e uzattı.</p>

  <div class="mbppagebreak" id="calibre_pb_45"></div>
</body>
</html>
