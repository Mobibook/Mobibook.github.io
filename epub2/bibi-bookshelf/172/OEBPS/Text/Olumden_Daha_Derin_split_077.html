<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">77</span></p>

  <p class="calibre3">Farman, kolunu Dixon'un boğazına dolayıp, 38'liğininin namlusunu da şerifin şakağına dayamıştı.</p>

  <p class="calibre3">Her şey öylesine çabuk gelişmişti ki kimse neler olup bittiğini anlayamamıştı. Oysa anlamalıydık diye düşünüyordu Vince.</p>

  <p class="calibre3">Farman kendini mesleğiyle, üniformasıyla bütünleştirmiş bir insandı. On yıldan uzun bir süredir emniyet teşkilatında tertemiz bir sicille görev yaptığından istediği bölüme tayin olabilecek pozisyona gelmişti. Dedektif olabilirdi. Narkotikte çalışabilirdi. Hatta onun gibi biri Büro için hatta Gizli Servis için tam bir biçilmiş kaftandı. Ama Frank Farman üniformasını çıkarmamayı tercih etmişti. Çünkü üniforma o demek, o üniforma demekti.</p>

  <p class="calibre3">Vince, özellikle Donanma'daki günlerinden Frank Farman gibilerini iyi bilirdi. Katı. Kuralcı. Espri duygusundan uzak. Onun gibiler için hoşa gitmeyen şeylere tahammül etmek hiç de kolay değildi. Amirlerinin ya da iş arkadaşlarının söylediği en ufak bir şey ya da işteki inanılmayacak derecede küçücük bir detay bile onlar açısından büyük önem taşırdı.</p>

  <p class="calibre3">Eğer iş her şeyse o zaman yaşamlarındaki her şeyi de işlerine adapte ederlerdi. Ve meslek yaşamları tehlikeye girince de bunu yaşamsal bir tehdit olarak algılarlardı. Frank Farman gibilerinin ellerinde uzun menzilli bir tüfekle soluğu bir nöbetçi kulübesinde aldıkları ya da silahlarını birilerinin başına dayadıkları çok görülmüştü.</p>

  <p class="calibre3">Son birkaç günde Frank Farman'm büyük bir özenle yarattığı dünyası temelden sarsılmaya başlamıştı. Ve Farman'a göre buna &nbsp;ilk sebebiyet veren de eski dostu Cal Dixon'du.</p>

  <p class="calibre3">Savaş odasının yanındaki kapıdan arka arkaya girmiş olmalıydılar. Önce Dixon arkasından da Farman. Jane Thomas ve Karly Vickers'ın annesiyle hastanede geçirdiği birkaç saat Dixon'u dikkatsizleştirmişti. Yorulmuş, düşüncelere boğulmuştu. Binaya girerken bir an için bile dönüp arkasına bakmamıştı. Çünkü baksa birkaç adım arkasındaki Frank Ta göz göze gelmesi içten bile değildi.</p>

  <p class="calibre3">Dixon konferans odasının kapısını açtığı anda Frank atılıp, kolunu boynuna dolayarak, başına silah dayamıştı. Sonra onu kendi sırtını duvara verecek şekilde diğer tarafa doğru sürüklemişti.</p>

  <p class="calibre3">İşte şimdi de böyle duruyorlardı.</p>

  <p class="calibre3">Vince, Anne'i aradığında başlamıştı her şey. Gözlerini Farman'ın üzerinden bir an için ayırmadan görüşmeyi sonlandırıp, ahizeyi yerine koydu ve koridorda olup bitenleri göremeyen biri olabileceği ihtimaline karşılık 911'i aradı.</p>

  <p class="calibre3">Görevli, "911, acil durum nedir?" diye sordu.</p>

  <p class="calibre3">"Frank," dedi Vince görevlinin de kendisini rahatlıkla duyabilmesi için yüksek sesle konuşarak. "Burası konferans odası. Şerifin Ofisine gelip, konferans odasına elinle silahla dalamazsın. Neden silahını indirmiyorsun? Konuşabiliriz."</p>

  <p class="calibre3">Farman ona bakıyor ama sanki hiçbir şey görmüyordu.</p>

  <p class="calibre3">"Herkes karşı duvara," dedi odanın tek kapısının bulunduğu tarafı işaret ederek. Camdan koridoru da görebilmek istiyordu.</p>

  <p class="calibre3">Vince olduğu yerde, kapının karşısında durdu. HamiltonTa Hicks de ona uyup hiç kıpırdamadan oldukları yerde kaldılar. Bu şekilde birbirlerinden bir hayli uzakta duruyorlar böylece de Farman'ın dikkatini bir hayli dağıtıyorlardı.</p>

  <p class="calibre3">"Ya hemen duvann oraya geçersiniz ya da lanet olası kafasını patlatırım!"</p>

  <p class="calibre3">"Zaten bunu planlamışsın gibi duruyor, Frank," dedi Vince. "Şerifin kafasını patlatmak istiyorsun."</p>

  <p class="calibre3">Özellikle Cal Dixon'un adını kullanmamıştı. Dost kelimesini &nbsp;de. Her ne kadar Farman Ta Dixon uzun yıllardan beri dost olsalar da Farman'ın gözünde Dixon ona ihanet etmişti. Şimdi ateşe körükle gitmenin manası yoktu.</p>

  <p class="calibre3">"Hepimiz silahlıyız, Frank," dedi Vince. "Hepimizi birden vuramazsın. Şeriri vurduğun anda işin biter. Biz de hemen seni vururuz. Buraya bunun için mi geldin? Polisler tarafından öldürülerek intihar etmeye? Bir ödlek gibi."</p>

  <p class="calibre3">"Ben ödlek değilim," dedi Farman.</p>

  <p class="calibre3">"Eğer şerifi vurursan ondan da betersin. Hem ödlek hem de katil olacaksın. Bunca yıl adaleti temin etmeye çalıştın, Frank. Bunca yıllık itibarını düşün. Sırf bir anlık öfkenle tüm bunları bir kalemde silip atacak mısın?"</p>

  <p class="calibre3">Farman diyecek bir şey bulamıyor gibi gözüküyordu. Arabasına atlayıp buraya gelirken kafasında tasarladığı manzara bu değildi herhalde diye tahmin etti Vince.</p>

  <p class="calibre3">Şimdi boş ve biraz şaşkın bir ifadeyle bakıyordu. Büyük bir ihtimalle içmişti. Hem de çok. Tıpkı karısının ortadan kaybolduğu gece yaptığı gibi.</p>

  <p class="calibre3">Hep kontrollü olmaya gereksinim duyan biri için kontrolünü kaybetmek çok korkutucu bir şeydi ve bu korku bir de alkolle desteklenince dayanılmaz hale geliyordu.</p>

  <p class="calibre3">"Konuş bizimle, Frank," dedi Vince sola doğru hafifçe yaklaşırken. Sadece yarım adım, daha fazla değil. "Bize söylemek istediğin bir şeyler olmalı. Yoksa buraya gelmezdin."</p>

  <p class="calibre3">Dixon'un yüzü neredeyse mosmor olmuştu. Boynunu sıkan kol yüzünden nefes alamıyordu. Bu nedenle de bilincini kaybetmenin eşiğindeydi. Bayılması olabilecek en kötü şey olur diye düşündü Vince. Dixon da aynı şeyi düşünüyor olmalıydı ama onun düşünceleri çok daha karmaşıktı tabii. Bir yandan bayılmamaya çalışırken bir yandan da FarmanT düşünüyor olmalıydı. Neticede şakağına bir namlu dayalıydı. Şu an için en büyük arzusu Farman'ın bir an evvel silahsız hale getirilmesiydi.</p>

  <p class="calibre3">"Hadi Frank," dedi Hick. "İndir silahını. Biraz fazla içmişsin. Kimse bunu sana karşı kullanmayacak."</p>

  <p class="calibre3">Hicks biraz soluna doğru kaydı.</p>

  <p class="calibre3">Farman de ayak değiştirip sola doğru kıpırdadı. Hâlâ başını biraz çevirdiğinde kapıyı rahatlıkla görebiliyordu.</p>

  <p class="calibre3">Mendez içeride, bu dramı monitörden takip ediyor olmalı diye düşündü Vince. Bu kaos başlamadan yaklaşık yarım dakika kadar önce tuvalete gitmek üzere yanlarından ayrılmıştı.</p>

  <p class="calibre3">"Bize söylemek istediğin nedir, Frank?" diye sordu Vince.</p>

  <p class="calibre3">Farman hiçbir şey söylemedi ama Vince adamın kelimeleri kafasında ölçüp biçtiğini tahmin edebiliyordu. Tek yapması gereken konuşmasını sağlamaktı. Çünkü konuşursa ateş etmezdi.</p>

  <p class="calibre3">"Beni tanımıyorsun sen," dedi sonunda içinde bulunduğu gerginliği aynen ses tonuna da yansıtarak. "Benim sicilim tertemizdi."</p>

  <p class="calibre3">"Bunu biliyorum, Frank," dedi Vince ağırlığını bir ayağından diğerine aktarıp bu arada sola doğru biraz daha yaklaşarak. "İnceledim. Kontrol ettim. Senin hizmet sicilin kesinlikle mükemmel. Daima en doğru şeyi yapmışsın. Şimdi neden böyle bir şey yapıyorsun ki?"</p>

  <p class="calibre3">"Hiçbir işe yaramıyor," dedi. "On altı yıl. Ve hepsi sırf kaltağın tekine ceza yazdığım için heba oldu gitti. Bunca yıl birlikte çalıştığım adam da gözümün yaşma bakmadan bana sırtını döndü."</p>

  <p class="calibre3">"Senin tarafından bakınca bu hiç de adil bir tavır değilmiş gibi gözüküyor farkındayım, Frank," dedi Vince. "Ama bu yaptığının sana bir faydası yok ki. İndir silahını."</p>

  <p class="calibre3">"Artık çok geç."</p>

  <p class="calibre3">"Hayır, değil. Son zamanlarda stres altındaydın, Frank," dedi Vince. "İşte stres, evde stres. Herkes anlayışla karşılayacaktır. İndir silahını. Bunu halledebiliriz. Biraz ara verir, stresi yenmek için yardım alırsın. On altı yıllık temiz bir sicil. Bu gecenin senin o muhteşem sicilinin yanında esamesi bile okunmaz."</p>

  <p class="calibre3">Farman başını iki yana salladı. "Bilmiyorsun... Artık çok geç."</p>

  <p class="calibre3">"Oğlun yandaki odada bekliyor, Frank. Daha on bir yaşında o. Başı da ciddi derecede belada. Sana ihtiyacı var. Babasına ihtiyacı var. Silahı indir. Her şeyi yoluna koyarız biz. Sen de oğlunun yardımına koşarsın."</p>

  <p class="calibre3">"Onu iyi yetiştirmeye çalıştım," dedi Farman. "Tıpkı babamın beni yetiştirdiği gibi. Onun ne sorunu var anlayamıyorum."</p>

  <p class="calibre3">"Bazı problemleri var, Frank," dedi Vince bir adım daha yaklaşarak. "Olur böyle şeyler. Kim bilir neden? Ama sen ona hâlâ yardım edebilirsin. Bir çocuğun her zaman babasına ihtiyacı vardır."</p>

  <p class="calibre3">Farman'ın yüzü yeniden kızardı. Dixon'un boynuna doladığı elini biraz kıpırdatıp, silahı tutan parmaklarını biraz oynattı.</p>

  <p class="calibre3">"Öyle mi? Ama o kaltak Sosyal Hizmetleri aradı," dedi. "Madem öyle işte böyle."</p>

  <p class="calibre3">O an Anne'in sözlerini hatırlayan Vince tüylerinin diken diken olduğunu hissetti: ... <span class="italic">dönüşte Frank Farman 'la ilgili çok korkutucu birşey yaşadım.</span></p>

  <p class="calibre3">"O hiç de önemli değil, Frank," dedi. "Sadece ufak bir yanlış anlama. Sen doğrusunu yaptın. Oğluna çok iyi örnek oldun. Herkes bunu biliyor. Hadi artık uzatma. İndir silahı da şu işi düzeltelim. Kolun uyuşmaya başlamış olmalı."</p>

  <p class="calibre3">"Hayır," dedi Farman ama tıpkı bir at gibi terliyordu ve tabancayı tutan eli titremeye başlamıştı.</p>

  <p class="calibre3">Vince umarım tabancanın tetiği serttir diye düşündü.</p>

  <div class="mbppagebreak" id="calibre_pb_77"></div>
</body>
</html>
