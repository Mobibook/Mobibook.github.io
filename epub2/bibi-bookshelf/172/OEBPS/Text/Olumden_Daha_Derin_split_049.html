<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">49</span></p>

  <p class="calibre3">Dedektif Mendez'le diğer adam kapıdan çıkarken Tommy merdivenlerin nispeten karanlık bir köşesine sinmişti. Delice atan kalbinin bir an için patlayıp, her tarafı kanlar içinde bırakacağından korktu.</p>

  <p class="calibre3">Böyle bir şey olsa annesi halısını mahvettiği için deliye dönerdi. Çünkü bu evdeki her şey ona aitti.</p>

  <p class="calibre3"><span class="italic">Halılarıma kan bulaştırma.</span></p>

  <p class="calibre3"><span class="italic">Yeni temizlediğim yerlere meyve suyu dökme.</span></p>

  <p class="calibre3"><span class="italic">Kanepemi kirletme.</span></p>

  <p class="calibre3">Bazen ne kendisinin ne de babasının bu eve ait olduğunu düşünürdü.</p>

  <p class="calibre3">Merdivenlerde, ışığın ulaşamadığı köşede otururken tir tir titriyordu. Aynı anda hem korkmuş hem de öfkelenmiş gibiydi. Bu duygu karmaşası içinde kıvranırken yeniden midesinin bulanmaya başladığını hissetti.</p>

  <p class="calibre3">Yaşamının en kötü gecesini geçirmişti. Her ne kadar o ölü kadının üzerine düşmese bunların hiçbirinin yaşanmayacağını düşünüyor olsa bile dün gece cesedi bulduğu günden de kötüydü.</p>

  <p class="calibre3">Annesi Bayan Navarre'yi ona sorular sorduğu için azarlamıştı. Ona da Bayan Navarre senin tarafında değil demişti. Hatta öğretmeni için eğer Tommy kullansa banyoya gidip ağzını sabunlu sularla yıkamak zorunda kalacağı sözcükler sarf etmişti.</p>

  <p class="calibre3">Ve Bayan Navarre'ye cevap verdiği için onun da başı beladaydı. Ama ne yapabilirdi ki? Öğretmeni ona bir soru sormuştu. Aynca bu neden bu kadar kötü bir soruydu?</p>

  <p class="calibre3">Çünkü Bayan Navarre aslında babasını seri katil olmakla itham etmişti.</p>

  <p class="calibre3">Tommy buna inanmıyordu ama ya gerçekten öyle yaptıysa? İşte o zaman Bayan Navarre'nin kendisine ihanet ettiğini düşünmeye başlayabilirdi. Bunu düşünmek bile etine bıçak batırılıyormuş gibi hissetmesine neden oluyordu.</p>

  <p class="calibre3">Keşke Bayan Navarre'yle şimdi konuşabilsem diye düşündü. Öğretmeni hem akıllı hem şefkatli hem de ne zaman ne yapılması gerektiğini bilen biriydi. Ona sürekli yardım etmek istediğini söylerdi. Herhangi bir konu hakkında konuşmak istediğinde de kendisini aramaktan çekinmemesini söylemişti. Konu ne olursa olsun beni arayabilirsin demişti.</p>

  <p class="calibre3">Aramak istiyordu.</p>

  <p class="calibre3">Ama aramaya korkuyordu.</p>

  <p class="calibre3">Öğretmeni arayabileceğini söylemişti. Canın ne zaman isterse demişti.</p>

  <p class="calibre3">Tüm hafta boyunca Bayan Navarre'nin ne zaman ihtiyacı olsa yardımına koşup, kendisini rahatlatacağını düşünerek az da olsa huzur bulmuştu. Her ne kadar ona karşı hisleri aşk gibi bir şey olsa da bir yandan da öğretmenini annesi yerine koyduğunun farkındaydı.</p>

  <p class="calibre3">Onun gibi ya da Wendy'ninki gibi bir annesi olmasını ne kadar çok isterdi. Bayan Morgan her zaman gülümseyip kahkahalar atan, nedensiz yere de olsa insanlara sarılıp sarılıp öpen biriydi. Annem de böyle olsaydı keşke diye düşündü soma da bu yüzden suçluluk hissetti. Annesi çok mutsuz bir insandı bu yüzden de annesine üzülmeliydi. Bunu annesini çökmüş ya da öfkeden deliye dönmüş gördüğü her an kendi kendine yineler dururdu.</p>

  <p class="calibre3">Ancak dün eskisine göre daha da öfkeliydi. Yemekten önce Tommy'ye bağırmış, babasına kızmış, yemekte de ağzını açıp tek kelime etmemişti. Çatalını tabağındaki ton balıklı güvece kızmış gibi saplamış, sonra içini çekip, oflayıp puflayarak birinin ne sıkıntın var diye sormasını beklemişti. Ama kimse böyle bir şeye kalkışmadı. Çünkü o da babası da sordukları&nbsp;takdirde yeni bir öfke nöbetiyle karşılaşacaklarını gayet iyi biliyorlardı.</p>

  <p class="calibre3">Yemek bitince de masadan topladığı tabakları lavaboya neredeyse fırlatıp atmıştı. İşte o an babası Bayan Navane'nin düşüncelerinin önemli olmadığını söyleyerek büyük bir hata yapmıştı.</p>

  <p class="calibre3">Aman Tanrım! Her şey yeniden başlamıştı. Onun sorunu neydi? Nasıl olur da bunun önemli olmadığını düşünebilirdi? Neden kendini, onu ve AİLESİNİ savunmuyordu?</p>

  <p class="calibre3">Annesinin böyle bağırmaya başlamasının hiç de hayra alamet olmadığının farkındaydı. Çünkü öfkesinin kolay kolay dinmeyeceğini saatlerce böyle bağınp çağıracağını bilirdi.</p>

  <p class="calibre3">Ve öyle de olmuştu.</p>

  <p class="calibre3">Daha fazla tahammül edemeyeceğini gören babası da Tommy'yi evde annesiyle yalnız bırakıp, arabasına atladığı gibi çekip gitmişti. Ama bu haksızlıktı. Neticede o daha küçük bir çocuktu. Üstelik yetişkin insanlar bile annesinden çekinirlerdi.</p>

  <p class="calibre3">Annesi çok sinirlenince her zamanki olağanüstü değişken ruh haline girmiş, onu çekiştire çekiştire kasabaya götürmüş, sokaklarda sanki tasmasından tuttuğu köpeğiymiş gibi dolaştırmıştı. Bu sırada öfkesi selamlaştığı insanlara mutlulukla gülümseyip, mükemmel oğlunu göstererek böbürlendiği bambaşka bir şekle bürünmüştü.</p>

  <p class="calibre3">Bu ani tavır değişiklikleri Tommy'yi hep huzursuz etmişti. İnsanların ona baktıklarında içini, bulunduğu korkunç durumu anlayabildiklerini düşünürdü hep.</p>

  <p class="calibre3">Soma yolda Bayan Navarre'yle karşılaşmış, caddenin ortasında herkesin içinde ona bağırmıştı. O sırada annesinin bağınş çağırışlarıyla başı iyice şişmiş haldeki Tommy konuşulanları zorlukla duyabilmiş ama ne yapması ya da ne düşünmesi gerektiğini bilemediğinden öylece durmuştu.</p>

  <p class="calibre3">Tek bildiği o an orada olmak istemediğiydi. Utanmış, incinmiş, sinirlenmişti ve içi kaçmak, bambaşka bir aileye katılmak arzusuyla dolmuştu.</p>

  <p class="calibre3">Eve döndüklerinde pijamasını giymek üzere odasına gönderilmişti. Soma mide bulandırıcı derecede tatlı, mor alerji şurubunu içmek zorunda olduğunu söylemişti annesi. O da annesine içmek istemediğini söyleme aptallığı göstermişti. Annesi bunun üzerine ona kulaklarını sağır edecekmiş gibi bağırmıştı.</p>

  <p class="calibre3">Sonunda ilacını içmiş ama annesi odadan çıkar çıkmaz da tuvalete koşup diş fırçasını ağzına sokarak kendini küstürmüştü.</p>

  <p class="calibre3">Ama şimdi keşke böyle yapmamış olsaydım diye düşünüyordu. Bu durumda şu olup bitenleri duymamış olacaktı.</p>

  <p class="calibre3">Aşağıdan gelen sesleri işitince neler olup bittiğini görmek için sessizce merdivenlerin başına kadar ilerlemişti. Uzun boylu, yaşlı adam FBI'dandı. FBI babası hakkında sorular sormak için evine gelmişti. Dedektif Mendez de.</p>

  <p class="calibre3">Tommy, FBI'dan gelen adamın annesini çileden çıkarışını dinledi. Annesi yalan söylemiş, babasının kağıt oynadığını ileri sürmüştü. Elbette ona doğruyu söyleyemezdi. O öylesine kötü bir insandı ki ancak babası gibi biri ona tahammül edebilirdi.</p>

  <p class="calibre3">Holden çıktıklarında Tommy hemen üst kattaki hole koşup oradan da arka merdivenleri kullanarak aşağı inmiş, mutfaktan geçip, çalışma odasının bitişiğindeki küçük tuvalete dalmıştı. Orada klozetin üzerine oturmuş ve tüm söylenenleri dinlemişti.</p>

  <p class="calibre3">Korkunçtu. FBI'dan gelen adam babasının katil olduğuna inanıyordu. Babası seri katil değildi. Babası dünyanın en iyi babasıydı. Ne olmuştu yani ölen kadını son gören kişi olmuşsa? Kadını babasının görmesinden sonra kaçırmış olamazlar mıydı? Bunun yanında babası o gece evdeydi zaten.</p>

  <p class="calibre3">Tommy daha önce buna emin değildi ama artık kesinlikle biliyordu. Babası eve gelmiş, bahçede oyun oynamışlar, soma da birlikte Cosby Ailesi'ni izleyerek eğlenmişlerdi. En iyi gecelerden biriydi. Şimdi çok net biçimde olup bitenleri hatırlıyordu. Bundan soma da soran herkese, hatta FBI'a bile bunu anlatacaktı.</p>

  <p class="calibre3">Wendy yemek odasında oturmuş, kulağını oturma odasının duvarına yaslamıştı. Orada olduğunu kimse bilmiyordu. Yemek odası karanlıktı ve anne babası onun üst katta uyuduğunu sanıyordu.&nbsp;Zaten tartışmalarına öyle bir gömülmüşlerdi ki başka hiç kimse umurlarında bile olmazdı.</p>

  <p class="calibre3">Yetişkinlerin aptal olduğunu düşünüyordu zaten. Ya da naif. Bu kelimeyi de ona Tommy öğretmişti. Gülüp sevimli sesler çıkarttıklarında çocuğun söyledikleri her şeye inandığını sanırlardı. Bu tıpkı küçükken kedi taklidi yaptığında kendisini izleyenlerin karşılarında bir kedi gördüklerini düşündüğü aptalca oyuna benziyordu.</p>

  <p class="calibre3">Birbirlerine söylediklerini dinledi. Korkunç, acı verici sözler sarf edilmişti. Hiç hayra alamet olmayan bir konuşmaydı bu.</p>

  <p class="calibre3">"Benim ne yapmamı istiyorsun, Sara? Otele mi gideyim? Burası benim evim. Mutlu olmayan sensin. Neden sen gitmiyorsun?"</p>

  <p class="calibre3">"Sadakatsiz olan sensin ama.</p>

  <p class="calibre3">"Bu saçmalık! Bana güvenmiyorsun sen. Bunun beni nasıl incittiğinin farkında bile değilsin. Tek üzülen sensin sanıyorsun. Peki ya ben?"</p>

  <p class="calibre3">"Sen dedektiflerin hakkında sorular sorduğu kişisin! Lisa Warwick'i ne kadar iyi tanıyordun? Diğer kız kaybolduğunda neredeydin?"</p>

  <p class="calibre3">"Yani biraz daha ileri gidip benim bir seri katil olduğumu mu söyleyeceksin yoksa?"</p>

  <p class="calibre3">"Hayır ama..."</p>

  <p class="calibre3">"Bu delilik! Onlar soru soruyorlar çünkü ellerinde bir yanıt yok! Buna soruşturma denir. İşleri bu."</p>

  <p class="calibre3">"Senin Lisa'ya bir şeyler hissettiğini biliyordum. Onun da benzer şekilde senden..."</p>

  <p class="calibre3">"Yani ona karşı bir şeyler hissediyordum, seni onunla aldatıyordum sonra da onu öldürdüm, öyle mi? Bu sence mantıklı mı?"</p>

  <p class="calibre3">"Hiçbir şey mantıklı değil. Önceleri ne kadar mutluyduk. Harika bir ailemiz..."</p>

  <p class="calibre3">"Eğer bu şekilde aklını kaçırmış, kıskanç bir kaltak gibi davranmayı kesersen hâlâ harika bir ailemiz olabilir."</p>

  <p class="calibre3">"Kesin artık!" diye bağırdı Wendy oturma odasına koşarak dalarken. "Kesin artık. Kesin! Kesin! Kesin kavgayı!"</p>

  <p class="calibre3">Anne babası şaşkınlıktan öylece kalakalmışlardı.</p>

  <p class="calibre3">"Sen hiç eve geliniyorsun ki baba!" dedi sonra da annesine döndü. "Gelince de sen hemen kavga çıkartıyorsun! Kesin artık!"</p>

  <p class="calibre3">Annesi yüzünü ellerinin arasına alarak ağlamaya başladı. Babası bir ona bir kızına baktı.</p>

  <p class="calibre3">Sonra da, "Özür dilerim tatlım," dedi. "Ama sınırım şimdi de gitsem iyi olacak. Belki sen annenle konuşup onun biraz daha mantıklı davranmasını sağlayabilirsin." Wendy'nin annesi öfke dolu bir şaşkınlıkla adama baktı. Sonra da oturduğu kanepeden kalkıp Wendy'nin babasının yanına gitti.</p>

  <p class="calibre3">"Bunu kızına yapmaya nasıl cüret edersin," dedi. Sesi sert ama kontrollüydü. Tıpkı her çileden çıktığında olduğu gibi. "Nasıl?"</p>

  <p class="calibre3">Babası, yüzünde Wendy'nin tüylerini diken diken edecek buz gibi bir ifadeyle bakıp, "Bunu yapmak için iki kişi gerekir, Sara," dedi. "Bunu bir düşün."</p>

  <p class="calibre3">Sonra dönüp odadan çıktı. Bir dakika kadar soma ön kapının hızla çarptığı işitildi. Her zamanki gibi yine gitmişti işte.</p>

  <div class="mbppagebreak" id="calibre_pb_49"></div>
</body>
</html>
