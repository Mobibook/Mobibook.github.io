<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">95</span></p>

  <p class="calibre3">Tommy'nin günleri sanki çevresini buzlu bir camın ardından izliyormuş gibi geçiyor, dikkatini hiç şeye veremiyordu. Tüm duygularını yitirmiş haldeydi ve bundan da memnundu. Okula gitmiyordu. Hiçbir yere gitmiyordu. Annesinin yanından hiç ayrılmamıştı. Şu an annesinin ona ihtiyacı vardı.</p>

  <p class="calibre3">Oak Knoll'dan ayrıldıkları gün annesi Dedektif Mendez'e Los Angeles'taki bir çocuk psikologuna gideceklerini söylemişti. Ama &nbsp;101. Otoyola çıktıklarında direksiyonu güneye değil, kuzeye kırdı.</p>

  <p class="calibre3">Bütün gece ve ertesi gün akşama dek Tommy'nin bildiği her şeyi ve tanıdığı herkesi arkalarında bırakarak ilerlediler. Tommy böyle bir şey beklemiyordu ama zerre kadar da şaşırmamıştı. Annesinin yapacağı hiçbir şey onu şaşırtamazdı.</p>

  <p class="calibre3">Annesi korkunç bir katille evlenmiş olamazdı. Tommy de kesinlikle öyle bir katilin çocuğu değildi. Aynca iki cihan bir araya gelse oğlunun mahkemeye çıkıp, Bayan Navarre'yle kaçırıldıkları sırada başından geçenleri anlatmasına izin vermezdi.</p>

  <p class="calibre3">En fazla Gölge Adamın gelip, babasını kaçırdığını söyleyebilirdi hepsi bu.</p>

  <p class="calibre3">İlk gece karanlık çöktüğünde Tommy arkasına yaslanıp gökyüzündeki yıldızları izlemeye koyulmuştu. Her birinin Oak Knoll'dan tanıdiğı birinin yıldızı olduğunu hayal etmiş, giderek yıldızlar birer birer görünmez olmuşlardı. Uyuyakalmadan önce son gördüklerininse Wendy'yle Bayan Navarre'nin yıldızları olduğunu hayal etmişti.</p>

  <p class="calibre3">Şimdi batan güneşin altın renkli ışıklarını yansıtarak gökyüzüne uzanan gökdelenlerle dolu yeni şehirlerine gitmek üzere bindikleri feribottaydılar.</p>

  <p class="calibre3">Annesi saçlarını kesip, sarıya boyamıştı. Artık tüm yaşamı boyunca gördüğü annesine hiç benzemiyordu. Sanki annesiymiş gibi davranan bir film yıldızıyla konuşuyormuş gibi hissediyordu kendini. Önce keşke bu doğru olsa diye düşünmüş sonra da böyle düşündüğü için suçluluk duymuştu.</p>

  <p class="calibre3">Annesi onun da saçlarını boyamıştı. Şimdi aynaya baktığında karşısındaki yabancıyı tanıyamıyordu.</p>

  <p class="calibre3">Crane ailesi ortadan kaybolmuştu.</p>

  <p class="calibre3">Yeni isimleriyle yepyeni bir hayata doğru ilerliyorlardı.</p>

  <p class="calibre3">Annesi feribotun demirlerine yaslanarak çantasından küçük bir metal kutu çıkardı. Geçmişle kalan son bağ dedi. Bir süre sulara baktı. Düşüncelere dalmış gibiydi. Sonunda kutunun kapağını açıp içindeki mücevherlere baktı. Sonra da ters çevirip içindeki bileziklerle kolyelerin masmavi sularda gözden kayboluşunu izledi.</p>

  <p class="calibre3">"Özgürüz," diye fısıldadı.</p>

  <p class="calibre3">Ve Tommy başım kaldırıp gökyüzüne bakarak en küçük yıldızın da gözden kayboluşunu izledi.</p>

  <div class="mbppagebreak" id="calibre_pb_95"></div>
</body>
</html>
