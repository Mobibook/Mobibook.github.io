<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">57</span></p>

  <p class="calibre3">"Mimosa," dedi Franny garson kıza dönerek. "Kadehlerimiz hiç boş kalmasın, tatlım."</p>

  <p class="calibre3">Pazarları eh sevdikleri yer olan, The Ivy Garden'da kahvaltı ederlerdi. Bahçe içindeki bu hoş mekanın tam ortasındaki büyük bir meşe ağacının dalları arasından süzülen gün ışığı ortama büyülü bir hava katıyordu.</p>

  <p class="calibre3">"Alkole ihtiyacım var," dedi Franny. Boynuna parlak, sarı bir fular sarmış, Ralph Lauren marka gömleğinin üst düğmelerini de açık bırakmıştı. (Yakalarını kaldırmıştı elbette.) Fular gömleğin göğüs cebi üzerindeki logoyla uyum sağlamıştı. "Dün akşamı hatırlayınca hâlâ titriyorum. Sen nasılsın? Onun kaltağın teki olduğunu biliyordum ama TANRIM! Kadın kafayı yemiş ya!"</p>

  <p class="calibre3">Yan masadaki iki yaşlı kadın önlerindeki tosttan başlarını kaldırıp ona baktılar. Franny de onlara ters ters baktı.</p>

  <p class="calibre3">"Tommy için endişeleniyorum," dedi Anne.</p>

  <p class="calibre3">"Öyle A-Ş-A-Ğ-I-L-I-K B-İ-R K-A-L-T-A-Ğ-I-N annen olabileceğini düşünebiliyor musun?"</p>

  <p class="calibre3">"Aşağı yukarı."</p>

  <p class="calibre3">"Senin annen bir azizeydi."</p>

  <p class="calibre3">"Ama babam pisliğin tekidir."</p>

  <p class="calibre3">"Baban pisliğin teki ama deli değil," dedi Franny. "Dün gece ağzımı bile açamadan donup kaldım. Böyle bir şey... hiç olmamıştı. İyi ki Vince geldi!"</p>

  <p class="calibre3">Vince. Yeni en iyi arkadaşı.</p>

  <p class="calibre3">"Nerede o?" diye sordu. "Dün gece seni eve bıraktı mı? Yattın mı onunla?"</p>

  <p class="calibre3">Anne kızararak başını önüne eğdi.</p>

  <p class="calibre3">"Hey, YATMIŞSIN!" diye bağırdı heyecanlanarak. "Seni cadaloz! Seninle gurur duyuyorum!"</p>

  <p class="calibre3">"Kes!" diye bağırdı peçetesini yüzüne atarken. "Kes artık!"</p>

  <p class="calibre3">"Anlat her şeyi!"</p>

  <p class="calibre3">"Hiçbir şey anlatmayacağım. Şu an kalabalık bir yerdeyiz ve ben de beşinci sınıfların öğretmeniyim. Öyle olmasaydı da sana hiçbir şey anlatmazdım gerçi. Çünkü ben o tür kızlardan değilim."</p>

  <p class="calibre3">"Şey, o tür kızlardanmışsın gibi duruyor ama."</p>

  <p class="calibre3">"Hiç de değil."</p>

  <p class="calibre3">Dirseklerini masaya dayayarak öne doğru eğilip, parlayan gözlerle bakıp, "Nasıldı peki?" diye sordu. "Tatlı, romantik, sevgi dolu mu yoksa vahşi, hayvani tutkularla bezeli bir sevişme miydi?"</p>

  <p class="calibre3">"Seni ilgilendirmez," dedi Anne ciddi bir ifadeyle.</p>

  <p class="calibre3">"Bu çok ilginç işte," dedi Franny. "Jimmy Carter Tn başkan olduğu günlerden beri kimseyle yatmamıştın."</p>

  <p class="calibre3">"Bu kesinlikle doğru değil. Reagan iktidarı devralmıştı, bu yüzden de üzerinden çok geçmiş olamaz."</p>

  <p class="calibre3">"Eee şimdi ne olacak? Nerede şu an? Geceyi sende mi geçirdi?"</p>

  <p class="calibre3">"Çalışıyor ve konuşmanın bu bölümü sona erdi," dedi Anne garson kız elinde içkileriyle geldiğinde.</p>

  <p class="calibre3">"Limon, böğürtlen ve peynirli pancake alayım," dedi Franny menüyü iade ederken. "Arkadaşıma da aynından. Dün akşamdan sonra iştahı iyice artmış olmalı."</p>

  <p class="calibre3">Anne bunu duymazdan geldi. Eğer oltaya yakalanırsa konu yeniden açılacaktı.</p>

  <p class="calibre3">Franny kadehini kaldırıp, "Sana, Anne Marie," dedi. "Başka bir şey söylemiyorum."</p>

  <p class="calibre3">"Güzel. O zaman kahvaltımızı huzur içinde yapabileceğiz demektir," dedi Anne masadaki sepetten yuvarlak bir mısır ekmeği alırken.</p>

  <p class="calibre3">Vince Leone'den bahsetmek istemiyordu. Bir gece önce yaşadıklarının etkisinden bir an evvel kurtulmak zorundaydı. Aslında pişman olmadığını biliyordu. Garip bir şekilde doğru dürüst tanımadığı ve bir hafta içinde de çekip gidecek bir adamla böyle bir şey yaşamış olması ona kötü bir şeymiş gibi gelmiyordu. Ama buna alışması biraz zamanını alacaktı.</p>

  <p class="calibre3">"Tommy için endişeleniyorum," dedi yeniden asıl konuya dönerken. "Onunla konuşmak istiyorum ama bunu nasıl yapacağım?"</p>

  <p class="calibre3">"Evlerine gidemezsin," dedi Franny. "O yaratık seni mağarasına sokup, vücudundaki bütün kanı emdikten sonra dişleriyle kemiklerini kırar."</p>

  <p class="calibre3">"Biliyorum. Ama pazartesiye kadar nasıl bekleyeceğim?" Dün gece o kadar üzgün görünüyordu ki. Kalbim paramparça oldu. Kim bilir annesi kafasına neler soktu. Babasının seri katil olabileceğine inandığımı söyledi."</p>

  <p class="calibre3">"Öyle mi dedin?"</p>

  <p class="calibre3">"Hayır! Vince benden Tommy'ye babasının Karly Vickers'ın kaybolduğu akşam evde olup olmadığını sormamı istemişti. Ben de sadece onu sordum."</p>

  <p class="calibre3">Franny'nin gözleri büyümüştü. "Vince, Peter Crane'nin K-A-T-İ-L olduğunu mu düşünüyor?"</p>

  <p class="calibre3">"Yetişkinlerin çoğunun hecelemeyi bildiğinin farkında mısın?" dedi Anne. "Hecelemek başkalarının bize kulak misafiri olmasına da engel olmuyor ayrıca."</p>

  <p class="calibre3">"Ama anlamak için uğraşmaları gerek," dedi Franny yüksek sesle. Bir yandan da gözlerini kısarak yaşlı kadınlara bakıyordu.</p>

  <p class="calibre3">"Ne yapacağımı bilmiyorum, Franny."</p>

  <p class="calibre3">"Vince'i ara. Bir yanıtı olmayabilir ama belki seninle konuşmak ona ilham verir."</p>

  <p class="calibre3">"Lütfen konuyu saptırma," dedi Anne, Franny'nin konuyu nereye getirmek istediğini sezerek. "Bu önemli bir sorun."</p>

  <p class="calibre3">"Ama ben sana yardım edemem, tatlım," diye itiraf etti. "Ayrıca senin de bu pisliğe bulaşmanı istemiyorum."</p>

  <p class="calibre3">"Bay Franny!"</p>

  <p class="calibre3">Franny'nin öğrencilerinden biri masaya yönelmişti. Gözleri pırıl pırıl parlayan, kıvırcık kahverengi saçlı çok sevimli bir kızdı.</p>

  <p class="calibre3">Franny hemen anaokulu öğretmeni pozuna bürünüp büyük bir şaşkınlık geçirmiş gibi ağzını açarak çocuğun yanaklarını sıktı." Aman Tanrım! CASEY! Nasılsın bakalım? Kahvaltı mı ediyorsun?"</p>

  <p class="calibre3">"Ettim bile. Pancake yedim!" Bunun kanıtı olan reçel yüzüne bulaşmıştı. Tabii Franny'nin parmaklarına da.</p>

  <p class="calibre3">"Ben de pancake yiyorum!" dedi Franny.</p>

  <p class="calibre3">Çocuğun anne babası gelip selamlaştılar. Gittiklerinde Franny, Anne'e dönüp, garip bir yüz ifadesiyle, "Kum havuzuna sıçan çocuk bu işte," dedi. "Gidip güzelce temizlenmem gerek. Ve geri döndüğümde en azından bir saatliğine kafandaki sorunları unutacaksın, tamam mı genç bayan? Bu arada içkini de iç!"</p>

  <div class="mbppagebreak" id="calibre_pb_57"></div>
</body>
</html>
