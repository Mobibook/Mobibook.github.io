<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">27</span><br class="calibre2" /></p>

  <p class="calibre3">"Ne yapacağımı bilmiyorum."</p>

  <p class="calibre3">"Tanrı, İsa ve Meryem adına," dedi Franny defterdeki sayfalar dolusu bıçaklanmış kadın resmine bakarken. "Bir şeytan çıkartıcı çağır."</p>

  <p class="calibre3">Anne sanki içinin bütünüyle jöleden ibaretmiş gibi titrediğini hissediyordu. Dennis Farman'ın yaptıklarını görür görmez sabah sınıfını gönderip, soluğu öğlencileri beklerken oyun parkında sigara içen Franny'nin yanında almıştı.</p>

  <p class="calibre3">"Benimle gelmelisin," dedi. "Hemen benimle gelmelisin."</p>

  <p class="calibre3">Sonra dönüp, içeri yöneldi. Franny hızlanıp koridorda ona yetişti.</p>

  <p class="calibre3">"Neler oluyor?"</p>

  <p class="calibre3">Ağlamamaya çalışarak başını iki yana salladı. "Ne yapacağımı bilmiyorum."</p>

  <p class="calibre3">"Tatlım, sorun ne? Onlardan birini mi öldürdün yoksa? Eğer sorun buysa hiç kimse seni suçlayamaz. Neticede onlar beşinci sınıf öğrencileri. Sırf bu bile cinayet için hafifletici bir sebep sayılır."</p>

  <p class="calibre3">Anne gülmedi. Gülümsemedi bile. Sınıfa girip, doğru Dennis Farman'ın sırasına yönelip, defteri aldı.</p>

  <p class="calibre3">"Tüm sabah bunları çizdi," dedi ve olup bitenleri en başından anlattı.</p>

  <p class="calibre3">"Garnett'e göstermelisin," dedi adam resimlere bakarken. "Bunlar tüyler ürpertici, Anne. Bunun ortalığı velveleye vermekle bir ilgisi yok. Özellikle de buna çocuğun senin ölmeni istediğini söyleyerek attığı çığlıkları ekleyince."</p>

  <p class="calibre3">"Eğer Garnett'e gösterirsem çocuk okuldan uzaklaştırılır."</p>

  <p class="calibre3">"Evet ve;.. Bu kötü mü? Neden?"</p>

  <p class="calibre3">"Çocuğun yardıma ihtiyacı var, Franny," dedi. "İçinde korkunç bir öfke birikmiş ve ne yapacağını bilemez halde."</p>

  <p class="calibre3">Franny defteri alıp, bıçaklanmış kadınları göstererek, "Ne yapacağını biliyor işte!" dedi. "Sen aklını mı kaçırdın?"</p>

  <p class="calibre3">"O küçük bir çocuk."</p>

  <p class="calibre3">"O şeytanın oğlu!"</p>

  <p class="calibre3">"O kendisini bugün sandalyede oturamayacak kadar döven bir adamın oğlu!" dedi Anne öfkesi artsa da sesini yükseltmemeye gayret ederek.</p>

  <p class="calibre3">"Bunu sana o mu söyledi?"</p>

  <p class="calibre3">"Hayır."</p>

  <p class="calibre3">"Yaralarını gördün mü?"</p>

  <p class="calibre3">"Hayır."</p>

  <p class="calibre3">"O zaman Garnett'e söyle. Defteri de ona ver ve bırak o halletsin," dedi defteri Anne'in yüzüne sallayarak. "Bunu gerçekleştirmeden o çocuğu sınıfından uzaklaştırmalısın."</p>

  <p class="calibre3">"Ama Franny, eğer Garnett okuldan uzaklaştırırsa ona ne olacak? Zaten çocuğun evdeki durumu hiç de iç açıcı değil. Sosyal olarak uyumsuz biri. Hiç arkadaşı yok. Tanrı aşkına bütün bunlar yetmezmiş gibi bir de ceset buldu."</p>

  <p class="calibre3">"Dikkat et de bir sonraki senin cesedin olmasın."</p>

  <p class="calibre3">"On bir yaşında daha."</p>

  <p class="calibre3">"Sen sinemaya gitmez misin?" diye sordu kuşkucu bir ifadeyle. "<span class="italic">Halloween'i</span> izlemedin mi? Michael Myers kız kardeşini öldürdüğünde ALTI YAŞINDAYDI."</p>

  <p class="calibre3">"Eğer bir <span class="italic">John Carpenter</span> filminde olsaydık gerçekten çok korkardım."</p>

  <p class="calibre3">"Zaten çok korktun. Yoksa deli gibi yanıma koşmazdın. Bunu bana akşam Çin yemeği yerken anlatırdın. 'Ah bu arada Franny, öğrencilerimden biri bugün sınıfta çok ilginç bir şey yaptı. Sorunlu beyninden geçenleri sonunda serbest bırakıpj düşüncelerini cinsel öğelerle süslü sadist bir sanat eseri haline getirdi. Peki, senin günün nasıldı?'</p>

  <p class="calibre3">"Bu arada eğer hatırlıyorsan bana çocuğun ormandaki diğer cesetlerden bahsettiğini de anlatmıştın. Bu yüzden tek arkadaşı da ondan korkuyormuş."</p>

  <p class="calibre3">Anne iç çekti. Tüm bunlar doğruydu. Ama hâlâ Dennis Farman'ı şikayet edip, çocuğun dışlanmasını sağlamanın doğru bir yol olmadığını, okul ortamında ona yardımcı olmaya çalışmanın çok daha faydalı olacağına inanıyordu. Evde duygusal ve fiziksel olarak tek başına kalacağı muhakkaktı. Ama kendi ona bir şekilde ulaşmayı başarabilirse belki çocuğu doğru yola sevk edebilirdi.</p>

  <p class="calibre3">"Peki, Bay Rüyaların Dedektifi nerede?" diye sordu Franny. "Seni aramadı mı?"</p>

  <p class="calibre3">"Hayır."</p>

  <p class="calibre3">"Eğer kıçını kaldırıp biraz daha hızlanmazsa sana asılmasına izin vermeyeceğim."</p>

  <p class="calibre3">"Benimle ilgilenmiyor."</p>

  <p class="calibre3">"Bunun için onu kim suçlayabilir ki, küçük kız?" diye sordu. "Gardırobunda şu üzerindeki Kırmızı Başlıklı Kız giysilerinden başka bir şey yok mu?"</p>

  <p class="calibre3">Anne üzerindekilere baktı. Beyaz, uzun kollu bir bluzla bileklerine kadar inen açık mavi bir elbise. "Bence çok hoş bir kıyafet bu."</p>

  <p class="calibre3">Franny gözlerini devirdi. "Yalnızca ilkokul öğrencileri ve fantezi olsun diye onların kılığına giren orospular böyle giyiniyor."</p>

  <p class="calibre3">Sonunda gülümsemeyi başardı. Adamın niyetinin de bu olduğunu biliyordu zaten. Hakaret ediyormuş gibi yaparak bir nebze olsun neşelendirmeye çalışmıştı.</p>

  <p class="calibre3">Sonra ciddileşerek Dennis Farman'ın defterini kadına geri uzattı. "Bunu Garnett'e vermelisin, Anne Marie. Eğer vermezsen ve bu çocuk sınıfta yanlış bir şeyler yaparsa... Anne, ver defteri müdüre."</p>

  <p class="calibre3">Anne yaralarından kanlar fışkırırken çığlıklar atan kadınların resimlerine baktı. İlk zil duyuldu. Bu öğle yemeği saatinin bitmek üzere olduğu anlamına geliyordu. Anne'in öğrencilerinin&nbsp;ilk dersi beden eğitimiydi. Hepsi Bay Alvarez'in dersine girmek üzere bahçeye çıkacaktı.</p>

  <p class="calibre3">İç çekip, başını sallayarak onayladı. Ama daha şimdiden Dennis Farman'ın ellerinden kayıp gittiğini hissetmeye başlamıştı bile. "Şimdi gidiyorum."</p>

  <div class="mbppagebreak" id="calibre_pb_27"></div>
</body>
</html>
