<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">44</span></p>

  <p class="calibre3">Sharon Farman'ın kapıyı açması neredeyse beş dakikasını almıştı. Ön kapıdaki Mendez'le Hicks zile defalarca bastıktan sonra kapıyı vurmaya başlamışlardı. Quinn, Morgan'dan Bayan Farman'ın oğluyla ilgilenmek üzere bütün gün evde olacağını öğrendiklerinden ısrarla kapıyı çalmayı sürdürüyorlardı. Kadının kestane renkli panelvanı da kapıdaydı.</p>

  <p class="calibre3">"Neden çocuk kapıyı açmıyor?" diye sordu Hicks.</p>

  <p class="calibre3">"Büyük bir ihtimalle radyatöre zincirli olduğundan," dedi Mendez.</p>

  <p class="calibre3">"Belki de annesinin boğazını kesip başını gövdesinden ayırmıştır."</p>

  <p class="calibre3">Mendez zili yeniden çalıp, bir yandan da kapıya eliyle vurmayı sürdürdü.</p>

  <p class="calibre3">"Frank bu yüzden küplere binecek," dedi Hicks.</p>

  <p class="calibre3">"Seçeneğimiz yok. Eğer saklayacak bir şeyi yoksa çenesini kapatıp, işimizi yapmamıza izin vermeli."</p>

  <p class="calibre3">"Evet. Başka çaremiz yok."</p>

  <p class="calibre3">O anda kapı açıldı. Sharon Farman uykudan kalkmış gibi gözüküyordu. Kabarık saçları bir yana yatmış, yanağında yastık izi çıkmıştı. Gözleri kanlı, ruju da biraz dağılmıştı.</p>

  <p class="calibre3">"Bayan Farman? Dedektif Mendez ve Hicks," dedi Mendez kimliğini göstererek. "Size birkaç soru sormamız gerek."</p>

  <p class="calibre3">Kadın şaşkınlıkla yüzlerine bakıp, "Konu nedir?" diye sordu. "Dennis mi?"</p>

  <p class="calibre3">"Hayır, efendim. Birkaç dakikalığına içeri girmemizin bir sakıncası var mı?"</p>

  <p class="calibre3">Çok ağır hareketlerle kenara çekilip, girmelerine izin verdi. Mendez yanından geçerken daha bir dikkatle inceleme fırsatı bulmuşta. Kadın ayakları üstünde zor duruyor gibiydi. O anda acaba bu halde oluşunun uyku sersemi olmaktan başka bir nedeni var mı diye merak etmekten kendini alamadı.</p>

  <p class="calibre3">Kadın onları yemek odasına götürdü.</p>

  <p class="calibre3">"İyi misiniz efendim?" diye sordu masaya geçerlerken.</p>

  <p class="calibre3">"Kestiriyordum," dedi kadın sigara paketine uzanırken. Yakarken de elleri biraz titremişti.</p>

  <p class="calibre3">"Rahatsız ettiğimiz için özür dileriz," dedi Hicks. "Sadece birkaç soru sorup gideceğiz."</p>

  <p class="calibre3">"Neyle ilgili soracaksınız? Crane Terin dava açma niyetleriyle ilgili mi?" diye sordu sinirlenerek. "Çocuklar kavga ederler. Belki de o küçük meleklerine biraz kendini savunmayı öğretseler iyi olur."</p>

  <p class="calibre3">Kurduğu uzun cümleyle kendini ele vermişti. Dili sürçerek konuşuyordu. Yani alkollüydü.</p>

  <p class="calibre3">"Konu oğlunuz değil efendim," dedi Hicks. "Kocanızın geçen perşembe günü nerede olduğuna ilişkin sormak istediğimiz şeyler var."</p>

  <p class="calibre3">"Kocam? Frank? Tanrı aşkına siz onunla birlikte çalışıyorsunuz. Neden ona sormadınız?"</p>

  <p class="calibre3">"Bu biraz hassas bir konu," dedi Mendez. "Çünkü kocanız Karly Vickers kaybolduğu gün ona trafik cezası yazmış. O andan sonra neler yaptığını tespit etmeliyiz ki onu şüpheliler listesinden çıkartalım."</p>

  <p class="calibre3">Sharon Farman birden ciddileşti. Yerinde biraz doğruldu. Elindeki sigarasını unutmuş gibiydi. "Şüpheli mi? Frank'ın bir şeyler yaptığını mı düşünüyorsunuz?"</p>

  <p class="calibre3">"Aslında hayır, efendim," dedi Mendez. "Memur Farman'ın itiban kendisini aklamaya yeter. Yalnızca talihsiz bir zamanlama olmuş. Bu yalnızca formaliteden ibaret."</p>

  <p class="calibre3">Titreyen eliyle sigarasını kül tablasına koydu.</p>

  <p class="calibre3">"Bu hiç hoşuma gitmedi," dedi. "Belki de önce kocamla konuşmam gerek."</p>

  <p class="calibre3">"Bakın hanımefendi önemli bir şey yok," dedi Hicks sakin bir tavırla. "Sadece saat kaçta nerede olduğunu tespit etmeye çalışıyoruz. O gece eve kaçta geldiğini hatırlıyor musunuz?"</p>

  <p class="calibre3">"Akşam yemeğini mutlaka saat 18:30'da yeriz," dedi. "Her gece."</p>

  <p class="calibre3">Sonra saatine baktı ve kıpkırmızı kesildi. "Aman Tanrım. Saat kaç olmuş! Bu kadar geç olduğunun farkında değildim. Ah, hayır. Daha eti buzluktan çıkarmadım bile! Kızlar neden beni uyandırmadı ki? Neredeler?"</p>

  <p class="calibre3">Sanki birden karşısında belireceklermiş gibi çevresine bakındı.</p>

  <p class="calibre3">Saat daha 17:09 diye düşündü Mendez. Ama Sharon Farman daha şimdiden paniğe kapılmış, onları bir an önce evde göndermeye çalışıyormuş gibi bir tavır sergilemeye başlamıştı.</p>

  <p class="calibre3">"Geçen hafta Frank'da bir değişiklik gözlemlediniz mi?" diye sordu. "Gergin miydi?"</p>

  <p class="calibre3">"Elbette gergindi," diye çıkıştı kadın. "Olanlara bir baksanıza. Cinayet, adam kaçırma, oğlumuzun ceset buluşu. Hepimiz gerginiz, Dedektif."</p>

  <p class="calibre3">"Evet, efendim."</p>

  <p class="calibre3">"Kocanızın bütün gece evde olup olmadığını hatırlıyor musunuz? Ya da yemekten sonra dışarı çıkmış olabilir mi?" diye sordu Mendez.</p>

  <p class="calibre3">"Bilmiyorum," dedi kadın sertçe. "Bir hafta önceydi. Aynca perşembe geceleri benim toplantılarım vardır. Evden çıkarken onun da burada olduğuna eminim. Döndüğümde de evdeydi. Hep eve olur zaten."</p>

  <p class="calibre3">Yeniden saatine bakıp doğruldu. "Yemeği hazırlamam gerek. Başka bir şey var mı?"</p>

  <p class="calibre3">"Hayır, efendim," dedi Mendez doğrulurken. "Zaman ayırdığınız için teşekkürler. Geçirmenize gerek yok, biz çıkanz."</p>

  <p class="calibre3">Tek kelime bile etmeyen Sharon Farman sigarasını da küllükte bırakıp yan odaya geçti.</p>

  <p class="calibre3">"Bak bu çok tuhaf," dedi Hicks otomobile doğru ilerlerlerken. "Saat tam 18:30'da yemek hazır olmazsa ne olur sence?"</p>

  <p class="calibre3">"Bilmem," dedi Mendez. "Divanı harbe verir belki karısını. Ama kadının perşembe geceleri nereye gittiğini biliyorum sanırım."</p>

  <p class="calibre3">"Nereye?"</p>

  <p class="calibre3">"Perşembe geceleri Piedra Bulvarı'ndaki Presberiten Kilisesi'nde alkolikler için toplantı yapılıyor. Geçerken arada sigara içen katılımcıları görmüştüm."</p>

  <p class="calibre3">"Biz gelmeden önce birkaç kadeh devirmiş."</p>

  <p class="calibre3">"Evet. Uyuma masalını külahıma anlatsın. Kafayı çekiyor işte."</p>

  <p class="calibre3">Otomobile ulaştıklarında Hicks omuz silkti. "Eğer Frank Ta evli olsaydım ben de içerdim."</p>

  <p class="calibre3">Döndüklerinde Farman, Dixon'un ofisindeydi. Ve orada bulunmaktan hiç de memnun olmadığı apaçık belli oluyordu.</p>

  <p class="calibre3">Kulübe hoş geldin, diye düşündü Mendez, HicksTe birlikte içeri girerken.</p>

  <p class="calibre3">"Bu yalnızca formalite, Frank," dedi Dixon.</p>

  <p class="calibre3">"Bu sadece büyük bir hakaret," diye çıkıştı Farman. "Kaç senelik geçmişimiz var, Cal?"</p>

  <p class="calibre3">"Çok."</p>

  <p class="calibre3">"On iki yıl. On iki yıl sonra bana bunu yapıyorsun. Saçmalık bu."</p>

  <p class="calibre3">"Sana bir şey yaptığım yok, Frank. Yalnızca prosedürü uyguluyoruz. Eğer kıza cezayı ben yazmış olsaydım dedektiflerden aynını bana yapmalarını isterdim. Eğer kıza cezayı Mendez yazmış olsaydı aynı şeyi yapıyor olacaktık ve sen de doğrusunun bu olduğunu söyleyecektin."</p>

  <p class="calibre3">Farman'ın verecek bir yanıtı yoktu çünkü söylenenler doğruydu. Eğer böyle bir şey yaşansaydı Mendez'in tepesine ilk binecek kişi kendi olurdu. Ama şimdi gururu inciniyor, utanıyordu ve Mendez de bunu gayet iyi anlıyordu. Frank gibi adamlar meslekleri için yaşar. İtibar onlar için her şey demektir.</p>

  <p class="calibre3">"Bunu kişisel olarak alma, Frank," dedi. "Yalnızca olup bitenleri netleştirmeye çalışıyoruz."</p>

  <p class="calibre3">Frank yüzüne bile bakmadı. Mendez derin bir nefes aldı.</p>

  <p class="calibre3">"Vickers'a o gün saat 15:38'de ceza yazmışsın," dedi Hicks konuya girerek. "Yalnızca nöbet defterine daha sonra neler yazdığını görmemiz gerek, hepsi bu."</p>

  <p class="calibre3">Farman kollarım kavuşturup, öylece durdu. Dixon başıyla masasının üzerindeki defteri işaret edince Hicks uzanıp aldı ve sayfaları karıştırmaya koyuldu.</p>

  <p class="calibre3">"O kızla daha önce karşılaşmadın değil mi?" diye sordu Mendez.</p>

  <p class="calibre3">"Sen yazdığın her cezayı hatırlıyor musun?" diye çıkıştı Farman.</p>

  <p class="calibre3">"Hayır," dedi Mendez soğukkanlı bir ifadeyle.</p>

  <p class="calibre3">"Kızı on dakika sonra unuttum. Sıradan bir ceza makbuzu kestim işte."</p>

  <p class="calibre3">Mendez buna inanmakta güçlük çekiyordu ama şimdilik üzerinde durmamaya karar verdi. "Daha önce kızı hiç görmedin."</p>

  <p class="calibre3">"Evet, görmedim."</p>

  <p class="calibre3">"Gidip Motorlu Taşıtlar Dairesi'nden kayıtları çıkartıp ona daha önce ceza yazıp yazmadığını kontrol etmek istemiyorum."</p>

  <p class="calibre3">Farman bu kez yüzüne baktı. "Pislik herif."</p>

  <p class="calibre3">"Frank," diye atıldı Dixon.</p>

  <p class="calibre3">"Sadece söyledim, Frank," dedi Mendez. "Yani şimdi söylesen daha iyi olur değil mi?"</p>

  <p class="calibre3">"Siktir git."</p>

  <p class="calibre3">Mendez, Vince'in insanlarla ilişkilerinde nasıl davranması gerektiğine dair söylediklerini hatırlayarak sinirlenmemeye çalıştı. Özellikle de Frank Farman gibilerine. Gözünün ucuyla defteri inceleyen Hicks'in kaşlarını çattığını görebiliyordu.</p>

  <p class="calibre3">"Frank burada o gün 17 ile 18 arası yemeğe gittiğin yazılı."</p>

  <p class="calibre3">"Ne olmuş?"</p>

  <p class="calibre3">"Karın bize yemeği her gece 18.30'da yediğinizi söyledi."</p>

  <p class="calibre3">Frank birden ayağa fırladı. Yüzü kıpkırmızı kesilmişti. "Karımla mı konuştunuz? Bana haber vermeden evime gidip karımla konuştunuz, öyle mi?"</p>

  <p class="calibre3">"Standart işlem, Frank," dedi Mendez.</p>

  <p class="calibre3">"Peki, saygı diye bir şey duymadın mı seni ukala pislik?"</p>

  <p class="calibre3">Dixon ayağa kalkıp, "Frank, bu kadar yeter," dedi.</p>

  <p class="calibre3">Mendez artık bir sınır çizmesi gerektiğini düşünerek Farman'a doğru yaklaştı.</p>

  <p class="calibre3">"Yeterince hakaret ettin, Frank," dedi sesini yine de yükseltmemeye çalışarak. "Elimden geleni yapmaya çalışıyorum burada. İstersen işi senin için daha da zorlaştırırım. Sen karar ver.</p>

  <p class="calibre3">"Eldivenlerimi çıkartır ve canını daha çok sıkarım. Tanıdığın herkesi, bütün komşularını, kiliseye birlikte gittiğin insanları arar hepsine seninle ilgili sorular sorarım. İçiyor mu? Karısını eziyor mu? Çocuklarını dövüyor mu?</p>

  <p class="calibre3">"İstediğin bu mu?" diye sordu Mendez. "Ya da bunu başka bir bölüme havale ederiz. Onlar da gelip hayatını didik didik edecekler, seni hiç tanımayan, bu ofise zerre kadar sadakat duygusu taşımayan başka bir ukala pisilikle uğraşmak zorunda kalırsın. Bunu mu tercih edersin?"</p>

  <p class="calibre3">Frank her an beyin kanaması geçirecekmiş gibi gözüküyordu. Tam anlamıyla köşeye sıkışmıştı.</p>

  <p class="calibre3">"Frank, otur," diye emretti Dixon. "Şu işi bitirelim."</p>

  <p class="calibre3">Farman oturup, gözlerini masaya dikti.</p>

  <p class="calibre3">"O gece geç saate kadar çalıştım," dedi. "Evrak işi vardı. Karım yanılıyor."</p>

  <p class="calibre3">"Burada miydin?" dedi Hicks. "Tamam."</p>

  <p class="calibre3">Ama bunu söylerken Mendez'e bakmıştı.</p>

  <p class="calibre3">Farman'da göz ucuyla bu bakışı yakaladı. Hicks'e dönüp, "Ne?" diye sordu.</p>

  <p class="calibre3">Hicks çok rahatsız gözüküyordu. "Saat 16:30'da mesain bitmiş. Fazla mesai de yapmazsın sen. Neden yemeğe gittiğini deftere yazma gereği duydun ki?"</p>

  <p class="calibre3">"Alışkanlık," dedi Farman.</p>

  <p class="calibre3">Hicks, Dixon'a dönüp, "Bu birkaç saat bende kalabilir mi?" diye sordu defteri göstererek.</p>

  <p class="calibre3">"İnanamıyorum," diye mırıldandı Farman başını iki yana sallarken. Sonra ayağa kalktı. "Burada işim bitti. Eve gidiyorum."</p>

  <p class="calibre3">Mendez saatine baktı. 18:26. Sharon Farman için endişelenerek, umarım yemek hazırdır diye düşündü.</p>

  <div class="mbppagebreak" id="calibre_pb_44"></div>
</body>
</html>
