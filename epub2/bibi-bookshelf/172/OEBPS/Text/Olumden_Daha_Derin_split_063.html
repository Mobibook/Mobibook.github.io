<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">63</span></p>

  <p class="calibre3">Dennis ağaçların arasında tıpkı bir komando gibi kâh eğilip, sürünerek, kâh hoplayıp sıçrayarak ilerliyordu. Yüzüne kamufle olmak için sürdüğü toprağın kokusunu alırken başına da tıpkı Rambo gibi bir bez parçası sarmıştı.</p>

  <p class="calibre3">Parktan gelen sesleri duyuyordu. İnsanlar konuşuyor, çocuklar gülüyordu. Yani normal hayatlarına devam ediyorlardı. Dennis onlardan nefret ediyordu.</p>

  <p class="calibre3">Ormanın ucundan, saklandığı ağacın arkasından baktı. Ufaklıklar, biraz daha büyük çocuklar ve birkaç yetişkin. Biraz daha sokuldu.</p>

  <p class="calibre3">Eğleniyorlardı. Mutluydular. Ve işte Cody de oradaydı. Güya arkadaşıydı ama şimdi orada dördüncü sınıftan bir çocukla oynuyordu.</p>

  <p class="calibre3">"Hey, Cody," diye seslendi ormanın bitip, parkın başladığı yere kadar sokularak.</p>

  <p class="calibre3">Cody döndü ve onu görünce kaşlarını çattı.</p>

  <p class="calibre3">"Hey, Hamamböceği, gelsene buraya."</p>

  <p class="calibre3">Cody duymamış gibi yaptı.</p>

  <p class="calibre3">"Gel buraya," dedi Dennis. "Sana göstereceğim çok ilginç bir şey var."</p>

  <p class="calibre3">Cody biraz daha yaklaşırken tuhaf yamuk gözlüklerinin arkasından şüpheyle bakıyordu. "Seninle oynamamam gerekiyor, Dennis. Annem söyledi."</p>

  <p class="calibre3">Dennis gözlerini devirerek, "Ah, yapma," dedi. "Bir şey buldum. Çok ilginç bir şey."</p>

  <p class="calibre3">Cody dönüp onu buraya getiren çocuklara baktı. Az önce birlikte oynadığı çocuk salıncaklarda sıra beklemeye koşmuştu.</p>

  <p class="calibre3">"Hadi. Mızmızlanma," dedi Dennis ormana doğru dönerken.</p>

  <p class="calibre3">"Ormana girmemem gerek."</p>

  <p class="calibre3">"Sen ana kuzususun."</p>

  <p class="calibre3">"Değilim."</p>

  <p class="calibre3">"Öylesin."</p>

  <p class="calibre3">Cody merak etmiş gibiydi ama hâlâ ne yapması gerektiğine karar verememişti.</p>

  <p class="calibre3">"Arkadaşız sanıyordum," dedi Dennis.</p>

  <p class="calibre3">"Sen ahlaksızsın."</p>

  <p class="calibre3">"Sen de aptalsın," dedi Dennis omuzlarını silkerek. "Sana da bu yakışır zaten. Kaçıracaksın."</p>

  <p class="calibre3">Ormanın içlerine doğru yürümeye devam etti. Cody dönüp arkasına baktı. Sonra Dennis'e döndü. Ardından bir daha arkasına baktı. Bu sırada Dennis yavaş yavaş ilerliyordu. Sonra arkasındaki kura yapraklar üzerindeki ayak sesleri duymaya başladı.</p>

  <p class="calibre3">Dennis şöyle bir bakıp koşmaya başladı. Cody de adımlarını hızlandırdı. Soma biraz daha hızlandılar. Artık oyun alanından görülemeyecek kadar içeri girmişlerdi.</p>

  <p class="calibre3">Dennis kahkahalar atarak arkasına döndü. Cody de zıplayıp koşmaya devam etti. O da gülüyordu. Soma Dennis gülmeyi sürdürerek yaklaştı ve elindeki bıçağı Cody Roache'nin karnına bütün gücüyle sapladı.</p>

  <div class="mbppagebreak" id="calibre_pb_63"></div>
</body>
</html>
