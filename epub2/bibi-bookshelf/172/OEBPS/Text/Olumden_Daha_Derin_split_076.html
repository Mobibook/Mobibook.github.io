<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">76</span></p>

  <p class="calibre3">Beni takip etmiş olmalı, diye düşündü Anne evine girince. İlk oturacak yere, yemek masasının yanındaki sandalyeye ilişti. Hâlâ titriyordu.</p>

  <p class="calibre3">Frank Farman onu takip etmiş olmalıydı. Onu bunca insan arasında tesadüfen durdurmuş olmasına imkan yoktu. Otoparktan beri takip etmiş olmalıydı. Bu durumda orada olduğunu bir şekilde biliyordu. Yani eve gelmek için yola çıkışından saatler önce peşine takılmıştı.</p>

  <p class="calibre3">Farman'ın devriye görevi yürütüyor olması mümkün değildi. Tüm bu olanlardan sonra Dixon'un ona böyle bir görev vermiş olabileceğini kesinlikle sanmıyordu.</p>

  <p class="calibre3">"Dondurmayı unutmuşsun," diye seslendi babası.</p>

  <p class="calibre3">Anne dönüp, koridora baktığında ince oksijen tüpünü üzerindeki pijamasıyla siyah ipek sabahlığının bir aksesuarı gibi taşıyan babasıyla göz göze geldi.</p>

  <p class="calibre3">"Listeye yazmıştım ama almamışsın," diye söylendi. "Cevizli tereyağlı. Listenin başına yazmıştım."</p>

  <p class="calibre3">"Dalga mı geçiyorsun?" dedi Anne. "Bugün öğrencilerimden biri başka bir öğrencimi öldürmeye kalktı ve sen dondurma almayı unuttuğum için söyleniyorsun."</p>

  <p class="calibre3">"Bunların birbirleriyle ne ilgisi olduğunu anlayamadım."</p>

  <p class="calibre3">"Hayır. Anlayamazsın zaten."</p>

  <p class="calibre3">"Bugün sen yemeğe gittikten sonra bir polis memuru seni sormaya geldi," dedi hoşnutsuzlukla. "Seni bir suçlu olasın diye büyütmedim ben."</p>

  <p class="calibre3">"Beni sen büyütmedin zaten."</p>

  <p class="calibre3">"Nereye gittiğini sordu."</p>

  <p class="calibre3">"Tabii sen de söyledin."</p>

  <p class="calibre3">"Elbette. Sonra polis fonuna yaptığım katkılardan dolayı bana bizzat teşekkür etti," diye ekledi kendini beğenmiş bir tavırla.</p>

  <p class="calibre3">"Harika. Belki ilgilenirsin diye söyleyeyim o polis memurunun geçen gece karısını öldürmüş olabileceğinden şüpheleniliyor."</p>

  <p class="calibre3">"Bu çok saçma."</p>

  <p class="calibre3">"Neden tartışıyorum ki seninle? Neden bu halde olduğumu bile sormaya tenezzül etmedin," dedi Anne çizik içindeki tozlu ellerini ve pantolonunun dizindeki yırtığı işaret ederek. Ayağa kalkıp büfenin camında kendine baktı. Yüzü çarşaf gibi bembeyazdı.</p>

  <p class="calibre3">Babasının, arkasından yüzünü buruşturduğunu gördü.</p>

  <p class="calibre3">"Çünkü annene çektin," dedi asıl noktayı tamamen atlayarak. "Ben yatıyorum. Dondurmamı yiyemeden."</p>

  <p class="calibre3">Anne mutfağa gidip sinirlerini yatıştırmak için kendine bir kadeh kırmızı şarap doldurdu. En azından bir gizem çözülmüştü. Frank Farman nerede olduğunu biliyordu çünkü öz babası onu üstüne salmıştı.</p>

  <p class="calibre3">Vince'in çağrı cihazının numarasını bulup, çevirdi. Adam hemen aradı.</p>

  <p class="calibre3">"En sevdiğim beşinci sınıf öğretmenim nasıl?"</p>

  <p class="calibre3">"Eh işte."</p>

  <p class="calibre3">"Ne oldu?"</p>

  <p class="calibre3">"Bu akşam Peter Crane ve Tommy'yle yemeğe çıktım."</p>

  <p class="calibre3">"Nasıl gitti?"</p>

  <p class="calibre3">"Gayet iyi. Tommy'yle arayı düzelttik," dedi. "Ama dönüşte Frank Farman Ta ilgili çok korkutucu bir şey yaşadım."</p>

  <p class="calibre3">"Evet," dedi son derece soğuk bir ses tonuyla. Bu çok garipti işte.</p>

  <p class="calibre3">"Evet, mi? Ne demek evet?"</p>

  <p class="calibre3">"Evet," dedi bir kez daha. "Frank şu an burada, şerifin ofisinde. Silahını da Cal Dixon'un kafasına dayadı."</p>

  <div class="mbppagebreak" id="calibre_pb_76"></div>
</body>
</html>
