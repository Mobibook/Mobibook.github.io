<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">41</span></p>

  <p class="calibre3">Vince ağzına attığı birkaç hapı kasabada üretilen turuncu renkli, kremalı sodayla yuttu. Bir yandan da güzel kasaba diye düşündü kaldırımda ilerlerken. Yerleşmek için hoş bir yer. Seri katil sayılmazsa tabii.</p>

  <p class="calibre3">Soda şişesini demir süslemelerle dekoratif hale getirilmiş çöp kutusuna atıp, park etmiş bir otomobilin camında görünüşünü inceledi. Gri takım elbisesi, turuncu, İtalyan işi ipek kravatıyla ölümden dönmüş birine göre hiç de fena gözükmüyordu.</p>

  <p class="calibre3">Geldiğinde Janet Crane'i kocasının muayenehanesinin yanındaki binanın önünde kendisini beklerken buldu. Kapıdaki 'kapalı' levhasının yanında üzerinde 'Bu Kadını Gördünüz mü?' yazılı Karly Vickers posteri asılıydı.</p>

  <p class="calibre3">Otuzlu yaşlarda, çekici, esmer bir kadındı. Saçlarını kabartıp, saç spreyiyle şeldllendirmiş, kırmızı döpiyes ve kırmızı yüksek topuklu ayakkabı giymişti. Yüzünde de 1000 vatlık bir gülümseme vardı.</p>

  <p class="calibre3">"Siz Vince olmalısınız," dedi elini uzatırken. Başını hafifçe eğip gözlerini kırpıştırdı. Biraz fazla heyecanlı, biraz fazla hevesli gibi gözüküyordu. Elini de gereğinden fazla sert sıkmıştı. "Ben Janet Crane. Tanıştığıma da bu fantastik yeri size gösterebilme fırsatı bulduğuma da çok sevindim."</p>

  <p class="calibre3">"Ben de tanıştığıma sevindim, Bayan Crane. Yan taraftaki dişçiyle akrabalığınız var mı?"</p>

  <p class="calibre3">"Peter eşim olur," dedi elini çekerken. Yüzündeki gülümseyişin şiddeti Vince kadının bir silah gibi kullandığı flört ediyormuş gibi gözükme oyununu bozunca birkaç vat kaybetmişti.</p>

  <p class="calibre3">"Kapıdaki ismi gördüm de."</p>

  <p class="calibre3">"Evet, acizane onun kasabanın en iyi dişçisi olduğunu düşünüyorum. Eğer burayı tutarsanız dişlerinizde bir sorun olduğunda hemen yandaki komşunuza uğrama şansınız da olacak," dedi.</p>

  <p class="calibre3">"Yanlış anlamayın ama umarım gerek olmaz," dedi bembeyaz dişlerini göstererek gülerken. "Tamam, bakalım nasıl bir yermiş burası."</p>

  <p class="calibre3">"Sizin de gördüğünüz gibi burası oldukça işlek bir muhit," dedi içeri girerlerken. "Bölgedeki çoğu bina gibi burası da 1920'lerin ortalarında inşa edilmiş. Ve kemerlerinden yer karolarına kadar orijinal yapısı da korunmuş. Tabii elektrik ve su tesisatı daha yeni elden geçirildi," dedi. "Oak Knoll'a yeni mi geldiniz?"</p>

  <p class="calibre3">"Aslında şöyle bir gezecektim. Ama küçük kasabanız o kadar çok hoşuma gitti ki yerleşmeye karar verdim."</p>

  <p class="calibre3">"Nerelisiniz?"</p>

  <p class="calibre3">"Chicago."</p>

  <p class="calibre3">"Evet, bu durumda kışları özleyeceksiniz," dedi kendi şakasına gülerek. "Ama buradaki insanlar harikadır. Üniversitemiz, küçük ama iyi bir hastanemiz, harika lokantalarımız var. Kültürel imkanlar da oldukça geniştir. Ayrıca hem Los Angeles'a hem de Santa Barbara'ya çok yakınız."</p>

  <p class="calibre3">"Peki, suç işlenme oranları?"</p>

  <p class="calibre3">Gülümseme biraz daha azaldı. "Genelde önemli bir şey olmaz."</p>

  <p class="calibre3">"Ama haberlerde bir kadının kaybolduğunu başka birinin de parkta ölü olarak bulunduğunu gördüm," dedi Vince. "Bu bayağı ciddi bir şey"</p>

  <p class="calibre3">"Evet, ama istisnalar kaideyi bozmaz," dedi. Vince'in konuyu işten başka alana kaydırmasından hoşlanmamıştı. "Burada ne tür bir iş yapmayı düşünüyorsunuz?"</p>

  <p class="calibre3">"İtalyan ithal ürünleri. Zeytinyağı, gurmelere hitap edecek yiyecekler ve seramik gibi şeyler," dedi sanki bu fikre üzerinde uzun uzun düşündükten sonra varmışçasına. "Duyduğuma göre polis bir seri katilin peşindeymiş."</p>

  <p class="calibre3">"Kasabamızda eyalet çapında tanınmış muhteşem bir de şerifimiz var," diye karşı atağa geçti kadın. "Evli misiniz?"</p>

  <p class="calibre3">"Hayır. Ama iki kızım var. Burada okullar nasıl?"</p>

  <p class="calibre3">"Mükemmel. Kendi ayarlarındaki okulların en iyileridir."</p>

  <p class="calibre3">"Sanırım burada hiç tuhaf bir şey olmaz," dedi Dennis Farman'ı ve kopuk parmağı hatırlamasına rağmen espritüel bir tavır sergileyerek.</p>

  <p class="calibre3">Janet Crane'nin çene kasları hafifçe gerilmişti. "Pek olmaz."</p>

  <p class="calibre3">"Yani şu seri katil dışında endişe edecek bir şey yok."</p>

  <p class="calibre3">Artık sinirlenmeye başlamıştı. Omuzlarının duruşundan, nefes alış verişlerindeki hızlanmadan, kaşlarını L biçimine getirerek bakışından anlayabiliyordu bunu. Vince konuyu istediği yere çekmesine izin vermiyordu ve bu da kadının hiç hoşuna gitmemişti.</p>

  <p class="calibre3">Gülerek, "Endişelenmeyin, Bayan Crane," dedi. "Korkmuş filan değilim. Zaten kurbanlarla aynı hedef grubunda olmadığım da çok açık değil mi?"</p>

  <p class="calibre3">Yine aynı buz gibi ifadeyle gülümsedi. "Hayır, değilsiniz elbette."</p>

  <p class="calibre3">"Yine de düşünmesi bile korkunç."</p>

  <p class="calibre3">"Bu işlerden sorumlu olan adamın nezarette olduğunu duydum."</p>

  <p class="calibre3">"Haberlerde olası şüpheli diye bir tanım kullandılar. Yani daha tam olarak şüpheli bile diyemiyorlar. Polisin onun suçlu olduğuna inandığını sanmıyorum," dedi Vince. "Seri katiller hakkında çok şey okudum. Çok zeki olurlar ve genellikle de bukalemun gibidirler. Yani katil ikinci bir kişiliği de olan mesela bir işadamı gibi toplumda saygı gören biri olabilir. Kadınların seri katillerle evlendiklerini ve kocalarının diğer yaşamlarıyla ilgili en ufak bir şüphe duymadıklarına ilişkin çok şey okudum."</p>

  <p class="calibre3">"İnanması çok zor."</p>

  <p class="calibre3">"Biliyorum. Ama perşembe günü kocam gerçekten poker oynamaya mı gidiyor acaba diye de düşündürtüyor insanı değil mi?"</p>

  <p class="calibre3">"Kocama sonsuz itimat duyarım," dedi kadın gerginlikten dudak ucundaki doğal kıvrımını biraz daha keskinleştirerek.</p>

  <p class="calibre3">"Ama duymalı mısınız acaba?" diye sordu Vince. "Sorun burada işte."</p>

  <p class="calibre3">"Beni huzursuz ettiniz, Bay Leone," dedi kadın azarlar gibi.</p>

  <p class="calibre3">Vince şaşkınlığa uğramışçasına, "Ah, hayır!" diye atıldı hemen. "Çok özür dilerim! Böyle bir niyetim... Ah, aman Tamım! Ben asla böyle bir şey... Gerçekten." Sonra sanki kendi kendine bir şey düşünmüş ve bunu komik bulmuş gibi güldü. "İnanın bana Bayan Crane ben sevgi insanıyım. Kavga benim yapımda yoktur."</p>

  <p class="calibre3">"Ben de öyle demedim zaten..."</p>

  <p class="calibre3">"Hayır, hayır, elbette demediniz," diye rahatlatmaya çalıştı.</p>

  <p class="calibre3">"Yalnızca haberlerde gördüklerim..."</p>

  <p class="calibre3">"Anlıyorum. Eğer devam etmek istemiyorsanız..."</p>

  <p class="calibre3">"Hayır, hayır, iyiyim, gerçekten," dedi biraz utanarak. Sonra da bunu aslında gerçek payı olan küçük bir şakayla da bastırmaya çalıştı. "Yine de patronumun burada sizinle olduğumu bildiğini söylemeliyim!"</p>

  <p class="calibre3">Sonra güldü. Vince de.</p>

  <p class="calibre3">Ama katillerle çok zaman geçirdiğinden Vince bir türlü Bayan Crane nasıl oluyor da ona sahte isim vermediğimden bu kadar emin olabiliyor diye düşünmekten kendini alamıyordu. Arkasındaki adamla binanın arka taraflarında dolaşırken karşısındaki kişi sırf cana yakın, espritüel, korkuttuğu için özür dileyecek incelikte biri gibi gözüktüğü için mi tehlikede olmadığına bu kadar emin olabiliyordu? Katil olsa işini burada kolaylıkla görür, cesedi dükkanın arkasına bırakıp, pasajdan çıkıp gidebilirdi. Bunun için çok da maharetli olmasına bile gerek yoktu.</p>

  <p class="calibre3">Kepengini kaldırınca karanlık garaj aydınlandı.</p>

  <p class="calibre3">"Gördüğünüz gibi burada da depo olarak kullanılabilecek ayrıca nakliye kamyonlarının yanaşabileceği bir yer de var."</p>

  <p class="calibre3">"Şurada bir kapı daha..."</p>

  <p class="calibre3">"O arkadaki otoparka açılıyor. Ancak yalnızca iki araçlık yer</p>

  <p class="calibre3">var. Bu bölgenin tek dezavantajı da bu. Park yeri sıkıntısı. Ama yaya trafiği bu eksikliği giderir bence."</p>

  <p class="calibre3">Kapıdan aynı zamanda Peter Crane'nin otoparkına da ulaşmak mümkün diye düşündü Vince. Karly Vickers dişçiden çıkarken bir şekilde bu dükkana sokulmuş olabilirdi. Boş binanın pencerelerinde kimse olmadığı için olayı kimse göremezdi. Binanın kalın duvarları eski moda sert plasterle kaplıydı. Bu da mekana ses geçirmezlik özelliği katmıştı.</p>

  <p class="calibre3">Vince dükkanda kurbanın ya da saldırganın düşürmüş olabileceği herhangi bir şey bulabilmek amacıyla bakınarak dolaşmaya başladı. Bir sakız ambalajı, izmarit, saç kılı. Hiçbir şey yoktu. Yıllardan beri kullanılan beton zemin yağ ve boya kalıntıları içindeydi. Neredeyse her köşede bir leke vardı. Acaba kan lekesi gibi bir şey de var mı? Hayır.</p>

  <p class="calibre3">İki duvar boyunca uzanan raflarda eski kiracının bıraktığı boya fırçaları, kirli bezler, ıvır zıvır kutuları göze çarpıyordu. Ama bunlar bir katilin işine yarayabilecek türden şeyler değildi.</p>

  <p class="calibre3">Birkaç rutin soru yöneltip, bir kulağıyla Janet Crane'i dinlerken bir yandan da saldırgan tarafından kaçırılan Karly Vickers'ın başına neler gelmiş olabileceğini gözünün önüne getirmeye çalışıyordu.</p>

  <p class="calibre3">Katili tanıyordu. Onun yanında kendini güvende hissediyordu. Hatta mutluydu da. Harika bir gün geçirmişti. Boğazına yapışılıp, bu binaya sokuluncaya dek tehlikede olduğunun farkında bile değildi.</p>

  <p class="calibre3">Amacına ulaması birkaç saniyesini almıştı. Kadını içeri sokmuş , istediği gibi başlamıştı. Bağırmasına engel olmak için dudaklarını yapıştırmıştı. Sonra da onu orada karanlıkta bırakıp zaman zaman geri dönüp işkencesine devam etmek ve sonunda da öldürmek üzere çıkıp gitmişti.</p>

  <p class="calibre3">Bu eğer Karly Vickers dişçinin arka kapısından çıktıysa işe yarar bir teoriydi. Ama Doktor Crane'nin aşın dikkatli sekreteri o gün muayenehaneden köşedeki posta kutusundan faturaları almak üzere çıkmış ve genç kadının o kapıyı kullandığını görmemişti.</p>

  <p class="calibre3">Eğer Vickers arka taraftaki boş binaya sokulduysa bu Vince'e göre kurbanın rastlantısal olarak seçilmediği anlamına gelecekti. Katil onu hedef almıştı. Yani orada olacağını biliyor olmalıydı.</p>

  <p class="calibre3">Peki orada olacağını kimler biliyordu? Bunun listesi çok uzun değildi. Thomas Sığmağı'yla ilişkisi olan biri, kuaförde kulak misafiri olmuş bir müşteri, dişçi, randevusuna giderken onu durdurup ceza yazan Frank Farman. Dişçiye gideceğini bir arkadaşına söylemiş de olabilirdi. Ya da konuşurken lokantada ya da süpermarkette biri işitmiş olabilirdi elbette.</p>

  <p class="calibre3">Yani liste o kadar da kısa olmayabilirdi.</p>

  <p class="calibre3">Garajın kepengini indirdi.</p>

  <p class="calibre3">"Kirası da aylık 600 dolar," dedi Janet Crane.</p>

  <p class="calibre3">"Harika. Gayet mantıklı gibi," dedi Vince bembeyaz dişlerini sergileyerek güldü. "Zaman ayırdığınız için sağ olun, Bayan Crane," dedi yeniden elini uzatarak. "Kesinlikle aklıma soktunuz burayı."</p>

  <p class="calibre3">"Güzel," dedi yeniden aşırı heyecanlı tavrına dönerken. Müşterisi üzerinde son bir iyi izlenim daha bırakmaya niyetliydi. "Açacağınız dükkan buraya renk katacak. Ayrıca kasabamızın harika evlerini de size göstermek isterim. Umarım yakında görüşürüz."</p>

  <p class="calibre3">Dükkanın ön kapısından çıkarlarken Vince bir kez daha çevresine bakındı. İç ısıtacak türden sarı duvar kağıtları, üstleri İtalya'dan İthal edilmiş ürünlerle dolu eski ahşap raflar, köşede bir espresso ban... Hayal etmesi bile çok güzel diye düşündü.</p>

  <div class="mbppagebreak" id="calibre_pb_41"></div>
</body>
</html>
