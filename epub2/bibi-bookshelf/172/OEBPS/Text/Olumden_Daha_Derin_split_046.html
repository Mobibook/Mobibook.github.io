<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">46</span></p>

  <p class="calibre3">Anne büyüdüğü zanaatçı tarzı taş ve siyaha boyanmış ahşapla inşa edilmiş evinin önüne park etti. Ön kapı sarı, yumuşak bir ışıkla aydınlatılıyordu. Eve doğru uzanan küçük yolun kenarları da güllerle doluydu ve her biri ay ışığında bembeyaz parıldıyordu.</p>

  <p class="calibre3">Vince, Anne'in peşi sıra basamakları çıkarken daracık kotuna hayranlıkla bakıp, "Burada tek başına mı oturuyorsun?" diye sordu.</p>

  <p class="calibre3">"Babamla. Birinin ona bakması gerek."</p>

  <p class="calibre3">"Doğru. Sağlığının kötü olduğunu söylemiştin. Nesi var?"</p>

  <p class="calibre3">"Kalbi rahatsız," dedi. "Hem gerçek hem de mecazi anlamıyla."</p>

  <p class="calibre3">"Kaç yaşında?"</p>

  <p class="calibre3">"Yetmiş dokuz," dedi ön kapıyı açıp Vince'in önünden içeri girerken. Başını kaldırıp Vince'e bakınca adamın yüzündeki şaşkınlığı fark edip, "Babam çapkın bir İngilizce profesörüydü. Annem de ondan çok ama çok genç bir öğrencisi."</p>

  <p class="calibre3">Vince çenesini kapalı tuttu. Ama babasının kırk dokuz yerine yetmiş dokuz yaşında olduğuna sevinmesi gerekiyordu. Anne karanlık hole doğru yürümeye başlayınca Vince kibarca kolundan tuttu.</p>

  <p class="calibre3">"Hey, tatlım. Karanlık koridorlara dalmamalısın böyle," diye uyardı. "Bütün kapıların pencerelerin kilitli mi?"</p>

  <p class="calibre3">"Bu hafta olanlardan soma elbette."</p>

  <p class="calibre3">Vince holün ışığını yaktı. "Çok dikkatli olman gerek. Katilin kim olduğunu hâlâ bilmiyoruz. Ama şu an nezarette oturan adam olmadığı kesin. Katil çok iyi tanıdığın biri olabilir."</p>

  <p class="calibre3">"Bunu hayal bile edemiyorum."</p>

  <p class="calibre3">"Zaten katil de buna güvenir. Ortalıkta hiç kimsenin kendisinden şüphelenmeyeceğini bilerek rahatlıkla dolaşabilmesi de bundandır."</p>

  <p class="calibre3">"Çok sinir bozucu," dedi Anne. Başını kaldırıp güzel gözleriyle adama baktığında içinden geçeni büyük bir açıklıkla söylediği anlaşılıyordu.</p>

  <p class="calibre3">"Ama bunu bilmen bilememenden iyi. Kurban profiline uymuyorsun aslında. Kurbanlarla aynı yaştasın ve Tanrı biliyor ya çok da güzelsin," dedi işaret parmağının ucuyla kadının minik burnunun ucuna dokunurken. "Fakat Thomas Sığınağı'yla bir bağlantın yok. Ancak elimde bir kristal kürem de yok. Bir şekilde senin kurban profiline uyuyor olduğuna karar verebilir."</p>

  <p class="calibre3">"Beni korkutuyorsun," diye fısıldadı.</p>

  <p class="calibre3">"Sadece dikkatli olmanı istiyorum, tatlım. Eğer sana garip gelen bir durumla karşılaşırsan, hatta adını bile koyamasan da sana değişik gelen bir şey olursa hemen oradan uzaklaşıp beni ara. Gece veya gündüz. Ya da şerifin ofisini arayıp Mendez'i iste. Tamam mı?"</p>

  <p class="calibre3">Anne ciddi bir ifadeyle başını sallayıp yüzüne baktı. Adamın bakışları alt dudağında normalden biraz daha uzun süre sabitlenmişti. O da Vince'in dudaklarının tadını hâlâ hissediyordu. Aralarındaki elektrik neredeyse elle tutulacak derecede yoğundu. Bu yüzden biraz tedirgin oldu.</p>

  <p class="calibre3">"Sana turistik bir gezi yaptırayım," dedi biraz nefessiz kalmış olsa da kendini zorlayarak. Ve holde ilerlemeye koyuldu.</p>

  <p class="calibre3">Birinci katta küçük bir kütüphane/ofise girdiler. Eski, büyük, maun renkli bir masa ve deri koltuklarla burası erkeksi bir görünüme sahipti. Tavana dek yükselen rafların kitaplarla dolu olduğu ofis babasının çalışma odasıydı. Vince hepsinin kilitli olduğuna emin olmak için pencereleri teker teker kontrol etti.</p>

  <p class="calibre3">Holün sonundaki odanın kapalı kapısının altından sarımsı bir ışık göze çarpıyordu. Babasının yatak odası.</p>

  <p class="calibre3">Anne kapıyı tıklayıp, açtı. "Ben geldim."</p>

  <p class="calibre3">Babası üzerinde kahverengi pijamalarıyla kitap okuyordu. Yatağının yanındaki oksijen tüpünden çıkan ince hortum burun deliğine kadar uzanıyordu. Başını kaldırıp kızına bir an için bile bakmadı ama belli belirsiz homurdanarak varlığından haberdar olduğunu belli etti.</p>

  <p class="calibre3">"İlaçlarını aldın mı?"</p>

  <p class="calibre3">Boğazından her anlama gelebilecek bir ses çıkarttı.</p>

  <p class="calibre3">"Bak eğer almadıysan yanımda seni buna zorlayacak bir FBI ajanı getirdim."</p>

  <p class="calibre3">Bu sözler bile adamdan bir karşılık bulmamıştı. Anne kapıyı kapatıp gözlerini devirerek, "Sevgimiz etkileyici değil mi?" dedi.</p>

  <p class="calibre3">Bunu Vince'e, Anne'in babasının kendisine karşı bir şey hissedip hissetmediğine çok uzun zamandan beri aldırmadığını düşündürtecek derecede alaycı bir tonla söylemişti.</p>

  <p class="calibre3">"Konuşmasında bir sorun mu var?" diye sordu girişe dönerlerken.</p>

  <p class="calibre3">"Hayır," dedi. "Sadece gıcıklığından."</p>

  <p class="calibre3">"Ah."</p>

  <p class="calibre3">Buna rağmen eğitimini ve istediği alanda çalışma imkanlarını bırakıp eve, ona bakmaya gelmişti. Annesi ölünce. Yemekte söyledikleri ve bu akşam kendi gözleriyle gördüklerinden sonra Vince için parçaları birleştirmek o kadar da zor değildi. Eve dönmüştü. Çünkü bunu yapmasını ondan annesi istemişti. Anne babasına karşı hissettiklerine rağmen bu sözünü tutacak karakterde biriydi.</p>

  <p class="calibre3">"Sence korkunç bir evlat mıyım?" diye sordu.</p>

  <p class="calibre3">"Hayır. Tam tersine şimdi senin fevkalade bir evlat olduğunu düşünüyordum."</p>

  <p class="calibre3">Bu sözlerden rahatsız olarak bakışlarını kaçırdı. "Lanet olsun, ona evde bir katil görüp görmediğini sormayı unuttum."</p>

  <p class="calibre3">"O benim işim ama" dedi Vince.</p>

  <p class="calibre3">Anne daha soma Vince'e evin geri kalanını da gezdirdi. Yatak odasına geldiklerindeyse bir an için duraksadı.</p>

  <p class="calibre3">"Benimle içeri girmeye korkuyor musun?" diye takıldı Vince kapının eşiğinde dururken.</p>

  <p class="calibre3">"Hayır! Elbette korkmuyorum," diye öfkelendi Anne.</p>

  <p class="calibre3">Onun bu şekilde kızışını izlemek hoşuna gidiyordu. Bu hareketleri ona kızgın, sırtını kamburlaştmp tıslayan bir kediyi andırıyordu.</p>

  <p class="calibre3">İyice eğilip kulağına, "Söz veriyorum tam bir beyefendi gibi davranacağım," diye fısıldadı.</p>

  <p class="calibre3">Başını sallayıp, içini çeken Anne kapıyı açtı.</p>

  <p class="calibre3">Oda derli topluydu ve kadınsı bir havası olmasına karşın kesinlikle çok cafcaflı değildi. Vince içerde biraz daha vakit geçirip, odayla bütünleşmeyi, kadının her tarafa sinmiş varlığının tadım çıkarmayı istedi ama Anne buna izin vermeyecekti. Daha ağzım açıp tek kelime etmesine fırsat bile vermeden dönüp merdivenlerden aşağı inmeye koyuldu.</p>

  <p class="calibre3">"Görünüşe bakılırsa eviniz temiz efendim," dedi peşinden inerken.</p>

  <p class="calibre3">"Çok rahatlatıcı," dedi Anne mutfağa doğru yönelerek. "İyi bir ev sahibi değilim galiba. Bu gece öldürülmeyeceğimi garanti altına aldığın için sana en azından bir içecek ikram edebilirim. Ne alırsın? Şarap? Çay? Arsenik de var ama onu babamın doğum gününe saklıyorum."</p>

  <p class="calibre3">"Biraz şarap fena olmaz," dedi Vince.</p>

  <p class="calibre3">"Soğutulmuş bir şeyim yok ama bölgedeki bir bağın üretimi güzel bir cabernet şarabım var."</p>

  <p class="calibre3">Vince mutlulukla gülümseyerek, "California'yı seviyorum," dedi.</p>

  <p class="calibre3">Şişenin mantarını hünerli hareketlerle açıp, kadehleri doldurdu.</p>

  <p class="calibre3">"Arka taraftaki sundurmanın manzarası çok hoşuma gitti," dedi kadehine uzanırken.</p>

  <p class="calibre3">Anne, "Güvende olur muyuz?" diye sordu gözlerini kırpıştırarak. Sonra da neredeyse kur yaparmış gibi davrandım diye düşündü. Acaba bunun farkında mı diye meraklandı.</p>

  <p class="calibre3">"Benimlesin," dedi Vince. "Silahım da var."</p>

  <p class="calibre3">Hafifçe gülümseyerek, "Bir kız daha ne ister ki?" dedi.</p>

  <p class="calibre3">Arka sundurma öndekinin neredeyse aynıydı ama burası kalın, çiçekli yastıklarla desteklenmiş hasır bir kanepe, küçük bir sehpa, iki koltuk ve saksıdaki çiçeklerle daha şirindi.</p>

  <p class="calibre3">Anne kanepenin loş köşesine yerleşti. Vince de ona bol yer bırakıp diğer köşeye oturdu.</p>

  <p class="calibre3">"Janet Crane'e, eğer buranın bir parçası olacaksam insanların arasına katılmam gerektiğini düşündüm derken ne demek istedin?" diye sordu.</p>

  <p class="calibre3">"Benim buraya taşınmayı düşünen bir işadamı olduğumu sanıyor," diye açıkladı. "Bugün bana bir yer gösterdi."</p>

  <p class="calibre3">"Seni görünce o kadar mutlu olmasının nedeni şimdi anlaşılıyor."</p>

  <p class="calibre3">"Yani sadece paramın peşinde mi? Çok incindim."</p>

  <p class="calibre3">"Seni yuvasına götürüp baş aşağı sallandırdıktan sonra yumurtalarını içine yerleştirmediği için şanslısın."</p>

  <p class="calibre3">Vince gülerek, "Tam bir örnek vaka," dedi.</p>

  <p class="calibre3">"Aslında ben o şekilde tanımlayamıyorum ya neyse." Şarabından bir yudum alıp ciddileşti. "Burada neler oluyor, Vince? Geçen hafta hayal kasabasında yaşıyor gibiydik. Şimdiyse iki katilin cirit attığı bir yerdeyiz."</p>

  <p class="calibre3">"Öyle gözüküyor."</p>

  <p class="calibre3">Anne başını iki yana salladı. "Burada böyle şeyler olmazdı."</p>

  <p class="calibre3">"Hayır, oluyor, tatlım," dedi uzanıp usulca saçlarını okşayarak. Saçları tıpkı ipek gibiydi. "Her yerde oluyor böyle şeyler."</p>

  <p class="calibre3">"Sanki yıllarca harika bir mücevher kutusunun saklı olduğunu sandığım bir bahçeye bakıyormuşum da aniden yılanlarla sarılı bir yerde olduğumu fark etmişim gibi geliyor."</p>

  <p class="calibre3">"Bu da geçer," dedi Vince. "Olaylar çözülür ve kapanır. Hâlâ iyi adamların sayısı kötülerden fazla."</p>

  <p class="calibre3">Gülümsedi. Ama bu mutlu bir gülümseyiş değildi. Sonra kadehini elinde hafifçe sallayıp içindeki şarabın dalgalanmasını izledi. Şarap sarı ışıkta yakut gibi parıldıyordu.</p>

  <p class="calibre3">"Aynı şeyi Tommy'ye ben söyledim. Bu da geçer."</p>

  <p class="calibre3">Vince ona biraz sokuldu. Omzuna onu rahatlatacak şekilde dokunacak kadar. "Onu yeniden kazanacaksın, Anne. Böyle bir anneyle güvenilir bir aile ortamı bulması imkansız. Sana ihtiyacı var."</p>

  <p class="calibre3">Başını salladı ama ikna olmamıştı. Ancak bu konuda artık konuşmak istemiyordu. Çünkü düşündükçe yeniden hüzünleniyor, kendini savunmasız hissediyordu. Vince onun duygularını evi gibi derli toplu tutmaya çalışan biri olduğunu tahmin ediyordu. Bunun nedeni büyük bir ihtimalle yetiştiği aile ortamından kaynaklanıyordu ve bu da Tommy Crane'le olan duygusal bağını açıklıyordu. O küçük çocuğu kendi küçüklüğündeki gözlerle görüyordu.</p>

  <p class="calibre3">Onun kendini küçük, yalnız bir kız gibi hissediyor olabileceği düşüncesi Vince'i Anne'e biraz daha yaklaştırıp, kollarına alarak güvende olduğunu hissettirme arzusuyla doldurmuştu.</p>

  <p class="calibre3">Anne gözünün ucuyla ona bakıp, "Biraz da sen anlat bakalım," dedi. "Hakkında tek bildiğim FBI'da çalışıyor oluşun. Onun dışında tertemiz misin?"</p>

  <p class="calibre3">Güldü. "Ben mi? Ben Chicago Tu eski bir polisim. Çok kalabalık, gürültücü bir İtalyan ailede büyüdüm. Eski karımdan iki kızım var. Amy ve Emily."</p>

  <p class="calibre3">"Kaç yaşındalar?"</p>

  <p class="calibre3">"15 ve 17." Sanki büyük bir sır verecekmiş gibi biraz daha yaklaştı. "Ve ben de 48 yaşındayım ama bunun bir önemi yok."</p>

  <p class="calibre3">Sundurmanın loş ışığında bile Vince kadının yüzünün kızardığını ve gergin bir şekilde güldüğünü görebilmişti. "Ben de 28 yaşındayım ve seninle daha dün tanıştım."</p>

  <p class="calibre3">"Evet. Ve yarın ikimizden biri bir otobüsün altında kalabilir. Hayatın neler getireceği belli olmaz tatlım. Her günü son günümüzmüş gibi yaşamalıyız."</p>

  <p class="calibre3">Sanki az önce söylediklerinin onaya ihtiyacı varmış gibi başına korkunç bir ağrı girdi. Beyni kısa devre yapmış gibiydi. Nefes bile alamayacak hale gelmiş, eğilip başını ellerinin arasına almak zorunda kalmıştı.</p>

  <p class="calibre3">Anne hemen yanına sokulup elini sırtına koyarak," İyi misin?" diye sordu. "Vince? Ne oldu?"</p>

  <p class="calibre3">"Baş ağrısı," dedi zorlukla. "Vay canına."</p>

  <p class="calibre3">"Yapabileceğim bir şey var mı? Buz torbası? Aspirin?"</p>

  <p class="calibre3">"Birazdan geçer."</p>

  <p class="calibre3">Zorlukla nefes alıp, yutkunmaya birazdan başlayacağına emin olduğu mide bulantısını geciktirmeye çalışarak bir sonraki ağrı dalgasına hazırlanmaya çalışıyordu. Mermiye lanet olsun. Zamanlamasına da.</p>

  <p class="calibre3">"İyi görünmüyorsun."</p>

  <p class="calibre3">"Bir dakika müsaade et," dedi elini saçlarının arasına sokup başına masaj yaparak sakinleşmeye çalışırken.</p>

  <p class="calibre3">"Migren mi?" diye sordu Anne endişeyle. "Kırmızı şarap içmemeliydin."</p>

  <p class="calibre3">"Kurşun," dedi Vince ağrının azalışıyla biraz daha rahatlayarak. Ama tüm gücü bir anda tükenmiş gibiydi. Sırtını yastıklara dayayarak Anne'e döndü.</p>

  <p class="calibre3">Kadın yüzünde müthiş bir şaşkınlıkla bakakalmıştı. "Anlamadım?"</p>

  <p class="calibre3">"Kurşun," diye yineledi. "Geçen kış ben de suç istatistiklerine geçtim. Bir ayyaş beni soymaya çalışırken başımdan vurdu."</p>

  <p class="calibre3">"Aman Tanrım!"</p>

  <p class="calibre3">"Kurşunun çoğu içeride kaldı. Ama beynimin hiç kullanmadığım bölümünde olduğu için şanslıyım."</p>

  <p class="calibre3">"Kafanda bir kurşun var," dedi sanki bunu kendi ağzıyla söyleyince daha mantıklı gelecekmiş gibi. "Bu nasıl olabilir ki? Ölmüş olman gerekmez miydi?"</p>

  <p class="calibre3">"Evet, öyle," dedi. "Ama ölmedim. Mezarı boylamak yerine baş ağrılarıyla boğuşmak zorunda kaldığım bir hayata turundum."</p>

  <p class="calibre3">"Çıkartamıyorlar mı?"</p>

  <p class="calibre3">"Komaya girmeme engel olamayacakları için yapamıyorlar."</p>

  <p class="calibre3">"İyi de kurşun orada nelere yol açacak?"</p>

  <p class="calibre3">Omuz silkti. "Bilmem. Senin de tahmin edebileceğin gibi üzerinde çalışacak fazla denek yok. Şimdilik yalnızca bu ağnlar var. Başlıyor ve bitiyor. Tahammül edemeyeceğim bir şey değil. Asıl önemli olan hayatımın aslında o gece sona ermiş olabileceği gerçeği.</p>

  <p class="calibre3">"O andan itibaren çok farklı biri oldum. Şimdi yalnızca istediğim şeylerle ilgilenip, istediğim şeyleri yapmaya çabalıyorum. Yarın olmayabilir. Şu an var ve ben de tadını çıkartıyorum.</p>

  <p class="calibre3">"Yıllarca işten başka şey düşünmeden yaşadım. İşimi sevmiyor değilim ama bu sırada daha sonra yaparım diye aslında ertelememem gereken çok şeyi sonra bıraktım. İşte buna çok pişmanım," diye itiraf etti. "Yuvam yıkıldı. Kızlarıma en fazla uzak amcaları kadar yakınım. Hiç babalık yapamadım.</p>

  <p class="calibre3">"Artık öyle yaşamayacağım. Sen de örnek almalısın beni," dedi. "Benim yaşıma gelmen için önünde daha yirmi yıl var. Birçok hatadan yol yakınken dönebilirsin."</p>

  <p class="calibre3">Anne bir ayağını altına almış onu dinliyordu. Akşam serinliğine karşı yanına kalın bir hırka almıştı. Bakışları buluştuğunda, ona hüzünle bakıp hırkasını giydi.</p>

  <p class="calibre3">"Annem öldüğünde kırk altısındaydı," dedi sessizce. "Onun bu kadar çabuk gideceğini hiç düşünmemiştim. Hep babamın ondan önce öleceğini, onunla uzun hem de çok uzun yıllar birlikte olacağımı kurmuştum. Düğünüme gelecek, çocuklarımla, benimle birlikte... Ama birden öldü. Pat diye."</p>

  <p class="calibre3">"Hayat genelde bizim planlarımızı dikkate almaz," dedi Vince.</p>

  <p class="calibre3">Birbirlerine dokunmuyor olmalarına karşın Anne'nin yüreğindeki sızlamayı hissedebiliyordu. Uzanıp, "Gel buraya," diye mırıldandı.</p>

  <p class="calibre3">Anne de büyük bir istekle sokuldu. Ona sokulmak istediği için yapmıştı bunu duygularından kaçmak için değil. Vince onu kollarına alıp, dudaklarını dudaklarına değdirdi. Soma da rahatlatmak, hüzün dolu anılardan uzaklaştırmak ve yüreğinin yalnız köşesini doldurmak için istekle öpmeye başladı.</p>

  <p class="calibre3">Önce yavaşça sonra dilindeki şarabın tadını alarak sertçe öpüyor, Anne'nin duygularını adeta içine çekiyordu. O da Vince'le adeta bütünleşmiş, kendi isteğiyle teslim olmuş, vermek istediği şeyi seve seve almaya ve karşılığını da vermeye hazırlamıştı kendini.</p>

  <p class="calibre3">Yavaş yavaş tüm düşünceler kaybolup yerini derin bir arzuya bırakmaya başladı.</p>

  <p class="calibre3">Vince önce saçlarını okşadı sonra da o büyük elini yanaklarında, boynunda gezdirdi. Dudakları aynı yolu izlemeye başladığındaysa Anne'nin nefesi kesilmişti.</p>

  <p class="calibre3">Hırkasını aralayıp, bluzunun düğmelerini birer birer açmaya koyuldu. Eli göğsünü kavradığında inledi. Başparmağıyla göğüs ucunu okşamaya başladığındaysa inleyişleri arttı.</p>

  <p class="calibre3">Anne kalçalarını kaldırarak kotunu çıkarmasına yardımcı olurken bir yandan da adamın adını mırıldanıyordu. Sonra Vince yavaşça bacaklarını aralayıp, kadınlığını öpmeye koyuldu. Anne ellerini adamın saçlarında dolaştırıyordu. Sonra da adamın dudaklarına sinen kendi tadına bakmak için onu yukarı çekti.</p>

  <p class="calibre3">Vince ceketinden, tabancasından, giysilerinden kurtulurken ondan bir an için bile uzaklaşmamıştı. Tenlerinin birbirine değmesini istiyor, arzudan başka bir şey düşünmüyordu. Tamamen soyununca Anne uzanıp onu kendine doğru çekti. O an Vince şu an ölsem gam yemem diye düşünüyordu.</p>

  <p class="calibre3">Zaman zaman yavaşça genellikle de arkalarından atlı kovalıyormuş gibi seviştiler ama her an dudaklarından inlemelerle mırıldanmalar eksik olmamıştı. Gözleri de adeta birbirlerine kenetlenmiş gibiydi. Bedenleri birlikte hareket ediyor, yükseliyor alçalıyordu. Anne daracıktı, sıcaktı ve de sırılsıklamdı. İçine iyice girdi. Sonra birlikte zirveye çıkülar. O anda tüm gerçeklikten sıyrılmışlardı adeta.</p>

  <p class="calibre3">Sonra yan yana uzanıp, ter içinde birbirlerine dokunup, sevgiyle bakışarak, tatlı tatlı öpüşmeye devam ettiler. Vince acaba Anne daha iki gün önce tanışmıyor olduğumuzu hatırlıyor ve pişmanlık hissediyor mu diye endişeleniyordu. Ama Anne pişman filan değildi. Vince de.</p>

  <p class="calibre3">Belki de bu derece düşüncesizce hareket etmesine başındaki kurşun neden olmuştu. Bir yıl önce olsa belki de bu kadar hızlı davranmazdı. Ama zerre kadar pişmanlık duymuyordu. Çok uzun zamandan beri bu derece tatmin edici bu derece iyi ki yaptım diyebileceği başka bir şey yaşamamıştı.</p>

  <p class="calibre3">Anne'nin saçları darmadağınık olmuştu. Vince yüzüne düşen saçlarını toplayıp, usulca öptü. O da uzanıp adamın yanağını okşadı.&nbsp;Küçük ayağıyla da adamın bacağını usul usul okşuyordu.</p>

  <p class="calibre3">"İşte bu çok uygunsuz bir hareket oldu," diye fısıldadı gözleri parıldayarak. Soma gülüp yeniden öpüştüler.</p>

  <p class="calibre3">"Çok güzelsin Anne," diye fısıldadı. "Ve çok da özelsin."</p>

  <p class="calibre3">Bir şeyler daha söylemek istiyordu ama çağrı cihazının alarmı dikkatini dağıttı.</p>

  <p class="calibre3">İçinden küfrü basıp kanepenin yanındaki ceketine uzandı. Cebinden çıkardığı çağrı cihazının ekranına bakınca bir kez daha küfretti.</p>

  <p class="calibre3">"Mendez." Dönüp, yatmaya devam eden Anne'e bakarak iç çekti. "Özür dilerim tatlım. Bu önemli."</p>

  <p class="calibre3">"Sorun yok."</p>

  <p class="calibre3">"Hayır, var," diye söylendi. "Sabaha kadar sana sarılmak, seninle yeniden sevişmek istiyorum. Defalarca."</p>

  <p class="calibre3">Ona seksi ve buram buram dişilik kokan bir ifadeyle gülümsedi. Bu tavrı Vince'in yeniden tahrik olmasına neden olmuştu.</p>

  <p class="calibre3">Çağrı cihazı yeniden çaldı.</p>

  <p class="calibre3">"Görev çağıyor," dedi Anne.</p>

  <p class="calibre3">"Telefonunu kullanabilir miyim?"</p>

  <p class="calibre3">"Mutfakta."</p>

  <p class="calibre3">İsteksizce doğrulup, giysilerine uzandı. Anne de kalkıp hırkasını üzerine geçirip, çıplak bacaklarına çekti. Sonra da saçlarını kulaklarının arkasında toplayıp, Vince'e adamın kalp atışlarını hızlandıracak bir ifadeyle baktı. Çağrı cihazını komşunun bahçesine fırlatıp atmaya niyetleniyordu ki cihaz bir kez daha çaldı.</p>

  <p class="calibre3">Mutfağa gidip telefonu buldu ve Mendez'i aradı.</p>

  <p class="calibre3">"Ne?" dedi selamlaşmaya filan lüzum görmeden.</p>

  <p class="calibre3">"Bir şeye engel mi oldum?"</p>

  <p class="calibre3">"Umarım önemlidir."</p>

  <p class="calibre3">"Önemli," dedi Mendez. "Oxnard emniyetinden az önce bir teleks aldım. Julie Paulson'un fahişelikten son tutuklanışıyla ilgili bilgilere ulaşmışlar. Bil bakalım ağa kim takıldı?"</p>

  <p class="calibre3">"Kim?"</p>

  <p class="calibre3">"Peter Crane."</p>

  <div class="mbppagebreak" id="calibre_pb_46"></div>
</body>
</html>
