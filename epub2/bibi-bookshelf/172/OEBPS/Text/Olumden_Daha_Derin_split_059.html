<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">59</span></p>

  <p class="calibre3">Wendy erken kalkıp balıkçı yaka mavi elbisesini giyip, saçlarını babasının sevdiği gibi ikiye ayırarak ördü.</p>

  <p class="calibre3">Niyeti bir an evvel aşağı inip, evde olduğu her cumartesi kahvaltı hazırlayan babasına yardım etmekti. Erken kalkar, annesi uyurken kahvaltıyı hazırlarlardı. Çılgın pancake'ler yaparlardı. Balkabağı kremalı gibi. Sonra kurabiye şekillendiricisiyle kesip komik şekiller yaparlardı. Babasıyla geçirdiği bu saatlere bayılırdı Wendy.</p>

  <p class="calibre3">Sonra babasının evden çıkıp gittiğini hatırladı.</p>

  <p class="calibre3">Ama sabah mutlaka dönmüş olmalıydı. Çünkü cumartesi günleri artık bir gelenek haline gelmişti. Annesine çok kızmış olabilirdi ama ona kızmamıştı ya. Elbette gelecek ve birlikte pancake yapacaklardı.</p>

  <p class="calibre3">Sonra babasından kendisini parka götürmesini isteyecekti. Ona yaşadıklarını orada anlatmak istiyordu, ardından da yaşadıklarıyla ilgili bir kitap yazıp, film çekme fikrinden bahsedecekti.</p>

  <p class="calibre3">İşte planı buydu.</p>

  <p class="calibre3">Ama aşağı indiğinde babasını mutfakta bulamadı. Evde buzdolabının sesinden başka hiç ses duyulmuyordu.</p>

  <p class="calibre3">Wendy kalbinin parça parça olduğunu hissetti. Bu haksızlıktı. Harika bir aileydiler. Tüm arkadaşları böyle söylerdi. Hepsi anne babasını kıskanırdı. Annesi sevgi dolu, bilgili, kültürlü bir kadındı. Babasıysa yakışıklı ve neşeli bir insandı.</p>

  <p class="calibre3"><span class="italic">Ne kadar mutluyduk,</span> demişti annesi.</p>

  <p class="calibre3">Mutluyduk. Yani geçmişte.</p>

  <p class="calibre3">Çok benciller diye düşündü Wendy. Birbirlerine bağırmışlar, birbirlerini kırmışlardı. Ama ikisi de onu umursamamışlardı.</p>

  <p class="calibre3">Tamam, o zaman. Bencilce davranmak istiyorlarsa kendileri bilir. Ama onu da bir birey olarak kabul etmek zorundaydılar artık. Gidecek, böylece onlara ne kadar bencilce davrandıklarını gösterecekti.</p>

  <p class="calibre3">Odasına dönüp, sırt çantasını aldı. Ardından parmak uçlarına basarak merdivenlerden inip, ön kapıdan sessizce çıktı ve parka yöneldi.</p>

  <p class="calibre3">Kasabanın başka bir bölümünde Cody Roache annesi tarafından evden gönderilmişti. Mahalledeki çocuklardan birinin babası çocukları parka götürecekti. Cesedi bulduklarına değil, salıncakları, tahterevallileri, maymun parmaklıkları olan güzel bir parka.</p>

  <p class="calibre3">Cody gitmek istememişti. Kendini biraz gergin hissediyordu. Ama annesi eğer çıkıp normal bir çocuk gibi davranmaya başlamaz, normal şeyler yapmazsa hiçbir zaman iyileşemeyeceğini söylemişti.</p>

  <p class="calibre3">Komşunun minibüsünde on çocuk vardı. Diğer çocuklar ve içlerinden birinin babası yanlarında olduğuna göre kendini güvende hissedebilirdi. Böylece Cody annesine bir kez daha bakıp, minibüse bindi. O an bir daha asla geri dönemeyebileceği aklının ucundan bile geçmemişti.</p>

  <div class="mbppagebreak" id="calibre_pb_59"></div>
</body>
</html>
