<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">48</span></p>

  <p class="calibre3">"Biri bunları açıklamalı," dedi Mendez, Vince araca bindiğinde.</p>

  <p class="calibre3">"Doğru. Doktor Crane'nin yerinde olmak istemezdim."</p>

  <p class="calibre3">Mendez ona yan gözle bakıp, "Dişçiden bahsetmiyorum ben," dedi.</p>

  <p class="calibre3">Leone bir an için kaşlarını çatsa da göz teması kurmamaya çalıştı. En azından bu kadar mahcubiyet sergileyecek bir zarafeti vardı.</p>

  <p class="calibre3">"Mesela otomobilin olmadan buraya nasıl geldin?" diye sordu Anne Navarre'nin evinin önünden hareket ederlerken. "Ayrıca neden üç kez aradıktan soma dönebildin bana?"</p>

  <p class="calibre3">"Bayan Navarre'ye anma toplantısının çıkışında rastladım. Ayrıca bu seni hiç ilgilendirmez," dedi Vince kibirli bir ifadeyle sırıtarak.</p>

  <p class="calibre3">Mendez inler gibi bir sesle, "Zaten bilmek de istemiyorum," dedi.</p>

  <p class="calibre3">"Bir beyefendi yaptıklarını anlatmaz evlat."</p>

  <p class="calibre3">"Yaptın ha," diye söylendi Mendez. Lanet olası ne kadar hızlı hareket etmiş. Anne Navarre'yi ısıya duyarlı bir füze gibi vurup yatağa atmıştı. O da bayıla bayıla teslim olmuştu anlaşılan. "Sen bir köpeksin."</p>

  <p class="calibre3">"Hayır," dedi son derece ciddi bir ifadeyle. Ancak yüz ifadesinden sabrının taşmak üzere olduğu anlaşılıyordu. "Hayır."</p>

  <p class="calibre3">Mendez kaşlarını kaldırdı. "Tamam."</p>

  <p class="calibre3">"Bana dişçiyi anlat."</p>

  <p class="calibre3">"Söylediğim gibi teleks gelince Oxnard Emniyetini, arayıp oradaki dedektiflerden biriyle konuştum. Uyuşturucu satıcılarıyla fahişelere karşı bir dizi operasyon düzenlemişler. 83 sonbaharında. Buraya kadar öyle aman aman bir şey yok. Hepsini alıp nezarete atarsın ya öyle bir şey işte."</p>

  <p class="calibre3">"Paulson'u Crane'e mi muayene ettirmişler?</p>

  <p class="calibre3">"İşin ilginç tarafı da bu ya. Hayır. Crane gözaltına alınan erkeklerin, Paulson da hayat kadınlarının arasındaymış. Sabaha kadar nezarette kalmış sonra da kefaletle serbest bırakılmış. Daha sonra mahkemeye de gelmemiş, herhangi bir savunma da yollamamış. Ve cezasını ödemiş."</p>

  <p class="calibre3">"Dedektif onu hatırladı mı?"</p>

  <p class="calibre3">"Crane yakaladıkları arasında sürekli sızlanıp ağlayarak polislere kendisini serbest bırakmaları için yalvaran tek kişiymiş."</p>

  <p class="calibre3">"Bu durumda o ilk yakalanışı değil."</p>

  <p class="calibre3">"Sabıka kaydım istedim. Göreceğiz."</p>

  <p class="calibre3">"Kaç kişiyi tutuklamışlar o baskında?"</p>

  <p class="calibre3">"Yirmi beş. Festival gibi bir şey varmış. Belki de hep birlikte Oxnard'da yaramazlık yapmaya giden bir gruptular. Kim bilir?"</p>

  <p class="calibre3">"Orası ne kadar uzakta?"</p>

  <p class="calibre3">"Otuz beş, kırk dakik kadar. 101. yolun trafiğine bağlı."</p>

  <p class="calibre3">"Senin yetki alanın içinde değil."</p>

  <p class="calibre3">"Hayır. Ventura Eyaleti orası."</p>

  <p class="calibre3">"Peki bu tutuklamalar Paulson cinayetinden ne kadar zaman önce gerçekleşmiş?"</p>

  <p class="calibre3">"Yedi ay. Soma Paulson son altı haftasını Thomas Sığınağı'nda geçirmiş. Sorunlarından çok çabuk kurtulmuş. Zaten bu yüzden bağlantıları tespit etmekte bu kadar zorlandık ya."</p>

  <p class="calibre3">"Crane başka bir eyalete eğlenmeye gidiyor," diye akıl yürütmeye koyuldu Vince. "İyi de buradan bir yere varılmaz. Oxnard'da tutuklananlardan biri yalnızca. Sonra fahişe buraya gelmiş ve Thomas Sığınağı'nda görülmüş. Hepsi bu."</p>

  <p class="calibre3">"Şantaj olabilir mi?" diye sordu Mendez.</p>

  <p class="calibre3">"Belki. Belki de Ventura eyaletindeki kayıp vakalarına ve çözümlenmemiş cinayet davalarına bir bakmak gerekecek. İkinci cinayet de başka bir bölgede gerçekleşmişti, değil mi?"</p>

  <p class="calibre3">"Evet. Biraz daha doğuda."</p>

  <p class="calibre3">Crane'in evinin önünde durdular. Kaldırımda park etmiş otomobil olmamasına karşın giriş katın pencerelerinde ışık göze çarpıyordu. Evde biri vardı.</p>

  <p class="calibre3">"Bir süre önce Hicks arayıp Doktor Crane' le görüşmek istedi," dedi. "Janet Crane kocasının evde olmadığını, geç saate kadar döneceğini de sanmadığını söyledi."</p>

  <p class="calibre3">"Güzel," dedi Vince otomobilden inerken. "Hatta çok güzel. Bayan Crane'e söylemek istediğim iki çift lafım var."</p>

  <p class="calibre3">"Senin için ambulans çağırayım mı yoksa biraz bekleyeyim mi?" diye sordu Mendez.</p>

  <p class="calibre3">"Meraklanma evlat. Dur da sana Janet Crane'le nasıl başa çıkılacağını göstereyim."</p>

  <p class="calibre3">"İyi ki sen varsın," dedi Mendez eve doğru yürümeye koyuldukları sırada.</p>

  <p class="calibre3">"Arkamdan gel," dedi Vince. "Kapıyı açar açmaz seni görmesini istemiyorum. Şu andan itibaren ne dersem onu yap."</p>

  <p class="calibre3">Vince, Crane'lerin ön kapısına gidip zili çaldı. Güzel ev. Bay ve Bayan California bu evde oturuyorlar. Mükemmel bir evde yaşayan, mükemmel işleri, mükemmel bir çocukları olan, mükemmel güneş yanığı tenli, mükemmel gülüşlü, mükemmel bir çift. Ama sadece görünüşte. Ancak yıllar Vince'e bu derece mükemmel şeylerin arkasında o kadar da güzel bir yapı olmayabileceğini öğretmişti.</p>

  <p class="calibre3">Janet Crane iç kapıdan baktı. Yüz ifadesi göz açıp kapayıncaya dek öfkeden karşısındakini gördüğüne sevinen insanların neşeli haline bürünmüştü. Sınırda gezen kişiliklere hoş geldiniz, diye düşündü Vince.</p>

  <p class="calibre3">"Bay Leone!" dedi kapıyı açarken. Biraz şaşırmıştı ve bu hali şu an yüzüne yerleştirmeye çalıştığı ifadeye pek uymuyordu. Nerede oturduğunu nereden biliyordu ki? Neden bu kadar geç bir saatte evine gelmişti? "Bu ne sürpriz!"</p>

  <p class="calibre3">Vince gülümseyerek, "Bayan Crane sizi bu kadar geç bir saatte rahatsız ettiğim için özür dilerim ama bizim soracak birkaç sorumuz var."</p>

  <p class="calibre3">"Bizim?"</p>

  <p class="calibre3">Arkasındaki Mendez'i görebilsin diye kenara çekildi. Kadın şimdi düşmanın kokusunu almış gibiydi. Yüzündeki gülümseme silinmeye başladı.</p>

  <p class="calibre3">"Dedektif." Bir ona bir Vince'e bakıp, "Neler oluyor?" diye sordu.</p>

  <p class="calibre3">"Şey, sanırım küçük bir itirafta bulunmam gerek," diye başladı Vince tatlı tatlı gülümsemeyi sürdürerek. "Ama bunu kapının önünde ayakta yapmamayı tercih ederim. Tabii siz de komşularınızın gecenin on birinde kapınızda iki adamla konuştuğunuzu görmelerini istemezsiniz, değil mi?"</p>

  <p class="calibre3">Kadın biraz duraksadı ama Vince hareketlenince kenara çekildi ve o da içeri daldı. Mendez de hemen arkasındaydı.</p>

  <p class="calibre3">Üzerindeki o güç simgesi gibi giydiği kırmızı elbiseyi çıkarmış yerine pembe eşofman takımlarını giymişti ama makyajı da saçları da hâlâ bozulmamıştı.</p>

  <p class="calibre3">"Biraz kafam karıştı, Bay Leone. Neden evime dedektif getirme gereği duydunuz?"</p>

  <p class="calibre3">Vince başım öne eğerek suçluluk duyuyormuş gibi davranıp, "İşte itiraf da bu noktada başlıyor," dedi. "Maalesef size bugün çok da dürüst davranmadım."</p>

  <p class="calibre3">Kadının nefreti her geçen dakika büyüyordu. Kendisiyle oyun oynanması asla müsamaha gösterebileceği bir şey değildi.</p>

  <p class="calibre3">"Ben buraya gezmeye gelmedim," diye başladı. "İş için buradayım."</p>

  <p class="calibre3">Cebinden kimliğini çıkartıp bakması için uzattı. Kadın ifadesiz bakışlarla bakıp hiçbir şey söylemedi.</p>

  <p class="calibre3">"FBI'damm," dedi Vince. "Soruşturmanın işleyişine yardımcı olmak için geldim."</p>

  <p class="calibre3">"Benden ne istiyorsunuz ki peki?" diye sordu kollarını kavuştururken.</p>

  <p class="calibre3">"Sadece birkaç soru soracağız," diyerek rahatlatmaya çalıştı.</p>

  <p class="calibre3">"Ne hakkında?"</p>

  <p class="calibre3">"Kocanız evde mi efendim?" diye sordu Mendez.</p>

  <p class="calibre3">"Şu an yok. Neden?"</p>

  <p class="calibre3">"Nerede olduğunu biliyor musunuz acaba? Ona da birkaç sorumuz olacak da."</p>

  <p class="calibre3">"Kağıt oynuyor. Cuma akşamları arkadaşlarıyla kağıt oynamaya gider."</p>

  <p class="calibre3">Yalan diye düşündü Vince. Bunu hem kadının vücut dilinden hem de aynı şeyi iki kez tekrarlayışından anlamıştı. Sanki tekrarlayınca daha inandıncı olacakmış gibi.</p>

  <p class="calibre3">"Kimlerle oynuyor?" diye sordu kalemini ve defterini çıkartırken.</p>

  <p class="calibre3">"Arkadaşlarıyla. Golf oynadığı adamlar işte. Kim olduklarını bilmiyorum."</p>

  <p class="calibre3">Vince bir kaşını kaldırarak, "Kocanızın arkadaşlarını bilmiyor musunuz?" diye sordu.</p>

  <p class="calibre3">"Hepsini değil," dedi kadın kendini savunmaya çalışır gibi. "Ben kağıt oynamam. Aynca golf oynamaya ayıracak vaktim de yok. Bunlar PeterTn hobileri ve Peter'm arkadaşları."</p>

  <p class="calibre3">"Ama en azından onlarla tanışmış olmalısınız," dedi. "Kağıt oynamaya buraya gelmediler mi hiç? Bu sırada onlara bir şeyler ikram etmediniz mi mesela?"</p>

  <p class="calibre3">Şimdi iyice öfkelenmişti. Gözlerini kısarak, "Ben barmen veya garson filan değilim," dedi. "PeterTn arkadaşları gelince işi gücü bırakıp onlara hizmet etmek için eve koşmuyorum."</p>

  <p class="calibre3">Mendez başını eğip hiçbir şey söylemeden kadının söylediklerini not almaya koyulmuştu.</p>

  <p class="calibre3">"Sizin de kendi hobileriniz olmalı," dedi Vince. "Bence bu çok sağlıklı bir şey. Çiftler her şeyi birlikte yapmak zorunda değiller."</p>

  <p class="calibre3">"Burada birçok kurum ve dernek adına çalışmalar yürütüyorum," dedi. "Hobilere ayıracak vaktim yok."</p>

  <p class="calibre3">Vince kaşlarını çattı. "Sadece iş. Sıfır eğlence..."</p>

  <p class="calibre3">"Bana bu soruları neden sorduğunuzu anlamıyorum," dedi şaşkın bir tavırla. Artık ses tonu değişmeye, sesi daha bir cırtlak çıkmaya başlamıştı. "Nezarette bir şüpheli olduğunu duydum."</p>

  <p class="calibre3">"Soruşturmayla ilgili konuşma yetkim yok, Bayan Crane," dedi Vince.</p>

  <p class="calibre3">"Size nasıl yardımcı olabileceğimi anlayamadım."</p>

  <p class="calibre3">"Kocanız ekimin üçüne gelen perşembe akşamı neredeydi?" diye sordu.</p>

  <p class="calibre3">"Buradaydı. Perşembeleri oğlumuzla televizyon izlerler."</p>

  <p class="calibre3">"Evet, Cosby Ailesi'ni, biliyoruz," dedi Vince. "Oğlunuz öğretmeni Bayan Navarre'ye söylemiş bunu."</p>

  <p class="calibre3">"Onun Tommy'ye bu tür sorular sormaya yetkisi yok," dedi kadın giderek sinirlendiğini ifade eden bir ses tonuyla. "Oğlum çok üzüldü."</p>

  <p class="calibre3">"Neden üzüldü ki, Bayan Crane?" diye sordu Vince. "Bu bana çok masumca bir soru gibi geldi. Oğlunuz neden başka bir şey düşünsün ki? Ben orada değilim ama Bayan Navarre'nin Tommy'ye babasının seri katil olup olmadığını sorduğunu hiç sanmıyorum."</p>

  <p class="calibre3">"Sorduğu günün şu kızın kaybolduğu tarihe denk geldiğini anlamış. Oğlum zeki bir çocuktur."</p>

  <p class="calibre3">"Bence de çok zeki olmalı," dedi Vince. "Hatta onu FBI'a almak için şimdiden hazırlıklara başlasak iyi olur. Çünkü on yaşındaki bir çocuğun mantık işleyişine göre sorulan o sorudan bu noktaya ulaşabilmesi büyük bir başarı. Peki, Karly Vickers'ın kaybolduğunu filan nereden biliyor ki?"</p>

  <p class="calibre3">"Gazetede okumuş."</p>

  <p class="calibre3">"Beşinci sınıfa giden oğlunuz akşamları oturup gazete mi okuyor?"</p>

  <p class="calibre3">"Babası okurken görmüş."</p>

  <p class="calibre3">"Kocanızın bu tür olaylara karşı bir ilgisi var mıdır?"</p>

  <p class="calibre3">"Kasabadaki herkes kadar."</p>

  <p class="calibre3">"Konuyla ilgili kupürleri biriktiriyor mu?"</p>

  <p class="calibre3">"Neden böyle bir şey yapsın ki?"</p>

  <p class="calibre3">"Kocanız Bayan Vickers'ı o gün gören son kişi," dedi Mendez. "Bunun farkında mısınız, Bayan Crane?"</p>

  <p class="calibre3">"Evet. Ama bu onu suçlu yapmaz ki."</p>

  <p class="calibre3">"Ve siz onun o gece evde olup olmadığım hatırlayamıyorsunuz."</p>

  <p class="calibre3">Ters ters bakıp, "Size evde olduğunu söyledim."</p>

  <p class="calibre3">"Ama o gecenin ilerleyen saatlerinde evden çıkıp çıkmadığını hatırlamıyorsunuz."</p>

  <p class="calibre3">"Hayır. Çıkmadığına eminim," dedi. "Peter akşamları pek dışarı çıkmaz."</p>

  <p class="calibre3">"Tabii golf ve kağıt oynamak için tanımadığınız insanlarla nerede olduğuna dair hiçbir fikrinizin olmadığı yerlere gitmesi hariç," dedi Vince giderek sertleşen bir ses tonuyla. "Bakın işte bu bana biraz garip geliyor, Bayan Crane. Çünkü bana kocasının tasmasını kolay kolay gevşetmeyen biri gibi geldiniz."</p>

  <p class="calibre3">Kadın gözlerini fal taşı gibi açarak, "Anlamadım?" diye sordu.</p>

  <p class="calibre3">"Kontrolü elinde tutan birisiniz," dedi sakin bir ifadeyle. "Yöneten olmak hoşunuza gidiyor. Bahse girerim mutfak ya da banyo duvarınızda yapılması gereken işleri renkli kalemle çizdiğiniz bir duvar takvimi asılıdır. Yanılıyor muyum?"</p>

  <p class="calibre3">Her geçen saniye kadının öfkesi katlanıyordu. "Düzenli olmanın hiçbir sakıncası yoktur."</p>

  <p class="calibre3">"Elbette. Ama her şeyi kontrol eden kişi olmaya çalışmak bambaşka bir şey," dedi. "Çünkü o durumda insanlar sizin kurallarınıza uymaz, sizin tespit ettiğiniz şeyleri sizin istediğiniz zamanlarda yapmaz ve de size yanıt vermek istemediğiniz sorular sormaya kalkarsa çok sinirlenirsiniz."</p>

  <p class="calibre3">Artık Bay Nazik kimliğini bir kenara bırakmaya karar vermiş gibiydi. "Herkese bağırıp tehditler savurur, size karşı çıkmaya çalışanlara tam bir cadı gibi davranırsınız."</p>

  <p class="calibre3">Kadın birinin kendisiyle böyle konuşmaya cüret etmesine müthiş şaşırmıştı. "Affedersiniz?"</p>

  <p class="calibre3">"Aslında şu an bunu söylemek istemiyorsunuz," diye söylendi Vince. "Gelip kıçıma tekmeyi yapıştırmaya can atıyorsunuz, değil mi? Çünkü sizin istediğiniz şeyi yapmıyor, sırf siz öyle iddiâ ediyorsunuz diye söylediklerinize inanmıyorum.</p>

  <p class="calibre3">"Sizden daha tecrübeli ve daha güçlüyüm. Bu yüzden de bu zırvalıklar bana sökmez," dedi. "Ben karşısına geçip azarlayarak sindirmeye çalışabileceğiniz bir ilkokul öğretmeni değilim."</p>

  <p class="calibre3">Janet Crane'nin yüzü neredeyse mosmor olmuş, gözleri yuvalarından çıkacak derecede büyümüştü. Kapıyı işaret etti.</p>

  <p class="calibre3">"Çıkın dışarı! Defolun evimden!"</p>

  <p class="calibre3">Vince kahkahayı bastı. "Yoksa ne yaparsınız? Polis mi çağırırsınız acaba?" Baş parmağıyla Mendez'i gösterip, "Polisi yanımda getirdim zaten," dedi. "Sizin tanığınız nerede? Sizin adınıza kim tanıklık yapacak? Uyusun diye midesini ilaçla doldurduğunuz oğlunuz mu?"</p>

  <p class="calibre3">Kadın Mendez'e döndü. "Bir şey yapmayacak mısın?"</p>

  <p class="calibre3">Mendez sanki olup bitenlerden tamamıyla bihabermiş gibi son derece sakin bir tavırla omuz silkerek, "O benim amirim," dedi.</p>

  <p class="calibre3">"Kocamı arayacağım," dedi holden tavana dek uzanan beyaz kitap rafları ve iki masayla oldukça güzel gözüken çalışma odasına doğru koşar adımlarla yürüyerek.</p>

  <p class="calibre3">"Yani nerede olduğunu biliyorsunuz," dedi Vince.</p>

  <p class="calibre3">Janet Crane telefonun ahizesini kaparcasına alırken ona doğru bakıp, "Arabasında araç telefonu var," dedi.</p>

  <p class="calibre3">"Gerçekten mi? Neden? Acil diş temizletmeye gelenler olabilir diye mi?" diye sordu Vince. "Bu çok lüzumsuz bir oyuncak..."</p>

  <p class="calibre3">"Ne olmuş yani?" diye tersledi kadın numaraları tuşlarken.</p>

  <p class="calibre3">"Bütün gün buraya on dakika mesafedeki muayenehanesinde oluyor zâten. Neden araç telefonuna ihtiyaç duyuyor ki? Aynca çalışmadığı zamanlarda genelde evde olduğunu söylediniz. Emrinize amade olmadığı durumlarda kullansın diye mi?"</p>

  <p class="calibre3">"Ama şimdi burada değil," dedi Mendez.</p>

  <p class="calibre3">"Doğru," diye karşılık verdi Vince. "Ama arkadaşlarıyla arabada kağıt oynadığını da hiç sanmıyorum. O zaman telefonu gittiği yere mi götürüyor? Neden o bavul kadar ağır şeyi taşıma zahmetine girsin ki?"</p>

  <p class="calibre3">"Hiç mantıklı değil," diye onayladı Mendez. "Tabii telefonu yanında olmadığında kamçılanıyorsa o başka."</p>

  <p class="calibre3">"Bu yüzden mi?" diye sordu Vince yaklaşıp telefonun düğmesine basarak kapatırken. "Kocanızın gözünü bu kadar mı korkuttunuz, Bayan Crane?"</p>

  <p class="calibre3">Kadın artık öylesine öfkelenmişti ki gözleri yaşarmış, dudakları titremeye başlamıştı. Bulsa üzerlerine kezzap atmak için bir an bile tereddüt etmeyecek haldeydi. Boğazından anlamsız, nefretle karışık öfke dolu inlemeler yükseliyordu.</p>

  <p class="calibre3">"Bu tür baskıcı tavırlar, her davranışın hesabını sormaya çalışmalar karşı tarafta istenmeyen birtakım durumların ortaya çıkmasına neden olabilir," dedi Vince.</p>

  <p class="calibre3">"Edmund Kemper," diye hatırlattı Mendez.</p>

  <p class="calibre3">Vince başıyla onayladı. Ardından Janet Crane'e dönüp, Edmund Kemper uzun yıllar annesinin baskılarına dayandıktan sonra psikolojik işkenceden kurtulmak için sınıf arkadaşlarının başlarını kesti."</p>

  <p class="calibre3">"Kocam KATİL DEĞİL," diye çığlık attı.</p>

  <p class="calibre3">"Emin misiniz?" diye sordu Vince hemen. "Kaybolduğu gün Karly VickersT gören son kişi o. Lisa Warwick'i de Thomas Sığmağı'ndan tanıyor. Ayrıca Oxnard'ta Julie Paulson'u seks yapmaya ikna etmeye çalışırken tutuklandığı ortaya çıktı. Bu kadınların hepsi ya öldürüldü ya da ortadan kayboldu."</p>

  <p class="calibre3">Janet Crane ahizeyi yerine çarpıp, masanın yanında dimdik durarak, "Yalan söylüyorsunuz," dedi. "Kocam bu kasabanın temel direklerinden biridir. İtibarı çok yüksektir. Herkesten saygı görür. İnsanlar ona hayrandır. Kusursuz bir koca ve babadır."</p>

  <p class="calibre3">"Öyle mi?" diye sordu Vince. "Bu yüzden mi fahişeleri becermek için Ventura Eyaletindeki Oxnard'a kadar giden adamlar arasındaydı?"</p>

  <p class="calibre3">"Bu kadarı da terbiyesizlik artık! Bu ne cüret!"</p>

  <p class="calibre3">"Ayrıca şu çekmecelerden birini açsam ve size içlerinin bu üç olayla ilgili haberleri içeren gazete kupürleriyle dolu olduğunu göstersem ne yapardınız, Bayan Crane?"</p>

  <p class="calibre3">"Defolun evimden," dedi kadın. "Derhal çıkın yoksa, avukatımı arayacağım."</p>

  <p class="calibre3">Vince, Mendez'le bakıştı.</p>

  <p class="calibre3">"O avukatla aranızı iyi tutsanız iyi olur," dedi Vince. "Ne zaman onun yardımına ihtiyacınız olacağı belli olmaz."</p>

  <p class="calibre3">Bir süre susup sessizliğin kadının üzerinde iyice baskı kurmasını bekledi. Kadın hızla soluk alıp veriyordu. Yumrukları da sıkılıydı ve tir tir titriyordu. Güzel.</p>

  <p class="calibre3">"Bunu bir düşünün Bayan Crane," dedi sakin bir tavırla. "Kocanızın yanınızda olmadığı her anı düşünün. Araç telefonuna yanıt vermediği her anı. Sizin vır vırlarınızı dinlemek zorunda olmadığı her anı. Nerede oluyor o sıralarda? Size getirdiği ufak hediyeleri nereden alıyor peki? Karly Vickers'ı aramaya çıktığını söylediği ve telefonla ulaşılamadığı anlarda gerçekte ne yapıyor olabilir?"</p>

  <p class="calibre3">Janet Crane hiçbir şey söylemeden camlaşmış gözlerini üzerine dikerek öylece yüzüne bakıyordu.</p>

  <p class="calibre3">"Bir şey daha," dedi Vince ona doğru bir adım yaklaşarak. Sonra bir adım daha yaklaştı. Sonra sesini fısıltı derecesine indirerek, "Eğer oğlunuzu Anne Navarre'nin sınıfından almaya ya da onu dava etmeye kalkar veya sokakta onu bir kez daha azarlamaya teşebbüs bana cevap vermek zorunda kalırsınız, Bayan Crane.</p>

  <p class="calibre3">"Ben de gazetecilerden birine sizin parktaki cinayetle ilgili bilmemeniz gereken bir şeyler bildiğinizi ya da kocanızın fahişelere meyilli biri olduğunu söyleyiveririm. Bu da sizin şu meşhur statünüzü bir hayli sarsar sanınm," dedi.</p>

  <p class="calibre3">"Beni tehdit mi ediyorsunuz?"</p>

  <p class="calibre3">"Hayır," dedi bir adım daha yaklaşarak. Kadın şimdi gözlerinin içine bakabilmek için başını kaldırmak zorunda kalmıştı. "Sadece neler olacağını söylüyorum o kadar," dedi. "Bu kavgadaki büyük köpek benim, Janet. Benim tarafıma işeme sakın."</p>

  <p class="calibre3">Kadının tepkisini beklemedi. Yapmak istediği şeyi yapmıştı. Bundan soma kadının nasıl bir tepki vereceğinin önemi yoktu.&nbsp;Arkasını dönüp kapıya doğru yürüdü.</p>

  <p class="calibre3">Ancak dışarı çıktığında ne kadar sinirlendiğini fark etmişti. Ter içindeydi ve nefes alış verişleri bir hayli hızlanmıştı. Kendini tam bir mağara adamı gibi hissediyordu. Dişisini korumaya çalışan ilkel bir adam gibi. Damarlarındaki testosteron hormonu salgısı sele dönüşmüş olmalıydı. Nabzını kulaklarında hissediyordu. Bir anlığına acaba felç olur muyum diye endişelendi.</p>

  <p class="calibre3">Tanrım.</p>

  <p class="calibre3">Otomobile ulaştıklarında Mendez kapıyı açıp, binmeden yüzüne baktı.</p>

  <p class="calibre3">"Bu neydi be," dedi. "Asla senin karşında olmamak gerek."</p>

  <p class="calibre3">Vince kendini zorlayarak hafifçe gülümsedi. "Chicago'da dediğimiz gibi. Bunu o istedi."</p>

  <div class="mbppagebreak" id="calibre_pb_48"></div>
</body>
</html>
