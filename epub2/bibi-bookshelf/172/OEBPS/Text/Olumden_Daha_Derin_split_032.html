<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">32</span></p>

  <p class="calibre3">Olay mahalli olarak tanımlanan bölgede yüzlerce araç vardı. Ancak yine de geniş arazinin içinde hemen dikkat çekmiyordu. Burası hurda otomobil satıcısı Gordon Sells'e ait bir araziydi.</p>

  <p class="calibre3">Mendez aracından inip sirki andıran kalabalığa yöneldi. Şerif helikopteri inmişti ama üzerleri Los Angeles televizyon istasyonlarının logolarıyla dolu üç helikopter havada dönüp durmaya devam ediyordu. Canlı yayın araçları, kameramanlar, gazeteciler kana üşüşen sivrisinekler misali dört bir yandan bölgeye doluşuyorlardı.</p>

  <p class="calibre3">Frank Farman birkaç polis memuruna bağırarak olay mahallini sarı güvenlik şeridiyle çevrelemelerini istedi. Dixon, Karly Vickers'ın sarı Chevy Nova marka aracının yanında durmuş, fotoğrafçıyla kameramana otomobilin her açıdan görüntülenmesi için talimatlar yağdırıyordu.</p>

  <p class="calibre3">"Tony. Güzel," dedi Dixon. "Otomobilleri kendi garajımıza çekelim."</p>

  <p class="calibre3">"Tamam. Lisa Warwick'in otomobili nerede?"</p>

  <p class="calibre3">"İki sıra arkada." Birkaç polis memurunun başında beklediği aracı gösterdi. "Helikopter pilotu bu aracın arka taraftaki toprak yoldan girmiş olması gerektiğini söyledi. Yoldaki izler hâlâ gözüküyormuş."</p>

  <p class="calibre3">"Yani en fazla birkaç gün olmuş," dedi Mendez.</p>

  <p class="calibre3">"Bu arada bütün basın da burada," dedi Mendez. "Birileri Warwick'le Julie Paulson'un gözleri ve ağızlarının yapıştırıldığını duymuş olmalı."</p>

  <p class="calibre3">"Lanet olsun. Emniyette sızıntı mı var yani?"</p>

  <p class="calibre3">"Kaynağı bilemem."</p>

  <p class="calibre3">"Katil de olabilir," dedi Mendez. "Vince adamın reklamını yapmaktan çok hoşlandığını söylüyor."</p>

  <p class="calibre3">"Nerede o?"</p>

  <p class="calibre3">"Otelinde. Profil üzerinde çalışıyor."</p>

  <p class="calibre3">Ve de AnneNavarre'yle çıkma faaliyeti gibi şeyler üzerinde. Bu üstüne vazife değildi aslında. Ayrıca tam bir çıkma da sayılmazdı. Leone olaya çocuklar açısından bakmak istiyordu. Crane'in babası Karly Vickers'ı son gören kişiydi. Wendy Morgan'ın babasınınsa Lisa Warwick'le bağlantısı vardı. Farman'ın çocuğuysa gelecekte seri katil olması muhtemel, kurbanın parmağını hatıra diye alabilen biriydi. Kadının onlar hakkında söyleyebileceği küçücük bir şeyin bile çok faydası olabilirdi.</p>

  <p class="calibre3">"Sence o da bu reklam işinde ona yardım ediyor olabilir mi?" diye sordu Dixon.</p>

  <p class="calibre3">"Vince? Basını bilgilendirmek mi? Hayır," dedi Mendez hiç düşünmeden.</p>

  <p class="calibre3">"O kadar emin olma, Tony. Adam çok meşhur."</p>

  <p class="calibre3">"Katil profili oluşturma konusunda dünyanın en iyilerinden biri olarak."</p>

  <p class="calibre3">"Ve içlerinde en tanınmışı. Bu yüzden şimdi çekingen ve mahcup tavırlar sergilemesini bekleyemeyiz. Bize artık geri planda kalmak istediğini söylüyor olabilir ama bu onun tarzına hiç uymuyor."</p>

  <p class="calibre3">Mendez bu yorumlardan hiç hoşlanmamıştı. "Bunu sonra konuşuruz. Şu an basın burada. Ve neler olup bittiğinin farkındalar. Yapmamız gereken şeyler var. Arazinin sahibiyle görüştünüz mü? Ne anlatıyor?"</p>

  <p class="calibre3">"Başına birkaç polis memuru diktim. Seni ve Hicks'i bekliyorduk. İlk önce otomobilleri emniyete almak istedim."</p>

  <p class="calibre3">"Otomobilleri inceleyecek misin?"</p>

  <p class="calibre3">"Evet."</p>

  <p class="calibre3">"Kiminle?" diye sordu Mendez.</p>

  <p class="calibre3">"Neden soruyorsun?"</p>

  <p class="calibre3">Mendez ağzına kötü bir tat gelmiş gibi yüzünü buruşturarak, "Farman'ın çocuğu Lisa Warwick'in parmağını alıp, okula gelmiş bugün," dedi.</p>

  <p class="calibre3">Dixon'un gözleri fal taşı gibi açılmıştı. "Ne?"</p>

  <p class="calibre3">"Evet. Şu an bagajda kanıt torbamda. Parmağı sınıf arkadaşlarından birinin ağzına tıkmaya çalışmış."</p>

  <p class="calibre3">"Aman Tanrım."</p>

  <p class="calibre3">"Çocuk büyük ihtimalle parmağı olay yerinden almıştır. Ama buna bir de gazetecilerin gözüyle baksana. Çocukta kurbanın parmağı var ve biz babasının kurbanın otomobili incelemesine izin veriyoruz. Bunun Frank'la bir ilgisi yok elbette ama yine de çok uygun gözükmeyeceği kesin. Bir avukat için çok iyi bir saldırı noktası olabilir."</p>

  <p class="calibre3">Dixon bir süre duyduklarını hazmetmek için bekledi. Olaya yirmi yıllık dedektiflik kariyerinin sağladığı bilgi birikimiyle yaklaşması gerekiyordu. Frank Farman'ı çok iyi tanırdı. Adamın tertemiz bir sicili vardı. Ama tüm bunlar sonucu değiştirmezdi. Prosedüre uygun davranmak mecburiyetindeydi.</p>

  <p class="calibre3">"Anlaşıldı," dedi. "Gidip arazinin sahibiyle konuş. FrankT ben hallederim. Oğlunun yaptıklarını biliyor mu?"</p>

  <p class="calibre3">"Evet."</p>

  <p class="calibre3">Mendez rahatlayarak derin bir nefes aldı. Sonra Hicks'in iki polis memuruyla konuştuğu yere, Lisa Warwick'in otomobiline doğru yürümeye koyuldu.</p>

  <p class="calibre3">"Hadi arazinin sahibiyle görüşelim," dedi.</p>

  <p class="calibre3">"Dixon'a parmağı anlattın mı?"</p>

  <p class="calibre3">"Evet. Frank'ı ben hallederim dedi."</p>

  <p class="calibre3">"İşin senden ziyade ona kalması daha iyi olmuş."</p>

  <p class="calibre3">Mendez'in otomobiline binip, gazetecilerle tıklım tıklım dolu hurdalığın ana girişine yöneldiler.</p>

  <p class="calibre3">Mendez sabırsız bir tavırla kornaya basarken Hicks de camdan kimliğini gösterdi. O sırada biri fotoğraflarını çekti.</p>

  <p class="calibre3">"Anlaşılan ünlü oluyoruz," dedi Hicks.</p>

  <p class="calibre3">"Ve bu hiç hoşuma gitmiyor."</p>

  <p class="calibre3">Hurdalığın girişinde büro olarak kullanılan külüstür karavan anlaşıldığı kadarıyla aynı zamanda arazi sahibinin ikamet ettiği yerdi. Mendez'le Hicks içeri girince sigara dumanıyla sararmış tavan çinilerinden yansıyan parlak flüoresan ışığı yüzünden gözlerini kısmak zorunda kaldılar. İçerisi darmadağınıktı ve terle kızarmış soğan karışımı kokuyordu.</p>

  <p class="calibre3">Mendez polis memurunun mutfak masasında karşısında oturduğu kişinin Gordon Sells olması gerektiğini tahmin etti. Selis en fazla kırklı yaşlarının ortalarında, kelleşmeye yüz tutmuş saçlarıyla suratsız bir adamdı. Göğüs ve sırt kılları üzerindeki lekeli kolsuz tişörtünün kenarlarından taşıyordu.</p>

  <p class="calibre3">"Bay Selis," dedi Mendez elini uzatırken. "Ben Dedektif Mendez. Bu da ortağım Dedektif Hicks."</p>

  <p class="calibre3">Görgü kurallarına zerre kadar önem vermeyen Selis kaşlarını çatarak, "O arabalarla ilgim yok. Buraya nasıl gelmişler bilmiyorum," dedi.</p>

  <p class="calibre3">Mendez sandalye ilişti. Hicks de mutfak tezgahına yaslandı. Bu sırada kirli tabaklarda yiyecek bulmaya çalışan kediyi de korkutmuştu.</p>

  <p class="calibre3">"O otomobilleri daha önce görmediniz mi?" diye sordu Mendez.</p>

  <p class="calibre3">Selis başını iki yana salladı. Mendez kadınların bu adama karşı tepkileri nasıl acaba diye düşündü. Kalan az miktardaki saçı tam manasıyla darmadağınıktı. Sakalı da en az dört beş günlüktü.</p>

  <p class="calibre3">"Bu nasıl olabilir ki Bay Selis?" diye sordu. "Araziniz çitlerle çevrili değil mi?"</p>

  <p class="calibre3">"Evet."</p>

  <p class="calibre3">"Evet."</p>

  <p class="calibre3">"O zaman içeri girmek için ana kapı kullanılmalı."</p>

  <p class="calibre3">"Bilmiyorum bir şey ben."</p>

  <p class="calibre3">Mendez ceketinin cebinden çıkardığı Karly Vickers'ın fotoğrafını göstererek, "Bu kadını gördünüz mü?" diye sordu.</p>

  <p class="calibre3">Selis neredeyse bakmadan, "Hayır," dedi.</p>

  <p class="calibre3">"Lisa Warwick ismi size bir şey ifade ediyor mu peki?"</p>

  <p class="calibre3">"Hayır."</p>

  <p class="calibre3">"Bunlar araç sahiplerinin adları. İçlerinden biri öldü. Diğeri de kayıp."</p>

  <p class="calibre3">"Bilmiyorum ben," dedi Dedektifin söylediklerine zerre kadar aldırmayarak.</p>

  <p class="calibre3">"Burada çalışanınız var mı, Bay Selis?" diye sordu Hicks.</p>

  <p class="calibre3">"Sadece ben ve yeğenim. O da bir şey bilmez."</p>

  <p class="calibre3">"Peki, nerede şu an?" diye sordu Hicks.</p>

  <p class="calibre3">Selis bağırdı. "Kenny! Gel buraya!"</p>

  <p class="calibre3">Aptal görünümlü, iri yarı en fazla yirmilerinde gibi gözüken Kenny içeri girdi. Sanki çağrılınca tuvaletten fırlayıp gelmiş gibi gözüküyordu. Üstündeki tulumun kolları yandan sarkıyordu ve ağzı da bir karış açıktı.</p>

  <p class="calibre3">Mendez ayağa kalkıp, kendini tanıttı. Kenny hiçbir şey söylemeden boş boş yüzüne bakmıştı.</p>

  <p class="calibre3">"Bu kadını gördün mü?" diye sordu Mendez ona Karly Vickers'ın fotoğrafını gösterirken.</p>

  <p class="calibre3">Kenny omuz silkti.</p>

  <p class="calibre3">"Bir şey bilmez," dedi Selis ters bir ifadeyle. "Yanm akıllı o."</p>

  <p class="calibre3">"Değilim," dedi Kenny alçak ve tuhaf bir sesle.</p>

  <p class="calibre3">"Bu kadın kayıp," dedi Mendez. "Diğer aracın sahibi kadınsa öldü. Öldürüldü."</p>

  <p class="calibre3">Selis kaşlarını çattı. "O hiçbir şey.</p>

  <p class="calibre3">Mendez elini masaya sertçe vurup, adam doğru eğildi. "Kapa şu lanet olası çeneni! Artık hiçbir şey bilmediğini söylemeni işitmek istemiyorum, seni cahil hödük!"</p>

  <p class="calibre3">"Gözaltında değilim!" diye bağırarak karşılık verdi Selis.</p>

  <p class="calibre3">Mendez kemerindeki kelepçeleri çıkartırken, "Bu durumu değiştirmek ister misin?" diye sordu. "İstersen hemen değiştirebilirim."</p>

  <p class="calibre3">Hicks sakin bir tavırla yaklaşıp, koluna girdi. "Tony, sakin ol. Bay Sells'in henüz durumun ciddiyetini anlayamadığına eminim."</p>

  <p class="calibre3">"Cinayet suçlamasının hangi bölümünü anlayamadı acaba?" diye sordu Mendez.</p>

  <p class="calibre3">"Biraz müsaade et," dedi Hicks.</p>

  <p class="calibre3">Mendez sert tavırlarla buzdolabına yöneldi. Bu sırada da İspanyolca tehditler savurdu. Sells'in bu sözlerin hiçbirinin iyi olmadığını anlaması için İspanyolca bilmesi gerekmiyordu.</p>

  <p class="calibre3">Hicks masaya geçip, güven verici bir tavırla, "Ortağım adına özür dilerim Bay Selis," dedi. ""Ama öldürülen kadın onun kuzeniydi bu yüzden de..."</p>

  <p class="calibre3">Selis şüpheyle gözlerini kıstı. "O melez. O kadını televizyonda gördüydüm..."</p>

  <p class="calibre3">"Eşinin kuzeni," diye atıldı Hicks adama açık yakaladığını düşündürtme fırsatı vermeden.</p>

  <p class="calibre3">"Eğer ona elini sürdüğünü anlarsak..." diye başladı Mendez parmağını Selis'e doğru sallayarak.</p>

  <p class="calibre3">Hicks elini kaldırıp, "Tony, lütfen," dedi.</p>

  <p class="calibre3">Sonra içini çekip, Selis'e döndü. "Bakın Bay Selis eğer bu otomobilleri başka birinden satın aldıysanız endişe etmenize gerek yok," diye yalan söyledi. "Yalnızca katili ve başına kötü bir şeyler gelmeden önce diğer kızı bulmaya çalışıyoruz."</p>

  <p class="calibre3">Selis bir Mendez'e bir Hicks'e baktı. Mendez adamın bu kötü polis/iyi polis oyununu daha önce izlediği hissine kapılmıştı. Adamın büyük bir ihtimalle sabıkası vardı.</p>

  <p class="calibre3">Selis sonunda Hicks'e dönüp, "O arabalarla ilgili bir şey bilmiyorum," dedi.</p>

  <p class="calibre3">Mendez başıyla işaret edince polis memuru ayağa kalkıp, adamın yeğenine yöneldi. O da Sells'in yanına sokulup, kelepçelerini açtı.</p>

  <p class="calibre3">"Ayağa kalkın Bay Selis," dedi sonra. "Ya da sizi sandalyeden devireyim. Benim için fark etmez."</p>

  <p class="calibre3">"Neden?" diye sordu Selis ama aynı anda da doğruldu.</p>

  <p class="calibre3">"Çalıntı mal bulundurmaktan tutuklusunuz."</p>

  <p class="calibre3">Selis Te yeğenini merkeze iki farklı otomobille götürmeye karar vermişlerdi. Sells'i devriye aracının arkasına sokmuşlar, yeğeniniyse Mendez'in aracına bindirmişlerdi. Amca yeğeni ayırarak&nbsp;çocuğun ağzından bir şeyler almayı ummuşlardı ama çocuk ağzını açmamıştı.</p>

  <p class="calibre3">Hicks, Sells'i sorgu odalarından birine götürüp orada bıraktı. Mendez de yeğenini yandaki odaya kilitledi. Ardından kahve içmek üzere koridora döndüler. Anlaşılan çok ama çok uzun bir gece olacaktı.</p>

  <p class="calibre3">"Ne düşünüyorsun?" diye sordu Hicks.</p>

  <p class="calibre3">"Bu adamdan pis kokular geliyor," dedi Mendez. "Sabıka kaydına baktın mı? Kesin bir şeyler olmalı."</p>

  <p class="calibre3">"Daha bakmadım ama aynı fikirdeyim."</p>

  <p class="calibre3">"Avukat istedi mi?"</p>

  <p class="calibre3">"Henüz değil."</p>

  <p class="calibre3">"Eğer onu otomobil hırsızlığından tutacaksak parmak izlerini alabiliriz. Arama izni çıkartmak için de başvurdum."</p>

  <p class="calibre3">Hicks dudaklarını ısırarak, "Oradaki eşyaların altına bakmak için sabırsızlanıyorum," dedi.</p>

  <p class="calibre3">"Bence önce banyoyu dene."</p>

  <p class="calibre3">"Ah, Tanrım..."</p>

  <p class="calibre3">Kahvelerini alıp, masalarına yöneldiler. Selis ve yeğeni bir süre bekleyebilirdi.</p>

  <p class="calibre3">Hicks masasına bırakılan mesaj yığınına bakıp, içlerinden birini aldı. "Karly Vickers'ın eski sevgilisi Greg Usher evinde uyuşturucu bulundurmaktan Los Angeles Eyalet hapishanesinde beş yıllık cezasını çekiyormuş."</p>

  <p class="calibre3">"Onu listeden siliyoruz."</p>

  <p class="calibre3">"Burada iyi bir şey var. Thomas Sığınağı'ndaki tamircilerden birinin sabıkası varmış. Üstelik takma ad kullanıyormuş."</p>

  <p class="calibre3">"Hangi suçtan sabıkalıymış?"</p>

  <p class="calibre3">Hicks bir kaşını kaldırarak, "Otomobil hırsızlığı. Tabii başka şeyler de var," dedi.</p>

  <p class="calibre3">"Saldırı suçu?"</p>

  <p class="calibre3">"Altı sene önce evde sevgilisine saldırmış."</p>

  <p class="calibre3">"Onu herhangi bir nedenden alabilir miyiz?"</p>

  <p class="calibre3">Hicks gülerek, "Birikmiş park cezaları var. 458 dolarlık," dedi.</p>

  <p class="calibre3">Mendez başını iki yana salladı.</p>

  <p class="calibre3">Ortak kullandıkları telefon çaldı. Mendez de uzanıp ahizeyi kulağına götürdü ve hiçbir şey söylemeden dinledikten sonra kapatıp, Hicks'e döndü. "Otomobil hırsızını unut. Gordon Sells'in sabıkası varmış. Tecavüzden."</p>

  <div class="mbppagebreak" id="calibre_pb_32"></div>
</body>
</html>
