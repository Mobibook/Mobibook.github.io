<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">75</span></p>

  <p class="calibre3">Güzel bir sonbahar akşamının tadını çıkarmak isteyenler sokaktaydı. Yemek yiyip, sohbet ederek müzik dinleyen insanlar tüm lokantaları, kafeleri doldurmuştu. Otoparka doğru ilerlerken bir yandan da kendine hoşlandığı adamı düşünme izni vermişti. Neredeydi şimdi? Ne yapıyordu? Onu düşünüyor muydu?</p>

  <p class="calibre3">Aptalca şeyler düşündüğü için kendini payladı. Hoşlandığı adam şu an bir seri katili yakalamaya çalışıyordu. Oturup onunla ilgili hayaller kuracak halde değildi.</p>

  <p class="calibre3">Belki sonra.</p>

  <p class="calibre3">O öğleden sonrayı, birlikte geçirdikleri o birkaç andan birini düşünmeye koyuldu.</p>

  <p class="calibre3">"Dün geceyle ilgili neler hissediyorsun?" diye sormuştu.</p>

  <p class="calibre3">Yanakları bu soruyla kıpkırmızı kesilmişti.</p>

  <p class="calibre3">"Utanmak için biraz geç," diye gülmüştü adam. "Pişmanlık?"</p>

  <p class="calibre3">"Hayır," karşılığını vermişti o da bir an bile tereddüt etmeden. "Tam olarak ne hissettiğimi bilmiyorum ama hayır, pişman değilim."</p>

  <p class="calibre3">"Güzel."</p>

  <p class="calibre3">Hâlâ ne hissettiğine karar verememişti. Belki de karar vermeyi gerektirecek bir şey yoktu. Neticede bir erkeğin çekiciliğine kapılan yetişkin bir kadındı. Yaşananlara bir neden bulmaya çalışmanın manası yoktu. Ve bu ilişki nereye gidecek diye düşünüp durmaya niyetleniyorsa... Buna hemen bir son vermeliydi.</p>

  <p class="calibre3">Otomobiline binip, Sycamore'a yöneldi.</p>

  <p class="calibre3">Geç saate kadar çalışacağını söylemişti ama eğer işi umduğundan erken biterse uğrar mıydı acaba?</p>

  <p class="calibre3">Evet. Özellikle de böyle bir günün ardından bu harika olurdu. Çok yorgundu. Son bir hafta içinde yaşadıkları onu bitip tüketmişti. Hayatı boyunca kimse onu Pollyannacılık oynamakla suçlamamıştı ama bu son hafta hep gelecek günlerin daha iyi olacağını umarak geçirmişti. Şimdi bu iyimserlik artık taşınması güç bir yük haline gelmişti.</p>

  <p class="calibre3">Kendini Vince'in kollarına atıp, adamın her şeyin yoluna gireceğine ilişkin teselli sözlerini dinlemek hiç de fena olmazdı. Bu kesinlikle kariyer sahibi olmak isteyen bir kadın için pek de doğru bir tavır olmasa da umurunda değildi. Çok uzun zamandan beri güçlü kalmayı başarmıştı. Kırk yılda bir birinin kollarına sığınmanın da tadını çıkartmalıydı.</p>

  <p class="calibre3">Via Colinas yoluna döndüğü anda arkasındaki aracın da aynı yöne saptığını fark etti. O da Rojas'a döndü. Arkasındaki de.</p>

  <p class="calibre3">Kalbi yerinden çıkacak gibi çarpmaya başladı. Artık kasabanın merkezinde değildi. Sessiz, yalnızca meskenlerin bulunduğu nispeten tenha bir muhitteydiler. İnsanlar evlerinde televizyon izliyorlardı. Tıpkı otoparka park edip, tek başına gireceği apartmanındaki komşuları gibi.</p>

  <p class="calibre3">Belki de durmak yerine hemen şerifin ofisine yönelebilirim diye düşündü müthiş bir tedirginlikle.</p>

  <p class="calibre3">Bu fikir aklından geçtiği anda da arkasındaki otomobilin kırmızı mavi ışıklarını fark etti.</p>

  <p class="calibre3">İnleyerek sağa çekti. Büyük bir ihtimalle dönerken sinyal vermeyi filan unutmuş olmalıydı. İşte sürekli bir şeyleri düşünmenin sonucu buydu. Bir haftada iki trafik cezası.</p>

  <p class="calibre3">Camı indirip, cüzdanına uzandı.</p>

  <p class="calibre3">"Ehliyet, ruhsat ve sigorta kartı."</p>

  <p class="calibre3">Polisin elindeki kör edici fenerinin beyaz ışığının arkasından gelen ses korkudan donakalmasına neden oldu.</p>

  <p class="calibre3">Frank Farman.&nbsp;Tommy babasıyla birlikte muayenehanenin arkasındaki otoparka doğru ilerlerken çok mutluydu. Kendini tıpkı annesinin her zaman yaptığı gibi birileriyle yemeğe çıkmış kadar büyümüş hissediyordu.</p>

  <p class="calibre3">"Eğlenceliydi, değil mi ahbap?" diye sordu babası.</p>

  <p class="calibre3">"Evet."</p>

  <p class="calibre3">"Artık Bayan Navarre'nin neden bana soru sormanı istediğini anladın değil mi? Bunda kötü bir şey yok yani."</p>

  <p class="calibre3">Tommy başını salladı ama bir yorum yapmadı. Bayan Navarre'nin kötü bir niyeti olmadığını anlamıştı ama Dedektif Mendez'e de o FBI'dan gelen adama da annesine bir gece önce söyledikleri yüzünden çok kızgındı. Çünkü onların söyledikleri her şeyde kötü niyet olduğunu düşünüyordu. Adamlar apaçık babasının katil olabileceğini söylemişlerdi. İşleri şüphelenmekti ama bu yine de Tommy'yi deli ediyordu. Bu belki de ancak büyüyünce kendiliğinden anlayabileceği şeylerden biriydi. Ya da en azından birilerinin kendisine açıklaması gereken bir şey.</p>

  <p class="calibre3">"Bayan Navarre'ye hediye vermen de çok hoştu," dedi babası. "Ne verdin?"</p>

  <p class="calibre3">"Kolye."</p>

  <p class="calibre3">Babası Tommy'nin kontrol panelinin ışığıyla parıldayan yüzüne baktı. "Kolyeyi nereden aldın? Bugün evden hiç çıkmadın ki?"</p>

  <p class="calibre3">Tommy itirafını nasıl yapacağına karar vermeye çalışarak biraz durdu. "Annem attı. Bu sabah çok sinirliydi. Eline ne geçirirse sağa sola atıyordu. Ama bu kolye çok güzeldi. Ben de geçen gece herkesin içinde bağırdığı için annemin Bayan Navarre'ye özür borçlu olduğunu düşündüm. Bu yüzden de kolyeyi öğretmenime vermek mantıklı geldi. Ve de düşündüğümü yaptım."</p>

  <p class="calibre3">Babası yola döndü. "Annen kolyesini mi attı?"</p>

  <p class="calibre3">"Her zaman atar. Eğer özen göstermeyecekse güzel şeylere sahip olmayı da hak etmiyor demektir," dedi Tommy.</p>

  <p class="calibre3">Ama şimdi kendini biraz suçlu hissetmiyor da değildi. Sinirli olduğunda yaptığı şeyler yüzünden annesine kızmaması gerektiğini biliyordu. Sonuçta annesi sinirlenip, kendini kaybettiğinde ne yaptığını bilmiyordu ki. Annesine ait bir şeyi başkasına verdiği için üzülmeliydi.</p>

  <p class="calibre3">"Kötü bir şey mi yaptım?" diye sordu.</p>

  <p class="calibre3">"Hayır, oğlum. Niyetin iyi," dedi, babası.</p>

  <p class="calibre3">"Önemli olan düşünmektir," dedi Tommy. Bu da anlamını bir türlü kavrayamasa da büyüklerin birbirlerine sık sık söyledikleri cümlelerden biriydi. Ama kulağa hoş geliyordu.</p>

  <p class="calibre3">Anne belgeleriyle ehliyetini camdan Frank Farman'a uzattı.</p>

  <p class="calibre3">"Suçum ne, memur bey?"</p>

  <p class="calibre3">"Burada soruları ben sorarım," dedi Farman. "Ama zaten sizin sorununuz da bu, değil mi Bayan Navarre? Asla çenenizi kapalı tutamıyorsunuz."</p>

  <p class="calibre3">"Bunun yasalara aykırı bir hareket olmadığına eminim."</p>

  <p class="calibre3">"İn arabadan," diye emretti Farman.</p>

  <p class="calibre3">"Hayır." Hiç düşünmeden çıkmıştı bu sözcük ağzından.</p>

  <p class="calibre3">Farman Volkswagen'in kapısını açıp, "İn arabadan," diye yineledi. "Dikkatsiz sürüşün ve konuşma biçiminden alkollü olabileceğin izlenimine kapıldım. Ya derhal aracından inersin ya da seni ben çıkartıp, gözaltına alırım."</p>

  <p class="calibre3">Sonra da beni devriye arabasının arka koltuğuna götürecek... Sonra? Bir daha kimse beni göremeyecek miydi? Manzara hâlâ gözlerinin önündeydi. Dennis, annemi o öldürdü diyor, Anne de dönüp arkasına baktığında Frank Farman Ta göz göze geliyordu.</p>

  <p class="calibre3">İçinden titreyerek aracından indi. Farman el fenerini gözlerine tuttu.</p>

  <p class="calibre3">"Sosyal Hizmetleri aramışsın," dedi. "Bir de ifade tutanağı doldurmuşsun."</p>

  <p class="calibre3">"Bunun bir önemi yok," dedi Anne. "Bugün olanlardan sonra."</p>

  <p class="calibre3">"Ama sicilime giriyor işte," dedi. "Beni utandırdın. Aynca ileride terfiime engel olacak bir kaydm sicilime girmesine neden oldun."</p>

  <p class="calibre3">Anne söyleyecek söz bulamamıştı. Sen hayal aleminde mi yaşıyorsun gibi bir soru çok hafif kaçacaktı. Karısı kayıptı. Oğlu cinayete teşebbüs etmişti. Ama o yalnızca kariyerini etkileyecek sicil kaydına kafayı takmıştı.</p>

  <p class="calibre3">"Beni utandırdın," dedi. "Şimdi de ben seni utandıracağım. Kollarını yana aç bakalım. Alkollü araba kullanmaktan ceza alan bir öğretmen okulda nasıl gözükür, Bayan Navarre?"</p>

  <p class="calibre3">"Ben alkollü değilim."</p>

  <p class="calibre3">"Sol işaret parmağınla burnunun ucuna dokun."</p>

  <p class="calibre3">Bunu yaparken adam Anne'in sendelemesine neden olacak şekilde onu sağ taraftan itti.</p>

  <p class="calibre3">"Bakın bu hiç de iyi değil," dedi Farman. "Şimdi ayaklarınızın ucuna basa basa şu çizgide yürüyün bakalım."</p>

  <p class="calibre3">"İstediğiniz kadar eğlenin, memur bey," dedi Anne durumu bir şekilde kontrol altına almaya çabalayarak. "Alkol testim pozitif çıkmayacak. Ama niyetiniz beni korkutmaksa başardığınızı kabul etmeliyim."</p>

  <p class="calibre3">Adam el fenerini gözlerine tuttuğu için bir şey göremese de duyduğu sesin ne olduğunu gayet iyi biliyordu. Farman silah çekmişti.</p>

  <p class="calibre3">"Alkol testine takma kafayı," dedi. "Ben ikimiz için de yeterince içtim. Testin pozitif çıkacak. Şimdi benim arabama doğru yürü."</p>

  <p class="calibre3">Titremesi artık yalnızca içinde değildi. Çok korkmuştu. Sokakta kendilerinden başka kimse yoktu. Tam köşede, sokak lambalarının aydınlatamadığı karanlık bir bölgedeydiler.</p>

  <p class="calibre3">Adam ona silah doğrultmuştu.</p>

  <p class="calibre3">"Yürü!"</p>

  <p class="calibre3">"Bir adım attı. İkinci adımı atmak için ayağını kaldırmıştı ki Farman onu arkadan hızla itince dengesini kaybetti ve yüzükoyun yere kapaklandı. Son anda ellerini uzatıp, düşüşünü bir nebze olsun yavaşlatmayı başarmıştı.</p>

  <p class="calibre3">Via Colinas'ın köşesinden dönen bir otomobilin farları Anne'in bulunduğu yeri aydınlatınca kadın korkuyla başını kaldırıp, dehşet ve umutla o yöne doğru bakmaya başladı.</p>

  <p class="calibre3"><span class="italic">Lütfen dur.</span></p>

  <p class="calibre3">"Bu Bayan Navarre!" diye bağırdı Tommy.</p>

  <p class="calibre3">"Babası otomobili Volkswagen'in yanına çekip durdu."</p>

  <p class="calibre3">"Tommy arabada kal."</p>

  <p class="calibre3">"Ama Baba!"</p>

  <p class="calibre3">"Arabada kal!"</p>

  <p class="calibre3">Anne kaldırımda zorlukla doğruldu.</p>

  <p class="calibre3">Farman arkasına döndü. "Bayım, arabanıza binin."</p>

  <p class="calibre3">"Burada ne oluyor?"</p>

  <p class="calibre3">Peter Crane. Anne adeta çölde kalmış birinin suya kavuşması gibi mutlu olmuştu.</p>

  <p class="calibre3">"Şu an bir trafik kontrolüne müdahale ediyorsunuz," dedi Farman. "Bu kadın alkollü."</p>

  <p class="calibre3">"Hayır, değil. Az önce birlikte yemek yedik. Buna tanıklık edebilirim. Yalnızca soda içti." Farman'ın arkasındaki Anne'e bakıp, "İyi misiniz, Bayan Navarre?" diye sordu.</p>

  <p class="calibre3">"Hayır," dedi Anne. "Değilim."</p>

  <p class="calibre3">"Otomobilimde telefon var. 911'i arayabilirim."</p>

  <p class="calibre3">Farman'ın öfkesi adeta damarlarından taşacak derecede yoğundu. Anne bu öfkeyi elle tutulacak derecede yoğun olarak hissediyordu. Adamın öfkeden patlayacağını düşünmeye başlamıştı ki Farman dönüp, devriye aracına bindiği gibi çekip gitti.</p>

  <p class="calibre3">"Ah, Tanrım," dedi Anne dizlerinin bağı çözüldüğünden ayakta durabilmek için otomobiline yaslanarak.</p>

  <p class="calibre3">"Bu da neydi böyle?" diye sordu Crane. "Aklını mı kaçırmış?"</p>

  <p class="calibre3">"Büyük bir ihtimalle," dedi Anne zorlukla nefes alarak. Kalbi hâlâ yerinden çıkacak gibi atıyordu.</p>

  <p class="calibre3">"Sizin için ne yapabilirim?"</p>

  <p class="calibre3">"Az önce yaptınız zaten," dedi Anne.&nbsp;"Galiba az önce hayatımı kurtardınız."</p>

  <p class="calibre3">Bayan Navarre'nin otomobilini evine kadar takip ettiler. Tommy bunu heyecan verici olduğu kadar önemli de bulmuştu. Aslında tam olarak neler olduğunu anlayamamıştı. Arabanın içinden kimsenin ne dediğini de duyamamıştı. Babası da ona hiçbir şey açıklamamıştı. Ancak Tommy babasının sinirli olduğunu fark edince bunun kesinlikle Bay FarmanTa ilgisi bulunduğunu tahmin etmişti. Ama Bayan Navarre çok minnettardı ve en az on kere teşekkür etmişti.</p>

  <p class="calibre3">"Sizler benim kahramanlarımsınız," dedi eve girmeden önce.</p>

  <p class="calibre3">Tommy mutluluktan neredeyse havalara uçacaktı.</p>

  <p class="calibre3">Dönüşte Tommy bir an için bile susmamıştı. Babasıyla nasıl harika bir ikili olduklarından, birileriyle yemeğe çıkmanın sonra da kahraman olmanın ne kadar müthiş bir şey olduğundan bahsedip durmuştu. Olup bitenleri Wendy'ye anlatmak için sabırsızlanıyordu. Artık anlatacak hikayesi olan bir tek o değildi. Tommy bir kahraman olmuştu.</p>

  <p class="calibre3">Yaklaştıklarında evin önünde annesinin otomobilini görmek bile Tommy'nin mutluluğunu bozmamıştı. Elbette ona neler olup bittiğini anlatamayacaktı. Sadece babasıyla pizza yemeğe gittiklerini söyleyecekti o kadar. Gerisi babasıyla aralarında sır olarak kalacaktı.</p>

  <p class="calibre3">Ne harika bir geceydi.</p>

  <div class="mbppagebreak" id="calibre_pb_75"></div>
</body>
</html>
