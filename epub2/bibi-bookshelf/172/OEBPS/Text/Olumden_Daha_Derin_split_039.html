<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">39</span></p>

  <p class="calibre3">Karly Vickers'ın aranması gün boyu tüm haber bültenlerinde ilk sıradaydı. Gordon Sells'in hurdalığındaki domuz ağılında iskelet kalıntıları bulunduğuna dair haberse tam bir bomba etkisi yaratmıştı. MendezTe Hicks gazeteci yığını arasında ilerleyip, sarı kontrol şeridinin arkasına geçinceye kadar akla karayı seçtiler.</p>

  <p class="calibre3">Olay yerindeki yelekli, uzun çizmeli kalabalık domuzların müthiş ilgisini çekmişti. Hep birlikte duruyorlar sonra içlerinden biri sahte bir kahramanlık gösterisi sergileyip kalabalığa doğru koşuyor sonra yarı yolda vazgeçip gerisin geriye, sürünün yanına dönüyordu. Çıkardıkları seslerse kulak tırmalayıcıydı.</p>

  <p class="calibre3">"Burası karavandan bile kötü kokuyor," dedi Mendez burnunu tıkayarak.</p>

  <p class="calibre3">"İyi ki polis olmuşum," dedi Hicks olay yeri inceleme ekibinin domuz pisliği, idrarı ve çamurlar arasında yaptığı çalışmayı izlerken. "Dedem Sacramento'da domuz yetiştirirdi. Küçükken yazları ona yardım eder, hayvanları bir bölmeden diğerine naklederdim. Bu kokuya insan kolay kolay alışamıyor."</p>

  <p class="calibre3">Dixon arka taraftaki bir kulübenin önüne yerleştirilen masayı gösterdi. Arazide bulunan kalça ve kaburga kemikleri yıkanıp, bir bezin üzerine yerleştirilmişti.</p>

  <p class="calibre3">"Şimdi ne yapıyoruz?" diye sordu Mendez. "Bunların kime ait olduğunu tespit etme şansımız yok. Hatta leğen kemiklerini bulamazlarsa erkeğe mi kadına mı ait onu bile anlayamayız."</p>

  <p class="calibre3">"Adli tıp gerekli incelemeyi yapacaktır," dedi Dixon. "Bakması için bir antropolog da çağırırlar."</p>

  <p class="calibre3">"Mendez kalça kemiğini alıp daha yakından baktı. Kemiğin ucunda bıçak kesiklerine benzer izler vardı. "Kime ait olduğu belli olmasa da Sells'in buraya atmadan önce iyice kesmiş olduğu gözüküyor."</p>

  <p class="calibre3">"Çok da özenli çalışmış," dedi Hicks. "Tam eklemlerden ayrılmış."</p>

  <p class="calibre3">"Kurbanın bu sırada ölmüş olduğunu umarım," dedi Dixon. "Leone'nin katil profiline uymuyor olabilir ama kesinlikle elimizde bir katil var."</p>

  <p class="calibre3">"Bir katil," dedi Mendez. "Ama aradığımız katil mi?"</p>

  <p class="calibre3">"Otomobilleri burada bulduk. Şimdi de bu kalıntıları."</p>

  <p class="calibre3">"Ama otomobillerde henüz Sells'in parmak izine rastlanmadı, değil mi?" diye sordu Mendez.</p>

  <p class="calibre3">"Şu an karşılaştırmalar yapılıyor," dedi Dixon. "Öğleden sonra öğrenmiş oluruz."</p>

  <p class="calibre3">Pislikleri karıştıran olay yeri teknisyenlerine bakarken başım iki yana salladı. "Bu piçin insan yaşamına zerre kadar saygısı yok. Öldürüp, kestikten sonra çöp gibi atmış. Hem de domuz ağılma."</p>

  <p class="calibre3">"Bunun nedenini biliyorsun değil mi?" diye sordu Hicks.</p>

  <p class="calibre3">Dixon hiçbir şey söylemeden yüzüne baktı.</p>

  <p class="calibre3">"Domuzlar her şeyi yerler çünkü."</p>

  <p class="calibre3">Mendez kemiği yerine koyup uzaklaştı.</p>

  <p class="calibre3">Tam o sırada olay yeri inceleme teknisyenlerinden birinin sesi işitildi. "Kafatasını bulduk!"</p>

  <p class="calibre3">Vince, Sells'in hurdalığına gitmekten kaçınmıştı. Gidip kemiklere bakmasına gerek yoktu. Medya tarafından tanınmasına da.</p>

  <p class="calibre3">Dixon'in işi olayın aldığı şekille iyice başından aşkındı zaten. Olup bitenler Hollywood filmlerini aratmıyordu. Serseri bir sübyancı kentin dışındaki mezbele hurdalığında insanları öldürüp, cesetleri de yesinler diye çiftlik hayvanlarına atıyor.</p>

  <p class="calibre3">Şimdi bir de FBI'ın tanınmış uzmanının ortaya çıkması bardağı taşıran son damla olabilirdi.</p>

  <p class="calibre3">Ayrıca Vince de Buradakilerin akşam haberlerinin ortasında yüzünü görmelerini hiç istemezdi.</p>

  <p class="calibre3">Kemikler olsa da olmasa da hâlâ Gordon Sells'in Lisa Warwick'i öldüren kişi olduğuna inanmıyordu. Gordon Sells gibi tipler mümkün olduğunca radann altında uçmayı tercih ederlerdi. O doğuştan sübyancıydı. Ve Vince'in teorisine göre sübyancıların çoğu ne kadar uzun zamandan beri böyle olurlarsa olsunlar durumlarından utanırlardı. Hiçbir zaman ortaya çıkmaya kalkmazlardı.</p>

  <p class="calibre3">Selis gibileri saklanır, yaptıklarını gizli tutarlardı. Kurbanlarını olanları kimseye söylememeleri için zorlarlar ya da onları buna mecbur bırakırlardı. Tüm izleri gizler, kanıtları ortadan kaldırırlardı.</p>

  <p class="calibre3">Gordon Sells'in Lisa Warwick'i öldürüp, Karly Vickers'ı kaçırması belki allanıp pullanarak hoş bir hediye paketi gibi gösterilebilirdi. Ama gerçekte bu paketin içi boş olurdu.</p>

  <p class="calibre3">Acaba kimliği bilinmeyen katil basın Sells'i büyük kötü seri katil olarak tanıtmaya başlayınca ne yapacaktı? Sinirlenecek miydi? Çileden çıkacak mıydı? Yoksa sadece üzülecek miydi? Vince'in tecrübeleri bu tür katillerin sürekli okşanması gereken egolara sahip oldukları yönündeydi. Yaptıklarının meyvesini başka birinin yemesine kolay kolay tahammül edemezdi.</p>

  <p class="calibre3">Katilin kendini harekete geçmeye mecbur hissetmesi soruşturma açısından olumluydu.</p>

  <p class="calibre3">Ama eğer hâlâ hayattaysa Karly Vickers için hiç de iyi değildi.</p>

  <p class="calibre3">Vince, Mendez'in otomobilini Gordon Sells'in arazisinde çalışan arama ekiplerinin araçlarının arasına park etti. Güneş gözlüklerini takmış, başına da Dodgers beysbol şapkası geçirmişti. Kravatını, spor ceketini çıkartıp yerine Oak Knoll Softball Ligi'nin spor montunu giymişti. Mendez geniş omuzlu olduğu için şanslıydı doğrusu.</p>

  <p class="calibre3">Kaldınm kenanna çadırlar kurulmuş, önlerine üstleri atıştırmalık yiyeceklerle dolu masalar yerleştirilmişti. Bir çadırda da Karly Vickers'ın fotoğrafı asılıydı.</p>

  <p class="calibre3"><span class="italic">Bu kadını gördünüz mü?</span></p>

  <p class="calibre3">Gençti. Basit bir güzelliği vardı. Permalı sarı saçları yüzüne hoş bir görünüm katmıştı. Ucunda Thomas Sığınağı'nın amblemi olan, elini zafer işareti yapar biçimde kaldırmış kadın figürlü bir kolye takmıştı.</p>

  <p class="calibre3">Sekiz gündür kayıptı. Büyük bir ihtimalle de ölmüştü.</p>

  <p class="calibre3">Bir kadın yardımcı olabilir miyim diye sordu. Otuzlu yaşların ortalarında, Thomas Sığınağı tişörtlü, zayıf, kumral bir kadındı.</p>

  <p class="calibre3">"Steve MorganT arıyorum," dedi baktığı el ilanını yerine koyarken. "Onu gördünüz mü?"</p>

  <p class="calibre3">"SteveTe Jane medya çadırında basınla görüşüyor," dedi kadın solda on beş metre kadar ilerideki başka bir cadın işaret ederek. "Birazdan biter işleri. Benim yardımcı olabileceğim bir şey var mı?"</p>

  <p class="calibre3">"Siz Sığınakta mı çalışıyorsunuz?" diye sordu Vince.</p>

  <p class="calibre3">"Polis misiniz?" diye karşılık verdi kadın.</p>

  <p class="calibre3">Vince gülümseyerek, "Çok mu belli oluyor?" diye sordu.</p>

  <p class="calibre3">"Bıyık," dedi o da gülümseyerek. "İtfaiyeci ve polislerle dolu bir ailede büyüdüm ben."</p>

  <p class="calibre3">"O zaman gizlenmeyi beceremiyoruz demektir."</p>

  <p class="calibre3">"Hayır. Bu arada adım Maureen Collins."</p>

  <p class="calibre3">"Dedektif Leone. Ne zamandan beri Sığmakta çalışıyorsunuz?"</p>

  <p class="calibre3">"Üç yıldır. Aile danışmanlığı yapıyorum."</p>

  <p class="calibre3">"O zaman Bayan Vickers'ı tanırsınız."</p>

  <p class="calibre3">"Evet. İyi bir kızdır. Başına bunların geldiğine inanamıyorum."</p>

  <p class="calibre3">"Bayan Warwick'i tanır mıydınız?"</p>

  <p class="calibre3">"Evet. Lisa'yı iyi tanırdım. Onun mahkemelerde gönüllü danışmanlık yaptığını bildiğinize eminim. Birçok olayda da birlikte çalıştık."</p>

  <p class="calibre3">"Steve Morgan'la?"</p>

  <p class="calibre3">"Evet. Steve Morgan bizim kahramanımızdır," dedi kadın gülümseyerek.</p>

  <p class="calibre3">"Bayan Warwick'in biriyle çıkıp çıkmadığını biliyor musunuz?" diye sordu. "Onun bir sevgilisi olduğuna inanmamız için gerekli nedenlerimiz var ama bırakın bunu kanıtlayabilmeyi böyle bir olasılıktan bahseden birini dahi bulamadık."</p>

  <p class="calibre3">Sadece bir anlık bir duraksamadan sonra, "Hiçbir fikrim yok," dedi. "Lisa çok ketum biriydi."</p>

  <p class="calibre3">"Bu çok tuhaf," diye fikir yürüttü Vince. "Bu kadar gizliliğe ne gerek var ki? Tabii adam onunla görülmek istemiyorsa başka."</p>

  <p class="calibre3">Kadın medya çadırına bakıp, "Galiba bitirdiler," dedi.</p>

  <p class="calibre3">"Teşekkürler."</p>

  <p class="calibre3">Vince muhabirlerle fotoğrafçıların yanından geçip çadıra doğru ilerlerken başını iyice öne eğdi. Jane Thomas da çıkıp diğer yöne ilerlemişti.. Steve Morgan panodaki fotoğrafları düzeltiyordu.</p>

  <p class="calibre3">"Basının ilgisini bir hayli çekmişsiniz," dedi Vince çadırın yan açık yan kapısından içeri girerken.</p>

  <p class="calibre3">Morgan döndü. "Ne kadar çok ilgi olursa o kadar iyi, değil mi? Biri bir şey görmüş olmalı. Eğer biri yalnızca küçücük bir bilgi kırıntısı bile verse..."</p>

  <p class="calibre3">"Gerisi çorap söküğü gibi çözülebilir," dedi Vince. "Biri kendine garip gelen bir şey görür. Gecenin bir yarısı bir kadının evine girip çıkan bir adam gibi mesela."</p>

  <p class="calibre3">"Bu üzerime alınmamı gerektirecek bir şey mi, Dedektif?"</p>

  <p class="calibre3">"Lisa Warwick'in bir komşusu sizi gördüğünü sanıyor."</p>

  <p class="calibre3">"Karanlıkta. Gece yarısı."</p>

  <p class="calibre3">"Eğer onunla bir ilişkiniz olduysa bize bunu bir an önce söyleseniz iyi olur. Önünde sonunda bunu bulacağız nasıl olsa. Sakladığınız ortaya çıkarsa sizin için hiç de iyi olmaz."</p>

  <p class="calibre3">Morgan panodaki kağıtları düzeltmeye döndü.</p>

  <p class="calibre3">Vince de görüşmeler için getirilen birkaç yüksek yönetmen sandalyesinden birine ilişti.</p>

  <p class="calibre3">"Çarşaflarında sperm bulduk," dedi. "Buradan kan grubuna ulaşacağız."</p>

  <p class="calibre3">"Lisa'yı ben öldürmedim," dedi Morgan.</p>

  <p class="calibre3">"Böyle bir şey söylemedim. Onunla yatıyor olmanız sizi katil yapmaz."</p>

  <p class="calibre3">"Onunla yatmıyordum."</p>

  <p class="calibre3">"Karınız yattığınızı düşünüyor."</p>

  <p class="calibre3">Morgan yüzüne çeliği bile kesebilecek derecede sert bir ifadeyle baktı. "Karımla mı konuştunuz?"</p>

  <p class="calibre3">"Konuşun diye siz söylediniz ya."</p>

  <p class="calibre3">"Ve o da size benim Lisa'yla yattığımı düşündüğünü söyledi."</p>

  <p class="calibre3">"Bu sizi şaşırttı mı?"</p>

  <p class="calibre3">"Yalan söylüyorsunuz. Sara böyle bir şey söylemez."</p>

  <p class="calibre3">Vince bir dakika da olsa adamın huzursuzlukla kıvranması için bekledi. Sonra iç çekti.</p>

  <p class="calibre3">"Bak Steve. Erkek erkeğe konuşalım. Onunla yatıp yatmaman umurumda değil. Aile düzenini mahvetmeye çalışıyor olman beni zerre kadar ilgilendirmez. Ama bunu inkar ederek vaktimizi harcıyor olman umurumda işte. Şimdi sırf bu yüzden bugünden itibaren son altı ay boyunca yaptığın her şeyi, harcamalarını, otel kayıtlarınla Sacramento yolculuklarının, çıktığını söylediğin ama aslında burada kalıp metresini becermeyi tercih ettiğin yolculuk kayıtlarının ayrıntılarını didik didik ederek vakit kaybedeceğiz. İşte bu umurumda."</p>

  <p class="calibre3">Morgan'ın yüzündeki kaslar gerilmişti. "Bitirdiniz mi?"</p>

  <p class="calibre3">"Hayır," dedi Vince öne doğru eğilerek. "Bu kızla aranızda bir şeyler olduysa hatırlatıyorum kız öldü. Ve siz sırf kendi kıçınızı kurtarmak için, delikanlı gibi çıkıp gerçekleri söyleyemediğiniz için bizden bir şeyler saklayarak zaman kaybetmemize neden oluyorsanız aşağılığın tekisiniz demektir. Katilin bulunması da mı umurunuzda değil?"</p>

  <p class="calibre3">Steve Morgan bir süre hiçbir şey söylemedi. Dönmüş yüzünde ne düşündüğü anlaşılmaz bir ifadeyle uzaklara bakıyordu. Acaba ne görüyor, ne düşünüyordu. Vince bunları ancak hayal edebilirdi.</p>

  <p class="calibre3">Belki ailesinin elinden kayıp gittiğini, karısının onu boşayacağını, kızının da nefret edeceğini düşünüyordu. Belki de Lisa&nbsp;Warwick'i ve onu ne kadar çok sevmiş olduğunu düşünüyordu. Belki de Lisa Warwick'in evine yaptığı son ziyareti düşünüyor, nasıl olur da o evde iz bırakacak kadar dikkatsiz olabilirim diye hayıflanıyordu.</p>

  <p class="calibre3">"Bak, Steve senin başına çorap örmeğe çalışıyor değilim. Belki de o kızı gerçekten sevdin. Ama kız artık gitti ve sen de aileni kaybetmek istemiyorsun. Eğer onu sen öldürmediysen bu kimseyi ilgilendirmez. Her şey aramızda kalır."</p>

  <p class="calibre3">"Medya sirkinin ortasında," diyerek kahkahayla güldü Morgan. Soma, "Birini gözaltına aldığınızı duydum," dedi sessizce. "Lisa'nın otomobilini buldunuz. Karly'nin aracı da oradaymış. Kemik de bulmuşsunuz."</p>

  <p class="calibre3">"Sadece gözaltında," dedi Vince.</p>

  <p class="calibre3">Morgan başını evet manasında sallayarak, "O zaman sanırım onun kan grubunu kontrol etseniz iyi olur," dedi ve çıkıp yürüdü.</p>

  <div class="mbppagebreak" id="calibre_pb_39"></div>
</body>
</html>
