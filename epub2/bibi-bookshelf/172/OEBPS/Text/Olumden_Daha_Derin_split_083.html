<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">83</span></p>

  <p class="calibre3">"İz kalacak," dedi Vince.</p>

  <p class="calibre3">"Bir tane mi?" diye sordu Mendez.</p>

  <p class="calibre3">"Kadınlar seksi bulur," dedi dedektifin yanağındaki kızarıklığı işaret ederek. "Ama göremedikleri yaralar..."</p>

  <p class="calibre3">Omzunu silkip, Mendez'in oturduğu taş banka ilişip, ellerini dizlerine koyup, öne eğildi.</p>

  <p class="calibre3">Birlikte otururlarken ikisi de akşam serinliğinin farkında değildi. Esen rüzgar batı tarafındaki dağların arkasındaki okyanusun, lavanta ve biberiyelerin kokularını taşıyordu. Havada ne barut ne de ölüm kokusu vardı.</p>

  <p class="calibre3">Basın bu gecelik pes etmişti. Dixon bağırıp çağırarak hepsini dağıtmıştı. İçeride olanlar medya açısından heyecan uyandıracak derecede önemliyi elbette ama bu aynı zamanda bir aile dramıydı ve en azından bu gecelik bu kadar yeterliydi.</p>

  <p class="calibre3">Adli tıptan gelip, gitmişlerdi. Mendez hastaneye gitmeyi kabul etmemişti. Kan, beyin ve kemik parçalarıyla yıkanınca yanağındaki yara için hastaneye gitmek vakit kaybı gibi gelmişti. O da şu an tıpkı Frank Farman gibi ölmüş olabilirdi.</p>

  <p class="calibre3">"Şu hep cebinde taşıdığın hapları paylaşmak ister misin?" diye sordu.</p>

  <p class="calibre3">Vince elini cebine atıp, çıkardığı kutudan avucuna birkaç hap döktü.</p>

  <p class="calibre3">"Şu uzun beyaz olanı tavsiye ederim," dedi. "Tabii felç geçirmekten korkuyorsan o zaman başka. Çünkü bu durumda pembeyi denemelisin."</p>

  <p class="calibre3">Mendez şaşırarak, "Felç mi?" diye sordu.</p>

  <p class="calibre3">"Kurşun tam buradan girdi," dedi Vince elmacıkkemiğinin üzerinde yanağının diğer kısımlarına kıyasla biraz daha açık tonda gözüken eski yarayı göstererek. İnsan dikkatle bakmayınca orada yara olduğunu fark edemiyordu bile. Zaten Mendez'in onu son görüşünden bu yana bıraktığı bıyık dikkati tamamen üzerine çekiyordu.</p>

  <p class="calibre3">"Kurşun?"</p>

  <p class="calibre3">"Doktorları çağırsam mı?" diye sordu Vince. "Her şeyi tekrar edip duruyorsun?"</p>

  <p class="calibre3">"Ne kurşunu?"</p>

  <p class="calibre3">"Keşke görebilseydim," dedi hüzünle. "Başımı biraz çevirebilsem belki seninki gibi bir yarayla kurtulabilirdim. Belki bir gözümü kaybedebilirdim de. Eski karım aşk romanlarındaki o tek gözlü korsanlara bayılırdı zaten."</p>

  <p class="calibre3">"Ne oldu?"</p>

  <p class="calibre3">"Tam gazetelerin üçüncü sayfalarına has bir olay. Uyuşturucu bağımlısının teki .22'liğiyle ateş etti. Hani şu küçük kalibreli, kurbanı kurşunun sesini duyamadan yere yıkan silah var ya ondan işte."</p>

  <p class="calibre3">"Kafanda kurşunla mı dolaşıyorsun?" diye sordu Mendez hayretle.</p>

  <p class="calibre3">"Bazı hareketlerimi şimdi daha iyi anlıyörsündür."</p>

  <p class="calibre3">"Aslında evet."</p>

  <p class="calibre3">"Ben resmi olarak malulen emekli sayılırım."</p>

  <p class="calibre3">"Neden hiçbir şey söylemedin?"</p>

  <p class="calibre3">"Şey... Çünkü kimsenin bilmesini istemedim," dedi Vince. "İstersen paranoyak de ama bence insanlar kafasında kurşunla dolaşan birine normalde davranacaklarından farklı tavır sergilerler."</p>

  <p class="calibre3">"Ölmüş olmalıydın."</p>

  <p class="calibre3">"Evet. Ama ölmedim," dedi bembeyaz dişlerini göstererek sırıtırken. "Hayat komik bir yaşlı köpeğe benzer. Hiçbir şeyin garantisi yok."</p>

  <p class="calibre3">Bir süre sustular. Otoparka devriye araçlarından biri giriyor biri çıkıyordu. İşte sıradan bir nöbet devri. Gösteri sona ermişti.</p>

  <p class="calibre3">"Gerçekten işten ayrılacaksın, değil mi?"</p>

  <p class="calibre3">Vince başıyla onayladı. "Buraya geldiğimde bundan emin değildim belki ama artık özellikle de bu gece olanlardan soma kararımı verdim.</p>

  <p class="calibre3">"İnsan sonunun Frank gibi olmasını istemiyor. Yani üniformaya bu kadar bağlanmamak insan," dedi. "Yalnızca iş var hayatında. Seni sen yapan yalnızca işin. Git, gerekeni yap, işi çöz soma da yeni görev almak için merkeze dön. Böyle olmamalı.</p>

  <p class="calibre3">"İnsan işini sevmeli elbette. Yanlış anlama beni. Elbette hırslı da olmalı. Ama hayatının tek mutluluğu da işin olmasın."</p>

  <p class="calibre3">"Ne yapacaksın?</p>

  <p class="calibre3">"Öğretmenlik, danışmanlık yapmak bol bol eski günlerden konuşmak filan istiyorum artık," dedi. "Ama en çok da bir eş istiyorum. Ve de yaşama sımsıkı sarılmak. Günün sonunda içinde kurşunun dolaştığı başımı Holiday Inn'deki ucuz bir yastığa koymak istemiyorum. Artık yerimi senin gibi bir delikanlıya bırakıp ayrılmanın zamanı geldi."</p>

  <p class="calibre3">"Sence Davranış Bilimlerine girebilir miyim?"</p>

  <p class="calibre3">"Biraz daha sahada çalışman gerek ama evet. Sende iş var, Tony. Ama bunun için uğraş."</p>

  <p class="calibre3">"Tamam."</p>

  <p class="calibre3">"En iyi dedektifimi ayartmaya mı çalışıyorsun, Vince?" dedi Cal Dixon bankın ucuna zorlukla ilişerek. O da Mendez gibi duş alıp soyunma odasında üzerini değiştirmiş, üstü Frank Farman'ın kanıyla kaplı üniformasından kurtulup, yerine koruyla kazağını giymişti.</p>

  <p class="calibre3">Vince ellerini iki yana açtı. "Ne diyebilirim ki? Ben orospu çocuğunun tekiyim. Onu çıkabileceği en yüksek mevkilerde görmek istiyorum."</p>

  <p class="calibre3">"Artık sesimi çıkarmayacağım," dedi Dixon. "Bu gece kıçımı kurtardın sen."</p>

  <p class="calibre3">"Asıl sen kendini kurtardın. Ben yalnızca Chicago'lu İtalyan &nbsp;asıllı gevezenin tekiyim. Rahibeler çok konuştuğum için hep kıçıma vururlarmış," dedi Vince. Soma konuyu değiştirip, hüzünlü bir ifadeyle, "Frank'a üzüldüm," dedi.</p>

  <p class="calibre3">Dixon başını iki yana salladı. "Birini iyi tanıdığını sanıyorsun ama..."</p>

  <p class="calibre3">"Tanıyordun zaten," dedi Vince. "Bir zamanlar. İnsanlar değişir. Hayat değiştirir onları."</p>

  <p class="calibre3">"Nasıl oldu da Farman'ın o kadınlara neler yapabileceğini anlayamadım?"</p>

  <p class="calibre3">"Onları Farman öldürmedi ki," dedi Vince.</p>

  <p class="calibre3">Yanındakiler şaşırarak ona döndüler. "Ne?"</p>

  <p class="calibre3">"Farman karısını öldürdü. Ama aradığımız katil o değil."</p>

  <p class="calibre3">"Ama her şey uyuyor," diye karşı çıktı Mendez.</p>

  <p class="calibre3">"Neredeyse. Ama tam değil."</p>

  <p class="calibre3">"Ama Vince, karısına neler yaptığını gördüm ben. Tıpkı diğerleri gibi görünüyordu..."</p>

  <p class="calibre3">"Neden olmasın?" diye sordu Vince. "Neticede Frank diğer cinayetlerin ayrıntılarını gayet iyi biliyordu."</p>

  <p class="calibre3">"Yani katili taklit mi etti?" diye sordu Dixon.</p>

  <p class="calibre3">"Frank Farman'ın hikayesi bence şöyle," diye anlatmaya koyuldu Vince. "Geçen gece Frank içti, sinirlendi ve karısını dövdü. İlk kez yapmıyordu bunu ama bu kez abarttı ve kadın öldü. Ertesi gün ayıldığında aklı başına geldi. Kaybedecek çok şeyi olduğunun farkındaydı. Sonra karısının ölümünü diğerleri gibi gösterebileceğini düşündü. Kötü adamın üstüne at gitsin. Neticede bu bir kazaydı. Bir daha hayatı boyunca kötü bir şey yapmayacaktı. Öyleyse neden hapishaneye gidecekti ki?</p>

  <p class="calibre3">"O hapishaneye gidemezdi. O Frank Farman'dı. Polisti o. Dört yıl daha çalışıp yirmi yılını tamamlayacaktı. Aldığı takdirnamelerin, ödüllerin sayısını bile bilmiyordu. Günün birinde şerif bile olabilirdi. Bunun için canını dişine takıp yıllarca uğraşmıştı.</p>

  <p class="calibre3">"O da çareyi karısının gözlerini, ağzını yapıştırıp, vücudunu da kesmekte buldu. Neticede kadın zaten ölmüştü. Canı yanmayacaktı ki.</p>

  <p class="calibre3">"Bu noktada kendince çok haklıydı. Yapması gerekeni yapıyordu. Bir rievi işti bu. Karanlık basınca onu götürüp bir yere gömmeyi planlıyordu. Ama işler Frank için çok ama çok kötü gitti.</p>

  <p class="calibre3">"Oğlu önce birini öldürmeye kalktı. Sonra da onu karısını öldürmekle suçladı. İşte buna tahammül edemezdi. En çok değer verdiği kişi yani sen Şerif, ona Vickers'a ceza yazışı ve o parmak olayıyla ilgili zaten ters çıkmıştın. Tüm bunların üzerine son olanlar Frank'a çok ağır geldi. İmajının, bu şekilde paramparça oluşuna dayanamazdı. Yarattığı imaj onun her şeyiydi.</p>

  <p class="calibre3">"Bu yüzden giderek sınıra geldi. O doğuştan katil değildi. Bu yüzden de yaptığı şeyin ağırlığı altında eziliyordu. İnsanların onun kötü bir polis, kötü bir baba olduğunu düşünmesine katlanamıyordu. Eve gitti. İçmeye başladı. Sonra Anne Navarre onları dün arayıp, evde şiddet olabileceğini söyleyince Sosyal Hizmetlerden aradılar. Zırha son bir darbe daha.</p>

  <p class="calibre3">"Artık Frank'ın yaşamında her şey kötü gidiyordu. Tekerlekler raydan çıkmıştı ve o da treni durduramıyordu. Aklınca kazayla karısını öldürmesi dışında her yaptığı doğruydu. Bu yüzden de suçlayacak birini arıyordu."</p>

  <p class="calibre3">"Beni," dedi Dixon.</p>

  <p class="calibre3">"Seni," dedi Vince. "Sen ona güvenmeliydin. Sözlerine inanmalıydın. Ama sen tutup onu görevden aldm. İşte o zaman her şey ters gitmeye başladı. Tüm bunlar senin yüzünden oldu. Ve soma da birlikte bu noktaya geldik."</p>

  <p class="calibre3">Dixon ona dönüp, "Tüm bunları düşünerek mi buldun?" diye sordu.</p>

  <p class="calibre3">"Kurşun yüzünden," dedi Mendez.</p>

  <p class="calibre3">"Aradığımız adam Frank değil," dedi Vince. "O kendini kaybetmiş, yoldan çıkmış biriydi. Düz düşünüp basit yaşayan biri. Bunu kanıtlayabileceğime bahse girerim," dedi ayağa kalkarken. "Bayan Farman'ın cesedini nereye yolladın?"</p>

  <p class="calibre3">Bay ve Bayan Farman'ın cesetleri Orrison cenaze evine, gönderilmişti. Vince cenaze evinin daha önce hiç bu kadar dehşetli görünmediğine bahse girebileceğini düşündü.</p>

  <p class="calibre3">Sharon Farman'ın ceset torbası açıldı. Vince önündeki cesede bakarken kadına uygulanan şiddeti de daha sonra meydana gelen olayları da düşünmemeye çabalıyordu.</p>

  <p class="calibre3">"Sadece kesiklere bakmanızı istiyorum," dedi Vince. "Yaraların yerlerine, boyutlarına, derinliklerine ve köşelerine bakın."</p>

  <p class="calibre3">Lisa Warwick'e yapılan otopsi sırasında çekilen Polaroid fotoğrafları da getirmişti. Ayrıca Lisa Warwick'in yaralarının konumuyla ilgili kendi hazırladığı çizim de yanındaydı ve bu resim Karly Vickers'ın vücudundakilere tıpa tıp uyuyordu. Her bir yara dikkatle tasarlanarak açılmış gibiydi.</p>

  <p class="calibre3">Sharon Farman'ın yaralarını işaretleyebilmek için yeni bir kağıt aldı. Kağıdın üzerine insan vücudu eskizi çizilmişti. Cesedin yaralarını buraya dikkatlice işledi. İşi bitince de daha önceki çizimleriyle son yaptığını yan yana koydu.</p>

  <p class="calibre3">Çizimlere sessizce baktılar. İki tanesi kesinlikle tıpatıp aynıydı ama bir tanesi çok daha farklı gözüküyordu. Sharon Farman'ın kesikleri boyut olarak da derinlik olarak da çok farklıydı. Aynca yerleri de diğer kurbanlarla örtüşmüyordu. Bayan Farman'ın yaraları planlı olarak yapılmıştan çok rastgele olmuş gibi duruyordu.</p>

  <p class="calibre3">"Bu kadınları Frank Farman öldürmedi," dedi Vince. "Warwick'le Vickers'ın cesedindeki kesiklerin katil açısından bir anlamı var. Bilerek, isteyerek, planlayarak açıyor bu yaraları. Sharon Farman'sa rastgele bıçaklanmış işte."</p>

  <p class="calibre3">Mendez önündeki çizimlerde üzerinde saatlerce çalışan Vince'in gördüğünden farklı bir şeyler gördüğünü düşünerek bakıyordu. Sanki bu yaralarda bir mesaj gizli gibiydi. Kesiklerin boyu, derinliği. Katil açısından bir anlamı vardı bunların ama' neydi?</p>

  <p class="calibre3">Mendez patronundan bir kalem alıp, yaraların uçlarını tek tek birleştirmeye koyuldu. Önce Lisa Warwick için sonra da Karly Vickers için aynı şeyi yaptı.</p>

  <p class="calibre3">Biraz hayal gücü gerekiyordu ama neticede şekil ortadaydı. Uzun bacaklar, uzun bir boyun, uzun bir kafa ve... İki kanat.</p>

  <p class="calibre3">"Bu bir kuş," dedi Dixon.</p>

  <p class="calibre3">Vince bunun ne olduğunu anlamıştı ama Mendez'in söylemesini bekledi.</p>

  <p class="calibre3">"Bu bir crane."*</p>

  <p class="calibre3">Peter Crane.</p>

  <p class="calibre5"><span class="bold">*Crane: Turna (Ç.N.)</span></p>

  <div class="mbppagebreak" id="calibre_pb_83"></div>
</body>
</html>
