<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">13</span></p>

  <p class="calibre3">"Ciğeri beş para etmez bir kadın," dedi Mendez, öğretmen konferans salonuna döndüğünde. "Fazlasıyla garip davrandı, değil mi?"</p>

  <p class="calibre3">Kaşlarını çatıp, etrafta kimse var mı diye baktıktan sonra, "Biraz," karşılığını verdi. "Dün Tommy'yi eve götürdüğümde oğlu piyano dersini kaçırdığı için öfkeden deliye dönmüştü."</p>

  <p class="calibre3">"Şimdi de komşular ne diyecek diye düşünüyor," dedi Mendez sandalyesine dönerken. "Oğlu bir cesedin üstüne düştü diye ayıplayacaklar sanıyor."</p>

  <p class="calibre3">"Peki, uyuması için oğluna ilaç verdiğini duysalar ne düşünürler acaba bu komşular?"</p>

  <p class="calibre3">"Bu bir şey değil," dedi Mendez. "Bakersfield'da polis memuru olarak görev yaparken, çocuklarına alkol, esrar veren anneler gördüm ben."</p>

  <p class="calibre3">"Bu çok korkunç..."</p>

  <p class="calibre3">"Onların yanında Bayan Crane Yılın Annesi gibi kalır."</p>

  <p class="calibre3">Anne gözlerini devirip, adamdan uzaklaşarak, pencerelere yöneldi. "Duvarında aynı zamanda Yılın Emlak Komisyoncusu, Yılın Gönüllüsü ve Yılın En İyi Ticaret Odası Mükellefi plaketleri asılıdır herhalde."</p>

  <p class="calibre3">"İmaj her şeydir," dedi Mendez.</p>

  <p class="calibre3">Dedektif öğretmenin çocukların tarafını tuttuğunu ve çocukların da onu sevdiğini görmekten memnun olmuştu. Böylece çocuklar ona anne babalarına söylemedikleri şeyleri de söyleyebilirlerdi. Tabi söyleyecek bir şeyleri varsa.</p>

  <p class="calibre3">Peter Crane çocuklar geldiğinde katilin çoktan olay mahallinden ayrıldığını söylerken çok büyük bir ihtimalle haklıydı. Diğer yandan Ulusal Akademi'deki öğretmenlerinden Vince Leone ve Büro'dan bir başka uzman katillerin genellikle deneyimlerini tazelemek ya da polis soruşturmasını izlemek üzere olay yerine geri döndüklerinden bahsetmişti.</p>

  <p class="calibre3">Bazıları asla yakalanmayacaklarına olan inançları ve zekalarına duydukları hayranlıkla egolarını tatmin etmek için geri dönerlerdi. Bazıları da olay mahallini izleyerek cinsel zevk alırlardı. Hasta piçler.</p>

  <p class="calibre3">"Bana Tommy'den bahsetsenize."</p>

  <p class="calibre3">"Tommy?" Anne Navarre pencereden uzaklaşıp, sırtını yan taraftaki büfeye yasladı. Ellerini de yeniden göğsünde kavuşturmuştu ama duruşu ilk seferki gibi gergin olmadığını ortaya koyuyordu. "Zeki, çalışkan, sessiz, sevimli."</p>

  <p class="calibre3">"Size vurgun."</p>

  <p class="calibre3">Kaşlarını çatıp, başını iki yana salladı.</p>

  <p class="calibre3">"Evet, kesinlikle," diye ısrar etti Mendez. "Burada olduğu süre boyunca hep size baktı."</p>

  <p class="calibre3">"O herkesi izler. Tommy'nin tarzı böyle. Ne yapacağına karar vermeden önce dikkatli gözlemler yapar. Yanımda kendini güvende hissettiği için beni izlemiştir büyük bir ihtimalle."</p>

  <p class="calibre3">Mendez güldü. "Bana inanın. Siz bu çocukları çok iyi tanıyor olabilirsiniz ama ben de bir zamanlar on yaşındaydım."</p>

  <p class="calibre3">"Sanırım buna karşı çıkamayacağım."</p>

  <p class="calibre3">"Sizce neden çocuk Farman adlı o ufaklığın cesede dokunduğundan bahsetmedi?"</p>

  <p class="calibre3">"İntikam korkusundan. Dennis Farman tam bir kabadayıdır."</p>

  <p class="calibre3">Salonun kapısı hafifçe çalındı ve ardından üniformalı bir polis memuru içeri daldı.</p>

  <p class="calibre3">"Farman gelmiyor."</p>

  <p class="calibre3">"Nasıl yani?" diye sordu Mendez.</p>

  <p class="calibre3">"Gelmiyor. Çocuğunun ifadesini kendinin alacağını söyledi. Buraya gelip seninle görüşmenin vakit kaybı olduğunu söyledi."</p>

  <p class="calibre3">"Şerefsiz!" Birden kendini topladı ama çok geç kalmıştı. Anne Navarre'ye dönüp, "Affedersiniz," dedi.</p>

  <p class="calibre3">"Bayan Farman'ı arayabilirim," dedi öğretmen. "Belki Dennis'le gelir."</p>

  <p class="calibre3">"Zaten sizin de gitmeniz gerek," dedi polis memuru. "Bir kadın kayıp ihbarında bulunmak üzere ofise gelmiş. Bu bizim kurban olabilir."</p>

  <p class="calibre3">Şerif Dixon'un ofisinde bekleyen kırk yaşlarında, uzun boylu, zayıf kadının üzerinde dizleri kirli kot pantolon, açık yeşil tişört ve önünü açık bıraktığı oldukça bol bir kot mont vardı. Uzun sarı saçlarını atkuyruğu biçiminde toplamıştı ama iyi sıkmadığından olsa gerek tokadan kurtulan saçlarıyla oldukça dağınık bir görünüm veriyordu. Ziyaretçi sandalyesinde ellerini kavuşturmuş, yüzünde endişeli bir ifadeyle çevreyi inceliyordu.</p>

  <p class="calibre3">Mendez içeri girdiğinde Cal Dixon masasının köşesine ilişmiş sakin bir ifadeyle kadınla konuşuyordu.</p>

  <p class="calibre3">Dixon dönüp, "Tony, gelebildiğine sevindim," dedi. "Seni Thomas Kadın Sığınağı'ndan Jane Thomas'la tanıştırayım. Bayan Thomas, Dedektif Mendez. Bu olayda soruşturma şefimizdir kendisi."</p>

  <p class="calibre3">Mendez kadının elini sıktı.</p>

  <p class="calibre3">"Jane cinayet kurbanının bir tanıdığı olabileceğinden endişe ediyor."</p>

  <p class="calibre3">"Konuklarımızdan biri," dedi kadın. "Karly Vickers. Geçen perşembe gününden beri ondan kimse haber alamadı."</p>

  <p class="calibre3">"Ve kayıp olduğunun farkına daha yeni mi vardınız?" diye sordu Mendez. "Sayım filan yapmıyor musunuz?"</p>

  <p class="calibre3">Thomas Sığınağı'nm konukları saldırıya uğramış ve benzer olayla yeniden karşılaşmaları muhtemel kadınlardı. Mendez'in bildiği kadarıyla güvenlik nedeniyle bu kadınlar sıkı biçimde kontrol edilirlerdi.</p>

  <p class="calibre3">"Karly'yi kısa süre önce evlerimizden birine aktarmıştık. Yeniden kendi ayakları üzerinde duracak hale gelmeye çalışıyordu."</p>

  <p class="calibre3">"Peki, neden çabalamaktan vazgeçip kaçmış olabileceğini düşünmüyorsunuz?"</p>

  <p class="calibre3">Jane Thomas başını iki yana salladı. "Hayır. Hayır. Yepyeni bir hayata başlayacağı için heyecan içindeydi. Biraz gergindi ama yeni bir işe gireceği için yerinde duramıyordu. Dün onun işteki ilk günü olacaktı."</p>

  <p class="calibre3">"Ama işe gitmedi," dedi Mendez.</p>

  <p class="calibre3">"Evet; gitmemiş."</p>

  <p class="calibre3">"Patronu..."&nbsp;</p>

  <p class="calibre3">"Morgan ve Ortakları'ndan, Quinn. Bize aile mahkemelerinde yardımcı olan bir hukuk bürosu."</p>

  <p class="calibre3">"Onu en son ne zaman gördünüz?"</p>

  <p class="calibre3">"Geçen hafta, perşembe sabahı sığınakta. Gardırobunu yenilemesine yardım ediyorduk. Yalnızca konuklarımızın yararlanabildiği, Santa Barbara ve Los Angeles'taki bağışlarla kurduğumuz bir mağazamız var.</p>

  <p class="calibre3">"Perşembe Karly'nin hazırlanma günüydü. Saçını, tırnaklarını, makyajını yaptırttı. Bana kendini Sinderella gibi hissettiğini söylediğini hatırlıyorum."</p>

  <p class="calibre3">"Acaba balodaki prensi aramaya gitmiş olamaz mı?" diye sordu Mendez. "Yeni elbiseleri, yeni görünümüyle kendini çok güzel hissedip..."</p>

  <p class="calibre3">"Utangaç biridir. Erkek arkadaşından yediği dayağın etkisinden daha yeni yeni sıyrılıyordu."</p>

  <p class="calibre3">Mendez elini tüvit spor montunun cebine atıp, çıkardığı deftere not almaya koyuldu. "Adamın adını biliyor musunuz?"</p>

  <p class="calibre3">"Greg Usher. Ofisimde, Karly'nin dosyasında onunla ilgili bütün bilgiler var. Adamın sabıkası da var."</p>

  <p class="calibre3">"Ama şimdi serbest?"</p>

  <p class="calibre3">"En son öyle duydum."</p>

  <p class="calibre3">"Karly'nin fotoğrafı var mı sizde?" diye sordu Dixon.</p>

  <p class="calibre3">"Yanımda yok."</p>

  <p class="calibre3">"Adamın onunla temas kurmaya çalıştığına dair bir bilginiz var mı?" diye sordu bu kez Mendez.</p>

  <p class="calibre3">"Olsa bize mutlaka söylerdi."</p>

  <p class="calibre3">"Belki söylemeye korkmuştur."</p>

  <p class="calibre3">Buna yanıt vermedi. Emin değildi.</p>

  <p class="calibre3">"Otomobili var mı?"</p>

  <p class="calibre3">"Evet, bir Chevy Nova. 1974 veya 1975 model. Dosyasında aracın plakası da kayıtlı."</p>

  <p class="calibre3">"Nerede şu an araç?" diye sordu Mendez.</p>

  <p class="calibre3">"Bilmiyorum. Evin otoparkı boştu."</p>

  <p class="calibre3">"Kendi başına bir yerlere gitmiş olabilir."</p>

  <p class="calibre3">"Hayır. Habersiz gitmez."</p>

  <p class="calibre3">"Bakın siz de benim kadar bilirsiniz," dedi Dixon sakin bir tavırla. "Bu kadınlardan kaç tanesi saldırganlarına geri döndü?"</p>

  <p class="calibre3">"Bizimkiler dönmez."</p>

  <p class="calibre3">Dixon beyaz kaşlarını kaldırdı. "Hiç biri mi?"</p>

  <p class="calibre3">Jane Thomas suratını astı. Evet, bazıları dönmüştü. "Bu olay için söylediğiniz geçerli değil. Karly asla böyle bir şey yapmaz. PetaPı tek başına bırakmaz."</p>

  <p class="calibre3">Mendez yazdığı cümlenin ortasında kalakaldı. "Petal mı? O da kim?"</p>

  <p class="calibre3">"Karly'nin köpeği."</p>

  <p class="calibre3">Dedektifin kalbi yerinden çıkacak gibi hızlanmıştı. "Ne cins bir köpek?"</p>

  <p class="calibre3">"Pitbul. Neden sordunuz?"</p>

  <p class="calibre3">Dixon'a döndü. "Çocuklar olay yerinde siyah beyaz bir köpek olduğundan bahsettiler. Pitbul olma ihtimali yüksek."</p>

  <p class="calibre3">"Aman Tanrım," diye mırıldandı Jane Thomas yıkılmış bir halde sandalyesine yaslanırken. Yeşil gözleri yaşlarla dolarken kendine hakim olabilmek için ağzını eliyle kapatmıştı.</p>

  <p class="calibre3">"Nerede şimdi?" diye sordu sonunda. Ne Mendez'e ne de Dixon'a bakabiliyordu. Gözlerini yere sabitlemişti. "Onu görebilir miyim?"</p>

  <p class="calibre3">Dixon içini çekti. "Cesedi otopsriçin Los Angeles Bölge savcısına göndereceğiz. Ancak halen burada, yine de ceset yerine olay mahallinde çekilmiş Polaroid fotoğraflara baksanız daha iyi olur."</p>

  <p class="calibre3">"Hayır."</p>

  <p class="calibre3">"Jane..."</p>

  <p class="calibre3">"Onu görmek istiyorum." Kadın Dixon'a Mendez'in bunlar birbirlerini ne kadar iyi tanıyorlar acaba diye sormasına sebep olacak bir bakış yöneltmişti. "Onu görmem gerek."</p>

  <p class="calibre3">Dixon tam bir şey söyleyecekti ki vazgeçip, pencereden dışarıyı izlemeye koyuldu. Sessizlik odaya adeta sis gibi çökmüştü. Cesedin yüzü Mendez'in gözünün önünde belirmişti. Keşke bakmama şansım olsaydı dedi ama bu işinin bir parçasıydı.</p>

  <p class="calibre3">Sonunda Dixon başını salladı. "Tamam. Ama seni uyarıyorum, Jane. Bu hiç de kolay olmayacak."</p>

  <p class="calibre3">"O zaman yapalım da bitsin."</p>

  <p class="calibre3">Mendez'in kullandığı araçla Orrison cenaze evine gitmek üzere yola çıktılar. Hiçbiri konuşmuyordu. Dixon arkaya Jane Thomas'in yanına oturmuştu ama birbirlerinin yüzüne bile bakmadıkları dikiz aynasından arada bir arkaya bakan Mendez'in dikkatinden kaçmamıştı.</p>

  <p class="calibre3">Cenaze evinin müdürü onları sarı yer karolu, hoş kokulu genişçe bir odaya aldı. Kurban burada ceset torbasının içinde, cenaze aracına nakliye edilmeye hazır halde bekliyordu.</p>

  <p class="calibre3">Dixon adama gidebileceğini söyleyip, kapıyı arkasından kapattı.</p>

  <p class="calibre3">"Onu bulduğumuzda ölümünün üzerinden fazla zaman geçmediğini düşünüyoruz," dedi Dixon. "Az.bir çürüme meydana gelmiş. Ama yok denemez."</p>

  <p class="calibre3">Jane Thomas ceset torbasına bakıp, "Tamam, gösterin," dedi.</p>

  <p class="calibre3">"Ben yalnızca hazırlıklı olmanızı.</p>

  <p class="calibre3">"Lanet olsun, Cal aç şunu," diye çıkıştı. "Durum zaten yeterince zor!"</p>

  <p class="calibre3">Dixon teslim oldum der gibi ellerini kaldırdı. Mendez de ceset torbasının fermuarını açıp, iyice gerdi.</p>

  <p class="calibre3">Jane Thomas eliyle ağzını kapattı. Yüzü ne hale gelmişti böyle!</p>

  <p class="calibre3">"Bu o mu?" diye sordu Dixon.</p>

  <p class="calibre3">Hemen yanıt vermedi. Uzunca bir süre ceset torbasındaki kadına baktı.</p>

  <p class="calibre3">"Jane? Bu o mu? Karly Vickers mı?"</p>

  <p class="calibre3">"Hayır," dedi sonunda belli belirsiz bir sesle. "Hayır. Bu Lisa."</p>

  <p class="calibre3">"Lisa?"</p>

  <p class="calibre3">"Lisa Warwick," dedi titremeye başlayarak. Yanımda çalışmıştı."</p>

  <p class="calibre3">"Bu kadın sizin yanınızda mı çalıştı?" diye sordu Mendez.</p>

  <p class="calibre3">"Evet."</p>

  <p class="calibre3">"Ve konuklarınızdan biri de kayıp."</p>

  <p class="calibre3">Yanıt veremedi. Artık şoka girmek üzereydi. Önce ağlamaya başladı. Sonra dizlerinin bağı çözülür gibi oldu. Cal Dixon gelip ona destek olmak için koluna girdi.</p>

  <p class="calibre3">Mendez amirine gözünün ucuyla bakarken, "Üç ölü bir de kayıp," dedi. "Hâlâ karşımızdakinin bir seri katil olmadığını mı düşünüyorsun?"</p>

  <p class="calibre3">Biraz düşünen Dixon ancak, "Quantico'yu ara," diyebildi.</p>

  <p class="calibre3">Çok doğru bir karar, diye düşündü Mendez ama o çoktan aramıştı bile.</p>

  <div class="mbppagebreak" id="calibre_pb_13"></div>
</body>
</html>
