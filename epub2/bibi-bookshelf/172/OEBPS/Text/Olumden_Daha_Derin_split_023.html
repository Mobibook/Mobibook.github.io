<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">23</span></p>

  <p class="calibre3">Perşembe, 10 Ekim, 1985</p>

  <p class="calibre3">06:15</p>

  <p class="calibre3">Mendez'le Hicks, Karly Vickers'ın evine, herkesten önce girip, etrafı kadının bıraktığı halde incelemek istediler. Burası küçük, kutu gibi bir evdi. Dikkatle rafları, çekmeceleri araştırıp Vickers'ın yeni bir erkek arkadaşı olup olmadığını tespit etmeye çalıştılar. Eski erkek arkadaşı, şu Simi Valley serserisi herifle de yeniden ilişki kurup kurmadığını da anlayabilirlerdi bu yolla.</p>

  <p class="calibre3">Vickers, Greg Usher'in telefon defterindeki adını silmişti. Eğer onunla hâlâ temas kuruyorsa bile bunun Vickers'ın isteğiyle gerçekleşmediği kesindi. Mendez telefon defterini Jane Thomas'ın görebileceği şekilde tuttu.</p>

  <p class="calibre3">"Size onunla görüşmediğini söyledim," dedi Jane.</p>

  <p class="calibre3">"İnsanlar her zaman onlardan olmalarını istediğimiz kadar güçlü olamayabiliyorlar, efendim," dedi Dedektif. "Bu benim işimin bir parçası."</p>

  <p class="calibre3">"Hayal kırıklığı?"</p>

  <p class="calibre3">"Bazen. Bazen de kuşku."</p>

  <p class="calibre3">Jane Thomas'ın burada olmamasını tercih ederdi. Kadının gergin olduğunu fark ediyordu. Karly'nin evine girilip, özel eşyalarının böyle didik didik edilmesi onu bir hayli rahatsız etmiş olmalıydı. Özel yaşamına tecavüz ediliyormuş gibi.</p>

  <p class="calibre3">Küçük bir çocukken polisler evlerini aramaya geldiklerinde o da aynı şekilde özel yaşamına tecavüz edilmiş gibi hissetmişti.&nbsp;Uyuşturucu sattığından şüphelendikleri ağabeyi aleyhine kullanabilecekleri bir kanıt bulmak üzere eve girmişler, özel eşyalara ve ev sakinlerinin duygularına zerre kadar saygı göstermeden her yanı alt üst etmişlerdi. Annesinin çekmeceleri açılıp saçılırken, iç çamaşırları yerlere atılıp, hatıra eşyaları sağa sola fırlatılırken bir köşede oturup sessizce ağladığını hatırlıyordu.</p>

  <p class="calibre3">O gün yaşadığını kurbanların ya da sanıkların evinde arama yaparken hep aklının bir köşesinde tutmuştu. Gösterilebilecek biraz saygı bile karşıdaki için büyük anlam taşıyabiliyordu.</p>

  <p class="calibre3">Hick yatağın üzerindeki örtüyü ve yorganı çekti. Mendez de vücut sıvılarının özellikle de spermin daha iyi görüneceğini bildiğinden ışığı kapattı. Ama görünürde hiçbir şey yoktu.</p>

  <p class="calibre3">"Kimseyle görüşmüyordu," dedi Jane Thomas. "Kendim yalnızca hayatını yeniden yoluna koymaya adamıştı."</p>

  <p class="calibre3">"Her zaman bu kadar düzenli miydi?" diye sordu Hicks.</p>

  <p class="calibre3">"Hep Sığınaktaydı zaten. Bu eve çıkma fırsatı bulunca da müthiş derecede müteşekkir olmuştu."</p>

  <p class="calibre3">"Bildiğiniz kadarıyla yakın bir arkadaşı var mıydı?" diye sordu Mendez. "Sığınaktan bir arkadaşı? Sırlarını paylaşabileceği, sevgilisinden ya da kendisini rahatsız eden birinden bahsedebileceği bir arkadaşı?"</p>

  <p class="calibre3">"Brandy Henson olabilir. Onları birlikte çok sık gördüm."</p>

  <p class="calibre3">İşte bu yüzden Jane Thomas'ın da yanlarında olmasını istemişti. Kadın Karly Vickers'ı tanıyor, yaşamım, dostlarını biliyordu. Buraya ait olmaması gereken bir şey varsa ilk onun dikkatini çekmesi kuvvetle muhtemeldi.</p>

  <p class="calibre3">Ama ne yazık ki bu küçücük evde dikkati çekecek hiçbir şey yoktu. Mendez ön kapıyı açıp, olay yeri inceleme ekibine içeri girebileceklerini işaret etti.</p>

  <p class="calibre3">"Parmak izi almak için toz dökecekler," dedi kapıyı Thomas'ın geçmesi için açık tutarken. "Çok pislik olacak. Ama buraya biri girmişse de bu yolla öğreneceğiz. Eğer bildiğimiz birine ait parmak izlerine rastlarsak da hedefimizi belirlemiş olacağız."</p>

  <p class="calibre3">Elbette uygun bir eşleşme bulununcaya kadar aradan aylar geçebilirdi ama bunu ona söylemedi. Parmak izlerinin birbirleriyle karşılaştırılması kesinlikle parmak izi uzmanının yeteneğine kalmıştı ve tam manasıyla samanlıkta iğne aramaya benzerdi. Günün birinde sistem otomatikleşir ve sabıkalıların bilgileri veri tabanına kaydedilmeye başlarsa her şey değişirdi elbette. Ama yakın vadede bunun Karly Vickers'ın işine yarayacağını düşünmek iyimserlikten bile öteydi.</p>

  <p class="calibre3">"Ne gerekiyorsa yapın."</p>

  <p class="calibre3">"Onun telefon kayıtlarını da istiyoruz. Numara adına mı kayıtlıydı?"</p>

  <p class="calibre3">"Hayır. Sığınağın kullandığı çok sayıdaki telefondan birini vermiştik ona. Zaten tüm evlerimizde rehbere kayıtlı olmayan bu numaraları kullanırız." Bunun bir işe yaramadığını düşünerek başını iki yana sallayıp, sanki Karly Vickers yokuşun başında belirecekmiş gibi bakışlarını uzaklara dikti. "Kadınları güvende tutabilmek için alabileceğimiz tüm önlemleri alırız. Faturalar doğrudan sığmağa gelir ve dosyalanır. Ama Karly bu eve daha yeni taşındığı için fatura gelmedi."</p>

  <p class="calibre3">"Telefon şirketinden arama kayıtlarını alırız."</p>

  <p class="calibre3">"Peki ya Arama-Kurtarma ekipleri?" diye sordu. "Neden böyle bir çalışma başlatılmıyor?"</p>

  <p class="calibre3">"Bunu Şerif Dixon'a sormanız gerek, efendim?" dedi Mendez.</p>

  <p class="calibre3">Yanıtını gayet iyi bilmesine karşın soruyu başka birine yönlendirebildiğine çok memnundu. Dixon harekete geçmemişti zira aramaya nereden başlayacaklarını bilmiyorlardı. Karly Vickers' m nerede kaybolduğuna, nereye gitmiş ya da götürülmüş olabileceğine ilişkin en ufak bir fikirleri yoktu. Otomobili de ortalıkta olmadığından, Jane Thomas her ne kadar aksini iddia etse de, Karly Vickers'ın kendi isteğiyle ortadan kaybolmuş olabileceği ihtimalini de göz ardı edemezlerdi. Eski erkek arkadaşından bir tehdit almış ve paniğe kapılarak kimsenin kendini bulamayacağını düşündüğü bir yere kaçmış olabilirdi.</p>

  <p class="calibre3">"Eğer o bir profesörün on iki yaşındaki kızı olsaydı şimdiye&nbsp;dek çoktan National Guard ekipleri devreye sokulmuş olurdu," dedi öfkeyle.</p>

  <p class="calibre3">"Bu sabah bir helikopterin aramaya başlayacağını biliyorum," dedi Mendez. "Hem onun hem de Lisa Warwick'in otomobilini arayacaklar."</p>

  <p class="calibre3">Ceset de arayacaklardı ama bunu söylemedi.</p>

  <p class="calibre3">"Bayan Vickers' ın fotoğrafları bu akşama kadar California' daki bütün gazetelerde ve televizyon kanallarında yayınlanmış olacak. Eğer biri onu görmüşse en azından aramak için bir başlangıç noktamız olacak."</p>

  <p class="calibre3">Güneş ufukta yükseliyordu ama sabahın serinliği henüz etkisini kaybetmemişti. Mendez üzerine kalın paltosunu giydiğine memnundu. Jane Thomas'sa el örgüsü, gözlerinin rengini andıran yosun yeşili bir süveter geçirmişti üstüne. Tabii gözleri saatlerdir ağladığı için kıpkırmızıydı.</p>

  <p class="calibre3">Dedektif onun için üzülüyordu. İnsanın tanıdığı birinin öldürülmesi korkunç bir şeydi. Üstüne üstlük bir sonraki kurban olması muhtemel kişiyi de tanıyordu. Bunun ne kadar korkunç olduğunu hayal bile edemiyordu.</p>

  <p class="calibre3">Evin pitbulu içeride tutmak için çitlerle kapatılmış bahçesinde, Jane Thomas'ın yanında duran köpek belli belirsiz hırıldıyordu. Bu karşısındakileri tehdit edici bir hırıltıdan ziyade hoşnutsuzluğun ifadesiydi. Köpek yere oturup, kadının bacaklarına yaslanarak, yüzüne acı çekiyormuş gibi baktı.</p>

  <p class="calibre3">"Petal bu mu?" diye sordu Mendez.</p>

  <p class="calibre3">"Evet. Dün gece onu evime aldım. Yoksa tek başına kalacaktı burada."</p>

  <p class="calibre3">Polaroid fotoğraf makinesini alıp köpeğin fotoğraflarını çekti. Bunları daha soma Anne Navarre'ye verip ondan öğrencilerine olay mahallinde gördükleri köpeğin bu olup olmadığını sormasını isteyecekti.</p>

  <p class="calibre3">Belki de sahibini aramak için çitlerin üzerinden atlayan köpek tesadüfen Lisa Warwick'in cesedini bulmuştu. Eğer bu bir televizyon dizisi olsaydı şimdi Petal'a koklaması için Karly&nbsp;Vickers'ın bir giysisini verirler, köpek de koklayıp, bir kez havlar ve onları dosdoğru sahibini kaçıran katile götürürdü.</p>

  <p class="calibre3">Ne yazık ki bu bir televizyon dizisi değildi ayrıca Mendez de bir pitbulun en az bir av köpeği kadar iz sürme yeteneği olduğunu bilmiyordu.</p>

  <p class="calibre3">"Polis memurları tüm komşularla tek tek görüşecek," dedi. "Belki biri onu evden çıkarken görmüş olabilir. Ya da eve giren ya da çıkan biri dikkatlerini çekmiştir.</p>

  <p class="calibre3">"Aslında otomobilinin burada olmaması bana onun saldırganıyla bir yerlerde buluşmuş olma ihtimalini düşündürtüyor," dedi. "Onun perşembe günü görüştüğü kişilerin hepsini bilmemiz gerek."</p>

  <p class="calibre3">"Bunu söyleyebilirim," dedi kadın. "Sığınaktaydı. Personelle görüştü. Spice Salon'da saçlarını, tırnaklarını yaptırdı. Dişlerini temizletti."</p>

  <p class="calibre3">"Hangi dişçiye?" diye sordu Mendez not defterini ve kalemini çıkartırken.</p>

  <p class="calibre3">"Ya Doktor Pratt ya da Doktor Crane. İkisi de Sığınakla çalışır."</p>

  <p class="calibre3">Petal ayağa fırlayıp, hırlayınca evin arka kapısının açıldığını ve Frank Farman'ın kendilerine doğru yaklaştığını gördüler.</p>

  <p class="calibre3">"Komşularla görüşmeleri için iki ekip oluşturduk," dedi. Sonra Jane Thomas'a bakıp, "Şunun tasmasını taksanız iyi olur, bayan," dedi. "Çok tehlikeli bir hayvan bu."</p>

  <p class="calibre3">Jane Thomas köpeğin pembe tasmasını takarken, "Yalnızca hoşlanmadığı kişilere karşı," dedi.</p>

  <p class="calibre3">Farman kaşlarını çatarak baktı kadına.</p>

  <p class="calibre3">"Sağ ol, Frank," dedi Mendez. "Bayan Warwick'in evine de bir ekip yollayabilir misin? Onun mahallesinde de inceleme yapsak iyi olur. Hicks'le beraber birazdan oraya gideceğiz zaten."</p>

  <p class="calibre3">"Gönderdik bile."</p>

  <p class="calibre3">"Harika. Teşekkürler."</p>

  <p class="calibre3">Farman hâlâ hırlayan köpeğe ters ters bakarak eve döndü.</p>

  <p class="calibre3">Petal adamın uzaklaşmasıyla sakinleşip yeniden Jane'in&nbsp;ayakları dibine çöktü. Thomas köpeğin kocaman başını okşayıp, "Uslu kızım benim, aferin sana Petal," dedi.</p>

  <p class="calibre3">Mendez bir kaşını kaldırarak, "Frank'ı tanıyor musunuz?" diye sordu.</p>

  <p class="calibre3">"Karısı Sharon'u tanırım. Quinn, Morgan'da yani Karl'ın da işe başlayacağı firmada sekreterdir. Emin olmamakla beraber kocasının tam bir kadın düşmanı olduğuna dair bir izlenimim var."</p>

  <p class="calibre3">Mendez bunun üzerinde pek durmadı. Frank'm şoven bir kişiliğe sahip oluşu yeni bir haber değildi. Farman kadın polis memurlarıyla birlikte çalışma fikrine bile karşı çıkan eski kafalı adamlardan biriydi. Üstelik bu fikrinde yalnız olduğu da söylenemezdi. Emniyet teşkilatı erkeklerin kalesiydi ve çoğu o şekilde de kalmasını arzu ederdi.</p>

  <p class="calibre3">Jane Thomas'la pitbul Petal'ın yanından ayrılıp günün ikinci aramasını gerçekleştirmek üzere Hicks'le birlikte yarım kilometre kadar ilerideki Lisa Warwick'in evine yöneldi.</p>

  <p class="calibre3">Adresi Mercy General hastanesi personel bürosundan almışlardı. Burası üniversiteyle hastanenin tam ortasında her ikisine de birkaç blok uzaklıkta, bitişik nizam inşa edilmiş iki katlı evlerden biriydi. Ev sahibi onları elinde anahtarla kapıda karşıladı.</p>

  <p class="calibre3">"Çocukların parkta buldukları kadının Lisa olduğuna inanamıyorum," dedi adam ön kapıyı açarken.</p>

  <p class="calibre3">Ekonomi profesörü Donald Kent, Colonel Sanders'i anımsatan top sakalı, sımsıkı bağladığı mavi çizgili san papyonuyla son derece seçkin, derli toplu bir adamdı.</p>

  <p class="calibre3">"Bayan Warwick'i ne kadar iyi tanırdınız?" diye sordu Hicks.</p>

  <p class="calibre3">"Merhaba diyecek kadar. Ama sohbet edecek kadar tanımazdım." Adamın ses tonu devlet radyosundaki haber spikerlerini andırıyordu. "Çok hoş bir genç kadındı. Hiç sorun çıkarmadı. Kirasını her defasında zamanında önce öder. Öderdi. İnanılmaz. Bana Sacramento'da bir ailesi olduğundan bahsetmişti."</p>

  <p class="calibre3">"Haber verildi," dedi Mendez. "Bugün gelecekler. Eğer sizi ararlarsa arama bitinceye kadar daireye giremeyeceklerini söyleyin. Çünkü evi mühürleyeceğiz."</p>

  <p class="calibre3">Kent bundan hiç hoşlanmamıştı. "Ama bu çok korkunç. Eğer ben çok sevdiğim birini böyle ansızın kaybedersem en azından evini hemen görmek isterdim."</p>

  <p class="calibre3">"Olanlar düşünülünce sanırım onlara her şey çok zor gelecek," dedi Mendez.</p>

  <p class="calibre3">"Nasıl ölmüş?"</p>

  <p class="calibre3">"Bunu söyleyemem."</p>

  <p class="calibre3">"Bayan Warwick'in biriyle çıkıp çıkmadığını biliyor musunuz?" diye sordu Hicks.</p>

  <p class="calibre3">Profesör başını iki yana salladı. "Onu o kadar sık görmüyordum. Ben ilerideki blokta oturuyorum. Ayrıca o özel hayatından bahsetmeyi sevmeyen tipte biriydi. Zaten ben de o konularda sorular sormayı hiç sevmem."</p>

  <p class="calibre3">Saatine baktı. "Beyler bana soracağınız başka bir şey yoksa saat dokuzda fakültedeki bir toplantıya yetişmem gerek."</p>

  <p class="calibre3">Mendez adama teşekkür edip, gönderdi.</p>

  <p class="calibre3">"Eğer kurbanlar gürültücü, ağzında bakla ıslanmayan, sürekli seks hayatlarından bahsedip duran tipler olsaydı işimiz çok daha kolay olurdu," dedi Hicks, Lisa Warwick'in oturma odasındaki kitap raflarını incelerken. "Mesela benim baldız. Biriyle yattığında haberini sağır sultan bile duymuş olur."</p>

  <p class="calibre3">Mendez güldü. Hicks ondan biraz büyüktü. Uzun boylu, atletik yapılı, kızıl saçlı, boş zamanlarında çiftlikte çalışan bir adamdı. Geçinilmesi kolaydı ve yürüttükleri soruşturmalarda zerre kadar bir sorun çıkarmamıştı. Bu önemli bir özellikti çünkü bölümdeki herkes için geçinilmesi kolay tabirini kullanmak pek o kadar kolay değildi. Çünkü işte eski olanların hepsi Dixon tarafından tercih edildiği için Mendez'e yüzeysel bir yakınlık gösterirlerdi. Oysa Hicks yalnızca araştırdıkları olayın çözülmesiyle ilgilenirdi. Bu yüzden de birlikte çok iyi anlaşırlardı.</p>

  <p class="calibre3">"Onlardan biri olmadığıma sevindim," dedi Mendez büfenin çekmecesini karıştırırken.</p>

  <p class="calibre3">"Onun düşük standartlarını karşılayamazdın zaten,' dedi Hicks. "Bir işin ağzında dişlerin var her şeyden önce."</p>

  <p class="calibre3">Bir süre sessizce aramayı sürdürdüler. Sonra Hicks asıl konuya döndü.</p>

  <p class="calibre3">"Elimizde kimseye içlerini dökmeyen iki kurban var."</p>

  <p class="calibre3">"Bunun rastlantı olmadığına bahse girerim," dedi Mendez. Tıpkı ikisinin de bir şekilde Thomas Sığınağı'yla bağlantılarının olması gibi. Kurbanların tesadüf eseri seçildiklerini hiç sanmıyorum, ya sen?"</p>

  <p class="calibre3">"Ben de. İstatistik ne der? Kurbanların çoğu katillerini tanırlar. Bu da insanda akrabaları ziyarete geleceği zaman evdeki bıçakları kaldırma isteği uyandırıyor, değil mi?"</p>

  <p class="calibre3">"Acaba," dedi Mendez yemek odasından bir tezgahla ayrılan küçük mutfağa doğru yönelirken. "Bu kız acaba katile bakma fırsatı bulmuş mudur? Yoksa katil onu kaçırır kaçırmaz gözlerini yapıştırdı mı?"</p>

  <p class="calibre3">"Eğer zamkı kurban tarafından görülmesin diye kullanıyorsa çok saçma. Neticede onu öldürecek, niyetinin bu olduğu apaçık belli. O zaman görülüp görülmemeye neden aldırıyor ki?"</p>

  <p class="calibre3">"Bunu görülmemek için yaptığını hiç sanmıyorum."</p>

  <p class="calibre3">Evin içinde dolaşırken Lisa Warwick'in özel yaşamını kendinden bile gizlediğini fark ettiler. Ne bir hatıra defteri ne de bir mektuba rastlamışlardı. Kadının üzüm bağlarına yapmayı planladığı gezinin tarihi yemek odasındaki masanın üzerindeki takvimde işaretlenmişti ama oraya kiminle gideceğine ilişkin en ufak bir ima bile yoktu.</p>

  <p class="calibre3">"En utangaç kızlar bile takvimlerine kalp resmi filan çizerler," dedi Hicks takvim sayfalarını karıştırırken. "Burada hiçbir şey yok."</p>

  <p class="calibre3">Birinci kattaki tüm fotoğraflar arasında Lisa Warwick yalnızca bir tanesinde yanında bir erkekle görülüyordu. O da hemşirelik okulu mezuniyet töreninde anne babasıyla çektirdiği, çerçevelenmiş bir fotoğraftı.</p>

  <p class="calibre3">Mendez odanın ortasında durup, etrafına bakındı. Lisa Warwick, Karly Vickers kadar düzenli biri değildi. Oda darmadağınıktı. Kanepenin üzerinde dergiler, masanın bir köşesinde kitap&nbsp;yığınları, yerde örgü çantası. Bir boğuşma izi de eve başka birinin girdiğine dair bir belirti de yoktu.</p>

  <p class="calibre3">"Biri mutlaka bir şey görmüş olmalı," dedi Hicks. "Ve biz de o birini en kısa zamanda bulmak zorundayız."</p>

  <p class="calibre3">Diğer yandan Mendez, Bundy'nin iki kurbanını göl kenarındaki kalabalık bir parkta güpegündüz hem de arkadaşlarının neredeyse burunları dibinde öldürdüğünü hatırlıyordu. Ama hiç kimse olay sırasında olağanüstü bir şey fark etmemişti.</p>

  <p class="calibre3">Bir kadın göz açıp kapayıncaya kadar ortadan kaybolabilir, korkunç bir gerçekliğe, var oluşun yalnızca dayanılmaz acılarla ifade edilebildiği, en korkunç hayallerin bile yanına yaklaşamayacağı kurban ve katil dışında kimsenin göremediği o yeni evrene geçebilirdi.</p>

  <p class="calibre3">İki yatak odasıyla banyoyu kontrol etmek üzere üst kata yöneldiler. Küçük yatak odası kullanılmamıştı. Banyodaysa biri havluyu küvetin yanında bırakmıştı. Sağda solda makyaj malzemeleri ambalajlarıyla mücevher kutuları bırakılmıştı. Kadın anlaşılan bir yere gitmeye hazırlanmıştı burada.</p>

  <p class="calibre3">Büyük yatak odasındaki yataksa yapılmamıştı. Elbiseler kenardaki sandalyenin üzerine gelişigüzel bir şekilde atılmıştı. Komodinin üzerindeki bir fotoğrafta Lisa Warwick aralarında Jane Thomas'ın da olduğu birkaç kişiyle birlikte görülüyordu. Üç kadın ve otuzlu yaşlarının sonlarında gibi gözüken, takım elbiseli, yakışıklı bir adam. Hepsinin elinde de bir kadeh şampanya vardı.</p>

  <p class="calibre3">Bir kutlama, diye düşündü Mendez. Mutlu bir an. Ama bu bir kadının komodininin üzerine koyacağı türden bir fotoğraf değildi ki. Küçük bir ayrıntı dışında. Lisa Warwick solundaki adama bakıyordu.</p>

  <p class="calibre3">"Bu adamın aşık olduğu kişi olduğuna on dolarına bahse girerim," dedi. "Baksana adama nasıl bakıyor."</p>

  <p class="calibre3">"Ben de adamın evli olduğuna dair on papel basarım," dedi Hicks. "Bak adam ona hiç bakmıyor."</p>

  <p class="calibre3">"Tüm hayatı bu bakışla mahvolabilirmişçesine dikkatli."</p>

  <p class="calibre3">"Ya da sahip olduklarının yarısı gidebilirmiş gibi."</p>

  <p class="calibre3">Odayı karartıp, Karly Vickers'ın yatağında yapıp sonuç alamadıkları testi yinelediler. Ancak bu kez Mendez yatak çarşafı üzerinde panldayan küçük lekeler tespit etti. Çok yoktu ama burada bir aşk hikayesi yazıldığına yetecek kadar belirti vardı yine de. Birkaç damla sperm ya prezervatif çıkartılırken ya da oral seks sırasında çarşafa damlamıştı.</p>

  <p class="calibre3">"Anlaşılan artık elimizde bir şüpheli var," dedi Mendez. "Şu fotoğrafı kanıt torbasına koyup, adamın kim olduğunu bulmaya gidelim."</p>

  <div class="mbppagebreak" id="calibre_pb_23"></div>
</body>
</html>
