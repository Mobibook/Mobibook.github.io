<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">33</span></p>

  <p class="calibre3">"Bu bir randevu değil," diye ısrarla yineledi Anne.</p>

  <p class="calibre3">"Randevu olsa iyi olur. Çin yemeğimizi boşuna mı iptal ettik," dedi Franny otoparktan çıkıp caddeye doğru yöneldikleri sırada. "Bu ateşli dedektif mi?"</p>

  <p class="calibre3">"Bu başka bir dedektif," dedi Anne kaçamak bir yanıt vererek.</p>

  <p class="calibre3">"Peki, bu ateşli mi?"</p>

  <p class="calibre3">"Babam yaşında," dedi her ne kadar adama hiç de öyle davranmamış olsa da. Vince Leone'nin babasının yaşma gelmesi için önünde daha otuz yıl var gibi gözüküyordu.</p>

  <p class="calibre3">"Ohhh, tuhaf ama hayal edebiliyorum," dedi Franny.</p>

  <p class="calibre3">Anne ona ters ters bakarak, "Teşekkürler," dedi. "En azından hayallerinde maceralı bir seks yaşamım olduğuna sevindim."</p>

  <p class="calibre3">"Sevinmelisin elbette. Başka bir seks yaşamın yok ki senin."</p>

  <p class="calibre3">Bu sözlere söyleyecek bir şey bulamamıştı.</p>

  <p class="calibre3">"Ondan etkilenmişsin," dedi sinsi bir ifadeyle gülümseyerek. "Üstünü değiştirmişsin."</p>

  <p class="calibre3">"Sen de."</p>

  <p class="calibre3">"Ama ben rahibe kıyafetinden sıyrılıp üstüme küçük göğüslerimi sergileyen daracık bir kazak giymedim."</p>

  <p class="calibre3">"Bana çok kötü davranıyorsun," dedi Anne. "Bunu sen istememiş miydin? Başka şeyler giy demedin mi?"</p>

  <p class="calibre3">"Evet, ama daha önce hiç dinlememiştin," diye takıldı.</p>

  <p class="calibre3">"Bu kesinlikle gösterişsiz bir kazak," diye söylendi Anne. Aynca biraz dar oluşunu saymazsak alçak topuklu kahverengi botlarına kadar uzanan yosun yeşili eteği de çok sadeydi.</p>

  <p class="calibre3">Kaldırımlar da cadde de oldukça kalabalıktı. Sırt çantalı öğrenciler konuşup gülüşerek kitapçılara, kafelere, Buda Bar'daki kadınlar gecesine gidiyorlardı. Lokantalar da kalabalıktı. Sokak köşeleri değişik parçalar çalan müzisyenlerle doluydu.</p>

  <p class="calibre3">"Ben de seninle geliyorum," dedi Franny.</p>

  <p class="calibre3">"Hayır, gelmiyorsun. Sen Çin lokantasına gidiyorsun."</p>

  <p class="calibre3">"Sensiz gitmem oraya. Doğru olmaz."</p>

  <p class="calibre3">"Benim yüzümden değiştirmesene planını."</p>

  <p class="calibre3">"Bana cevap vermedin," dedi. "Ateşli mi?"</p>

  <p class="calibre3">Ateşli kelimesi pek doğru sayılmazdı. Açıkçası Mendez ateşliydi. Leone'yse daha sert hatlara sahipti ama yine de farklı bir duruşu vardı. Bunları düşünürken yüzünü ateş bastığını hissederek şaşırdı. "Hayır."</p>

  <p class="calibre3">"Yalancı!" diye bağırdı Franny gülerek. Çok eğlendiği açıktı.</p>

  <p class="calibre3">Anne durup, ona baktı. "Neden seninle konuşuyorum ki?"</p>

  <p class="calibre3">Franny onu yanağından öptü. "Çünkü öğrencilerin arasında Marquis de Sade gibi bir tip olduğunu unutmanı sağlıyorum. Hadi Anne Marie. Yakışıklı arkadaşını fazla bekletme."</p>

  <p class="calibre3">Anne başını iki yana sallayarak Pizza Fontana'da flört olarak nitelenmemesi gereken buluşmaya gitmek üzere karşıya geçti.</p>

  <p class="calibre3">"Bu bir randevu değil," diye mırıldandı Vince kendi kendine tuvalette kravatını düzeltirken.</p>

  <p class="calibre3">Amma saçma sapan şeyler düşünüyordu böyle. O Büro'ya katıldığında büyük bir ihtimalle Anne Navarre henüz doğmamış olmalıydı. Aklını mı kaçırmıştı yoksa? Belki de artık şu sinir ilaçlarını kullanmaya başlamalıydı.</p>

  <p class="calibre3">Üstelik okulda bunca şey olup biterken onunla yemeğe çıkmak istemesi kesinlikle ciddi beyin hasarının göstergesiydi.</p>

  <p class="calibre3">Bu kurşunun suçuydu. Beynin ön lobunda hasar oluşmuş, bunun neticesinde de bu tür uygunsuz davranışlar sergilemeye başlamış olmalıydı.</p>

  <p class="calibre3">Kendini gergin hissediyordu. Günün yorgunluğuyla stres iyice üzerine çökmüştü. Mendez onu bıraktıktan sonra biraz kestirmiş, sonra da solaryumda parlak ışıkların altında biraz yatmıştı ama tüm bunlar yeterli olmamıştı. Yaklaşık on yedi saat uyuması gerekiyordu. Ama en azından binlerce vatlık flüoresanlar sayesinde yüzüne İtalyan tarzı bir esmerlik yansıtmayı başarmıştı.</p>

  <p class="calibre3">"Belki de yalnızca yaşlanıyorsundur," diye mırıldandı Vince.</p>

  <p class="calibre3">Sonra yeniden aslında ölmüş olması gerektiğini düşündü. O zaman neden takıyordu ki bunları? Yirmi yaşlarındaki, zeki, sevimli kızla yemeğe çıkmanın ne sakıncası vardı ki?</p>

  <p class="calibre3">Anne'in lokantaya girdiğini görünce o da tuvaletten çıktı. Anne çok... kararlı gözüküyor, diye düşündü. Ciddi görünmeye kararlı. Ciddiye alınmaya da. Aynca şu an üzerindeki daracık kazağı ve şık eteğiyle hiç de bir ilkokul öğretmeni gibi durmuyordu. Çok hoştu.</p>

  <p class="calibre3">"Bayan Navarre," dedi en sevimli gülümsemesini takınarak. "Çok hoş görünüyorsunuz."</p>

  <p class="calibre3">"Dedektif..."</p>

  <p class="calibre3">"Vince, deyin lütfen. İkimiz için de çok uzun bir gün oldu. Resmiyeti bir kenara bırakalım, olur mu?"</p>

  <p class="calibre3">Başgarson onları lokantanın arkasındaki sessiz bir köşeye götürünce Bayan Navane, Vince'e dönüp baktı.</p>

  <p class="calibre3">"Kimse konuştuklarımıza kulak misafiri olsun istemeyiz, değil mi?" diye açıkladı Vince. "Tüm bu olanlardan sonra rahat konuşmamız gerektiğini düşündüm."</p>

  <p class="calibre3">Bir şişe İtalyan şarabıyla iki kadeh istedi. Aslında aldığı ilaçlar düşünülünce içmesi mümkün değildi ama en azından şu tatlı kız içkisini yudumlayarak biraz olsun gevşerken o da içiyonmış gibi yapabilirdi. Anne şüpheci bir tavırla yüzüne bakıyordu.</p>

  <p class="calibre3">"Görev başında içebiliyor musunuz?"</p>

  <p class="calibre3">Vince sırıtarak, "Hayatım, hayat şarap içmeyecek kadar uzun değil," dedi.</p>

  <p class="calibre3">"Tamam. Zaten benim kesinlikle içmem gerek."</p>

  <p class="calibre3">"Okulda dedektiflerin cirit atmasına pek alışkın değilsin herhalde?"</p>

  <p class="calibre3">"Bu haftaya kadar öyleydi.</p>

  <p class="calibre3">"Kaç senelik öğretmensin?"</p>

  <p class="calibre3">"Beş yıl oldu." İlk anda söyleyeceği yalnızca bu kadarmış gibi durmuştu ama hemen arkasından, "Ama üniversitede iki bölüme birden devam ediyordum. Bu yüzden de okul bir yıl uzadı. Soma bir yıl da mastır için geçti."</p>

  <p class="calibre3">Yani görenlerin düşünebileceği gibi küçücük bir kız değildi. 27 veya 28 yaşlarında olmalıydı. Bununla Özellikle ilgilendiğini göstermek için gülümsemek istedi ama son anda bundan vazgeçti.</p>

  <p class="calibre3">"Diğer bölümün neydi?"</p>

  <p class="calibre3">"Psikoloji. Çocuk psikologu olmak istiyordum. Ama..." Gereksiz açık sözlülükten kaçınarak sustu. "Hayat... başka yönlere sürükledi."</p>

  <p class="calibre3">"Hayat bazen çok komik şekilde gelişir, bilirim."</p>

  <p class="calibre3">Anne başını çevirip derin bir nefes aldı. Utandı, diye düşündü Vince. Büyük bir ihtimalle hayat hikayesini yabancılara hatta tanıdıklarına kolay kolay anlatacak biri değil. Vince onun en fazla bir kişiye güvenip sırlarını paylaşabileceğini tahmin etti. Tabii böyle birini bulabildiyse. Bu da ya çok yaşlı ya da feleğin çarkından geçmiş biri olmalı diye düşündü.</p>

  <p class="calibre3">Garson şarabı getirdi. Vince tadına bakıp onaylayarak başını salladı. Ardından yemek siparişlerini verip, şaraplarını yudumladılar.</p>

  <p class="calibre3">"Anne," dedi. "Bir itirafta bulunmam gerekiyor. Ben Şerifle birlikte çalışmıyorum. FBI'ın özel ajanıyım. Ama şimdilik bunun bilinmemesi daha iyi. Uzmanlık alanım da seri katil profilleri çıkarmak."</p>

  <p class="calibre3">Anne hiçbir şey söylememesine rağmen gözleri şaşkınlıkla fal taşı gibi açılmıştı.</p>

  <p class="calibre3">"Dedektif Mendez'in sana ne kadarını anlattığını bilmiyorum," diye devam etti. "Ama Lisa Warwick'in yani öğrencilerinin parkta bulduğu kadının, üç cinayet işleyen bir katilin son kurbanı olduğuna inanmamız için elimizde çok geçerli sebepler var."</p>

  <p class="calibre3">"Aman Tanrım."</p>

  <p class="calibre3">"Bir kadın da kayıp. Yani gördüğün gibi araştırmayı mümkün olduğunca farklı yönlerden yürütmek zorundayız."</p>

  <p class="calibre3">"Ben ne yapabilirim bilmiyorum," dedi. "Beşinci sınıfların dersine giriyorum yalnızca."</p>

  <p class="calibre3">"Dedektif Mendez bana öğrencilerinizle aranızın çok iyi olduğunu söyledi. Zaten bugün bunu kendi gözlerimle de gördüm."</p>

  <p class="calibre3">Acı dolu bir gülümseyişle, "Ya ne demezsiniz," dedi. "Ama bugüne kadar hiç kimse beni Dennis Farman'ın cinayet fantezileri olduğuna inandıramazdı."</p>

  <p class="calibre3">"Nerden bilebilirdiniz ki?" diye sordu Vince. "Kaç kişi beşinci sınıf öğrencilerine bakıp içlerinden birinin gelecekte katil olacağını ileri sürebilir ki? Hiç kimse. Bu çok anormal bir tavır olur. Normal bir düşünce yapısına sahip biri böyle düşünmeyi aklının ucundan bile geçirmez."</p>

  <p class="calibre3">"Ama bu noktada devreye siz giriyorsunuz sanırım?"</p>

  <p class="calibre3">Hafifçe gülümsedi. "Evet. Normal düşünce yapısının dışına çıkabilecek kadar deneyimliyim. Çok üzün süre cinayetleri, katiller, nasıl olup da bu hale geldiklerini, ne tür davranışlar sergilediklerini inceleyip durdum."</p>

  <p class="calibre3">"Zihniniz bunlarla doluyken nasıl uyuyabiliyorsunuz peki?"</p>

  <p class="calibre3">"Mışıl mışıl," dedi. "Tabii uyku ilacı aldığımdan."</p>

  <p class="calibre3">"O zaman neden bu işi yapıyorsunuz?"</p>

  <p class="calibre3">"Belki işimde yeterince iyi olursan masum insanları ölümden kurtarabilirim diye düşündüğümdendir. Belki de Dennis Farman gibi çocukları fark edip, doğru insanlara gerekli uyarıları yapabildiğim için. Ne demek istediğimi anlayacağınıza eminim."</p>

  <p class="calibre3">Anne başını sallayarak onaylayıp, nemlenen gözlerini kaçırdı.</p>

  <p class="calibre3">"Bu dünyaya sürüklendiğin için üzgünüm, Anne," dedi Vince. Gerçekten de onun için çok üzülüyordu. Büyük bir ihtimalle hâlâ idealleri olan, hâlâ bu ideallerini gerçekleştirebileceğine inanan bir insandı o. "Bunun senin için zor olduğunu biliyorum."</p>

  <p class="calibre3">"Korkarım bu doğru insanlar Dennis'e aldırmıyorlar," dedi. "Özellikle de olanlardan soma. Okuldan atılacak. Ondan soma da hiçbir desteği olmadan sokaklarda başıboş kalacak. Onu kim koruyacak peki? Anne babası çalışıyor. Ayrıca çalışmasalar bile&nbsp;son derece korkunç bir aile yapısı olduğu muhakkak. Aksi takdirde çocuk bu hale gelmezdi."</p>

  <p class="calibre3">Vince iç çekti. Ağlamasını istemiyordu. Yoksa aynı fikirde olduğunu söylerdi. Aslında şu an seminerde olsalar, Dennis Farman'ı da örnek olarak gösterse kesinlikle onu kurtarmak için çok geç kalındığını söylerdi.</p>

  <p class="calibre3">Quantico'daki meslektaşları da aynı şekilde düşünürlerdi. Dennis Farman'ın çizdiği resimleri fakslamıştı. Yarın da onlarla konuşacaktı ama daha şimdiden ne diyeceklerini adı gibi biliyordu. Dennis Farman'ın anti-sosyal eğilimler geliştirdiğini, resimlerinin sadist fantezilere hem de cinsel sadist fantezilere sahip olduğunu gösterdiğini, bu eğilimlerin de giderek güçleneceğini söyleyeceklerdi. Ve büyük bir ihtimalle bu çocuktaki problemi ortadan kaldıracak bir şey de yoktu.</p>

  <p class="calibre3">Ama bunların hiçbirini Anne'e söylemeyecekti.</p>

  <p class="calibre3">Bunların yerine, "Babasına söylediklerinde haklıydın," dedi. "Çocuk kesinlikle profesyonel bir yardım almalı."</p>

  <p class="calibre3">"İyi de hangi güç babasına bunu inandıracak?" diye sordu. "Frank Farman büyük bir ihtimalle döve döve Dennis'i yola getirebileceğini düşünüyor olmalı."</p>

  <p class="calibre3">Yaşadıklarının ağırlığı altında eziliyordu. Vince uzanıp iri elini onun küçücük elinin üzerine koyup, hafifçe sıktı.</p>

  <p class="calibre3">"Pes etme, Anne. Henüz değil. Bugün o çocuk için savaştın. Mendez'e, bana diklendin. Babasına da. Birilerinin çocuğun yanında olması gerek."</p>

  <p class="calibre3">Kristale benzer bir damla yaş yanağından süzülünce utanarak başını diğer yana çevirdi.</p>

  <p class="calibre3">"Hey, yapma," diye çıkıştı Vince tatlı bir ses tonuyla. "Ağlama. Çapkınlık itibarımı zedeleyeceksin."</p>

  <p class="calibre3">Bu sözlerle Anne'i az da olsa gülümsetmeyi başarmıştı.</p>

  <p class="calibre3">"Sen çapkın mısın?" diye sordu. Konunun değişmesine ziyadesiyle sevindiği belli oluyordu.</p>

  <p class="calibre3">"Bu tamamen karşımdakine bağlı," dedi.</p>

  <p class="calibre3">Yanakları iyice pembeleşen Anne bakışlarını bir kez daha kaçırdı ama bu kez yüzündeki gülümseyiş silinmemişti. Sonra elini adamınkinin altından alıp, yaşlarını sildi. Önüne düşen perçemini de kulağının arkasına sıkıştırdı.</p>

  <p class="calibre3">"Özür dilerim," dedi. "Normalde bu kadar sulu gözlü değilimdir."</p>

  <p class="calibre3">"Bundan eminim," dedi. "Ama sanırım öğrencilerinin sınıfa kesik insan parmağı getirmelerine pek alışık değilsin. Bence biraz dinlenmeye ihtiyacın var."</p>

  <p class="calibre3">"Evet. Sanırım."</p>

  <p class="calibre3">Yiyecekleri geldi. Anne caprese salatası, Vince ise fırında ziti istemişti. Vince tabağını ona doğru uzattı.</p>

  <p class="calibre3">"Ye," dedi. "Biraz ziti al. İtalyan annem bunu her derde deva olarak kullanır. Şimdi burada olsa sana, <span class="italic">'Avete bisogno della vosta reistenzal'</span> derdi."</p>

  <p class="calibre3">Adamın İtalyancası hoşuna gitmişti. "Ne demek bu?"</p>

  <p class="calibre3">"Kuvvetlenmen gerek. Çok sıskasın. Zaten annem doksan kilonun altındaki herkesi sıska bulur. Onu tek elimle kaldırabiliyor oluşum da umurunda değildir."</p>

  <p class="calibre3">"Kaç yaşında?"</p>

  <p class="calibre3">"Seksen iki. Senin annen?"</p>

  <p class="calibre3">"Öldü." Başını eğip, makarnadan biraz aldı. "Birkaç sene önce. Pankreas kanseri."</p>

  <p class="calibre3">"Özür dilerim," dedi Vince. Bu Anne Navarre'nin hayatında bir dönüm noktası teşkil etmiş olmalıydı. Annesi ölmüş. Okulu bırakmış. "Peki ya baban?"</p>

  <p class="calibre3">"Birlikte oturuyoruz. Ama sağlığı bir hayli kötü."</p>

  <p class="calibre3">Ve kesinlikle bu durumdan hoşnut değil gibi gözüküyordu.</p>

  <p class="calibre3">"Bana hâlâ soruşturmanıza nasıl yardımcı olabileceğimi söylemedin," dedi. Yeniden konuya dönüş.</p>

  <p class="calibre3">Çatalını makarnaya daldırdı. "Bana biraz Tommy Crane'den bahsetsene."</p>

  <p class="calibre3">Anne adamın kendisine bir ateş topu fırlattığını düşünüyordu. Yeniden şüphe dolu gözlerle yüzüne baktı. "Neden Tommy'yle ilgileniyorsun?"</p>

  <p class="calibre3">"Olayı tüm açılardan değerlendirmek zorundayız da ondan," dedi. "Anladın mı?"</p>

  <p class="calibre3">"Evet."</p>

  <p class="calibre3">"Bu noktada soruşturma şu ya da bu yöne doğru şekilleniyor diyebilecek durumda değilim. Hâlâ Karly Vickers'ı yani şu kayıp kızı, son gününde kimlerin gördüğüne ilişkin bilgi kırıntılarını derlemeye çalışıyoruz. Bayan Vickers'ın geçen perşembe dişçi randevusu varmış. Bu onun son randevusu."</p>

  <p class="calibre3">"Peter Crane'le."</p>

  <p class="calibre3">"Şimdiye kadarki tespitlerimiz onun kızı son gören kişi olduğu yönünde."</p>

  <p class="calibre3">"Onun böyle bir şeye karışmış olabileceğini düşünmüyorsun herhalde," dedi. "Peter Crane çok iyi bir adamdır. Tommy babasına tapar."</p>

  <p class="calibre3">"Onun şüpheli olduğunu söylemedim. Hatta olayla alakası olduğunu düşünmüyoruz biz de," diye açıkladı Vince. "Ama genç kadım son gören kişi o. Bu yüzden onun adına o geceyi nerede geçirdiğini bilmemiz çok faydalı olacak. Bunu da mümkün olduğunca direk soruşturma yöntemlerine başvurmadan öğrenmek istiyorum."</p>

  <p class="calibre3">"Bu konuda bir şey söyleyemem," dedi. "Ama onun harika bir baba gibi gözüktüğünü söyleyebilirim sanırım. Ama diğer yandan Tommy'nin annesi..."</p>

  <p class="calibre3">"Huysuz mu?"</p>

  <p class="calibre3">"Alice Harikalar Diyarındaki kötü kalpli kraliçe gibi. Dedektif Mendez'e sor istersen."</p>

  <p class="calibre3">"Peki, Tommy nasıl bir çocuk?"</p>

  <p class="calibre3">"Beysbolü seven, piyano çalan, matematiğe kafası benden çok çalışan bir çocuk," dedi hafifçe gülerek. "Akıllı, düşünceli, sessiz. Her annenin hayal edeceği türden."</p>

  <p class="calibre3">"Dost canlısı mı?"</p>

  <p class="calibre3">"Hayır. Tommy tam bir gözlemcidir," dedi. Kadının öğrencileri hakkındaki gözlemleri, yaptığı yorumlar Vince'in çok ilgisini çekmişti. Zira bu açıdan birbirlerine benziyorlardı. Anne öğrencilerinin zihinlerine girip, o küçük kafalarından neler geçtiğini anlamaya çalışıyordu. "Ne yapacağına karar vermeden önce geri çekilip dikkatlice olup bitenleri izler."</p>

  <p class="calibre3">"Ama bugün iyi bir sopa yedi."</p>

  <p class="calibre3">"Wendy'yi, Dennis'in saldırdığı kızı, korumaya çalışıyordu. Bunu Dennis'ten dayak yiyeceğini bilerek yaptı."</p>

  <p class="calibre3">Vince gülümsedi. "Şövalyelik ölmemiş."</p>

  <p class="calibre3">"Tommy böyle bir çocuk. Tabii Tommy'ye bakınca babasının da öyle biri olduğunu düşünüyor insan."</p>

  <p class="calibre3">"Sanırım haklısın," dedi Vince. "Ama bana bir iyilik yapabilir misin? Tommy'ye geçen perşembe gecesi babasının nerede olduğunu sorar mısınız? Babası o gece evde miymiş yoksa dışarı çıkmış mı?"</p>

  <p class="calibre3">Bunu düşünmek bile Anne'in ağzında kötü bir tat bırakmıştı. İçinde itiraz duygusunun kabardığını hissetti.</p>

  <p class="calibre3">"Bunlar basit sorular ve büyük bir olasılıkla yanıtları da çok basit," dedi. "Bu yüzden sizin sormanız daha uygun olacak. Böylece babası hakkında sorular soran bir FBI ajanından da korkmamış olur. Hem sana da güveniyor."</p>

  <p class="calibre3">Anne kaşlarını kaldırarak, "Güvenini suiistimal mi edeyim yani?" diye sordu.</p>

  <p class="calibre3">"Böyle bir şey istemedim ki. Sadece benim adıma birkaç soru sorun. Hepsi bu."</p>

  <p class="calibre3">"Neden Bayan Crane'e sormuyorsun?"</p>

  <p class="calibre3">"Kötü kalpli kraliçeye mi?" dedi Anne'in tanımlamasını sürdürerek. "Eşlerin farklı amaçları olabilir. Çocuklarınsa olmaz."</p>

  <p class="calibre3">Adamın söylediklerini, yüzünü 'sana hiç güvenmiyorum' tarzı bakışlarla süzerek bir süre düşündü. Spartalı bir savaşçı misali zırhını kuşanmıştı. Ve bu zırhla kendini koruyabilir, hatta şu an çok daha mantıklı gibi gözüken yolu seçip, kalkanıyla adamın kafasına bir tane patlatabilirdi.</p>

  <p class="calibre3">"Senden ticari sırları çalmanı istemedim," dedi Vince çatalını makarnasına daldırırken. "Sadece o küçük çocuğa babasının geçen perşembe nerede olduğunu soracaksın."</p>

  <p class="calibre3">"Sanırım bunu yapabilirim," dedi isteksizce.</p>

  <p class="calibre3">"Morgan ailesi hakkında ne biliyorsun?" diye sordu.</p>

  <p class="calibre3">"İyi insanlar. Babası Steve avukattır. Sara da bazen sosyal eğitim programı kapsamında resim dersleri verir. Ama genelde evde olan annelerden. Tek çocukları var. O da Wendy."</p>

  <p class="calibre3">"İyi bir evlilik mi?"</p>

  <p class="calibre3">Anne omuz silkerek, "Bildiğim kadarıyla," dedi. "Şimdi de Steve Morgan'm şüpheli olduğunu söyleme sakın."</p>

  <p class="calibre3">"Lisa Warwick'in arkadaşrymış. Onu da kontrol etmemiz gerek. Bu yalnızca rutin bir işlem. Eğer evlerinde bir şeyler olsaydı büyük bir ihtimalle kızın davranışlarından hissederdiniz, değil mi?"</p>

  <p class="calibre3">"Peki, öğrencilerimi sorguya çekince benim çıkarım ne olacak?" diye sordu Vince'i şaşırtarak.</p>

  <p class="calibre3">"Müdürünle konuşurum," diye önerdi. "Ondan Dennis Farman'a özel ders ayarlamasını isterim. Sınıfa ya da bahçeye girmesine izin verilmeyecek olsa da belki okulun başka bir bölümüne birkaç saat gelmesi sağlanabilir. Böylece onunla ilişki kurma şansı bulmuş olursunuz. Ne dersin?"</p>

  <p class="calibre3">"Buna çok memnun olurum."</p>

  <p class="calibre3"><span class="italic">Quidpro quo*</span> diye düşündü Vince. Belki Anne işe yarar bir şeyler öğrenebilirdi. Ya da hiçbir işe yaramazdı... Yeni bir hatta iki akşam yemeği dışında.</p>

  <p class="calibre5"><span class="bold">* Quid pro quo: Latince bir taşla iki kuş manasına gelen bir deyim. (Ç.N.)</span><br class="calibre2" /></p>

  <p class="calibre3">Elini uzatıp kızın elini tuttu. Bu küçük, yumuşacık ama ne istediğini bilen kadınlara has güçlü bir eldi. Vince'in çok hoşuna gitmişti bu.</p>

  <p class="calibre3">"Anlaştık mı?" diye sordu.</p>

  <p class="calibre3">"Anlaştık."</p>

  <p class="calibre3">Anne'e otomobiline kadar eşlik etmekte ısrar etmiş, o da çok aşırı itiraz etmemişti. Etrafta bir seri katil kol gezerken kadınlar açısından ekstra güvenlik önlemlerini hiçe saymanın şurası değildi.</p>

  <p class="calibre3">Ona küçük, kırmızı Volkswagen'ine kadar eşlik edip, ardından açık pencereye eğildi.</p>

  <p class="calibre3">"Kapılarını kilitle ve yolda asla kimseyi almak için durma," diye öğüt verdi.</p>

  <p class="calibre3">"Başüstüne efendim."</p>

  <p class="calibre3">"Ve bana efendim demeyi kes. Kendimi çok yaşlı hissetmeme neden oluyorsun."</p>

  <p class="calibre3">"Ne yapmak için çok yaşlı?" diye sordu yüzünde Mona Lisa gülümseyişi, gözlerinde hafif bir parıltıyla.</p>

  <p class="calibre3">Vince yapacağı şeyi aklının süzgecinden geçirmeden eğildi ve onu dudaklarından öptü.</p>

  <p class="calibre3">"Bunu," diye mırıldandı sonra da.</p>

  <p class="calibre3">Lanet kurşun.</p>

  <p class="calibre3">Onu tokatlamamıştı. Bu iyiye işaretti.</p>

  <p class="calibre3">"Yardımların için teşekkürler, Anne," dedi.</p>

  <p class="calibre3">Anne'in analitik düşünen küçük beyni hâlâ öpücüğü anlamlandırmaya çalışıyordu.</p>

  <p class="calibre3">"Ziti için teşekkürler," dedi.</p>

  <p class="calibre3">Hareket eden otomobilin arkasından bakarken umutlarının da istediği yerlere gitmesine mani olmaya kalkmamıştı. Sonra dönüp, Peter Crane'in bürosunun bulunduğu binaya doğru yürümeye koyuldu.</p>

  <p class="calibre3">Anne kendine bir kadeh şarap doldurup, mutfak kapısının hemen önündeki arka sundurmaya çıkmıştı. Vince'in dikkatli olması yönündeki uyanlarını düşündü. Sokaklarda dolaşan bir katil vardı. Ama onun bahçesi çitlerle çevriliydi, ayrıca ay da parlaktı. Tüm bunların yanında şu an için tek istediği yatmadan önce gün boyu yaşadıklarını yeniden gözden geçirmekti.</p>

  <p class="calibre3">Hâlâ Vince'in bıyıklarını hissedebildiği yere, üst dudağına dokundu. En son ne zaman biri tarafından öpüldüğünü hatırlamaya çalıştı.</p>

  <p class="calibre3">Bir flörtü yoktu. Aslında bundan kaçınıyordu. Çevresindekiler erkek değil daha ziyade aşın gelişmiş, hâlâ video oyunları oynamaya meraklı çocuk gibiydiler. Çevresindeki bir diğer grupsa öğrencilerinin ana babalarının oluşturduğu, çoğu evli, genellikle&nbsp;mutsuz tiplerden oluşuyordu. Ayrıca kendi çocukluğunda da evlenip çocuk' sahibi olmanın öyle aman aman bir şey olmadığını net biçimde gözlemlemişti. Bu yüzden de o noktaya gelmek için acele etmeyecekti.</p>

  <p class="calibre3">Ama Vince Leone'de onu etkileyen bir şeyler olduğunu itiraf etmek zorundaydı. Görünüşü dışında gücü, zekası, ne istediğini bilişi ve onu elde etmek için ortaya koyduğu cesareti son derece etkileyiciydi.</p>

  <p class="calibre3">Ama ne yazık ki burada uzun süre kalmayacaktı. İşini bitirip, Virginia'ya dönüp, başka bir korkunç cinayeti aydınlatmak üzere çalışmaya koyulacaktı.</p>

  <p class="calibre3">Ölümle, kötülükle dolu bir hayatın nasıl olabileceğini hayal bile edemiyordu. Yaşadığı şu son üç gün bile ona fazlasıyla ağır gelmişti.</p>

  <p class="calibre3">İçtiği sert, ılık şaraba rağmen kötülüğün çok uzaklarda olmadığını, sokaklarda av peşinde koşan bir kurt gibi dolaştığını düşünerek ürperdi. Geçen pazartesi gecesi ne yaptığını düşünmeye çalıştı. Yazılıları okumuş, ders planlarını gözden geçirmiş, Robert Palmer'in Riptide adlı albümünü dinlemişti. Ve tam o sıralarda biri Lisa Warwick'i işkenceyle öldürüyordu. Horul horul uyurken de katil kurbanını birileri görüp, sasırsın ve dehşete düşsün diye başı dışarıda kalacak şekilde parka gömüyordu.</p>

  <p class="calibre3">Şimdi sundurmada durup içkisini yudumlarken katil başka bir kurbanla birlikteydi. Ve ona asla hayal bile edemeyeceği şeyler yapıyor olabilirdi.</p>

  <p class="calibre3">Titreyip aniden korkuya kapıldı. İlerideki karanlığa bakarken belki de katil hemen karşımda beni izliyor diye düşündü. Belki de kendi dünyasıyla katilinki arasında yalnızca bahçesi kadar bir mesafe vardı.</p>

  <p class="calibre3">Dönüp içeri girdi ve ay ışığının aydınlatmadığı noktada durup, eve girişini izleyen gölgeden habersiz kapıyı kilitledi.</p>

  <div class="mbppagebreak" id="calibre_pb_33"></div>
</body>
</html>
