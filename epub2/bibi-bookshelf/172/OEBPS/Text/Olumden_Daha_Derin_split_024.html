<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">24</span></p>

  <p class="calibre3">Bir yanı uyanmak istemiyordu. Uyanmasını beyninin hasar görmüş bölümü mü istemiyordu yoksa beyninin geri kalan bölümü uyanıp başında bir kurşunla yaşamanın neden olduğu sorunlarla yüzleşmek istemediği için bu yola başvuruyordu karar veremiyordu.</p>

  <p class="calibre3">Doktorlar, uzmanlar ve beyin cerrahları vurulmasından sonra aylarca büyük bir şaşkınlıkla hayatta kalışını takip etmişlerdi. Dünyada her biri beyinlerinin hangi bölümlerinin hasar aldığına bağlı olarak, diğerlerinden küçük farklarla ayrılan bir avuç dolusu benzer vaka vardı.</p>

  <p class="calibre3">Doktorların bundan sonra neler olabileceğine dair hiçbir fikirleri yoktu. Şarapnel parçalarını mümkün olduğunca temizlemişlerdi ama 22 kalibrelik merminin en büyük parçası cerrahların yanına bile sokulamayacakları bir yerde sıkışıp kalmıştı. Bu kurşunun çok ciddi bir beyin hasarına yol açması kuvvetle muhtemeldi. Ama beyinde bir kurşunla yaşayan hastalarının nasıl bir sorunla karşılaşacağını bilemiyorlardı.</p>

  <p class="calibre3">Tek bildikleri kurşunu hastanın kafasında bıraktıkları için dava edilemeyecekleriydi.</p>

  <p class="calibre3">Kısacası o yaşayan, soluk alıp veren bir deney malzemesiydi. Tıp sirkindeki bir ucubeydi. <span class="italic">The New England Journal of Medicine'da</span> makale konusuydu.</p>

  <p class="calibre3">Kurşunun yol açtığı etkiler çeşitliydi. Bazen koklama ve işitme duygularının çok güçlendiğini hissediyordu. Bazen de ne yaparsa yapsın ağzındaki metal tadından kurtulamıyordu. Ama&nbsp;neredeyse her gün başı sanki birinden ayaklarını yerden kesecekmişçesine sert bir yumruk yemiş gibi zonkluyordu.</p>

  <p class="calibre3">Yaralanmasını takip eden birkaç hafta boyunca son derece rahatsız edici bir konuşamama süreci yaşamıştı. Bir türlü söylemek istediklerini doğru sıraya sokamıyor, beyninden geçenleri mantıklı cümleler halinde söyleyemiyordu.</p>

  <p class="calibre3">Bazı günler tepkilerinin iyice zayıfladığını fark ediyordu. Ama buna beyninin ön lobundaki hasarın mı yoksa ölümlülüğünün bu derece farkında olarak yaşamasının mı yol açtığına bir türlü emin olamıyordu. Yürüyüp konuşabilmesini ikinci bir şans olarak kabul ediyordu. Artık hiçbir şeyi asla gelmeyecek yarınlara ertelemiyordu.</p>

  <p class="calibre3">Yaşadığı travma neticesinde vücudu güçsüz düşmüştü. Son derece basit şeyleri bile yapmak zaman zaman büyük çaba harcamasına neden olmaya başlamıştı. Şimdi, vuruluşundan aylar sonra, normal günlük faaliyetlerini sürdürmeye başlamıştı ama güçsüzlük hâlâ zaman zaman mücadele etmek zorunda olduğu bir sorundu.</p>

  <p class="calibre3">Mendez oteline bıraktığında öylesine yorgundu ki üzerine sinen morg kokusundan kurtulmak için duşa zorlukla girdi. Çıplak bir halde yatağa yattığını hatırlamıyordu. Gördüğü rüyaları da. Yedi saat deliksiz uyumuştu. Aylardır ilk kez böyle bir şey oluyordu.</p>

  <p class="calibre3">Burnundan bir türlü gitmeyen morg kokusuyla uyanıp, bir kez daha duş aldı. Ardından da banyo lavabosunun kenarındaki küçük makineyi kullanarak berbat bir kahve yaptı. Kahvenin ve buharla karışık sabunun kokusunu içine çekerek son görünüşünü test etmek üzere aynaya baktı.</p>

  <p class="calibre3">Daha kötü göründüğü zamanlar da olmuştu. Daha iyi göründüğü de. Eğer kadın olsaydı makyajla görünüşünü biraz daha düzeltebilirdi.</p>

  <p class="calibre3">"Senden de amma çirkin bir kadın olurdu ha," dedi kendi kendine gülerek.</p>

  <p class="calibre3">Cildindeki bu solukluktan kurtulmak için bir ara solaryuma&nbsp;gitmeyi aklının bir kenarına yazdı. Neticede burası California'ydı. California'hlar yanık tenleri severlerdi. Solaryumda kendini tam bir aptal gibi hissedeceğine emindi ama bu insanların mezardan yalnızca bir adım uzakta olduğunu düşünmesine mani olacaksa da buna değerdi.</p>

  <p class="calibre3">Oda servisi bir sepet dolusu kek ve tost getirdi. O da sırf günün ilk ilaçlarını almadan midesinde bir şeyler olsun diye birkaç lokma atıştırdı. Kahverengi ilaç şişeleri yatağın başucundaydı. Ağrı kesiciler, sinir sistemi düzenleyicileri, mide bulantısı gidericiler, adını hatırlayamadığı beyninin hayati önemdeki bölümünde baskı oluşması sonucu meydana gelebilen paranoya duygusunu ortadan kaldırmaya yarayan ilaçlar.</p>

  <p class="calibre3">Bu sonuncusunu da içmesi gerekiyordu. Oysa şimdiye kadar stresiyle başa çıkmayı başarmıştı. Şişeye bakıp acaba gerçekten ilaca ihtiyacım var mı diye düşündü. Acaba akıl sağlığım ilaç içmem gerektiğini düşünecek kadar yerinde mi?</p>

  <p class="calibre3">Lokmalarını çiğnerken bir yandan da otomobilde kaydettiği konuşmayı dinliyordu. Mendez ona şu ana kadar olup bitenleri ana hatlarıyla anlatmıştı. Birbiriyle bağlantılı olması kuvvetle muhtemel üç cinayet ve bir de kayıp bir kadın. Dinlerken notlar aldı. Kayıt sona erince de notları başından bir kez daha okudu. Otopside çektiği fotoğraflara, sonra özellikle yapılmış izlenimi veren simetrik yaralara yoğunlaştı. Eğer bir kolda kesik meydana gelmişse diğer kolda da neredeyse aynı yerde ve aynı büyüklükte benzer bir kesik vardı. Aynı şey bacaklar için de geçerliydi.</p>

  <p class="calibre3">Çantasından üzerinde insan bedeninin ana hatlariyla çizildiği eskizi alıp, Lisa Warwick'in cesedinde tespit ettikleri yaraları kağıda işaretledi. Bunu daha sonra Quantico'ya fakslayacaktı. Belki ISU'dakilerden biri daha önce benzer izleri görmüş olabilirdi.</p>

  <p class="calibre3">Bu sabah şerife gidip, bu üç ölüm olayıyla ilgili detayları bir kez daha gözden geçirecek, özelikle benzer noktaları tespit etmeye çalışacak ve en kısa zamanda bir profil çıkarmaya çabalayacaktı.</p>

  <p class="calibre3">Aslında belirli bir fikir sahibi olmamış değildi. Çok sayıda vakada görev yapmıştı. Bu yüzden de neredeyse bir kontrol listesi oluşturacak kadar geniş bir katil repertuarına sahipti. Dünyada katillerin zihnini onun kadar iyi tanıyabilen en fazla dokuz kişi daha vardı. Yani küçük bir kulüptüler. Giderek genişleyen seri katil kümesini tespit edebilmek için fazlasıyla küçük bir grup.</p>

  <p class="calibre3">Telefona uzanıp, şerifin ofisini aradı.</p>

  <p class="calibre3">"Dedektif Mendez, lütfen."</p>

  <p class="calibre3">"Yeni bir şey var mı?"</p>

  <p class="calibre3">"Pek fazla değil," dedi Mendez.</p>

  <p class="calibre3">"Pek fazla değil mi?" diye sordu Vince. "Sabahtan beri ne yapıyorsun peki? Yoksa golf mu oynuyordun? İyi de o zaman beni neden çağırmadın?"</p>

  <p class="calibre3">"Şu kayıp kız Karly Vickers'ın evini aradık. Ama bize anlam ifade edebilecek bir şey bulamadık."</p>

  <p class="calibre3">"Ve bu sana anlamlı gelmedi, öyle mi?"</p>

  <p class="calibre3">Mendez açıklamaya koyuldu. "Eve zorla girildiğine dair bir iz yok. İçeride bir boğuşma olduğuna dair de. Ayrıca kadının bir sevgilisi olduğuna dair bir şey de tespit edemedik. Herhangi bir şey gören birilerini de bulmuş değiliz henüz."</p>

  <p class="calibre3">"Tüm bunlar sence ne anlama geliyor?"</p>

  <p class="calibre3">"Adam çok dikkatli."</p>

  <p class="calibre3">Şirin, beyaz duvarlı konferans salonunun geniş pencereleri karşısında oturmuşlar yemyeşil bahçeyi ve meşe ağaçlarını seyrediyorlardı. Manzara gerçekten hoştu.</p>

  <p class="calibre3">"Burası Quantico'daki bodrumun yanında cennet gibi kalıyor," dedi ayağa kalkıp pencereye doğru yürürken.</p>

  <p class="calibre3">"Bodrumda mı çalışıyorsunuz?" diye sordu Dedektif Hicks.</p>

  <p class="calibre3">"Ölülerden bile derinde," dedi. "Bence Büro bunu tişörtlere basıp satmalı. Böylece bizim bölüm belki de pop kültürün yeni modalarından biri olur."</p>

  <p class="calibre3">"Tabii," diye güldü Mendez. "Davranış Bilimleri bölümü yeni Miami Vice olabilir."</p>

  <p class="calibre3">Vince yarım ağzı gülümseyip, omuz silkti. "Kenara çekil Don Johnson, ben geliyorum."</p>

  <p class="calibre3">"Öldürülen kızla ilgili bir gelişme var mı?" diye sordu.</p>

  <p class="calibre3">"Lisa Warwick'in bir iş arkadaşı kızın bir sevgilisi olabileceğinden ama bu konuda kimseye bir şey anlatmadığından bahsetti," dedi Mendez. "Çarşaflarında sperm bulduk. Bir de bizi belki spermlerin sahibine ulaştırabilecek bir fotoğraf."</p>

  <p class="calibre3">"Komşuları erkek arkadaşıyla ilgili bir şey söylediler mi?"</p>

  <p class="calibre3">"Şimdiye kadar hayır," dedi Hicks. "İki katlı bir evde oturuyormuş. Ama komşuları bitişik evde neler olup bittiğine dair en ufak bir bilgi sahibi değiller."</p>

  <p class="calibre3">"Sıkı ağızlıymış," dedi Vince.</p>

  <p class="calibre3">"Belki de buna mecburdu," dedi Hicks. "Adam evli olabilir."</p>

  <p class="calibre3">"Adam katil olabilir," dedi Vince.</p>

  <p class="calibre3">Duvarın tamamını kaplayan uzun tahtaya doğru yürüdü.</p>

  <p class="calibre3">"Çocuklar, profil böyle oluşturulur."</p>

  <p class="calibre3">Eline bir tebeşir alıp, yazmaya koyuldu: 1. Profil Girdileri. Gerekli yerlerde açıklamalar yapıyordu. "A: Olay yerinde ne buldunuz? Fiziksel kanıtlar, cesedin üzerindeki kanıtlar, konumu, silahlar."</p>

  <p class="calibre3">"Olay yeri diye bir şey yok ki," diye açıkladı Dedektif Hicks. "Cesedi attığı yerler var yalnızca."</p>

  <p class="calibre3">"Aynı şeyleri oraları için yapın o zaman," dedi Vince. "Bu arada olay yerine sahip olmamak da ayrıca çok anlamlı olabilir. O noktaya sonra döneceğiz.</p>

  <p class="calibre3">"B: Kurbanlarla ilgili bilgiler. Elinizdeki tüm bilgiler. Kurbanların yaşları, meslekleri, geçmişleri, alışkanlıkları, aile yapıları, en son görüldükleri yerler. C: Adli tıp bilgileri. Ölüm nedenleri, yaralar. Bunların ölümden sonra mı önce mi gerçekleştikleri. Cinsel eylemler. Otopsi raporları. Laboratuar raporları. Bayan Warwick'in laboratuar ve resmi otopsi raporları hariç iki kurbanla ilgili elinizde bu söylediklerimin hepsi var, değil mi?"</p>

  <p class="calibre3">İki dedektif de başlarını sallayarak onayladılar. Şerif Dixon&nbsp;yüzünde buz gibi bir ifadeyle masanın başına oturmuş konuşulanları dinliyordu.</p>

  <p class="calibre3">"D: İlk polis raporları. Ve E: Kurbanların, olay yerlerinin ya da cesetlerin atıldığı yerlerin fotoğrafları."</p>

  <p class="calibre3">"Fotoğraflarımız var," dedi Hicks.</p>

  <p class="calibre3">"Hepsini hemen yan yana dizelim. Fotoğrafların altına kadar uzanacak ve üzerine dokümanları yerleştirebileceğimiz uzunca bir masa istiyorum."</p>

  <p class="calibre3">Hicks büyük mantar panoya yönelip fotoğraflar için yer açmaya çalışırken Vince de yazmayı sürdürdü. 2. Karar Verme Süreçleri. Cinayet türü, şekli, asli amacı, kurban sayısındaki artış tehlikesi, katilin aldığı riskler, suçun işlenme zamanı, cinayet mahalleriyle ilgili bilgiler.</p>

  <p class="calibre3">"Daha şimdiden katilin aldığı risklerin arttığını görebilirsiniz," dedi. "İlk iki kurban nispeten uzak yerlere atılmışlardı. Oysa Lisa Warwick'in bulunduğu yer kasabanın tam ortasıydı. Yani görülme riskini almaktan kaçınmadı. Böyle bir riski almasını nedeni ne olabilir?"</p>

  <p class="calibre3">"Risk büyüdükçe heyecan artar," dedi Mendez.</p>

  <p class="calibre3">"Meşhur olur," diye ekledi Hicks.</p>

  <p class="calibre3">"Topluma saldığı korku katlanır," dedi Dixon. "Bu güçle ilgili bir şey. İstediği her şeyi yapabileceğini çünkü onu durduramayacağımızı düşünür."</p>

  <p class="calibre3">"Hepsi doğru," dedi Vince. "Maktullere gösterilen şiddette bir artış var mı?"</p>

  <p class="calibre3">"Julie Paulson Ta Lisa Warwick iple boğularak öldürüldüler," dedi Mendez. "İkisi de işkence görmüş. Vücutları kesiklerle dolu. Gözleri ve dudakları yapıştırılmış. İkinci cesette tam bir karşılaştırmayı engelleyecek miktarda çürüme var."</p>

  <p class="calibre3">"Julie Paulson cinayetinden önce bölgede herhangi bir cinsel saldırı girişimi oldu mu?"</p>

  <p class="calibre3">"Bu olayla ilişkilendirilebilecek bir şey yok," dedi Dixon. "Geçen sene altı tecavüz vakası bildirilmişti. Hepsi de çözüldü."</p>

  <p class="calibre3">"Tebrikler," dedi Vince. "O zaman katiliniz tecavüz oranlarının artmasına neden oluyor mu, bir bakalım. İki ve üç sene öncesinin tecavüz vakalarının sayıları nedir?"</p>

  <p class="calibre3">"Geçen yıl aşağı yukarı aynıydı. Ondan önce de ben burada değildim."</p>

  <p class="calibre3">"Sorum şu: Bu adam burada mı büyüdü yoksa başka bir yerden mi taşındı? Seri katillerin çoğu cinayetten daha küçük suçlarla işe başlar. Fetişizm, pencere gözetleme, saldırı, tecavüz. Giderek suçun mahiyeti değişir. Diğer taraftan," diye ekledi. "Bazıları uzun yıllar herhangi bir şey yapmadan bu fantezilerini gizlemeyi de başarabilirler."</p>

  <p class="calibre3">"Sabıkalı dosyalarına bakalım," dedi Dixon.</p>

  <p class="calibre3">O sırada konferans salonunun kapısı açıldı ve bir polis memuru içeri daldı.</p>

  <p class="calibre3">"Geciktin," dedi Dixon. Sonra da Vince'e döndü. "Vince, bu polis şefim Frank Farman. Frank, Vince Leone."</p>

  <p class="calibre3">Vince şeriften özellikle işi dallandırıp budaklandırmamasını rica etmişti. Çünkü sihirli FBI harflerini ne kadar az kişi bilse o kadar iyiydi.</p>

  <p class="calibre3">"Vince seri katiller konusunda uzmandır," diye açıkladı Dixon.</p>

  <p class="calibre3">Polis onu tepeden tırnağa süzüp, ters bir ifadeyle, "Sen Federalsin," dedi.</p>

  <p class="calibre3">Vince de bir timsahları andırır bir ifadeyle gülümsedi."Oturun, memurbey."</p>

  <p class="calibre3">"Böyle iyi, teşekkürler."</p>

  <p class="calibre3">Her toplulukta böyle biri olurdu zaten.</p>

  <p class="calibre3">"Ülkenin başka yerlerinde de bağlantılarım var," dedi Vince. "Benzer cinayetleri, benzer izleri araştırıp, bize bildirecekler. Ama şu ana kadar edindiğim izlenim bu adamın amatör olmadığı. Uzun süredir bastırdığı fantezileri artık dayanılmayacak dereceye ulaşmış olmalı. O da normal hayatına son verip işe girişmiş."</p>

  <p class="calibre3">"Bu aşağılık heriften bir dahi ulanmış gibi bahsediyorsunuz," dedi Faıman. "Oysa bana hasta bir piç gibi geldi."</p>

  <p class="calibre3">"O zaman neden yakalamadın?" diye çıkıştı Vince. "Senin çok iyi bir polis olduğunu varsayıyorum. Yoksa burada olmazdın, değil mi? Madem katiliniz rastgele birilerim öldüren delinin biri neden yakalamadınız?"</p>

  <p class="calibre3">Farman'ın buna yanıtı yoktu.</p>

  <p class="calibre3">"Sana nedenini ben söyleyeyim," dedi Vince. "Çünkü o yalnızca hasta bir piç değil. En azından sizin bildiklerinizden değil."</p>

  <p class="calibre3">Tahtaya dönüp yazmaya devam etti. 3. Suç Değerlendirmesi. A: Suçun Sınıflandırılması. B: Düzenli/Düzensiz. (Ve bu başlık altında) a: Kurban seçimi, b: Kurbanın kontrolü, c: Suçun işleniş sırası C: Olay mahalli. D: Suç Dürtüleri. E: Olay Yeri Faalleri.</p>

  <p class="calibre3">Tebeşiri B harfine vurdu. "Düzensiz bir saldırgan, potansiyel bir katil hiçbir fırsatı kaçırmaz. Bu yüzden de olay mahalli seçiminde son derece dikkatsiz davranır. Cesedi öylece bırakıp kaçar. Bu zeki olmayan bir katilin davranış biçimidir. Toplumsal olarak olgunlaşmamıştır, son derece düşüncesizdir."</p>

  <p class="calibre3">"Sana benziyor, Tony," diye espri yaptı Hicks.</p>

  <p class="calibre3">"Çok komik."</p>

  <p class="calibre3">"İşlediği suçtan ötesini düşünmez," diye devam etti Vince. "Şöhret peşinde filan değildir. Yani burada aradığımız türden birine benzemez. Ne yazık ki hiç de zeki değildir. Bu yüzden peşinde olduğumuz hayvan bu olsaydı çoktan yakalamış sonra da birlikte balığa çıkmış olurduk."</p>

  <p class="calibre3">"Madem öyle," dedi Farman. "Kristal kürene bak da katilin kim olduğunu söyle bize."</p>

  <p class="calibre3">"Onun nasıl biri olduğunu söyleyeceğim sadece," dedi Vince. "Eğer medyum olsaydım şu an Vegas'ta kazandığım paraları koyacak yer arıyor olurdum. Ve kesinlikle buraya gelip sizin çirkin suratlarınızı çekmezdim. Hayatın tadını çıkartır, keyfime bakıp..."</p>

  <p class="calibre3">Sanki başına bıçak saplanmıştı. Durumu gizlemek için arkasına dönüp, tahtaya yaslandı.</p>

  <p class="calibre3">"Düzenli bir saldırgansa," dedi baş dönmesini geçiştirmek için bir eliyle tahtadan destek alırken. Sonra bir saniyeliğine nefesini tutup, titretmemeye çabaladığı elini kaldırıp, yeniden yazmaya koyuldu. "Düzenli bir saldırgan toplumsal ilişkilerde&nbsp;başarılı, meslek sahibi bir insandır. İlişkilerini başarıyla yürütür, hatta ailesi bile olabilir. Hiç kimse onun bir saldırgan olabileceğine ihtimal vermez."</p>

  <p class="calibre3">"Bundy," dedi Mendez.</p>

  <p class="calibre3">Derin bir nefes alıp, dinleyicilerine döndü.</p>

  <p class="calibre3">"Bundy. Santa Cruz'da Edmund Kemper. Chicago bölgesinde John Wayne Gacy. Ayrıca Alaska'lı Robert Hansen de düzenli katillere muhteşem bir örnek olarak sayılabilir."</p>

  <p class="calibre3">"Onu hiç duymadım," dedi Farman.</p>

  <p class="calibre3">"Adam pastacıydı," diye başladı Vince. "Ailesi vardı ve dostları arasında sevilen bir insandı. Ama aynı zamanda cinsel sadistti. Onun yaklaşık yirmi bir kadını öldürdüğünü sanıyoruz. Tüm kurbanlarım hayat kadınları arasından seçerdi. Önce onlarla anlaşır sonra özel uçağıyla kulübesine götürür, tecavüz ettikten sonra çıldırtana kadar işkence eder ardından kaçmaları için salıverirdi. Sonra da onları bir hayvan gibi avlardı.</p>

  <p class="calibre3">"Anchorage polisi elinden kaçmayı başaran bir kurbana ulaşmayı başardı. Kız elleri kelepçeli halde çılgınca kaçarken bir polis memuruna rast geldi ve başından geçenleri anlattı. Adamın kendisini bodruma hapsedip işkence yaptığını elinden son anda, havaalanında uçağa binmeden kaçtığından bahsetti.</p>

  <p class="calibre3">"Hansen'in işkence görüp tecavüze uğradığını evini tarif etti. Ama polisler Hansen'in evine gidip adama kızm söylediklerini aktarınca adam çileden çıktı. Getirdiği iki işadamı kızın bodrumda kapalı olduğunu iddia ettiği saatlerde onunla yemekte olduklarına dair tanıklık ettiler. Söyledikleri çok mantıklı gelmişti. Çünkü inanılmaz derecede normal davranıyordu ve polisler de ona inandılar.</p>

  <p class="calibre3">"Hansen hakkında herhangi bir suçlama yapılmadı. Hatta gözaltına dahi alınmadı. Tüm bunlar 1982 yılında olmuştu. Yakayı ancak bir yıl sonra ele verdi."</p>

  <p class="calibre3">Herkesin dikkatini iyice çekmeyi başarmıştı artık.</p>

  <p class="calibre3">"Düzenli bir katil daima cinayetlerini planlar. Kurbanlarını seçer. Zamanlamayı doğru tespit edip kurbanını kontrol altına&nbsp;alır. Sonra da ona işkence eder. Tüm olup bitenleri dikkatle organize edip,' kontrolü ele geçirir. Zaten onun için en önemli şey budur. Kontrol. Bunu sağladığına inandığı anda da kurbanı öldüreceği yere nakledip, evine döner ve gazeteleri karıştırıp, son gelişmeleri takip eder.</p>

  <p class="calibre3">"Beyler şu an avdayız," dedi Vince. "O bir öldürme makinesi. Ve bu konuda da çok başarılı. Tecrübelerim bana onun beyaz bir erkek olduğunu söylüyor. Çünkü seri katiller kendi etnik gruplarından kişileri öldürmeye meyillidirler."</p>

  <p class="calibre3">"Bak o zaman hedef iyice daraldı," dedi Farman alaycı bir tonla.</p>

  <p class="calibre3">"Otuzlu yaşlarının ortalarında," diye sürdürdü konuşmasını Vince. "Bu tür adamlar bu yaşlarda zıvanadan çıkarlar. Bu yüzden bizimki de şu an kendini zirvede hissediyor olmalı. Son kurbanıyla da bunu gözler önüne sermek istiyor. Onu önümüze atıp, hepimize ne kadar korkunç biri olduğunu göstermek isteyecek. Bu onun hepimize kafa tutma yöntemi. Böylece bize meydan okuduğunu düşünüyor. Sizin onu yakalayacak kadar zeki olmadığınız kanaatinde. Şimdiye kadar da haklı çıktı."</p>

  <p class="calibre3">Başı yeniden dönmeye başlayınca bir kez daha belli etmeden tahtaya yaslandı.</p>

  <p class="calibre3">Mendez gözlerini dört açmış izliyordu.</p>

  <p class="calibre3">"Ayrıca eğer varsa şöyle bir koyu kahvenizi içme zamanı geldi," dedi Vince. "Bu yol yorgunluğu beni mahvetti."</p>

  <div class="mbppagebreak" id="calibre_pb_24"></div>
</body>
</html>
