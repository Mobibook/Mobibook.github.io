<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">80</span></p>

  <p class="calibre3">Anne ne yapacağını bilemeden mutfakta dolaşıp duruyordu. Ne yapabilirdi? Hiçbir şey. Vince telefonu kapatır kapatmaz 911'i aramış onların şerifin ofisindeki durumu zaten bildiklerini öğrenmişti.</p>

  <p class="calibre3">Durum şu: Frank Farman, Şerif Dixon'un kafasına silah dayadı.</p>

  <p class="calibre3">Anne kısa bir süre önce Farman'la yaşadıklarını düşününce tepeden tırnağa ürperdi. Eğer Tommy'yle babası tam zamanında gelmemiş olsaydı...</p>

  <p class="calibre3">Acaba Frank Farman ne derece kendini kaybetti diye merak ediyordu. Karısını öldürmüş müydü? <span class="italic">Yalnızca</span> karısını mı öldürmüştü?</p>

  <p class="calibre3">Kurbanlarını ele geçirmek onun için çok kolaydı. Her kadın peşindeki polis aracını görünce dururdu. Her kadın üniformaya güvenerek aracından inerdi. Ve onun da yapması gereken tek şey kadınları yolun ıssız bir bölümüne götürüp...</p>

  <p class="calibre3">Zayıf nokta da buydu işte. Sonra bu kadınlara neler yaptığını düşündü... Hiçbir kabus bu kadar dehşet verici olmazdı.</p>

  <p class="calibre3">Yoğun adrenalinin neden olduğu gerginlikten titreyerek evin içinde dolaşmaya koyuldu. Pencereleri, kapıları kontrol etti. Vince'in yanında olmasını diliyordu. Bir yandan da bu düşüncenin giderek alışkanlığa dönüşmesini komik bulmaya başlamıştı.</p>

  <p class="calibre3">Salona gidip, kafasını dağıtabilmek için televizyonu açtı ama ekranda şerifin ofisinin kuş bakışı görüntüsü vardı. Ekranın altında da son gelişmelerle ilgili yazılar geçip duruyordu. Ş<span class="italic">erifin&nbsp;Ofisinde Kuşatma: Oak Knoll'da Cinayet.</span></p>

  <p class="calibre3">Bina basın mensupları ve medya helikopterleriyle kuşatılmıştı.</p>

  <p class="calibre3">Anne uzaktan kumandayı alıp, sesi açtı. Muhabirin konuşmasının tam ortasına denk gelmişti.</p>

  <p class="calibre3"><span class="italic">"... karısını dövüp, boğarak öldürdüğünden şüpheleniliyordu. Ve karısının cesedi yaklaşık bir saat kadar önce hemen arkamda gördüğünüz polis aracının bagajında bulundu. Bu aracın Memur Farman'a ait olduğunu sanıyoruz."</span></p>

  <p class="calibre3">Ah, Tanrım.</p>

  <p class="calibre3"><span class="italic">"Daha da ilginci memurun on bir yaşındaki oğlunun da içeride olduğuna ilişkin bilgiler aldık. Çocuk bugün yakınlardaki bir parkta bıçaklama olayına karıştığı gerekçesiyle gözaltına alınmış.</span></p>

  <p class="calibre3"><span class="italic">"Daha şimdiden bu polis memurunun kurbanlarının gözlerini, kulakları yapıştırarak öldüren katil olduğuna ilişkin söylentiler dolaşıyor. Bu huzurlu, küçük kasaba şimdiye dek..."</span></p>

  <p class="calibre3">Anne kanaldan kanala geçerek aynı manzarayı farklı açılardan izledi. Ama hiçbiri içerideki can pazarını, hayatların pamuk ipliğe bağlı olduğu o korkunç trajediyi yansıtmıyordu.</p>

  <div class="mbppagebreak" id="calibre_pb_80"></div>
</body>
</html>
