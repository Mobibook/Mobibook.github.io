<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">54</span></p>

  <p class="calibre3">Jane kendi çığlığını duymadı. Yaşadığı şok yüzünden sağırlaşmış hatta tüm duyularını yitirmiş gibiydi. Koşuyor ama bacaklarını hissedemiyordu. Kendini üstünkörü doldurulmuş dar mezarın üzerine atıp elleriyle kazmaya koyuldu. Bu sırada tırnaklarının toprakla dolduğunun farkında bile değildi. Karly Vickers'ın siyah toprakta mavimsi bir beyazlığa bürünmüş yüzüne bakıyor ama içinde bulunduğu durumun gerektirdiği dehşeti hissetmiyordu.</p>

  <p class="calibre3">"Aman Tanrım!" diye bağırdı arkasındaki Steve Morgan.</p>

  <p class="calibre3">"Yardım iste! Yardım iste!" diye bağırdı Jane çıldırmış bir hayvan gibi kazmayı sürdürürken. Kızın boynuyla bir omzunu topraktan çıkarmayı başarmıştı bile. Sonra döndü ve Steve'in hiçbir şey yapmadan öylece beklediğini gördü.</p>

  <p class="calibre3">"911 'i arasana!" diye bağırdı.</p>

  <p class="calibre3">"Ölmüş o, Jane."</p>

  <p class="calibre3">"Hayır!"</p>

  <p class="calibre3">"Ölmüş."</p>

  <p class="calibre3">"Hayır!"</p>

  <p class="calibre3">Tıpkı bir kabustaymış gibi adam kılını bile kıpırdatmıyor, durumun ciddiyeti ona zerre kadar bir şey ifade etmiyor gibi davranıyordu.</p>

  <p class="calibre3">Jane ayağa kalkıp, adamın yanından geçerek eve koştu.</p>

  <p class="calibre3">Beynine Karly Vickers'ın ölmüş olabileceğini bir türlü kabul ettiremiyordu. Titreyen elleriyle ahizeyi alıp, 91 l'i tuşladı.</p>

  <p class="calibre3">"Ambulans lazım! 589 Arroyo Verde'ye bir ambulans yollayın. Çabuk!"</p>

  <p class="calibre3">"Soran nedir efendim?" diye sordu Jane'i çıldırmanın eşiğine getirecek derecede sakin bir ses tonuyla.</p>

  <p class="calibre3">"Ambulans istiyorum! Sağır mısın! Gönder şu lanet ambulansı!"</p>

  <p class="calibre3">Yanıt bekleyecek hali yoktu. Telefonu kapatıp Cal Dixon'un çağrı cihazının numarasını çevirip, kendi numarasını ve 911 'i aradığı bilgisini iletti.</p>

  <p class="calibre3">Sonra tamamen içgüdüsel hareketlerle bahçeye yönelip saksıların yanındaki küreği kaptığı gibi koşmaya başladı.</p>

  <p class="calibre3">"Jane, olay mahalline zarar vermemeliyiz," dedi Steve kadının mezara ulaşmasına engel olmaya çalışırken.</p>

  <p class="calibre3">Jane bir an için bile tereddüt etmeden küreği savurup, adamın bacağına bir tane patlattı. Steve şaşkınlıkla geriye doğru zıplarken Jane'in duyamayacağı biçimde bir çığlık atmıştı.</p>

  <p class="calibre3">Sonra dönüp mümkün olduğu kadar hızla kazmaya başladı. Önce kolu sonra da bir bacağı kurtarmıştı. Uzaklardan gelen siren seslerini de duyuyordu artık.</p>

  <p class="calibre3">Ah, Tanrım, ah, Tanrım diye inliyordu bir yandan da. Köpekler gece bu yüzden çılgına dönmüş olabilirler miydi? O bunun nedeninin çakallar olduğunu sanmıştı. Yoksa o sırada korkunç katil Karly'yi toprağa gömmekle mi meşguldü? Neden çıkıp bakmamıştı? Neden Cal'i aramamıştı? Ya sırf bu yüzden iş işten geçtiyse?</p>

  <p class="calibre3">Ah Tanrım, ah Tanrım, ah Tanrım.</p>

  <p class="calibre3">Acil müdahale ekibi ambulanstan inip koşmaya başlamışlardı ki olay yerini görüp durdular.</p>

  <p class="calibre3">"Tanrım."</p>

  <p class="calibre3">"Lanet olsun!"</p>

  <p class="calibre3">Jane küreği kenara itip bağırdı. "Ona yardım etsenize! Ne bekliyorsunuz be!"</p>

  <p class="calibre3">İki adam tereddütle yaklaştı. Jane içlerinden birinin üniformasının yakasına yapışıp sarsarak, "Yarım et ona!" diye bağırdı.</p>

  <p class="calibre3">"Onun için yapabilecek bir şey yok artık, efendim," dedi. "Ölmüş."</p>

  <p class="calibre3">Diğeri yere diz çöküp iki parmağını Karly Vickers'ın morarmış boynuna yerleştirdi.</p>

  <p class="calibre3">"Aman Tanrım," dedi. "Nabzı atıyor olabilir."</p>

  <p class="calibre3">"İmkanı yok."</p>

  <p class="calibre3">"Var. Gel de bak!"</p>

  <p class="calibre3">Jane geri çekilip adamları izlemeye koyuldu.</p>

  <p class="calibre3">"Bu da ne?" Dönüp baktığında korku ve panik içindeki Cal Dixon'un kendisine doğru koştuğunu gördü. Bir şekilde adam onu tutabilecek mesafeye gelinceye dek bayılmamayı başardı.</p>

  <div class="mbppagebreak" id="calibre_pb_54"></div>
</body>
</html>
