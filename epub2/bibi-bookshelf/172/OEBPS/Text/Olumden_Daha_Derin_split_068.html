<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">68</span></p>

  <p class="calibre3">"Buraya yalnızca personel ile aile üyelerinin girebildiğini sanıyordum," dedi Mendez,</p>

  <p class="calibre3">Morgan dönüp ona baktı, "Dedektif. Jane' in biraz dinlenmeye ihtiyacı vardı. Aslında biraz dinlenmesini ben istedim. Yandaki refakatçi odasında uyuyor. Burada bekleyip en ufak bir değişiklikte haber vereceğime söz verdim ona."</p>

  <p class="calibre3">"Bayan Vickers'ın ailesinden birileri gelmedi mi henüz?" diye sordu Hicks.</p>

  <p class="calibre3">"Henüz gelmediler." Dönüp yeniden yataktaki kıza baktı. "Onu tek başına bırakmak hiç içime sinmiyor. Aslında saçma, değil mi? Yani burada olduğumu bilmiyor. Hatta bildiğimiz kadarıyla hiçbir şeyi fark edemiyor."</p>

  <p class="calibre3">"Belki de olup bitenleri düşünebiliyordur," diye karşılık verdi Mendez. "Başına gelenleri, ona bunu yapanı filan düşünüyordur. Ve bir an evvel içinde bulunduğu durumdan kurtulup bildiklerini bizimle paylaşmanın planlarını yapıyordur."</p>

  <p class="calibre3">"Tabii hatırlayabilirse," dedi Morgan. "Doktor hayatta kalırsa mucize olur dedi. Ben olsam ondan bir şeyler öğrenebileceğim umuduna çok fazla bel bağlamazdım."</p>

  <p class="calibre3">"Ama bu benim işimin bir parçası, Bay Morgan," dedi Mendez. "Hatta ölüler bile bir şekilde bize bir şeyler anlatırlar. Sadece anlamak biraz zaman alır."</p>

  <p class="calibre3">"Her zaman peşinde olduğunuz kişiyi yakalar mısınız? Hepimiz bunu umut ediyoruz çünkü."</p>

  <p class="calibre3">"Konuşmayı burada kesmemiz gerek, Bay Morgan," dedi Hicks. "Acil servise gitmeniz gerek."</p>

  <p class="calibre3"><span class="bold">* * *</span></p>

  <p class="calibre3">Steve Morgan'a acil servise kadar eşlik edip ardından Morgan ailesinin dramını izlemek üzere geri çekildiler. Sara Morgan kızını teselli etmek için hemen yanına ilişmişti. Anne babası Wendy'yi sahnenin ortasına alıp olup bitenleri dinlerken aralarındaki gerginlik dışında tüm hislerini saklamayı başarmışlardı.</p>

  <p class="calibre3">Mendez, Dennis Farman'a ne olacağı konusundaki sorulara elinden geldiğince yanıt vermeye çalışmış ama bir yandan da daha önce hiç bu kadar küçük bir saldırganla karşılaşmadığını itiraf etmişti. Adalet sisteminin bu tür durumlarda nasıl kararlar verdiği hususunda en ufak bir fikri yoktu. Tek bildiği Dennis Farman'ın bu geceden itibaren uzun bir süre evine gidemeyeceğiydi.</p>

  <p class="calibre3">Doktor Wendy'nin evine gidebileceğini söyledi. Göğüs kafesinde kollarında morluklar vardı ama Cody Roache'nin başına gelenler düşünülünce şanslı olduğu söylenebilirdi.</p>

  <p class="calibre3">"Cody iyileşecek mi?" diye sordu Wendy.</p>

  <p class="calibre3">"Birkaç gün hastanede kalacak ama iyileşecek," dedi doktor herkesi rahatlatarak. "Cerrahlar dalağını kurtarmışlar. İç kanaması da durmuş. Şanslı çocukmuş."</p>

  <p class="calibre3">"Birinin bu adama şansın tanımını öğretmesi gerek," dedi Hicks bekleme salonunda dolaşıp, MorganTarın gitmesini beklerlerken. "Şanslı olsa Dennis Farman'la karşılaşmazdı bir kere."</p>

  <p class="calibre3">Wendy'nin doktorların zorlamasıyla oturduğu tekerlekli sandalyesini iten Steve kızını annesinin panelvanına bindirirken HicksTe Mendez de hemen arkalarından bakıyorlardı.</p>

  <p class="calibre3">"Baba eve gelecek misin?" diye sordu küçük kız iri mavi gözleri umutla parlarken.</p>

  <p class="calibre3">"Birazdan, tatlım. Merak etme."</p>

  <p class="calibre3">Sara'yla Wendy Morgan otoparktan ayrılır ayrılmaz Steve&nbsp;Morgan kendi aracına yöneldi. Bunu gören Mendez arkasından seslendi.</p>

  <p class="calibre3">"Size birkaç sorumuz olacak, Bay Morgan."</p>

  <p class="calibre3">Morgan yalnızca bir an tereddüt edip sonra yürümeye devam etti. "Çok uzun bir gündü beyler. Eve gidiyorum."</p>

  <p class="calibre3">Mendez de ona doğru yürümeye koyuldu. "Size bu sabah saat 3'te nerede olduğunuzu sorduğumda uyuduğunuz yatağın bir otelde olduğunu söylemeyi unutmuşsunuz."</p>

  <p class="calibre3">"Sormadınız."</p>

  <p class="calibre3">"Bakın böyle davranmanız hiç de iyi bir fikir değil, Bay Morgan," dedi Hicks diğer taraftan yaklaşarak. "Bu yüzden sizin bizimle işbirliğine yanaşmayacak kadar küstah olduğunuzu düşünmeye başlayabiliriz."</p>

  <p class="calibre3">"Küstahlaşmıyorum. Rahatsız oluyorum," dedi Morgan. "Hayatımın önemli bir bölümünü Thomas Sığınağı 'na ve orada kalan insanlara adadım ben. Cömertliğim ve iyi niyetim yüzünden şüpheli muamelesi görmek takdir edersiniz ki hiç hoşuma gitmiyor."</p>

  <p class="calibre3">"Eğer kendinizi daha rahat hissetmenizi sağlayacaksa söyleyeyim sizi şüpheli olarak görmüyoruz," dedi Mendez. "Yalnızca bize her şeyi anlatmadığınız ve kurbanlardan biriyle aşk ilişkisi yaşadığınızı öğrendiğimiz için konuşmak istiyoruz."</p>

  <p class="calibre3">"Böyle bir şey bildiğinizi sanmıyorum."</p>

  <p class="calibre3">"Hayır biliyoruz. Peter Crane itiraf etti. Ayrıca bize geçen geceyi karınız tarafından sokağa atıldığınız için Holiday Inn'de geçirmeyi planladığınızı da söyledi."</p>

  <p class="calibre3">Morgan siyah Trans Am marka otomobilinin yanında durdu. "Evliliğim sizi ilgilendirmez."</p>

  <p class="calibre3">"Bu önemli bir neden olabilir," dedi Hicks. "Eğer Lisa Warwick size baskı yapıp, karınıza söylemekle tehdit ediyor..."</p>

  <p class="calibre3">"Peki, Karly'e saldırma nedenim ne o zaman?"</p>

  <p class="calibre3">"Belki hoşunuza gitti," dedi Mendez.</p>

  <p class="calibre3">Otomobilin camından içeri baktı. Arka koltukta Member's Only marka siyah bir ceketle birkaç beysbol kepi ve bir kutu içerisinde Karly Vickers posterleri vardı. Yerde de bir çift kirli&nbsp;yürüyüş ayakkabısı duruyordu. İşkence için kullanılabilecek bir alet ya da kurbanlardan hatıra niyetine alınmış herhangi bir şey yok gibiydi. Yani aracı aramalarını gerektirecek herhangi bir neden yoktu.</p>

  <p class="calibre3">"Sizin işinizi yapmaya çalıştığınızı anlıyorum," dedi Morgan. "Ama kendi evinize biraz daha yakından bakacak yerde burada benimle uğraşmanız vakit kaybetmenize neden oluyor."</p>

  <p class="calibre3">"Bu da ne demek şimdi?" diye sordu Hicks.</p>

  <p class="calibre3">"Dixon'a sorun. Sadece şunu söyleyeyim. Bazı memurlarınız Sığınaktaki kadınlara iyilikseverlik olarak tanımlanamayacak gözlerle bakıyorlar."</p>

  <p class="calibre3">Adamın aracına binip gidişini izlerlerken bir süre ne diyeceklerini bilememişlerdi.</p>

  <p class="calibre3">Sonunda Hick, "Bu da ne şimdi?" diye sordu.</p>

  <p class="calibre3">"Bence Dixon bize bir şey söylemek isteseydi çoktan söylerdi."</p>

  <p class="calibre3">"Doğru," diye onayladı Hicks ve yeniden hastaneye yöneldiler. "Gidip Jane Thomas'a soralım."</p>

  <div class="mbppagebreak" id="calibre_pb_68"></div>
</body>
</html>
