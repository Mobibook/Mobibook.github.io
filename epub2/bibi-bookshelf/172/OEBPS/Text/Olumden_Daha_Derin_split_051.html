<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">51</span></p>

  <p class="calibre3">12 Ekim Cumartesi 1985</p>

  <p class="calibre3">01:47</p>

  <p class="calibre3">Karly, odanın çevresinde o kadar çok dolaşmıştı ki artık köşeleri kaç kez döndüğünü bile unutmuştu. Oda sanki büyük bir kare gibiydi. Sola dön, sola dön, sola dön. Dönüp durmuş, emekleyerek, sonra sürünerek bu cehennemden çıkmaya çalışmıştı ve tüm bu çabalarının sonunda da çıkış kapısının olmadığını öğrenmişti.</p>

  <p class="calibre3">Yorgunluktan bitip tükenmiş, başı dönmeye başlamış, duygusal olarak da bütünüyle çökmüştü. Ayrıca çok ama çok üşümüştü de. Beton zemin çıplak bedenindeki tüm sıcaklığı emmişti. Sanki bu zeminde büyümüş, derileri ve sinirleri yerle bütünleşmiş, kökleri toprağa gömülmüştü. Belki de artık bu yattığı yerden bir daha kıpırdayamayacağım düşünüyordu. Belki de bilincini yeniden kaybedip bir daha da kendine gelmemek o kadar da kötü bir şey olmayacaktı.</p>

  <p class="calibre3">Umutsuzluk dayanılmazdı. Ağladığını, o sırada Petal'ın gelip gözyaşlarını diliyle yalayarak temizlediğini hayal ediyordu.</p>

  <p class="calibre3">Susuzluğu aklından bir an için çıkmıyordu. Boğazının kuruyup, birbirine yapıştığını hissediyordu. Bunu her hissedişinde de öksürerek, boğulma hissinden kurtulmaya çabalıyordu.</p>

  <p class="calibre3">Eğer onu kaçıran kişi tarafından yakında öldürülmezse bile ısı ve su kaybından öleceği kesindi. Açlıktan ölecek kadar yaşayamayacaktı.</p>

  <p class="calibre3">Keşke ayağa kalkacak gücü olsaydı. O zaman içinde su olan bir kap ya da lavabo gibi bir şey bulabilirdi. Ve biraz su içince de daha mantıklı düşünmeye başlardı. Daha mantıklı düşünmeye başlayınca da saldırgan geldiğinde onunla dövüşebilirdi. Eğer onunla dövüşebilirse sinirlendirmeyi de başarabilir böylece de öfkesine mani olamayan adam tarafından bir an evvel öldürülürdü. Böylece de kafeste terk edilmiş bir hayvan gibi kıvranmaktan da kurtulmuş olurdu.</p>

  <p class="calibre3">Kalan son gücünü de toplayan Karly kollarını ve dizlerini çekerek top haline geldi. Sonra bir dizini altına alıp, ağır ağır doğrulmaya koyuldu. Bu sırada da tüm sinir uçlarının binlerce keskin bıçakla deşiliyormuş gibi hissetmesine neden olan acıyı da hissetmemeye çalışıyordu. Sağ elindeki tornavidayı da bırakmamıştı. Duvara ulaşmak için uzandı.</p>

  <p class="calibre3">Sonunda ayağa kalkıp sol elini ileri uzatınca da şeytana dokundu.</p>

  <div class="mbppagebreak" id="calibre_pb_51"></div>
</body>
</html>
