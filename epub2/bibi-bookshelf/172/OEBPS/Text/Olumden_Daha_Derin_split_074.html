<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">74</span></p>

  <p class="calibre3">"Cumartesi geceleri neler yaparsın, Vince?" diye sordu Hicks.</p>

  <p class="calibre3">Savaş odasında, pizza kutularıyla evrak yığınlarının arasındaydılar. Dixon, annesi sonunda gelen Karly Vickers'ın yanında kalmıştı.</p>

  <p class="calibre3">"Ah, şey. Genelde cumartesileri Concord'a atlayıp öğle yemeği için Paris'e gider soma da biraz kumar oynamak için Monte Carlo'ya geçerim."</p>

  <p class="calibre3">"Demek vergilerimiz buraya gidiyor," dedi Mendez.</p>

  <p class="calibre3">"Cidden ne yaparsın?"</p>

  <p class="calibre3">"Cidden?" Vince son bir yılı düşündü. Çoğu cumartesi gecesini gücünü toplayabilmek için yatağında yatarak geçirmişti. Peki ya ondan önce? "Burada yaptığımızdan pek farklı bir şey yapmam."</p>

  <p class="calibre3">"Bu çok sıkıcı bir şey dostum."</p>

  <p class="calibre3">"Karım yok. Gece hayatım da. Kendini işe adamış bir adamım ben. Peki ya sen Dedektif Hicks?"</p>

  <p class="calibre3">"Ayın ikinci cumartesi akşamları rodeo alanındaki müsabakaları izlerim ve genelde tam bu saatlerde para kazanıyor olurdum."</p>

  <p class="calibre3">"Peki ya sen, Tony?" diye sordu Vince.</p>

  <p class="calibre3">"Özel bir şey yapmam."</p>

  <p class="calibre3">"Bu adamı FBI'a al."</p>

  <p class="calibre3">"Dikkatli ol yaşlı adam," diye takıldı Mendez. "İşini elinden alacağım."</p>

  <p class="calibre3">"Başımın üstünde yerin var ahbap. Ben yeterince çalıştım. Zaten ayrılmayı düşünüyorum artık."</p>

  <p class="calibre3">"Sen? Bürodan ayrılmak? İmkanı yok. Sen yaşayan bir efsanesin ya."</p>

  <p class="calibre3">"Seninle yerlerimizi değiştirebiliriz. Ben buraya taşınır, sakin huzurlu bir yaşam sürerim. Sen de doğuya gidip istediğin ortamda çalışırsın."</p>

  <p class="calibre3">"Eğer bu kadar kolay olsaydı..."</p>

  <p class="calibre3">"Tabii ki bunun için çok çabalamak gerek ama bana sürekli hatırlatıp durduğun gibi sen daha çok gençsin."</p>

  <p class="calibre3">Sanki bu cümlenin noktalama işaretiymiş gibi birden başına ağrı saplandı. Zaten gün boyu bu ağrıyla başa çıkmaya çabalamış, yediği pizza da ağzında hiç de iyi bir tat bırakmamıştı. Elini cebine atıp, ilaç kutusunu çıkardı.</p>

  <p class="calibre3">Bulantı giderici. Felç önleyici. Ağrı kesici.</p>

  <p class="calibre3">Hepsini ağzına atıp, soğuk kahveyle yuttu.</p>

  <p class="calibre3">"Onları ağız kokusu giderici gibi içiyorsun," dedi Mendez. "Ne için onlar?"</p>

  <p class="calibre3">"Ağız kokusunu gidermek için."</p>

  <p class="calibre3">"Yalan."</p>

  <p class="calibre3">"Kimya sayesinde daha iyi yaşıyoruz," dedi Vince konuyu sağlığından uzaklaştırmaya çalışarak. "Trafik kontrolleriyle ilgili ne buldun?"</p>

  <p class="calibre3">"Eğer Frank yazdığı her ceza için bir dolar alsaymış her sene yeni bir Cadillac sahibi olabilirmiş," dedi Hamilton. "Ama bunu zaten biliyorduk."</p>

  <p class="calibre3">"Ona yöneltilen şikayetler?"</p>

  <p class="calibre3">"Birkaç tane."</p>

  <p class="calibre3">"Kadınlar tarafından mı?"</p>

  <p class="calibre3">"Çoğu."</p>

  <p class="calibre3">"Uygunsuz davrandığına ilişkin iddialar da var mı?"</p>

  <p class="calibre3">"Birkaç tane," dedi dedektif Farman'ın sicil dosyasını inceleyip, şikayet örnekleri ararken. "Kaba, küçümser tavırlar sergileyen, zorba, şoven, cinsiyetçi, huzursuz olmama neden oldu,&nbsp;kalçalarımla ilgili şeyler söyledi."</p>

  <p class="calibre3">"Kadınları itip kakmaktan hoşlanıyor," dedi Vince. "Bayan Farman'dan bir haber var mı?"</p>

  <p class="calibre3">"Hayır. Telefon defterindeki herkesi aradık. Ne gören ne de duyan var."</p>

  <p class="calibre3">"Sonunda gözlerin görmesin, kulakların duymasın diyenin Frank olduğu ortaya çıkarsa ne korkunç olur, değil mi?" dedi Hamilton.</p>

  <p class="calibre3">"Eğer Frank aradığımız kişiyse," dedi Vince. "Karısını öldürmek ondan en son bekleyeceğimiz şey olmalı. Katil cinayetleri kimsenin kendisinden şüphelenmeyeceği biçimde işliyor."</p>

  <p class="calibre3">"Peki ya meşhur olma tutkusu?" diye sordu Mendez.</p>

  <p class="calibre3">"Zaten istediğine kavuştu sayılır. Dedektifler Oak Knoll Cinayetlleri Konusunda Etkisiz. Seri Katil Şerifi Sarsıyor. <span class="italic">"</span> Ellerini kaldırıp hayali gazete manşetlerini çerçeve içine alıyormuş gibi yaptı.</p>

  <p class="calibre3">"Bu arada sokaklarda elini kolunu sallayarak dolaşmaya devam ediyor," dedi Vince. "Belki de komşularıyla ya da iş arkadaşlarıyla kahve içip bu cinayetlerden bahsediyordur. Çünkü hoşuna gidiyor olmalı. Herkes onu mükemmel bir vatandaş, kusursuz bir eş olarak görüyor. Bu yüzden de karısını öldürmeye kalkan biri aradığımız kişi olamaz."</p>

  <p class="calibre3">"Belki de kontrolünü kaybetmiştir," diye karşı çıktı Mendez. "Bundy'nin Tallahassee, Florida'da, Chi Omega evlerinde işlediği cinayetleri hatırlasanıza. Orada faka basmıştı. Aptalca bir risk aldı. Aşırı öfkelenerek işledi cinayetini. Kemper'in son kurbanı da tüm cinayetlerinin sebebi olan kişiydi. Yani annesi. Sembolik olarak aslında her seferinde annesini öldürüyordu. Sonunda da bu arzusunu gerçekleştirdi."</p>

  <p class="calibre3">"O zaman neden kimse Sharon Farman'ı bulamıyor?" diye sordu Vince. "Eğer sizin teorileriniz doğruysa Frank'ın onu şimdiye dek evlerinin önüne gömmüş olması gerekirdi. Ed Kemper'in annesi oğluna korkunç derecede işkence eden tam bir erkek düşmanıydı. Sonunda Kemper annesinin kafasını kesip çöplüğe atarak intikamını aldı.</p>

  <p class="calibre3">"Bakın, Bayan Farman Ta hiç karşılaşmadım," dedi. "Ama izin verin kocasını gözlemlediğim kadarıyla onunla ilgili birkaç tahminimi söyleyeyim.</p>

  <p class="calibre3">"Ufak tefek bir kadın. Çok stresli bir hayatı olduğundan yaşı bakışlarından hemen anlaşılıyor. Sigara kullanıyor, belki gizlice. İçiyor ama kesinlikle alenen değil. Her şey derli toplu, evi de kendi de. Otoriter bir eşi olduğundan öyle olmak zorunda. Hep eviyle meşgul olan, zamanının çoğunu evinde geçiren biri.</p>

  <p class="calibre3">"Nasıl gidiyorum şimdilik?" diye sordu.</p>

  <p class="calibre3">"Sen tam bir ucubesin," dedi Hamilton.</p>

  <p class="calibre3">"Sharon Farman gibi kadınlar zorba kocalarından haftanın her günü dayak yerler," dedi Vince. "Ama kocalarını birilerini öldürecek raddeye getirmezler."</p>

  <p class="calibre3">"Janet Crane getirir," dedi Mendez.</p>

  <p class="calibre3">"O kadın bana bile cinayet işletir," dedi Vince. "Peter Crane'le ilgili yeni öğrendiğiniz bir şey var mı?"</p>

  <p class="calibre3">"Ventura'dan bir polisle Doktor Crane'nin kız arkadaşıyla ilgili görüştüm," dedi Hicks. "Kadın özel yetenekleriyle tanınıyormuş."</p>

  <p class="calibre3">"Sado-mazo gibi şeyler mi?" diye tahmin yürüttü Mendez.</p>

  <p class="calibre3">"Evet."</p>

  <p class="calibre3">"Ama gözlerin görmesin, kulakların duymasın diyen birinin sert seks için para vereceğini hiç sanmıyorum," dedi.</p>

  <p class="calibre3">Vince bir kaşını kaldırarak, "Neden?" diye sordu.</p>

  <p class="calibre3">"Çünkü böyle bir şey onu artık heyecanlandırmaz. Belki bir süre rol yaparak eğlenmiş olabilir ama artık gerçek şeylerin tadını aldı. Gerçeği varken sahte korkular ona yetmeyecektir. İki kişiyi boğarak öldürmüş biri için bir kadını boğuyormuş gibi yapmanın yeterli geleceğini sanmıyorum."</p>

  <p class="calibre3">"Güzel bir teori. Hem de çok güzel," dedi Vince öğrencisinin yorumlarından hoşnut bir halde. "Şimdi Crane'nin öğleden sonra yaptığınız görüşmede neler dediğini bir kez daha gözden geçirelim."</p>

  <p class="calibre3">Mendez videoya Crane'nin sorgu kasetini taktı. Vince de kumandayı alıp, çoğu bölümü hızlı sararak istediği bölüme geldi.</p>

  <p class="calibre3">Crane: "... O evli bir adam."</p>

  <p class="calibre3">Mendez: "Bunu pantolonunun fermuarını çözmeden önce düşünmeliydi."</p>

  <p class="calibre3">Crane: "Bu konuda konuşmaktan çok rahatsızım."</p>

  <p class="calibre3">Mendez: "Steve'in hırslı bir adam olduğunu söyledin. Nasıl yani? O senin dostun. Bana ondan bahset biraz."</p>

  <p class="calibre3">Crane: "Yalnızca Steve'in çok tutkulu bir kişiliği olduğunu söylemeye çalışmıştım. Sığınak için çalışmak onun en büyük tutkusudur. Steve sıkıntılı bir çocukluk geçirmiş. Annesi tarafından zor koşullarda büyütülmüş..."</p>

  <p class="calibre3">"Bu konuda daha fazla şey öğrenmek gerek," dedi Vince stop düğmesine basarken. "Sıkıntılı günler ve boşanmış bir anne kişiliğe çok şey ekleyebilir."</p>

  <p class="calibre3">"Sorunlu kadınlara yardım etmek istemesinin nedeni bu olabilir," dedi Hamilton.</p>

  <p class="calibre3">"Ya da o kadınlara karşı aşın ilgisinin," dedi Vince. "Kilisede günah çıkartan her adamın iki günah çıkarma kulübesi ilerisinde bir sübyancı vardır. Morgan'ın ve Crane'nin geçmişini araştırın."</p>

  <div class="mbppagebreak" id="calibre_pb_74"></div>
</body>
</html>
