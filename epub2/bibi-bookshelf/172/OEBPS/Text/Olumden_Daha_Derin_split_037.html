<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">37</span></p>

  <p class="calibre3">Tommy'nin her tarafı ağrıyordu. Bir gözü mosmor olmuş, Dennis itince yere çarptığı başının arkası zonkluyordu. Acil servisteki doktor gerekli röntgenleri çekip kaburgalarında kırık olmadığını söylemişti ama her tarafının moraracağı kesindi. Dennis'in tekmelediği karnı maviyle siyahın çeşitli tonlarına bürünmüştü ve her soluk almaya kalkışında canı feci derecede yanıyordu.</p>

  <p class="calibre3">Tüm bunlara rağmen Dennis'e karşı diklendiği için kendiyle gurur duyuyordu. Dennis'ten dayak yiyeceğini bilmesine karşın elinden geleni yapmaya çalışmıştı. Babası da Wendy'yi korumaya çalışarak doğru olanı yaptığını söylemişti. Bir erkek daima kadınları korumalıydı.</p>

  <p class="calibre3">Diğer yandan annesi normal olarak çileden çıkmıştı. Akşamın çoğunu Dennis Farman ve ailesine bağırarak geçirmiş, suç duyurusunda bulunacağından ve Farman'ları, okulu, Bay Alvarez'i dava edeceğinden bahsedip durmuştu.</p>

  <p class="calibre3">Çok daha sakin olmasına karşın babası da bir hayli üzgündü. Tommy'nin annesinin bağnşları kesilince Müdür Garnett'i arayıp Dennis'le ilgili neler yapıldığını öğrenmek için bir dolu soru sormuştu.</p>

  <p class="calibre3">Annesi çocuğun Cezaevi'ne yollanması gerektiğini söyleyip duruyordu ama Tommy çocukları beden eğitimi dersinde kavga ettikleri için hapse atmadıklarını gayet iyi biliyordu. Tommy, Dennis'in okuldan atılacağını tahmin ediyordu. Aslında bu, Dennis'in okul çıkışlarında insanlara saldırmak için daha çok imkan bulacağı olasılığı sayılmazsa fena bir şey değildi. Ve Dennis'in bulduğu ilk fırsatta üzerine atılacağına adı gibi emindi.</p>

  <p class="calibre3">Dennis basma gelecek her şey için onu suçlayacaktı. Kendisinin bir ölünün çürümüş parmağını Wendy'nin ağzına tıkmaya çalıştığını hiç hatırlamayacaktı. Oysa sırf bu hareketi bile okuldan atılması için yeterliydi. Ama Dennis olaya kesinlikle bu açıdan bakmayacaktı.</p>

  <p class="calibre3">Tommy'yle Wendy anneleri Müdür Garnett'in yanındayken ön büroda bekliyorlardı. Tommy sürekli tehditler savurarak bağırıp çağıran annesinin sesini duyuyordu. Aslında aralarında uzun bir koridor ve kapalı kapılar vardı ama yine de annesinin sesi kulağına kadar ulaşıyordu. Müdür Garnett'e acıdı.</p>

  <p class="calibre3">Kendisine de acıyordu. Çileden çıkmış haldeki annesinin Müdür Garnett'in odasından fırlayıp, kolundan tuttuğu gibi onu eve sürükleyeceğinden korkuyordu. Zaten onu başka bir okula gönderme tehditleri savurmuştu bile. Oysa bu Tommy'nin asla istemeyeceği bir şeydi.</p>

  <p class="calibre3">Yanında oturan Wendy'ye bakıp, gözlerini devirerek yüzünü ekşitti. Wendy hiçbir şey söylemeden yüzüne bakıyordu.</p>

  <p class="calibre3">"İyi misin?" diye sordu Tommy.</p>

  <p class="calibre3">"Hayır!" dedi sesini sekreterlerin dikkatini çekmemek için alçaltarak. "Aklımı kaçıracağım! Dennis bir ölünün parmağını ağzıma sokmaya çalıştı! Ölünün parmağıyla yüzüme dokundu! Hatırladıkça çıldıracak gibi oluyorum!"</p>

  <p class="calibre3">"Ah." Bir kız sinirlenince en fazla bu kadar yorum yapmak gerektiğini biliyordu Tommy.</p>

  <p class="calibre3">Wendy'nin ifadesi biraz yumuşadı. "Sen iyi misin? Her tarafın ağrıyormuş gibi gözüküyor."</p>

  <p class="calibre3">"Evet, ama ağnmıyormuş gibi davranmaya çalışıyorum yok</p>

  <p class="calibre3">sa annem beni eve tıkacak. Onunla evde kalmak istemiyorum. Tamamen kafayı yedi."</p>

  <p class="calibre3">İç ofisin kapısı açıldı. Tommy hemen dönüp, baktı. Ani hareket ettiğinden canı çok acımıştı. Annesinin yüzü üzerindeki elbise gibi kıpkırmızıydı. Gözlerini yuvalarından çıkacak gibi açarak hızlı adımlarla ilerlemeye başladı.</p>

  <p class="calibre3">Tommy sandalyesinde büzülüp, annesinin gelerek kolunu çekiştireceği anı beklemeye koyuldu. Neden gidip tuvalete saklanmayı akıl edememişti ki?</p>

  <p class="calibre3">Ama annesi topuklarını zeminde çınlata çınlata yanından geçti. Tommy'ye bir an için bile bakmamıştı.</p>

  <p class="calibre3">Tommy ağzı açık arkasından bakakaldı. Sonra Wendy'yle bakıştılar.</p>

  <p class="calibre3">"Yırttın," dedi Wendy.</p>

  <p class="calibre3">Yırttım. Hayır, yırtamadım diye değiştirdi düşüncesini koridorda yanına gelmelerini işaret eden dedektif Mendez'i görünce. Yavaşça ayağa kalkıp hızlı soluk alıp vermemeye çalışarak ilerlemeye koyuldu.</p>

  <p class="calibre3">"Hey, Tommy," dedi Dedektif koridorda çocukların önünde ilerlerken. "Mecbur kalınca yumruklarınla da konuşabildiğini duydum."</p>

  <p class="calibre3">Ne demesi bekleniyordu ki? "Sanırım."</p>

  <p class="calibre3">Birlikte konferans odasına girdiler. Kıpkırmızı yüzlü, hızlı hızlı soluk alıp veren Müdür Garnett de kapının eşiğinde ayakta bekliyordu.</p>

  <p class="calibre3">"Bundan sonrasını size bırakıyorum, Dedektif," dedi. "Avukatlarımızı aramam gerek."</p>

  <p class="calibre3">"Bu hiç de iyiye alamet değil," diye fısıldadı Wendy.</p>

  <p class="calibre3">Wendy'nin annesi hemen yanma geldi. O da oldukça üzgün görünüyordu.</p>

  <p class="calibre3">"Eve dönmek istersen idareye haber ver beni arasınlar," dedi.</p>

  <p class="calibre3">Wendy başıyla onayladı. Annesi yanağına bir öpücük kondurup odadan çıkmak üzere kapıya yöneldi.</p>

  <p class="calibre3">"Bayan Morgan?" diye seslendi Dedektif Morgan arkasından. "Gitmeden sizinle özel olarak birkaç dakika konuşabilir miyim? Sakıncası yoksa dışarıda biraz bekleyin, hemen geleceğim."</p>

  <p class="calibre3">Wendy'nin annesi çok mutsuz gözüküyordu ama yine de "Tamam," dedi. "Dışarıda bekliyorum."</p>

  <p class="calibre3">Sonra Bayan Navarre geldi. Kadının yüzü Tommy'nin halini görünce bembeyaz kesildi.</p>

  <p class="calibre3">"Tommy! Aman Tanrım," dedi. "Gelmek zorunda miydin?"</p>

  <p class="calibre3">"Ben iyiyim," dedi çocuk. "Doktora gittim."</p>

  <p class="calibre3">"Ama iyi gözükmüyorsun. Yatıp dinlenmen gerek."</p>

  <p class="calibre3">"Tommy güçlü bir delikanlı," Dedektif Mendez. "Yapması gerektiği şeyi tam bir erkek gibi yaptı."</p>

  <p class="calibre3">Bayan Navarre gözlerini kısarak ona bakıp, "Aptal erkekler," diye mırıldandı.</p>

  <p class="calibre3">Birlikte masaya geçtiler.</p>

  <p class="calibre3">"Dedektif Mendez ikinize dün olanlarla ilgili birkaç şey soracak," dedi Bayan Navarre.</p>

  <p class="calibre3">"Evet," dedi Dedektif Mendez. "O parmağın Dennis'te olduğunu biliyor muydunuz?</p>

  <p class="calibre3">"Hayır!" diye yanıt verdi çocuklar aynı anda.</p>

  <p class="calibre3">"Wendy bana Dennis'in parkta cesede dokunduğunu gördüğünü söylemiştin. Parmağı alırken gördün mü onu?"</p>

  <p class="calibre3">"İğrenç!" diye hiddetle bağırdı Wendy. "Hayır! Görsem söylerdim zaten!"</p>

  <p class="calibre3">"Peki ya sen, Tommy?"</p>

  <p class="calibre3">Tommy başını acıdan gözlerinin önünde yıldızlar uçuşmasına neden olacak kadar hızla salladı.</p>

  <p class="calibre3">"Dennis bununla ilgili hiçbir şey söylemedi mi? Parkta veya somasında?"</p>

  <p class="calibre3">"DennisTe konuşmamaya çalışıyoruz," dedi Wendy aşırı resmi bir tonla.</p>

  <p class="calibre3">"Kabadayı olduğu için mi?"</p>

  <p class="calibre3">"O hem kabadayı hem de iğrenç biri," dedi Wendy. "Hep pis kokar, kötü kelimeler kullanır, yanında ezilmiş kurbağa ya da yolda bulduğu ölü hayvan organları gibi iğrenç şeyler taşır. Çok tuhaf ve de iğrenç biri," dedi. "Ve de aptal."</p>

  <p class="calibre3">Birden susup Bayan Navarre'ye bir bakış fırlattı. Belki bu son cümlesi yüzünden başı belaya girebilirdi.</p>

  <p class="calibre3">"Sen de aynı şeyleri mi söyleyeceksin, Tommy?"</p>

  <p class="calibre3">"Yüksek sesle değil elbette," diye itiraf etti Tommy. "Yoksa yine bu hale gelirim."</p>

  <p class="calibre3">"İkiniz de onu parmağı alırken görmediniz," dedi Dedektif Mendez çocuklardan ziyade kendi kendiyle konuşur gibi. Sonra iç çekti. "Dennis babası hakkında konuşur mu?"</p>

  <p class="calibre3">"Evet," dedi Wendy. "Babam polistir, seni tutuklayacak, babam polistir ve arabasını istediği kadar hızlı kullanır, gibi şeyler söyler," dedi gözlerini devirerek. "İğrenç."</p>

  <p class="calibre3">"Dennis babasının onu cezalandırdığına ilişkin bir şeyler söyledi mi?" diye sordu Bayan Navarre.</p>

  <p class="calibre3">İkisi de başlarını iki yana salladılar.</p>

  <p class="calibre3">Dedektif Mendez saatine baktı.</p>

  <p class="calibre3">"Pekala. Teşekkürler çocuklar, Bayan Navarre," dedi ayağa kalkarken. "Gitmem gerek."</p>

  <p class="calibre3">Bayan Navarre hiçbir şey söylemeden adamı dışarı çıkıncaya dek izledi. Sonra çocuklara döndü.</p>

  <p class="calibre3">"Çok zor bir hafta geçirdiniz," dedi. "Ama en azından cuma geldi. İkinizle de gurur duyduğumu bilmenizi isterim. Çoğu yetişkinin bile altından kalkamayacağı şeyler yaşamanıza rağmen iyi dayandınız. Çok ama çok cesurdunuz.</p>

  <p class="calibre3">"Bu arada benimle paylaşmak istediğiniz bir şey varsa hiç çekinmeden söyleyin."</p>

  <p class="calibre3">"Polisler Dennis'i hapse mi atacaklar?" diye sordu Wendy.</p>

  <p class="calibre3">"Dennis hapse girmeyecek," dedi Bayan Navarre. "Dennis çok sorunlu bir çocuk. Umarım iyi bir yardım alır."</p>

  <p class="calibre3">"Okula dönmeyecek değil mi?" diye sordu Tommy.</p>

  <p class="calibre3">"Hayır. Bu dönem sonuna kadar okuldan uzaklaştırıldı."</p>

  <p class="calibre3">"Ah, işte bu süper," diye mırıldandı Tommy.</p>

  <p class="calibre3">"Onun okuldan uzaklaştırılmasını istemiyor musun?" diye sordu Bayan Navarre biraz şaşırarak.</p>

  <p class="calibre3">"Tommy'yi suçlayacaktır," dedi Wendy.</p>

  <p class="calibre3">"Tommy'yi dövdüğü için okuldan uzaklaştırma cezası alıyor. Bu yüzden mi suçlayacak Tommy'yi?"</p>

  <p class="calibre3">"Tommy'den nefret eder," diye devam etti Wendy. "Tommy'nin her şeye sahip olduğunu düşünüyor. Tommy zekidir. Tommy büyük bir evde oturuyor. Tommy piyano çalıyor.&nbsp;Tommy'nin anne babası çok iyi. Çok güzel otomobilleri var. Falan filan."</p>

  <p class="calibre3">"Kıskanıyor," dedi Bayan Navarre. "Ayrıca herkes Tommy'nin yardımına koşarken Dennis'e ceza verildi."</p>

  <p class="calibre3">"Doğru."</p>

  <p class="calibre3">"Tommy sen bu konuda ne düşünüyorsun?"</p>

  <p class="calibre3">Tommy omuz silkti. Herkes ona destek olmuştu. Dennis'e destek olan kimse yoktu. Öğretmenleri hep ondan hoşlanmışlar, Dennis'iyse sevmemişlerdi. Tommy'nin babası çok iyiydi. Ama Dennis'inki büyük bir ihtimalle onu dövüyordu. Belki Dennis kıskançlık duymakta haklıydı ama bu ona insanları dövme hakkı da vermezdi.</p>

  <p class="calibre3">"Dennis hiçbir şey bilmiyor," dedi.</p>

  <p class="calibre3">Bayan Navarre konuyu burada kapatmaya karar verdi. Wendy'ye dönüp, "Şu parmak olayı gerçekten çok korkunç," dedi. "Dün gece uyumakta zorluk çektin mi?"</p>

  <p class="calibre3">"Biraz," diye itiraf etti Wendy.</p>

  <p class="calibre3">"Peki ya sen, Tommy? Sen iyi uyudun mu?"</p>

  <p class="calibre3">Yetişkinler şu uyku konusuna kafayı takmışlar diye düşündü Tommy. Sanki herkes biraz daha uyursa dünya çok daha iyi bir yer olacakmış gibi. Annesi de yeterince uyumadığı için çılgına dönüyor uyusun diye alerji şurupları verip duruyordu. O da bazen içiyor bazen de içmiş gibi yapıyordu.</p>

  <p class="calibre3">"Ben iyiyim," dedi.</p>

  <p class="calibre3">Şu sandalyeden kalkmak, odayı terk etmek ve normal bir çocuk gibi hayatına devam etmek istiyordu. Tüm bu ilginin, soruların hedefi olmak istemiyordu. Keşke salı günü beni okuldan babam alsaydı diye düşündü. O zaman o ölü kadının üzerine düşmeyecekti. Ama babası salı öğleden somaları golf oynardı. Annesiyse hep yoğundu zaten.</p>

  <p class="calibre3">"Tamam," dedi Bayan Navarre. "Wendy neden sınıfa dönmüyorsun? Ben Tommy'ye birkaç şey daha soracağım."</p>

  <p class="calibre3">Tommy midesine kramp girdiğini hissetti. Bayan Navarre'yle yalnız kalacaktı. Aman Tanrım.</p>

  <p class="calibre3">Wendy çıktı. Tommy, Bayan Navarre'ye bakmamak için büyük çaba sarf ediyordu.</p>

  <p class="calibre3">"Tommy yüzüme bak ve bana doğruyu söyle. Okulda kalacak durumda mısın?"</p>

  <p class="calibre3">Öğretmeninin yüzüne bakıp, gözlerini kırpıştırmamaya çalışarak, "Evet, efendim," dedi.</p>

  <p class="calibre3">"Bugün etrafta koşuşturmak da beden eğitimi dersine katılmak da yok. Aynca kendini kötü hissedersen hemen bana söyleyeceksin."</p>

  <p class="calibre3">"Peki efendim."</p>

  <p class="calibre3">"Annen olanlara çok üzüldü."</p>

  <p class="calibre3">"Biliyorum," dedi Tommy. "Bütün gece bağırdı. Sabah da. Bazen böyle bağırırken açılan gözleri patlayacak sanıyorum."</p>

  <p class="calibre3">"Evde genelde böyle midir?"</p>

  <p class="calibre3">Tommy omuz silkti. "Duruma göre."</p>

  <p class="calibre3">"Sana da böyle bağırdığı olur mu?"</p>

  <p class="calibre3">Yeniden omuz silkip başını eğdi. "Bazen. Yanlış bir şey yaptığımda, ya da programımı aksattığım zaman."</p>

  <p class="calibre3">Annesinin bu hafta ona cesedi buluşu, dayak yiyişi ve kendisini programını değiştirip herkese bağırmak zorunda olduğuna inandığı okula gelmeye mecbur bırakışı yüzünden bir hayli kızgın olduğunu düşünüyordu.</p>

  <p class="calibre3">"Keşke bunların hiçbiri olmasaydı," dedi ve dehşet içinde ağlamak üzere olduğunu fark etti.</p>

  <p class="calibre3">Bayan Navarre kalkıp, masanın çevresinde dolaşarak yanına geldi. Kadının çiçekli şık eteği bileklerinin çevresinde adeta dans ediyordu. Sonra sanki bir şey araştırıyormuş gibi yüzünü incelemeye koyuldu.</p>

  <p class="calibre3">"Bence de, Tommy. Ama bunların hiçbiri senin hatan değil, tamam mı? Parka ceset bulmak için girmedin ya. Piyano dersini de isteyerek kaçırmadın. Dennis Farman'dan dayak yemeyi sen mi istedin? Hiçbiri senin hatan değil."</p>

  <p class="calibre3">Tommy onunla tartışmayacaktı ama hepsinin kendi suçu olduğunu biliyordu. Parktan geçmeye kendi karar vermişti. Bakmaması gerekirken Dennis'i izlemişti. Annesi de içine düştüğü bu durumdan ötürü üzgündü.</p>

  <p class="calibre3">Bayan Navarre ellerini önünde kavuşturup, yavaş yavaş uzaklaşıp, volta atmaya başladı. Tommy'nin gözlemlediği kadarıyla biri bu türden bir davranış sergiliyorsa bu onun başka kimsenin duymasını istemediği bir şey söyleyeceği anlamına geliyordu.</p>

  <p class="calibre3">"Geçen perşembe gecesini hatırlıyor musun, Tommy?" diye sordu. "O gece ne yaptığını? Annenle baban evde miydi?"</p>

  <p class="calibre3">"Sanırım," dedi Tommy şaşırarak. "Babamla Cosby Show izledik."</p>

  <p class="calibre3">"O diziyi ben de çok severim," dedi Bayan Navarre hafifçe gülümseyerek. "Annen de sizinle izledi mi?"</p>

  <p class="calibre3">"Hayır. O hiçbir şeyi komik bulmaz."</p>

  <p class="calibre3">"Çok kötü."</p>

  <p class="calibre3">"Mutlu bir insan değildir," dedi.</p>

  <p class="calibre3">"Peki ya baban? O mutlu biri gibi gözüküyor."</p>

  <p class="calibre3">"Çoğunlukla," dedi Tommy ama annesinin krizlerinden birini geçirip babasına çığlık çığlığa bağırdığı zamanlarda babasının takındığı tutumdan bahsetmedi. Babasının bazen kapıyı çekip çıkmak zorunda kaldığını ve saatlerce de geri dönmediğini de söylemedi. &nbsp;</p>

  <p class="calibre3">Başkalarına böyle şeyler söylemeye hakkı olmadığını düşünüyordu. Bayan Navarre'ye bile. Bunlar ailevi şeylerdi. İnsanlar ailevi şeyleri başkalarına anlatmamalıydılar. Bunu herkes bilirdi. İlk olarak kişi ailesine sadık olmalıydı.</p>

  <p class="calibre3">"Annem hep, 'bu da geçer' derdi," dedi Bayan Navarre.</p>

  <p class="calibre3">"Anlamı ne?"</p>

  <p class="calibre3">"Yani en kötü şeyler bile geçer demek. Bu hafta yaşadığımız o korkunç olaylar da yaşandı bitti. Artık ileriye bakmalıyız. Önümüzdeki hafta çok daha iyi olacak."</p>

  <p class="calibre3"><span class="italic">Umarım,</span> diye düşündü Tommy sandalyesinden kalkıp, sızlayan kaburga kemiklerine aldırmamaya çalışarak öğretmeninin peşi sıra odadan çıkarken. <span class="italic">Umarım.</span></p>

  <div class="mbppagebreak" id="calibre_pb_37"></div>
</body>
</html>
