<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">16</span></p>

  <p class="calibre3">Roache'ler kasabanın nispeten yoksul bir semtinde, mütevazı tek katlı bir evde oturuyorlardı. Evin boyaları dökülmüştü ama bunun dışında pek o kadar da kötü görünmüyordu. Biri ön basamaklara herhalde görüntüye biraz renk katmak için saksı içinde birkaç mum koymuştu.</p>

  <p class="calibre3">Anne kapı zilini çalıp, bekledi. Cody'nin annesi o sabah arayıp, oğlunun hasta olduğunu ve okula gelemeyeceğini bildirmişti. Anne bütün gün kendini Cody'yi düşünmekten alıkoyamamıştı. Cody cesedi bulan çocuklardan onun bizzat görüp, konuşmadığı tek çocuktu. Ders bitince arabasına atlayıp, soluğu RoacheTerin evinde almıştı.</p>

  <p class="calibre3">İçeriden bir köpek havlaması işitildi. Sonra da Renee Roache kapıyı açtı. Cody'nin annesi minyon tipli, seyrek kahverengi saçlı, soluk yüzlü bir kadındı. Üniversite yakınlarındaki işlerin çok yoğun, bahşişlerinse acınacak derecede düşük olduğu, küçük bir lokantada garson olarak çalışıyordu. Kocasıysa Mercy General Hastanesi'nde geceleri tamirci olarak görev yapıyordu.</p>

  <p class="calibre3">"Bayan Roache, umarım rahatsız etmiyorumdur," dedi Anne. "Yalnızca Cody'nin nasıl olduğunu merak ettim."</p>

  <p class="calibre3">Renee Roache bacaklarının çevresinde bir o yana bir bu yana koşuşturan beyaz teriyere aldırmadan yüzünde şaşkın bir ifadeyle Anne'e bakıyordu. "Niye bu kadar merak ettiniz ki? Yalnızca biraz midesi bulanıyor, hepsi bu."</p>

  <p class="calibre3">Şaşırma sırası şimdi Anne'deydi. "Şey, dün olanlardan sonra gelip..."</p>

  <p class="calibre3">"Dün ne oldu ki? Okulda bir şey mi oldu?"</p>

  <p class="calibre3">"Müdür Garnett sizi okula çağırmadı mı?"</p>

  <p class="calibre3">"Benim haberim yok. Cody'nin mide bulantısını geçirecek bir şeyler almak için dışarı çıkmıştım, belki o arada aramışlardır. Telesekreterimiz yok."</p>

  <p class="calibre3">"Ah," dedi Anne afallamış bir halde. Cody'nin annesine parkta buldukları cesetle ilgili bir şeyler anlatmadığı açıktı. Bir çocuğun böylesi bir şeyi kendine saklamayı tercih edişini düşünmek bile zordu.</p>

  <p class="calibre3">"Ne oldu?" diye sordu Renee giderek sinirlenerek.</p>

  <p class="calibre3">Anne derin bir nefes aldı. "Sanırım otursanız iyi olur."</p>

  <p class="calibre3">Birlikte Roache Terin küçük oturma odalarına yöneldiler. Televizyonda <span class="italic">Star Trek'in</span> eski bölümlerinden biri yayınlanıyordu. Anne, Cody'nin kanepede uzanmış, büyük bir hevesle diziyi izliyor olacağını ummuştu. Çünkü uzay gemileri çocuğun takıntısıydı. Ama kanepe boştu ve Renee de öğretmene oturması için orayı işaret etti.</p>

  <p class="calibre3">Akşam yemeği pişiyor. Mutfaktan gelen kızarmış tavuk kokusunu alabiliyordu. Küçük köpek Anne'i daha yakından görebilmek için kanepeye Sıçradı.</p>

  <p class="calibre3">Anne kendisine son yirmi dört saat içinde onuncu kez anlatıyormuş gibi gelen öyküyü başından sonuna dek anlattı. Cody'nin annesi şaşkınlıktan donakalmış bir haldeydi.</p>

  <p class="calibre3">"Neden bana anlatmadı?" diye sordu kendi kadar zayıf bir ses tonuyla. "Dün eve karın ağrısıyla geldi. Altına kaçırmıştı. Ben de belki okulda yediği bir şey midesini bozmuştur diye düşündüm. Çok fazla abur cubur yediyse... Bana tek kelime bile etmedi."</p>

  <p class="calibre3">"Üzgün gibi miydi?"</p>

  <p class="calibre3">"Şey, evet ama... O on yaşında bir çocuk. Altına kaçırdığı için üzüldüğünü düşündüm. Biliyorsunuz dalga geçilmesinden çok korkar."</p>

  <p class="calibre3">Bu doğruydu. Cody'nin altına yaptığı duyulursa alay konusu olurdu. Çocuklar çok acımasız olabilir, kaçamak sözler, hilekarlık, nezaket kuralları gibi yetişkinlerin öğrenmelerinin yıllar aldığı şeylerden bihaber olduklarından ağızlarına geleni rahatlıkla söyleyebilirlerdi. Ve diğerlerinden biraz farklı olan, biraz daha ağır kanlı, biraz daha yavaş öğrenenler bu tür durumlarda en ağır eleştirilere maruz kalırdı.</p>

  <p class="calibre3">Cody küçük, tuhaf biraz da çirkin bir çocuktu. Anne çocuğun hiç dostu olmadığını fark etmişti. Dennis Farman vardı elbette ama onunla ilişkisi de daha ziyade mecburiyetten kaynaklanıyordu. Çocukların hiçbiri önüne gelene saldıran Dennis'i sevmezdi. Cody'yi yanına yancı olarak almıştı. Çünkü çocuk onun sertliğine hayrandı. Cody de bunu seve seve kabullenmişti. Çünkü Dennis'in yanında olmak karşısında olmaktan çok daha güvenliydi.</p>

  <p class="calibre3">"Bütün gece hastaydı," dedi annesi. "Ve bu sabah da öyle. Bütün gün yattı. Hiçbir şey yediremedim."</p>

  <p class="calibre3">"Cody'yle birlikte konuşsak bir yaran olur mu acaba?" diye sordu. "Ben bu konuda eğitim..."</p>

  <p class="calibre3">Cümlesini tamamlamaya korktu. Çocuk psikolojisi konusunda aydaki adamdan fazla bir şey bilmiyordu ki. Ama şu an için bu çocuklara en yakın kişinin kendisi olduğunu hissediyordu.</p>

  <p class="calibre3">Renee Roache ayağa kalkıp, peşindeki öğretmenle koridordan geçerek, kapısı Yıldız Savaşları çıkartmalarıyla kaplı yatak odasının önünde durdu. Kapıyı bir kez tıklattı. Sonra da açıp, başını içeri uzattı.</p>

  <p class="calibre3">"Cody? Misafirin var. Bayan Navarre geldi."</p>

  <p class="calibre3">Odadan ses gelmedi.</p>

  <p class="calibre3">Renee kapıyı açıp içeri girdi. Anne de onu izledi. Odaya on yaşındaki çocuğun terli spor ayakkabılarının kokusu sinmişti. Ter ve toz toprak kokusu buranın pek de havalandırılmadığını ortaya koyuyordu. Karanlık odanın zaten küçük bir penceresi vardı. Gözlerinin karanlığa alışması biraz zaman almıştı. Yavaşça uzanıp, başucundaki lambayı yakarak küçük odanın biraz olsun aydınlanmasını sağladı.</p>

  <p class="calibre3">Cody'nin annesi de oğlunun yatağının ayakucuna oturup, ışığı yaktı. Sonra Cody'nin başına kadar çektiği battaniyeyi kaldırdı. Cody ölü taklidi yaparak kılını bile kıpırdatmadan yatıyor, gözlerini de gereğinden fazla sıkıyordu.</p>

  <p class="calibre3">"Cody, neden bana dün olanları anlatmadın?" diye sordu annesi.</p>

  <p class="calibre3">"Hiçbir şey olmadı," dedi çocuk.</p>

  <p class="calibre3">Bir gözünü aralamıştı. Annesi ona seloteyple yapıştırılmış gözlüğünü uzattı. Cody de doğrulup, gözlüklerini takarak, ışığa alışmak için gözlerini birkaç kez kırpıştırdı.</p>

  <p class="calibre3">"Merhaba, Cody," dedi Anne yumuşak bir ses tonuyla. "Bugün seni çok merak ettim. Nasılsın?"</p>

  <p class="calibre3">Çocuk burnunu kaşıyıp, omuzlarını kaldırdı. Sonra da çenesine kadar çektiği dizlerine sıkıca sarıldı.</p>

  <p class="calibre3">"Annen bana hasta olduğunu söyledi."</p>

  <p class="calibre3">Çocuğun zihninden geçenleri tahmin edebiliyordu. Cody şu an acaba olup bitenlerin ne kadarını biliyor, ne kadarını anneme anlatacak, ne kadarını ben itiraf etmek zorunda kalacağım diye için için kıvranıyordu.</p>

  <p class="calibre3">"Dün parkta olanları biliyorum,". dedi Anne. "Wendy ve Tommy'yle konuştum."</p>

  <p class="calibre3">"Neden bana söylemedin, Cody?" diye sordu annesi. Ses tonunda çok incindiği apaçık belli oluyordu.</p>

  <p class="calibre3">Cody annesine baktı. Sonra da Anne'e. Ardından başını indirip, kırmızı pijamasının üzerinden bacağını kaşıdı.</p>

  <p class="calibre3">"Bayan Roache," dedi Anne. "Cody'yle birkaç dakika yalnız konuşmamın bir sakıncası var mı acaba?"</p>

  <p class="calibre3">Renee Roache kararsız kalmış gibi gözükse de hemen ayağa kalkıp, odadan çıktı. Anne yatağın kenarına, ayakucuna oturdu. Çocuğu ürkütmek istemiyordu.</p>

  <p class="calibre3">"Bu şekilde bir ceset bulmak çok korkutucu olmalı. Berbat. Eğer benim başıma gelseydi aynı senin yaptığın gibi hemen oradan kaçardım. Ve dosdoğru eve giderdim."</p>

  <p class="calibre3">Çocuğun biraz olsun gevşediğini görebiliyordu. Eğer öğretmen bile kaçacağını söylüyorsa bu durumda onun kaçmış olması o kadar da kötü ve utanç verici sayılmayabilirdi.</p>

  <p class="calibre3">"Kaçtım," diye itiraf etti zorlukla duyulabilecek bir ses tonuyla.</p>

  <p class="calibre3">"Seni suçlamıyorum. Senin yerinde ben de olsam hastalanırdım. Çoğu insan da hastalanırdı."</p>

  <p class="calibre3">"Tommy hastalandı mı?"</p>

  <p class="calibre3">"Çok üzgün durumda."</p>

  <p class="calibre3">Çocuk bir süre bunu düşündü. "Ama Dennis'in hastalanmadığına bahse girerim."</p>

  <p class="calibre3">"Bilmiyorum," dedi Anne aklından Wendy'nin, Dennis'in cesede dokunuşuyla ilgili söylediklerini geçirerek. Çocuğun olay yerinde görmüş olabileceklerini düşündü. Frank Farman oğlunun olay mahallinde sanki orası bir oyun yeriymiş gibi dolaşmasına izin vermiş, çocuk da olup bitenleri büyük bir merakla izlemişti. "Sence?"</p>

  <p class="calibre3">Cody başını iki yana sallarken bakışlarını kaçırmış, dudaklarını da hafifçe bükmüştü. Bu; Anne'in Cody'nin yüzünde görse şaşırmayacağı kahramana duyulan hayranlık ifadesine hiç benzemiyordu. Bu ifadeden Dennis sert çocuktur, Dennis korkmaz gibisinden bir anlam çıkmıyordu. Çocuk yalnızca keşke Dennis gibi olsam diye düşünüyordu.</p>

  <p class="calibre3">"Neden böyle düşünüyorsun, Cody?"</p>

  <p class="calibre3">Çocuk hafifçe omuz silkti.</p>

  <p class="calibre3">Anne bir süre bekledi. Sonra, "Bana dün olanlarla ilgili söylemek istediğin bir şey var mı?" diye sordu.</p>

  <p class="calibre3">Çocuk bunu düşünüyormuş gibi gözleri çıplak ayaklarında bir süre öylece durdu. Sonra burnunun üzerine düşen gözlüklerini düzeltti.</p>

  <p class="calibre3">"Bu sabah olayı sınıfta konuştuk," dedi Anne. "Hep birlikte bazen bu tür korkunç şeylerin olabileceğinden, bir insanın başka birine nasıl böyle şeyler yapabileceğini anlamanın mümkün olmadığından bahsettik.</p>

  <p class="calibre3">"Çünkü onlar deli," dedi Cody.</p>

  <p class="calibre3">"Bazen. Ve bu tür korkunç şeyleri duyunca hepimiz dünyanın güvenilir bir yer olmadığını düşünmeye başlıyoruz. Ne demek istediğimi anlıyor musun?"</p>

  <p class="calibre3">Cody yavaşça başım salladı. Şişman teriyer odaya dalıp, yatağın üzerine atlayarak çocuğu kokladı. Ardından yatağın ayakucuna gidip, top biçiminde kıvrılıncaya kadar beş kez çevresinde döndü.</p>

  <p class="calibre3">"Sen de böyle mi hissediyorsun?" diye sordu Anne. "Dışarı çıkarsan senin de başına benzer şeyler gelebileceğinden mi korkuyorsun?"</p>

  <p class="calibre3">Çocuk bir süre bunu düşündükten sonra kadına yanıt vermemeyi seçti ama aslında bu hareketi başlı başına yanıt sayılırdı. Anne onu suçlayamazdı. Çocuk küçücük yaşında insanın insana yapabileceği en kötü şeylerden birine şahit olmuştu. Suda yayılan dalgalar misali parktaki şiddet dolu sahne olayı işiten herkesi derinden etkilemişti. Oak Knoll'daki her kadın geceleri pencerelerini, kapılarını kilitlemeye başlamışken Anne nasıl olur da on yaşındaki bir çocuğu bu tür bir vahşetin ona dokunamayacağına ikna edebilirdi ki?</p>

  <p class="calibre3">Ayrıca çocuk ona neden inansındı ki? Anne, Cody'yi çok az tanıyordu. Hatta onu Tommy'yle Wendy'den bile az tanıyordu. Cody iyi ve hevesli bir öğrenci değildi. Kendine ancak Dennis Farman'ın kabadayılık girdabının etkisinde kaldığında bir yer edinebiliyordu. Onu daha iyi tanımadığı için suçluluk hissederken acaba daha kaç tane çocuğa yalnızca şöyle bir bakıp geçiyorum diye de düşünmekten kendini alamadı.</p>

  <p class="calibre3">"Tavuk çok güzel kokuyor," dedi ayağa kalkarken. "Akşam yemeği yiyecek misin?"</p>

  <p class="calibre3">Çocuk bir kez daha yanıt vermedi. Anne, Cody'nin aklının hâlâ bir önceki soruda takılı kaldığını hissetmişti. Çocuk sanki bir şeylerle mücadele ediyor gibiydi ama Anne bunu çocuğun içinden söküp alamazdı. Cody bunu isteyerek yapmalıydı.</p>

  <p class="calibre3">"Eğer bu konuyla ilgili konuşmaya karar verirsen," dedi. "Yanıma gelmekten çekinme sakın. Ya da annenle konuş. Sıkıntılarını içine atmak zorunda değilsin." Anne ayağa kalkıp, kapıya doğru bir adım attı. Sonra bir tane daha. Sonra Cody Roache tepeden tırnağa ürpermesine neden olacak bir şey söyledi.</p>

  <p class="calibre3">"Dennis ormanda gömülü cesetler olduğunu söyledi."</p>

  <p class="calibre3">Anne yavaşça arkasına döndü.</p>

  <p class="calibre3">"Anlamadım? Bunu dün mü söyledi? Cesedi bulmanızdan sonra?"</p>

  <p class="calibre3">Cody Roache'nin yüzü kağıt gibi bembeyazdı. Siyah gözleriyse yüzüne aşırı büyük gelen seloteypli gözlüklerinin arkasında çok komik gözüküyorlardı.</p>

  <p class="calibre3">"Hayır, daha önce," dedi titreyen sesiyle.</p>

  <p class="calibre3">Anne geri dönüp, yatağın kenarına ilişti. "Anlamadım. Bunu sana ne zaman söyledi?"</p>

  <p class="calibre3">"Bir süre önce. Ormanda komandoculuk oynuyorduk. O sırada bana ormanda cesetlerin gömülü olduğunu söyledi."</p>

  <p class="calibre3">Eğer bunu iki gün önce söyleseydi, Anne gülüp geçer, bunun Dennis'in çevresindekileri korkutmak için uydurduğu masallardan biri olduğunu düşünürdü. Ama şimdi... Ormanda gerçekten bir ceset bulunmuştu.</p>

  <p class="calibre3">Belki de Dennis başka bir seferinde orada dolaşırken bir şeyler görmüştü. Cody'nin bir şeyler söylemesini beklerken çocuğun gözünün ucuyla kendisini izlediğini fark edebiliyordu ama ne diyeceğini bilemiyordu.</p>

  <p class="calibre3">"Sizce o kadını Dennis mi öldürdü?" diye fısıldadı.</p>

  <p class="calibre3">"Hayır," dedi Anne. "Elbette hayır. Sana tam olarak ne dedi? Ceset gördüğünü söyledi mi?"</p>

  <p class="calibre3">"Bana orada cesetlerin gömülü olduğunu ve biz orada koşturup dururken onların altımızda çürüdüklerinden bahsetti. Sonra da o kadın!"</p>

  <p class="calibre3">Dedektif Mendez'i araması gerekiyordu. Eğer Dennis gerçekten bir şey görmüşse... Acaba Dennis bundan babasına bahsetti mi diye merak ediyordu... Peki Frank Farman bu bilgiyi Mendez'le paylaşmış mıydı?</p>

  <p class="calibre3">"Korkuyorum," dedi Cody.</p>

  <p class="calibre3">Anne kırmızı pijamaları, karmakarışık saçlarıyla yatağın içinde iyice büzülen çocuğa baktı.</p>

  <p class="calibre3">"Neden korkuyorsun Cody?"</p>

  <p class="calibre3">Çocuk güçlükle yutkundu. "Dennis'ten."</p>

  <p class="calibre3">"O kadını Dennis öldürmedi."</p>

  <p class="calibre3">"Nereden biliyorsunuz?"</p>

  <p class="calibre3">Çünkü Dennis on bir yaşında bir çocuk. Böylesi bir şeyi yapabilmesi fiziksel olarak mümkün değil. Ama Anne bunlardan hiçbirini söylemedi. Bunun yerine yetişkinlerin yanıtı bilmediklerinde ya da nasıl izah edeceklerine karar veremediklerinde tercih ettiği basmakalıp cevaplardan birine sığındı.</p>

  <p class="calibre3">"Çünkü. Biliyorum işte," dedi. Derin bir soluk alıp, bundan sonra ne yapması gerektiğini düşündü.</p>

  <p class="calibre3">Sonunda, "Teşekkürler, Cody," dedi doğrulurken. "Bunu bana söyleyerek doğru bir şey yaptın."</p>

  <p class="calibre3">Cody bundan hiç de emin değilmiş gibi gözüküyordu. "Benim söylediğimi Dennis'e söylemeyin."</p>

  <p class="calibre3">"Dennis'i kafana takma," dedi Anne. "Rahat ol. Yarın okulda görüşürüz."</p>

  <p class="calibre3">Sonra Bayan Renee Roache'yle olanlarla ilgili birkaç dakika daha görüşüp, kadına belki Dedektif Mendez'in Cody'yle görüşmek isteyebileceğini söyledi. Ardından Roache Terin evini ve tavuk kokularını terk edip, Dennis Farman'ı bulmak üzere yola koyuldu.</p>

  <div class="mbppagebreak" id="calibre_pb_16"></div>
</body>
</html>
