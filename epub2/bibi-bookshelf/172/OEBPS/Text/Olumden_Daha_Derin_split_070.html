<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">70</span></p>

  <p class="calibre3">"Bu konuda Cal'e şikayette bulundum," dedi Jane Thomas fincanına çay koyarken. "Sığınaktaki kadınların çok sık durdurulduğu hissine kapılmıştım. O da bana bunun hayal gücümün ürünü olduğunu söyledi."</p>

  <p class="calibre3">"Siz ne karşılık verdiniz peki?" diye sordu Mendez.</p>

  <p class="calibre3">"Önce kayıtları bir incele sonra beni, herkesi düşman olarak görmekle suçla, peşin hüküm verme dedim."</p>

  <p class="calibre3">"Bu ne zaman oldu?" diye sordu Hicks ziyaretçi odasından çıkıp, yoğun bakıma yöneldikleri sırada.</p>

  <p class="calibre3">"Ah, bu konuyu her sekiz dokuz ayda bir yeniden konuşuruz biz," dedi. "O durdurulma sayılarının normal olduğunu, belki de Sığınaktakilerin genelde kötü sürücüler oluşundan dolayı böyle şeylerin yaşandığım ileri sürdü."</p>

  <p class="calibre3">"Konuklarınızın şikayetçi olduğu belli bir memur var mıydı?" diye sordu Mendez.</p>

  <p class="calibre3">"Sürekli rahatsız eden iki üç tip vardı. Patronunuza sorun."</p>

  <p class="calibre3">"Kadınlardan kendilerini uygun olmayan biçimlerde durduran bir polisle ilgili bir şikayet aldınız mı?"</p>

  <p class="calibre3">Thomas durup, yüzüne baktı. "Adamlarınızdan mı şüphelenmeye başlıyorsunuz..."</p>

  <p class="calibre3">"Hayır, efendim," dedi Hicks. "Sadece birinin ileri sürdüğü iddiayı araştırmaya çalışıyoruz."</p>

  <p class="calibre3">Kadın kaşlarını çatarak yeniden yürümeye koyuldu. "Gidip Karly'yi kontrol etmek istiyorum."</p>

  <p class="calibre3">Üçü birlikte kapının üzerindeki cam bölmeden Karly Vickers' a baktılar. Hiçbir şey değişmemiş. Kadın yatakta kollarına serum ve kan tüpleri bağlı bir halde yatıyordu. Yüzü o kadar solgundu ki insan aslında yatakta yatan kişinin sadece bir göz yanılgısı olduğunu ve bir anda yok olup gideceğini düşünebilirdi.</p>

  <p class="calibre3">"Doktor büyük bir ihtimalle bundan sonra görme ve duyma duyularını geri kazanamayacağını söyledi," dedi Thomas sessizce. Şu an kendini ne kadar yalnız hissediyor olabileceğini tahmin edebiliyor musunuz? Korkunç yaratık yanında mı değil mi bilemeden, birazdan başına gelebileceklerin korkusuyla beklemek ne kadar dayanılmaz olmalı.</p>

  <p class="calibre3">Ürperince içinin üşümesini geçirmek için elindeki fincandan bir yudum aldı. Mendez kadının sol elinde bu hafta sorduğu kolyeyi tuttuğunu fark etmişti. Parmaklarının arasındaki kadın figürünü annesinin rahatlamak ya da umuda sarılmak istediği anlarda kolyesinin ucundaki haça yaptığı gibi okşuyordu.</p>

  <p class="calibre3">"Annesi yakında burada olur," dedi saatine bakarak. "Kendisini buraya getirebilecek birini bulmaya çalışmış. Ona ne diyeceğim? Kızınız benden yardım istemişti ama başına bunlar geldi?"</p>

  <p class="calibre3">"Kendinizi suçlamayın efendim," dedi Hicks. "Onu bugün siz kurtardınız."</p>

  <p class="calibre3">"Umarım," diye mırıldandı kadın.</p>

  <p class="calibre3">Bir hemşire monitörleri kontrol edip tabloya kaydetmek üzere içeri girdi. Karly Vickers'ın kolundaki serumu kontrol etmek için uzandığı anda tüyler ürpertici bir şey oldu.</p>

  <p class="calibre3">Komadaki kadın birdenbire kendine gelip bacaklarını kollarını delice oynatmaya başladı. Ekranlardaki grafik değerler zirveye çıkmışlardı. Hemşire korkup geri sıçradı.</p>

  <p class="calibre3">Jane Thomas, Karly Vickers'ın sağır olduğunu unutup, ona seslenerek içeri daldı.</p>

  <p class="calibre3">Görevliler koştular. Yatıştırıcı vermesi için bir doktor çağırıldı.</p>

  <p class="calibre3">Mendez bu panik diye düşündü izlerken. Karly Vickers komadan çıkar çıkmaz paniğe kapılmıştı. Nerede olduğunu biliyor&nbsp;olamazdı. Kendisine kimin dokunduğundan da bihaberdi. Ona sakinleştirmek için koşup gelenlerin yatıştırıcı sözcüklerini duymuyordu ki.</p>

  <p class="calibre3">Onu sonunda sakinleştiren şey Jane Thomas'ın kolyeyi avucuna koyup, parmaklarını kolunu zaferle kaldıran kadın figürü üzerine kapatışı oldu.</p>

  <div class="mbppagebreak" id="calibre_pb_70"></div>
</body>
</html>
