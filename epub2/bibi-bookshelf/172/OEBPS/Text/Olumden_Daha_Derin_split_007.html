<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">7</span></p>

  <p class="calibre3">Tommy merdivenlerin en üst basamağında oturmuş, dinliyordu. Aslında yatağında olması gerekiyordu. Hayatı boyunca her iki gecede bir yaptığı gibi duşunu almış, pijamalarını giymiş, babasıyla birlikte dişlerini fırçalamıştı. Annesi de ona iyi uyusun diye alerji şurubunu vermişti. O da ilacı içmiş gibi yapmıştı.</p>

  <p class="calibre3">Uyumak istemiyordu. Eğer uyursa ölü kadını yeniden göreceğinden, rüyasında kadının gözlerini açıp, onunla konuşacağından emindi. Belki de kadın ağzını açtığında dudaklarından dışarı yılanlar çıkacaktı. Ya da solucanlar. Ya da fareler. Bir daha uyumak isteyebileceğini sanmıyordu.</p>

  <p class="calibre3">Ama aşağı inmeye de cesaret edemiyordu. Her şeyden önce annesi onu görürse çileden çıkardı. Çünkü yatma saatini tam yirmi yedi dakika geçmişti. Programı ihlal etmek hiç de akıllıca olmazdı doğrusu. Ayrıca annesi zaten şu an bile avazı çıktığı kadar bağırıyordu.</p>

  <p class="calibre3">Ona çocuğunun başına neler geldiği sorulduğunda ne cevap verecekti? İnsanlar onun gidip oğlunu okuldan alması gerektiğini, bunu yapmadığı için de kötü bir anne olduğunu düşüneceklerdi.</p>

  <p class="calibre3">Babası ona sakin olmasını, bu düşüncelerin aptalca olduğunu söyledi.</p>

  <p class="calibre3">Tommy eyvah diye mırıldandı. Babası açısından çok yanlış bir hamleydi. Oysa adam bunu tahmin etmeliydi. Annesinin sesi şimdi daha da yükselmişti. Tommy bulunduğu loş merdiven boşluğundan annesinin yüzünü göremese de takındığı ifadeyi az çok&nbsp;tahmin edebiliyordu. Gözleri şimdi yuvalarından çıkacak kadar irileşmiş, yüzü kıpkırmızı kesilmiş, alnındaki damar da çakan şimşekler misali iyice belirginleşmiş olmalıydı.</p>

  <p class="calibre3">Duvara yaslanırken gözleri yaşlarla dolan Tommy kendine sarılarak babasının yanında olduğunu, onu sımsıkı kavrayarak, her şeyin yoluna gireceğini, korkmasına gerek olmadığını kulağına fısıldadığını hayal etmeye çalıştı. Bunu o kadar çok istiyordu ki. Ama böyle bir şey olmayacaktı.</p>

  <p class="calibre3">Şimdi annesi onu bir psikiyatra nasıl götüreceklerinden, her şeyin - kendisi için - ne kadar korkunç bir hal aldığından bahsediyordu.</p>

  <p class="calibre3">"Özür dilerim," diye mırıldandı Tommy. "Özür dilerim."</p>

  <p class="calibre3">Bazen başını büyük belalara sokuyordu. İstemeden. Cesedin üzerine düşmek istememişti ki.</p>

  <p class="calibre3">Sessizce yerinden kalkıp, odasına yöneldi. Eğilip yatağın altından şimdiye kadar çoktan atması gereken oyuncak ayısını aldı. Eğer arkadaşlarından biri bile oyuncak ayısıyla uyuduğunu duysa onunla hanım evladı diye dalga geçerlerdi. Ama bu gece umurunda bile değildi.</p>

  <p class="calibre3">Bu gece aşağı katta anne babası kavga ederken ve de zihni cesedin görüntüleriyle doluyken kendini çok yalnız ve korkmuş bir halde hissediyordu.</p>

  <p class="calibre3">Bu gece ayının gecesiydi.</p>

  <p class="calibre3">Wendy kendisine şarkı söyleyen yatağın yanındaki annesine biraz daha sokuldu.</p>

  <p class="calibre3">"Sus küçük bebek, ağlama. Annen sana çok güzel bir ninni söyleyecek..."</p>

  <p class="calibre3">Çok aptalca bir şarkıydı bu ama Wendy hiçbir şey söylemedi. Annesi yaşamı boyunca kendini kötü hissettiği günlerde, karanlıktan filan korktuğu zamanlarda ona hep şarkılar söylemişti. Aptal şarkıları sevmese de annesinin sesinden hoşlanırdı. Bu sesle kendini güvende hisseder, sevildiğini duyumsardı.</p>

  <p class="calibre3">Kızın sarı, beyaz renkli içi oyuncak hayvanlarla ve bebeklerle dolu şirin odasındaki yatakta koyun koyuna yatıyorlardı. Başucu lambasının sıcacık ışığı iyice kısılmıştı. Parkta gün içinde olanlar artık çok ama çok uzaklarda kalmış, bir zamanlar okuduğu ama artık unutmaya başladığı eski bir korku hikayesine dönüşmüştü.</p>

  <p class="calibre3">Elbette yaşadıkları aklından çıkmış filan değildi. Hem de hiç. Yalnızca o konuda düşünmek istemiyordu, hepsi bu. En azında şimdilik.</p>

  <p class="calibre3">Bir yandan da acaba Tommy olanları düşünüyor mu diye merak ediyordu.</p>

  <p class="calibre3">"Bu gece yanımda kalacak mısın?" diye sordu annesinin gözlerinin içine bakarak. Bu soruyu belki bir milyon kez sormuştu zaten. Ama yanıtı bir kez daha duymak istiyordu.</p>

  <p class="calibre3">"Bütün gece, tatlım."</p>

  <p class="calibre3">Wendy içini çekti. "Keşke babam da burada olsaydı."</p>

  <p class="calibre3">Annesi hemen yanıt vermedi. "Baban iş için Sacramento'ya gitti," dedi sonunda.</p>

  <p class="calibre3">"Biliyorum," dedi Wendy. Bu konuşmayı da bir milyon defa yapmışlardı. "Ama keşke burada olsaydı."</p>

  <p class="calibre3">"Keşke," diye mırıldandı annesi kızının bacaklarını severek. "Keşke."</p>

  <p class="calibre3">Dennis'in babası geldiğinde geç olmuştu. Aptal kız kardeşleri uyuyordu ama annesi hâlâ ayaktaydı. Mutfakta oturmuş, sigara içip televizyon izliyordu. Babası şimdi ondan akşam yemeği hazırlamasını isteyecekti. Her ne kadar saat gece yansını geçmiş olsa da annesi de kalkıp yemeği ısıtıp, sofrayı kuracaktı. Çünkü bu onun göreviydi.</p>

  <p class="calibre3">Dennis merdivenlerden inerek mutfağa yöneldi. Bir sandalye çekip, oturdu.</p>

  <p class="calibre3">"Baba, baba, neler oldu? Ölü kadını çıkardın mı mezardan?"</p>

  <p class="calibre3">"Dennis!" diye azarladı annesi. "Senin yatağında olman gerek. Baban bu saate kadar çalıştı. Bırak adam dinlensin."</p>

  <p class="calibre3">Dennis gözlerini devirerek annesine baktı. Çok aptaldı. Zaten babası da hep bunu söylerdi.</p>

  <p class="calibre3">"Evet, onu çıkardılar," dedi babası buzdolabından aldığı kutu birayı açarken.</p>

  <p class="calibre3">"Çürümüş müydü? İskeleti gözüküyor muydu? Baltayla mı öldürmüşler?"</p>

  <p class="calibre3">"Dennis!" dedi annesi bir kez daha ama bu kez sesi bir öncekine nazaran çok daha yüksekti.</p>

  <p class="calibre3">Dennis annesine aldırmadan babasını incelemeyi sürdürdü. Üniforması buruşmuştu ama kirli değildi. Eğer cesedi kendi çıkarmış olsa şimdi üstü başı toz toprak içinde olmalıydı. Demek ki yalnızca talimat vermiş. Babası istese bile büyük bir ihtimalle bir cesedi kazıp çıkartamayacak derecede önemli biri pozisyondaydı.</p>

  <p class="calibre3">Dennis eğer orada kalmasına izin verilse seve seve yardım ederdi. Ama babası onun ayakaltında dolaştığını görünce çileden çıkmış, derhal eve göndermişti.</p>

  <p class="calibre3">Dennis ilk anda buna çok kızmıştı ama sonra başka bir polis memurunun devriye otomobilinin arka koltuğuna geçince durumdan memnun olmuştu. Çünkü babası onun polis araçlarına oturmasına izin vermezdi. Dennis'in araçta yaramazlık yapmasını istemiyordu. Dennis arabada oynamasına izin vermesi için bin kere yalvarınca hep bu cevabı vermişti. Sonra Dennis aynı isteği bin birinci defa tekrarlayınca babası çok sinirlenmişti. Dennis de bir daha sormamıştı.</p>

  <p class="calibre3">"Hayır, çürümemiş," dedi babası raftaki şişeden iki Excedrin tableti alırken. "Onu cenaze aracına koyduk. Morga götürdüler."</p>

  <p class="calibre3">Dennis'in annesi buzdolabıyla fırın arasında mekik dokuyor, bir yandan söylenirken bir yandan da pirzolaları ısıtıp, tabakları çıkartıyordu. Babası annesinin kül tablasında yanık bıraktığı sigaradan bir nefes aldı. Sehpanın üzerindeki televizyonda adamın biri kel kafasını spreyle nasıl boyadığını gösteriyordu.</p>

  <p class="calibre3">"Mendez FBI gelsin istiyor," dedi babası kendi kendine konuşur gibi. "Piç."</p>

  <p class="calibre3">Annesi hiçbir şey söylemedi.</p>

  <p class="calibre3">"Sen neden FBI'ı istemiyorsun, baba?" diye sordu Dennis.</p>

  <p class="calibre3">"Çünkü onlar da tıpkı Mendez gibi piçler."</p>

  <p class="calibre3">"O İspanyol piçi," dedi Dennis zekasıyla gurur duyarak.</p>

  <p class="calibre3">Babası ona ters ters bakarak çıkıştı. "Terbiyesizlik yapma."</p>

  <p class="calibre3">Annesi ona dönüp, "Dennis," dedi. "Doğru yatağa."</p>

  <p class="calibre3">Kadın çizgi filmlerde hasımları boğazlarını sıkınca gözleri yerlerinden fırlayan karakterlere benzer biçimde gözlerini devire devire konuşuyordu.</p>

  <p class="calibre3">Babası annesine döndü. "Isıtsana şu yemeği be! Acıktım!"</p>

  <p class="calibre3">"Isıtıyorum ya!"</p>

  <p class="calibre3">Babası annesine sanki onu mutfağa girdiğinden beri ilk kez görüyormuş gibi baktı. Sonra da yüzünü ekşiterek, "Giyecek bundan başka bir şey bulamadın mı?" diye sordu.</p>

  <p class="calibre3">Dennis'in annesi üzerine eski, mavi, boğazına dek gelen geceliğini giymişti. "Saat gecenin yarısı. Giyinip, makyaj mı yapmalıydım?"</p>

  <p class="calibre3">"Bütün gece bir cinayet kurbanıyla uğraştım. Eve gelince sence böyle bir manzarayla karşılaşmayı hak ediyor muyum?"</p>

  <p class="calibre3">Dennis'in annesi yüzüne düşen saçını elinin tersiyle kulağının arkasına attı. "Şey, yüksek standartlarını karşılayamadığım için kusura bakma!"</p>

  <p class="calibre3">Babası derin bir nefes alıp, "İçiyor muydun?" diye sordu.</p>

  <p class="calibre3">"Hayır!" diye karşılık verdi annesi şaşkınlık içindeymiş gibi bakarak. "Kesinlikle hayır!"</p>

  <p class="calibre3">Ocaktaki tavayı alıp, içindeki etleri tabağa yerleştirip, adeta fırlatırcasına masaya koydu. "Al. Lanet yemeğin!"</p>

  <p class="calibre3">Babasının yüzü öfkeden mosmor kesildi.</p>

  <p class="calibre3">Annesininki de bembeyaz.</p>

  <p class="calibre3">Dennis kalkıp, hızla merdivenlere yöneldi. Yan yolda durup, basamaklara oturdu. Tırabzan parmaklıklarının arkasından sanki parmaklıkların arasından bakıyormuşçasına, anne babasını izlemeye koyuldu. Mutfağın çok küçük bir bölümünü görebiliyordu ama fazlasını görmesine de ihtiyacı yoktu. Önce bir sandalye&nbsp;yere devrilip, fırına çarptı. Ardından ocağın üzerindeki tava yere düştü. Sonra bir bardak kırıldı.</p>

  <p class="calibre3">"Lanet yemeğim ha!"</p>

  <p class="calibre3">"Özür dilerim, Frank. Çok geç oldu. Ben çok yorgunum."</p>

  <p class="calibre3">"Yorgun musun? Bütün gece çalışan benim. Yorucu bir günün sonunda eve geliyorum. Tek istediğim küçük bir akşam yemeği. Ve sen bunu bile beceremiyorsun."</p>

  <p class="calibre3">Annesi ağlamaya başladı. "Özür dilerim."</p>

  <p class="calibre3">Sessizlik Dennis'i bağırış çağırışlardan daha fazla ürkütüyordu. Babası mutfaktan aniden fırlayınca Dennis yerinden hopladı. Yüzü öfkeden kıpkırmızı haldeki babası elleri kalçalarında durup, Dennis'e döndü.</p>

  <p class="calibre3">"Ne bakıyorsun?"</p>

  <p class="calibre3">Dennis hemen doğrulup, mümkün olduğunca acele etmeye çalışarak, bu yüzden de iki kez sendeleyerek basamakları çıkmaya koyuldu. Odasına girip, kapıyı ardından kapattığı gibi, dolabına yöneldi ve kendini kirli çamaşır yığınının altına sakladı.</p>

  <p class="calibre3">Orada uzunca bir süre soluklarını bile kontrol etmeye çalışarak bekledi. Yerinden çıkacakmış gibi atan nabzı yüzünden zonklayan kulaklarıyla kapının aniden ardına kadar açılıp açılmadığını duymaya çalışıyordu. Ama bir dakika bekledi. Böyle bir şey olmadı. Sonra bir dakika daha... Sonra bir... Sonunda orada uyuyakaldı.</p>

  <div class="mbppagebreak" id="calibre_pb_7"></div>
</body>
</html>
