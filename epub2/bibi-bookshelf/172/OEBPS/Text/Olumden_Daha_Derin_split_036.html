<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">36</span></p>

  <p class="calibre3">Sabah güneşi ufukta daha yeni yeni yükselirken Mendez, Gordon Sells'in hurdalığına giriyordu. Bu erken saate rağmen çevrede hummalı bir koşturmaca hüküm sürmekteydi.</p>

  <p class="calibre3">İki eyaletin olay yeri inceleme ekipleriyle FBI'ın adli tıp uzmanlarının oluşturduğu kalabalık bir ekip araziyi didik didik ediyordu. Karavan ev dışındaki arazi; garaj olarak kullanılan barakalar, makine ve otomobil parçalarıyla dolu hurdalık ve hemen arkada, sanki etraf yeterince pislik içinde değilmiş gibi, içerisinde yirmi otuz kadar domuzun bulunduğu berbat haldeki bir de ağılı içeriyordu.</p>

  <p class="calibre3">Mendez araştırmayı yöneten Dixon'a yöneldi. Bir saat içinde soruşturmayı yürütecek ekip burada olacak ve kendilerine şimdiye dek bulunanlarla ilgili kısaca bilgi verilecekti.</p>

  <p class="calibre3">Otomobillerin arasında yürürken yerdeki çamur yüzünden ayakkabılarıyla pantolon paçaları leş gibi olmuştu. Önde bir grubun toplandığını gördü. Polis memurları, siviller, arama ve kurtarma ekibine dahil kırk elli kadar gönüllü hep birlikte sanki bir şeylerin olmasını bekliyorlarmışçasına toplanmışlardı.</p>

  <p class="calibre3">Fotoğrafçılarla onlarca televizyon kanalının kamera ekipleri portatif kameralarının kör edici ışıkları altında Los Angeles, Santa Barbara ve kim bilir daha nerelerdeki izleyicilere günün ilk haber bültenlerinde son gelişmeleri aktarma telaşıyla olup bitenleri kaydediyorlardı.</p>

  <p class="calibre3">Jane Thomas'la Steve Morgan bu parlak ışıkların hemen karşısındaydılar. Petal da Jane'in ayakları dibindeydi. Dixon'sa kameraların arkasında ellerini kavuşturmuş gelişmeleri takip ediyordu. Mendez hemen yanına sokuldu.</p>

  <p class="calibre3">"... gördüğünüz gibi," diye devam etti mikrofonu uzatan sarışın bir kadına açıklama yapan Jane Thomas. "Arama ekibi oluşturuldu ve kısa zamanda göreve başlayacak. İzleyicileriniz arasında aramalara katılmak isteyen gönüllüler varsa lütfen bizimle temas kursunlar. Karly Vickers neredeyse bir haftadan beri kayıp. Onu bulmak için elimizi çabuk tutmamız gerekiyor."</p>

  <p class="calibre3">"Aldığımız bilgilere göre kurumunuz bir de ödül açıklamış," dedi sarışın kadın.</p>

  <p class="calibre3">"Evet. Thomas Kadm Sığınağı, Karly'nin bulunmasına ve onu kaçıran şahsın yakalanmasına yardım eden kişilere 10 bin dolar ödül verecek."</p>

  <p class="calibre3">"Bilgi vermek isteyenlerin nasıl..."</p>

  <p class="calibre3">"Nasıl dayanıyor?" diye sordu Mendez sessizce.</p>

  <p class="calibre3">"İşe yarar bir şeyler yapmaya çalışarak," dedi Dixon. "Sığınak tüm çalışanlarıyla seferber olmuş durumda. Posterler hazırlayıp, arama faaliyetine katılanlara yiyecek tedarik ediyorlar."</p>

  <p class="calibre3">Sunucu Steve Morgan'ı tanıttı. O da Thomas Sığınağı'nın toplum için öneminden, kendi gibi profesyonellerin zamanlarını ve bilgi birikimlerini neden sığınağın hizmetine sunduklarından bahsetti.</p>

  <p class="calibre3">"Tanrıya dua edelim de burada bir ceset bulmasınlar," dedi Dixon.</p>

  <p class="calibre3">"Her geçen gün o kızı canlı bulma ihtimalimiz azalıyor," dedi Mendez.</p>

  <p class="calibre3">"Ama imkansız değil. Selis, tabii aradığımız kişiyse, işi ağırdan almaya karar vermiş sonra da gözaltına alındığı için amacına ulaşamamış olabilir. Belki bu kızdan diğerlerinden daha çok hoşlanmış, onu bir süre daha yaşatmaya karar vermiştir."</p>

  <p class="calibre3">Bu söylenenlerin hiçbiri Mendez'e mantıklı gelmese de fikirlerini kendine saklamayı tercih etti.</p>

  <p class="calibre3">"Selis henüz bir şey söylemedi mi?" diye sordu Dixon.</p>

  <p class="calibre3">"Bana gidip kendimi becermemi söyledi ama bu sanırım senin duymak istediğin şey değil."</p>

  <p class="calibre3">"Ne kabus," dedi Dixon. "Oysa ben bu tür şeylerden kaçmak için buraya taşınmıştım."</p>

  <p class="calibre3">"Kötülük her yerdedir patron."</p>

  <p class="calibre3">Etraf artık ışıkların yardımı olmadan da görünecek şekilde aydınlanmıştı. Otomobillerin arkasında kalan arazi bir hafta önce yağan yağmurun da etkisiyle yemyeşildi. Biraz daha ileride de meşe ağaçları vardı. Burası ceset aramaktan ziyade insanların piknik yapmaya gelecekleri bir yerdi.</p>

  <p class="calibre3">"Farman'la konuştun mu?" diye sordu.</p>

  <p class="calibre3">"Evet."</p>

  <p class="calibre3">"Nasıl gitti?"</p>

  <p class="calibre3">"Nasıl olabileceğini tahmin ediyorsan öyle," dedi Dixon. "Ona masa başı bir görev verdim. Hiç hoşuna gitmedi. Ama başka seçeneği de yoktu. Soruşturmanın işleyişinin tehlikeye girmesine müsaade edemezdim. Eğer bu olay mahkemeye intikal eder de bir avukat şüpheli olma ihtimali olan birini soruşturmada kullandığımızı söylerse her şey mahvolur."</p>

  <p class="calibre3">"Onu şüpheli olarak mı kabul ediyoruz?"</p>

  <p class="calibre3">"Hayır, elbette değil."</p>

  <p class="calibre3">"Kansının Thomas Sığınağı'yla bağlantısı varmış."</p>

  <p class="calibre3">Dixon ona döndü. "Nasıl?"</p>

  <p class="calibre3">"Quinn, Morgan'da sekretermiş."</p>

  <p class="calibre3">Dixon kaşlarını çattı. "Ona Karly Vickers'a yazdığı cezayı sordum. Onu hatırlamadığını o yüzden de bu konuda bir şey söylemediğini anlattı."</p>

  <p class="calibre3">"Aradığımız kadını durdurduğunu hatırlamıyor mu?" diye sordu Mendez. "İki gündür o kadının fotoğrafından başka bir şeye bakmıyoruz neredeyse. Her yerde on yıllık bir Chevy Nova anyoruz. Ve o içinde aradığımız kadınla bu arabayı durdurduğunu hatırlamıyor, öyle mi?"</p>

  <p class="calibre3">Dixon iç çekip, şakaklarını ovuşturdu. "Biliyorum. Hiç inandırıcı değil. Ama diğer yandan onun bunu bize söylememesinin bir nedeni de yok ki. Frank her gün beş altı ceza yazar. Bu işinin bir parçası."</p>

  <p class="calibre3">"Onu neden durdurmuş?"</p>

  <p class="calibre3">"50 kilometrelik hız sının olan bir yerde 58 yaptığı için."</p>

  <p class="calibre3">"Ne saçma," dedi Mendez. Ama Farman böyle biriydi. Kitaba gören hareket eden, zerre kadar acıması olmayan biri. "Ne zaman yazmış cezayı?"</p>

  <p class="calibre3">"On beş otuz sekiz de."</p>

  <p class="calibre3">"Dişçi randevusundan önce. Bu iyi."</p>

  <p class="calibre3">Bu durumda Farman kadını son gören kişi olmuyordu. Gerçi öyle olsa da bunun bir önemi olmazdı. Farman'ın temiz bir sicili vardı. Kimsenin ondan şüphelenmesini gerektirecek bir durum yoktu. Ama oğlunun Lisa Warwick'in parmağını almış oluşu durumu biraz kanştınyordu.</p>

  <p class="calibre3">Herhangi bir savunma avukatı sırf suları bulandırmak için bile bu konuya balıklama dalardı. Ya çocuk parmağı olay yerinden almadıysa? Ya babasının gizli eşyaları arasında bulduysa?</p>

  <p class="calibre3">Savunma avukatlarının polisleri kötü göstermek en sevdikleri şeydi. Frank'ın kadınlar hakkında aşağılayıcı yorumlar yaptığını duymuş birilerini bularak ki bu da hiç zor değildi, onu bir kadın düşmanı olarak gösterebilirlerdi. Sonra yazdığı her trafik cezasını kadınlara karşı şiddet uygulamanın farklı bir yöntemi olarak sunarlar, Anne Navarre'nin Frank'ın çocuğunu dövdüğüne dair ifadesini kullanıp, onun bazen öfkesine yenilip düşüncesizce davranan biri gibi gözükmesini sağlayabilirlerdi.</p>

  <p class="calibre3">Mendez, Frank'ın okuldan kaçan oğlunu dövmüş olabileceğini düşünüyordu. Ama bunun o kadar da yanlış bir şey olduğunu kim söyleyebilirdi ki? O da küçükken yanlış davramşları yüzünden bol bol sopa yememiş miydi? Ama bu sayede daha doğru davranmayı da öğrenmişti. Aynca Frank'ın evinde bir zorba gibi davranıyor oluşu onun bir kadını korkunç şekilde öldürmüş olabileceği anlamına gelir miydi? O Bay Kanun değil miydi? Hayır, bu mümkün değil.</p>

  <p class="calibre3">Dixon iç çekip, başını iki yana salladı. "Belki Selis bugün suçunu itiraf eder." Belki domuzlar da uçar diye düşündü Mendez domuz ağılının yanından geçip, otomobiline doğru yürürken.</p>

  <p class="calibre3">Bir saat soma altı dedektifin oluşturduğu ekiple Vince Leone artık Savaş Odasına çevirdikleri konferans salonunda toplandılar. Küçük panodaki fotoğraflar artık odanın karşı köşesindeki büyük mantar panoya yerleştirilmiş, büyük beyaz tahtayaysa zamanlamalarla ilgili bilgiler yazılmıştı.</p>

  <p class="calibre3">Mendez tahta kalemini alıp, tablodaki Karly Vickers Tn kaybolduğu günün karşısına bir satır daha ekledi. 15:38 F. Farman tarafından yazılan trafik cezası.</p>

  <p class="calibre3">Soma perşembe günü için bir satır ekledi: L. Warwick'in işaret parmağı D. Farman'da bulundu.</p>

  <p class="calibre3">Leone gelip parmağını trafik cezasının yazıldığı satıra koyup, kaşlarım çattı.</p>

  <p class="calibre3">"Evet," dedi Mendez. Hocasını tepeden tırnağa süzdü. "Bugün iyi gözüküyorsun. Yüzüne renk gelmiş."</p>

  <p class="calibre3">Vince sırıttı. "Merak ettiğin oysa söyleyeyim akşam harikaydı."</p>

  <p class="calibre3">"Merak etmiyorum," dedi Mendez terslenerek. "Detayları geç, lütfen."</p>

  <p class="calibre3">"Yemek harikaydı. Bayan Navarre harika bir yemek arkadaşı. Öğrencilerinden konuştuk. Onu otomobiline bırakıp, dişçinin ofisine yürüdüm."</p>

  <p class="calibre3">Mendez Bayan Navarre'yle ilgili kısmı atlayıp, hemen soruşturmaya döndü. "Eee? Ne buldun?"</p>

  <p class="calibre3">"Yandaki boş binanın kapısı öyle büyük ki içeri bir kamyonla bile girebilirsin. Orası bir kurbanı hava karanncaya dek saklamak için çok uygun bir yer."</p>

  <p class="calibre3">"Dişçiyi şüpheli olarak görmek için bir nedenimiz yok," dedi Mendez. "Onunla ilgili Vickers'ı akşamüstü görmesi dışında elimizde bir şey yok ki. Kızı o boş binaya herhangi biri götürmüş olabilir. Neticede Sells'in bir sürü otomobili var."</p>

  <p class="calibre3">"Peki, sen Gordon Sels için ne diyorsun?"</p>

  <p class="calibre3">Mendez, Sells'in suçlu olduğuna ilişkin teoriye inanmakta&nbsp;güçlük çekiyormuş gibi omuzlarını indirdi. "Adamda bir şeyler olduğu kesin. Ama sabıka kaydı sübyancılıkla ilgili. Ama bizim araştırdığımız olayın kurbanları yetişkin kadınlar."</p>

  <p class="calibre3">Leone tatmin olmuş bir ifadeyle baş salladı. "Yeniden dişçiye dönelim: Evet, biri kadını dişçiden çıkarken yakalayıp boş binaya götürmüş olabilir. Kapıda kilit var ama bozuk. Ama kadını özellikle seçtiyse katilin onun dişçi randevusu olduğunu biliyor olması gerekirdi."</p>

  <p class="calibre3">Mendez bunu düşündü. Karly Vickers dişçiye giderken Farman onu durduruyor. Neden bu kadar hızlı gidiyorsunuz diye soruyor, o da dişçi randevusuna yetişmeye çalıştığını söylüyor... Crane'in de bu randevudan haberdar olduğu açıktı. Ayrıca sığınaktakilerin ve kuafördekilerin de...</p>

  <p class="calibre3">Dixon gelip, Frank Farman'ın soruşturmadaki görevinden alındığını bildirdi. Kimse bunun nedenini sorma gereği duymamıştı.</p>

  <p class="calibre3">"Karly Vickers'ın kaybolduğu gün onu durdurmuş," dedi Dixon. "Ceza yazmış. Ayrıca bunu gizlemeye de çalışmadı. Bu saat 15:38'de olmuş. Yani Bayan Vickers'ın kayboluşundan bir saat kadar önce."</p>

  <p class="calibre3">"Oğlu cebinde öldürülen kadının parmağıyla dolaşıyormuş," dedi Dedektif Hamilton. "İyice arapsaçına döndü iş."</p>

  <p class="calibre3">"O çocuğun bazı davranış sorunları var," diye yanıt verdi Dixon.</p>

  <p class="calibre3">"Memur Farman'a ikinci bir emre kadar masa başı görevler verilecek. Bu arada belki kesin bir şüpheli tespit edebiliriz. Hadi şimdi Gordon Sells'e yoğunlaşalım."</p>

  <p class="calibre3">"Arazisinde yapılan arama sonuçlanmadı mı daha?" diye sordu Mendez.</p>

  <p class="calibre3">"Hayır. Şimdilik kurbanlarla ilgili bir kanıta da rastlanmadı," dedi Dixon. "Arazi biyolojik pislikle dolu. Numunelerin tetkiki aylar alacaktır."</p>

  <p class="calibre3">"Onu suçlamamızı sağlayacak hiçbir şey söylemedi," dedi Mendez. "Yalnızca işbirliğine yanaşmadığını söyleyebilirim."</p>

  <p class="calibre3">"Onu dün gece ne kadar sorguladınız?" diye sordu Vince.</p>

  <p class="calibre3">"Altı saat. Hicks'le dönüşümlü olarak."</p>

  <p class="calibre3">"Ve avukat istemedi, öyle mi?"</p>

  <p class="calibre3">"Hayır," dedi Hicks. "Kamunun atadığı avukatlara inanmıyor. Bir önceki avukatının onu sattığını iddia ediyor çünkü."</p>

  <p class="calibre3">"Belki de haklıdır," dedi Vince. "Adam bir sübyancı. Acaba kaç tane dürüst insan onun savunmasını üstlenmek ister ki?"</p>

  <p class="calibre3">"Hangi dürüst insan?" diye sordu Dedektif Trammell. "Avukatlardan bahsettiğimizi sanıyordum."</p>

  <p class="calibre3">Buna hep birlikte güldüler. Polisleri avukatlarla dalga geçmekten daha çok eğlendiren başka bir şey yoktu.</p>

  <p class="calibre3">"Cezasını çekmiş," dedi Vince. "Suçlama neymiş?"</p>

  <p class="calibre3">"On iki yaşındaki üç kıza tecavüze yeltendiği iddiasıyla tutuklanmış ama bunlardan sadece biri mahkemeye intikal etmiş. Sells'in çocuk pornosu bulundurma ve ahlaka mugayir davranışlar sergileme suçlarından aldığı cezalarsa ertelenmiş," dedi Mendez. "Sekiz yıldan on iki yıla kadar hapis cezasıyla yargılanmış ve en ağırını almış. Kurbanın annesi neredeyse her gösteriye katılıp, onu lanetlemeyi sürdürüyor."</p>

  <p class="calibre3">"Darp var mıymış?" diye sordu Leone. "Silah kullanmış mı?"</p>

  <p class="calibre3">"Kurbanını bıçakla tehdit etmiş."</p>

  <p class="calibre3">"Ama gerçek bir tecavüz yok."</p>

  <p class="calibre3">"Onun tercihi oral seks ama yaptıklarını düşünecek on iki yılı olmuş içeride."</p>

  <p class="calibre3">"İçeride on iki sene boyunca maçolardan kıçını korumaya çalışmış olmalı," dedi Trammell. "Bu da kadınlardan intikam almayı hedeflemek için yeterli sebep."</p>

  <p class="calibre3">"Doğru," dedi Vince. "Ama Selis gibiler genelde hedef değiştirmezler. On iki yaşındaki kızlara herhangi bir eyleme girişmeden çok önce kafayı takmış olmalı. Belki delikanlılığından itibaren. İlgisini yalnızca o yaş grubu çekiyor olmalı. Çocuklara tecavüz olayları zaten genellikle o kadar da karmaşık ve çözülmesi zor olaylar değildir."</p>

  <p class="calibre3">"Adamımız o değil diyorsun yani," dedi Dixon canı sıkılmış bir halde.</p>

  <p class="calibre3">"Bana anlattığın kadarıyla uygun biri gibi gözükmüyor. Bence otuzlu yaşlarının ortalarında, beyaz, zeki, planlı çalışan bir erkek aramalısın. Toplumun saygısını kazanmış ya da yetki sahibi, bu kadınları kişisel olarak tanıyan biri olmalı. Çünkü kurbanlar birdenbire buharlaşmış gibi gözüküyorlar. Elimizde bir tane bile görgü tanığı yok. Ayrıca bağırış çağırış işiten kimse de olmamış. Tüm bunlar kurbanların katilin yanına kendi istekleriyle gittikleri sonucunu çıkartmamı sağladı. Yani dış görünüşüyle tehdit oluşturmayan biri olmalı."</p>

  <p class="calibre3">"Ya da kurbanlarını çok kısa sürede bayıltıp, etkisiz hale getirebilen biri," diye karşı çıktı. "Bayıltıp kaçırmış da olabilir. Yine görgü tanığı olmaz."</p>

  <p class="calibre3">"Mümkün," diye karşılık verdi Vince. "Ama Lisa Warwick'in cesedindeki izler katilin ilgi çekmek istediğini gösteriyor. Adam seyirci istiyor. Yaptıklarının konuşulması arzusunda. Egosu güçlü biri. Hatta Karly Vickers'ın aranmasına da Lisa Warwick'in cenazesine de katılmaya kalkabilecek kadar kendine güvenli biri. O tipler bu tür davranışlardan müthiş derecede tatmin olurlar.</p>

  <p class="calibre3">"Kayıp parmak dışında Warwick'in bulunduğu yer son derece derli topluydu. Cesetteki kesikler de özel bir amaç güdülerek oluşturulmuştu. Bir numaralı kurbanınız Paulson'un da cesedinde benzer kesikler vardı. Ama Gordon Sells'in son derece dağınık biri olduğunu söylüyorsunuz. Şehir dışında, bir mezbelede, tek başına yaşayan, kimsenin ilgisini çekmeyecek biri o."</p>

  <p class="calibre3">"Ama her iki kadının otomobili de onda," dedi Dixon.</p>

  <p class="calibre3">Kendisine işkence ediliyormuş gibi gözüküyor diye düşündü Mendez. Onun da herkes kadar yorgun olduğu açıktı hatta Jane Thomas'la kişisel yakınlığından dolayı daha bile bitkindi. Kadın bu olayı çözmesi için onu çok sıkıştırıyor olmalıydı. Mendez, Leone'nin de patronun yüzünden benzer şeyleri okuduğunu görebiliyordu.</p>

  <p class="calibre3">Vince kollarım kaldırdı. "Hey, şerif durumunu kesinlikle anlıyorum. Çok baskı altındasın. Ayrıca kafesinde Selis adında bir de kuş var. Ama benim işim de seninle aynı fikirde olmamak. Evet, efendim sepet efendim diyerek size yardımcı olamam ki.&nbsp;Size deneyimlerim ışığında yardımcı olmaya çalışıyorum," dedi. "Elbette bu elinizdeki adamın istisnai biri olmadığı anlamına gelmez. Sadece bildiklerimi paylaşıyorum. Onu otomobillerle yakaladınız. Onu içeride tutun. Ama bu noktada size diğer olasılıkları da göz ardı etmemenizi önermek durumundayım."</p>

  <p class="calibre3">Dixon iç çekip, başını sallayarak, yüzünü ovuşturdu. "Başka söyleyecek şeyi olan var mı?"</p>

  <p class="calibre3">"Lisa Warwick'in tatil planıyla ilgili henüz bir şey tespit edemedik," dedi Hamilton. "Ama telefon kayıtları onun Quinn, Morgan ve Ortakları firmasını çok sık aradığını gösteriyor. Kaybolduğu gün de iki kez aramış."</p>

  <p class="calibre3">"Sığınaktaki kadınlar adına gönüllü hukuki danışmanlık yapıyordu," dedi Mendez. "Morgan da genellikle aile davaları alır. Kadın ona davalardan birinde yardım ediyor olabilir. Adam tavırlarından bir şey anlamaya fırsat vermeyecek kadar ketum biri. Karısıyla da henüz konuşmadım."</p>

  <p class="calibre3">"Steve Morgan çok dürüst bir insandır," dedi Dixon.</p>

  <p class="calibre3">"Fotoğraftaki adam o mu?" diye sordu Trammell.</p>

  <p class="calibre3">"Evet," dedi Mendez.</p>

  <p class="calibre3">"Son olarak da dün gece kapı komşularıyla konuştum," diye devam etti Trammell. "Komşu kadınlardan biri tam bir meraklı turşucu çıktı. Lisa Warwick'in evine gece geç saatlerde bir adamın gelip gittiğini gördüğünden bahsetti. Kadın, siyatikleri yüzünden geç saatlere kadar uyanık kalıyormuş, adamı da bu yüzden görmüş. Ona fotoğrafı gösterdim. Adamı hep karanlıkta gördüğü için emin olamadı ama olabilir de dedi. Aynı boydalarmış."</p>

  <p class="calibre3">"Onu en son ne zaman görmüş?" diye sordu Mendez.</p>

  <p class="calibre3">"Emin değil. Sanırım siyatiği yüzünden içki kullanıyor. Ama Warwick'in kayboluşundan önceki gece gördüğünü tahmin ediyor."</p>

  <p class="calibre3">Dixon küfrü basıp, "Tony, Morgan'la bir daha konuş," dedi.</p>

  <p class="calibre3">"Thomas Sığınağı'ndaki tamirciyi de aldık," dedi Hicks. "Çalıntı otomobillerle de kadınlarla da alakası olmadığını söylüyor. Ama Bayan Vickers'ın bir arkadaşı onun Karly'ye zaman zaman asıldığını ve kadının da bundan hiç hoşlanmadığını anlattı.</p>

  <p class="calibre3">"Wasco'da otomobil hırsızlığından beş yıl yatmış..."</p>

  <p class="calibre3">"Gordon Sells de oradaymış," dedi Mendez.</p>

  <p class="calibre3">"Lyle, Sells'le orada tanıştığını inkar ediyor ama Sells'in hurdalığına gitmiş."</p>

  <p class="calibre3">"Ayrıca Lyle hakkında kız arkadaşına şiddet uygulamaktan açılan bir dava da var değil mi?" diye sordu Dixon.</p>

  <p class="calibre3">"Altı ay ceza almış bunun için de."</p>

  <p class="calibre3">"Hâlâ burada mı?" diye sordu Dixon.</p>

  <p class="calibre3">"Onu birikmiş trafik suçlarından alıkoyduk. Ama araçlarda parmak izine rastlayamazsak onu daha fazla tutamayız. Cezaları ödediği an çıkıp gidebilir."</p>

  <p class="calibre3">"Onunla bir daha konuşun," dedi Dixon. "Eğer bir şey çıkmazsa atın dışarı gitsin. Hamilton, Stuart sizden Peter Crane'in muayenehanesinin çevresini kontrol etmenizi istiyorum. Orası hâlâ Karly Vickers'ın en son olarak görüldüğü yer. Trammell ve Eaton siz de Gordon Sells'in arazisine bir kilometre yakınlığındaki her kapıyı çalın."</p>

  <p class="calibre3">Mendez, Leone'ye döndü. "Benimle geliyor musun? Crane'in oğluyla Wendy Morgan'a Farman'ın çocuğunun parmağı nereden bulduğunu biliyorlar mıymış diye sormak için ilkokula gideceğim."</p>

  <p class="calibre3">"Hayır," dedi Vince. "Quantico'yu aramam gerek. Ama Bayan Navarre'ye selamlarımı ilet," dedi kendini beğenmiş bir tavırla gülümseyerek.</p>

  <p class="calibre3">"Peki," karşılığını verdi Mendez gözlerini devirerek. "Derhal ileteceğim."</p>

  <div class="mbppagebreak" id="calibre_pb_36"></div>
</body>
</html>
