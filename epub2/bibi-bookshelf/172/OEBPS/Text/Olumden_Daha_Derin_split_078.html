<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">78</span></p>

  <p class="calibre3">Mendez konferans odasından yalnızca kısa bir mola vermek için çıkmıştı. Çok gazoz içmişti. Artık kafein için yanıp tutuşuyordu. Tuvaletten çıktığındaysa kendini bambaşka bir dünyada buldu.</p>

  <p class="calibre3">Eyaletin konu güvenlik olunca hiçbir masraftan kaçmamasına şükrederek kahve almak için girdiği odadaki monitörü izlemeye koyuldu. Tuvaletler dışında binanın her tarafında kamera vardı.</p>

  <p class="calibre3">Farman tabancasını Dixon'un şakağına dayamış, Vince de onunla konuşmaya çalışıyordu. Ama Frank hiç de onu dinliyormuş gibi gözükmüyordu.</p>

  <p class="calibre3">Mendez, Frank Farman'ın gözlerin görmesin, kulakların duymasın diyen kişi olma olasılığı üzerine yaptıkları konuşmayı hatırladı. Vince buna inanmamıştı ama kendisi olabileceği kanaatindeydi.</p>

  <p class="calibre3">Eğer katil toplumda güven sağlayan biriyse bunu en iyi biçimde üzerindeki üniformasıyla yapması mantıklı değil miydi? Üstelik bizzat kendisi de soruşturmaya dahil olur hatta şüphelilerin peşinden koşarken yaptığı manevralarla kendini bir kahraman konumuna bile getirebilirdi.</p>

  <p class="calibre3">"Mendez." Trammell başını içeri uzattı. "Büyük bir sorunumuz var."</p>

  <p class="calibre3">"Evet. İzliyorum."</p>

  <p class="calibre3">"Hayır. Ön kapıda. Gel."</p>

  <p class="calibre3">Monitöre buradan ayrılmaması gerektiğini düşünerek baktı. Bundan daha acil ne olabilirdi ki?</p>

  <p class="calibre3">"Çok ciddiyim," dedi Trammell. "Gel. Leone onu daha konuşturur. Bunu görmen gerek."</p>

  <p class="calibre3">Hızla koridordan geçip, sanki <span class="italic">Üçüncü Türle Yakın İlişkiler</span> filminin setinde olduklarını düşündürten bir manzarayla karşılaşmak üzere kapıdan çıktılar.</p>

  <p class="calibre3">Etraf hemen yukarıdaki bir helikopterden aşağı tutulan bembeyaz spot ışığıyla adeta gündüz gibi aydınlıktı. Çimenlerin üzerinde kapıları, bagaj kapağı açık bir devriye aracı vardı. Aracın çevresindeki polis memurları kameramanlarla meraklıları uzakta tutabilmek için var güçleriyle uğraşıyorlardı.</p>

  <p class="calibre3">"Frank'm arabası mı?" diye bağırdı Mendez helikopterin sesini bastırmak için.</p>

  <p class="calibre3">"Evet." Trammell onu aracın arkasına, açık bagaja doğru götürdü. "Ve bu da Frank'ın karısı."</p>

  <p class="calibre3">Sharon Farman bagajda cansız bir halde yatıyordu. Dövülmüş, bıçaklanmış ve kesilmiş bir halde. Gözleriyle ağzı da yapıştırılmıştı.</p>

  <div class="mbppagebreak" id="calibre_pb_78"></div>
</body>
</html>
