<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">19</span></p>

  <p class="calibre3">Los Angeles Eyalet morgunun verdiği ilk izlenim, kokusuydu. Havalandırma sistemi muhteşem değildi ama diğer yandan morgdaki ceset sayısının çok fazla oluşu da havalandırmayı güçleştiriyordu. Fakat bu içeride çalışanlardan hiçbirin umurunda değilmiş gibi gözüküyordu.</p>

  <p class="calibre3">Dixon kendini bir sonraki teslimatı bekleyen bir grup adli tıp uzmanının yanında buldu. Uzmanlar gelen cesedin ölçülerini tespit eder, parmak izlerini alır, fotoğraflarını çekip, plastik ceset torbasına koyarak, eğer gerek görülürse yapılacak otopsinin sırasını beklemek üzere soğuk depoya kaldırırlardı. Bu sırada da oturup, dinlenirler, kahve içip, devasa soğutucunun sesini dinleyerek havadan sudan muhabbet ederlerdi.</p>

  <p class="calibre3">"Yoğun bir gün galiba," dedi Dixon masanın üzerindeki kutudan bir çikolata alıp ağzına atarken.</p>

  <p class="calibre3">"Hayır, sıradan bir gün," dedi kocaman vücuduyla insana ilk anda ayıları hatırlatan kel asistan. Adamın kalın ağaç dallarını anımsatan kolları boydan boya mavi dövmelerle kaplıydı. Adamın tavırlarından burada çok uzun zamandan beri çalıştığı anlaşılıyordu. Bu her yanı çürümüş, kurtlarla kaplı bir cesedin üzerinde saatlerce çalıştıktan sonra oturup, büyük bir iştahla yumurtalı sandviçini yiyebilecek tipte bir adamdı.</p>

  <p class="calibre3">İçeride çalışan tek kadın görevli yirmili yaşlarda, şirin bir sarışındı. "14 normal ölüm, 3 cinayet, 4 intihar ve 6 kaza sonucu ölüm," dedi kız.</p>

  <p class="calibre3">"Ve bir de armut ağacında,bir keklik?" diye sordu Vince.</p>

  <p class="calibre3">Kız kahkahayı bastı.</p>

  <p class="calibre3">"O zaman dinle bunu," dedi iri yarı adam. "Kaza sonucu ölümlerin ikisi ağaçtan düşme sonucu meydana gelmiş. Adamlar ağaçta kalmış bir kediyi indirmeye çalışıyorlarmış. Salaklar. Hayatınızda bir ağacın tepesinde kedi iskeleti gördünüz mü? Lanet şeyler islediklerinde inmenin bir yolunu bulurlar zaten."</p>

  <p class="calibre3">"Büyük bir ihtimalle kız arkadaşlarını etkilemek istemişlerdir," dedi Vince.</p>

  <p class="calibre3">Kız gözlerini devirerek, "Böyle aptal bir erkeği isteyen kadınlar derhal gen havuzunun dışına atılmalı," dedi.</p>

  <p class="calibre3">Vince gülerek, "Ama romantizm duygunuz nerede?" diye sordu.</p>

  <p class="calibre3">Kız bir kez daha güldü. "Buraya getirmiyorum."</p>

  <p class="calibre3">"Mikado'yu gören var mı?" diye sordu Dixon.</p>

  <p class="calibre3">"Birinci salonda," dedi iri yarı adam. "İlerde."</p>

  <p class="calibre3">"Teşekkürler."</p>

  <p class="calibre3">"Seni gördüğüme sevindim, Cal."</p>

  <p class="calibre3">"Ben de, Buck."</p>

  <p class="calibre3">Vince kıza göz kırptı. Onun da aynını yaptığını görünce biraz olsun sevinmişti. Belki de artık o kadar da berbat görünmüyordu.</p>

  <p class="calibre3">Dixon'un yanına yöneldi.</p>

  <p class="calibre3">"Kurbanınızın buraya bu kadar kısa sürede nakledilmesini sağlamak için önemli kişileri devreye soktunuz sanırım."</p>

  <p class="calibre3">Los Angeles morgu efsanevi bir yerdi. Yılın üç yüz altmış beş günü, yirmi dört saat açık olur ve senede yaklaşık yirmi bin otopsi yapılırdı. İçerideki çelik raflarda aynı anda yaklaşık iki yüz elli kadar cesede yer vardı.</p>

  <p class="calibre3">"Onlarla aram hep iyi olmuştur," dedi Dixon. "Ayrıca bana bugün yardım etmeyeceklerse başka ne zaman yardım edecekler ki?"</p>

  <p class="calibre3">Birlikte üç otopsi salonundan birine yönelerek, san önlüklerle galoşları giyip, yüzlerine de kendileri açısından olumsuz bir durumla karşılaşmamak, görevliler açısından da otopsi testlerini negatif etkilememek için beyaz ameliyat maskelerini taktılar. Patologla ekibiyse mavi önlüklüydü. Ekibin bazılarının yüzlerinde kaim koruyucu gözlükler bazılarındaysa siperlikler vardı. İçlerinden biri de küçük bir gaz maskesi takıyordu. Tanıştırma işini Dixon üstlendi.</p>

  <p class="calibre3">"Mik, bu dedektifim Tony Mendez. Bu da FBI'dan Özel Ajan Vince Leone. Tony, Vince, bu da Adli Tıp Uzmanı, başhekim Yardımcısı Doktor Mik Mikado."</p>

  <p class="calibre3">Gaz maskeli olan Mikado'ydu. Kaşlarını kaldırarak, "Vay canına," dedi. "Başrol oyuncularını devreye sokmuşsun, Cal." Başıyla Vince'i işaret etti. "Tanıştığıma çok memnun oldum. Büyük hayranınızım."</p>

  <p class="calibre3">Vince gözlerini devirerek, "Lütfen imzalı fotoğraf istemeyin. Buraya yalnızca yardım etmeye geldim. Bu gösterinin yıldızı orada," dedi çelik masanın üzerinde çırılçıplak yatan cesede doğru yönelerek. "Bakalım bize neler söylüyor?"</p>

  <p class="calibre3">Sonra büyük bir ciddiyetle işe giriştiler. Salonun diğer ucunda başka bir otopsi yürütülmekteydi. Adli tıp uzmanıyla yardımcıları aynı koreografiyi yüzlerce kez yinelemiş dansçılar gibi cesedin çevresinde müthiş bir uyumla dört dönüyorlardı. Bir kemik testeresinin sesi işitildi. Çelik tepsiye konulup alınan çelik araç gereçlerin tıkırtıları eşliğinde önlüklülerden biri elinde kaburga kemiklerini kesmek için kırmızı saplı büyükçe bir ağaç budama makinesiyle geldi.</p>

  <p class="calibre3">Mikado işe önce dokunmadan cesedi inceleyerek başladı.</p>

  <p class="calibre3">Lisa Warwick'in yaşarken güzel bir kız oİduğu belliydi. Siyah saçları, kalp şeklindeki yüzü, biçimli vücudu. Ama yaşamının son bölümü hiç de güzel değildi. Kim bilir ne kadar uzun bir süre işkence görmüştü. On günden beri kayıptı. Vince kurbanlarını öldürmeden önce onlara iyi davranan bir seri katil görmemişti. Ve bu katil de bir istisna olmayacaktı.</p>

  <p class="calibre3">Kadının gövdesi bir ressamın paleti gibi mor, mavi, yeşil ve sarı renklerdeydi. Morluklar özellikle göğüslerde ve karnın alt kısmında göze çarpıyordu. Gördüğü işkencenin neden olduğu izlerdeki renk değişikliklerinden hangi yaranın ne zaman oluştuğu tespit edilebilecekti.</p>

  <p class="calibre3">İşkencecisi kadının vücudunda yara açabilmek için keskin bir bıçak kullanmış, bu bıçakla ayak tabanlarından el parmaklarına&nbsp;ve göğüslerine kadar her yerini kesmişti. Sol elinin işaret parmağı yoktu. Göğüs uçları da kopartılmıştı.</p>

  <p class="calibre3">Katil büyük bir ihtimalle olayı tekrar tekrar yaşayabilmek için saklıyordu bu vücut parçalarını. Hatta belki de onları bir şekilde günlük yaşammın bir parçası haline getirmişti. İğrenç katil Ed Gein, yani Plainfield Kasabı, cinayetlerini Wisconsin kırsalında işlemiş, kurbanlarının derilerini de abajur gibi şeyler yapmak için kullanmıştı. Hatta katil onlarla bütünleşmek için ayinsel birtakım eylemlerin sonunda kurbanlarının vücudundan kestiklerini yemişti.</p>

  <p class="calibre3">Kısa sürede katilin niyeti ne olursa olsun yaptığı işkencelerin son derece sistematik olduğu ortaya çıktı. Bıçak zerre kadar tereddüt edilmeden kullanılmış, kesikler kesinlikle hedefe ulaşacak biçimde meydana getirilmişti. Ancak kesiklerin bir bütün halinde bir şey ifade etmediği de açıktı.</p>

  <p class="calibre3">Çapraz kesikler ruh hastası katillerin çok tercih ettiği bir yöntemdi ve dini birtakım yan anlamlar da taşıdığı mutlaktı. Harf biçimindeki kesiklereyse pek rastlanmazdı. Ancak bir keresinde Philadelphia'da kilisede korkunç bir şekilde tecavüze uğradıktan sonra öldürülmüş bir rahibenin katilinin araştırıldığı olayda görev almıştı. Bu olayda GÜNAH kelimesi rahibenin alnına çakıyla kazınmıştı.</p>

  <p class="calibre3">Bu kurbanda kesiklerden bir yere ulaşılamayacak gibiydi. Ancak yine de bazı yaraların dikey bazılarınınsa düşey olduğu fark ediliyordu. Vince de tüm bunların katil için bir anlam taşıyor olabileceği gibi bir hisse kapıldı.</p>

  <p class="calibre3">Adli tıp uzmanı kurbanın gözkapaklarından birini kaldırmaya çalıştı.</p>

  <p class="calibre3">"Yapıştırılarak kapatılmış," dedi Mendez. "Ağzı da."</p>

  <p class="calibre3">"Ağzı defalarca zamklanmış gibi gözüküyor," dedi Vince daha iyi görebilmek için yaklaşırken. "Dudakların kenarlarına bakın. Sanki şuradan bir de buradan et parçaları kopmuş gibi. Bana katil dudakları yapıştırmış ama işkence sırasında kadın bir şekilde çığlık atabilmek için dudaklarını aralamayı başarmış gibi geliyor."</p>

  <p class="calibre3">"Tanrım," diye mırıldandı Mendez.</p>

  <p class="calibre3">Vince önlüğünün altındaki paltosunun cebinden çıkardığı portatif Polaroid fotoğraf makinesiyle dudakların ve vücuttaki kesiklerin fotoğraflarını çekti.</p>

  <p class="calibre3">"FBI laboratuarlarına göndermek üzere gözlerden ve dudaklardan zamk örneği alabilir miyiz?" diye sordu Mikado'ya ardından da Dixon'a döndük "Eğer bunun ne tür bir yapıştırıcı olduğunu tespit edebilirler ve bu pek kullanılmayan türden bir şey çıkarsa çok işimize yarayabilir."</p>

  <p class="calibre3">Mikado ayrıca Los Angeles Eyalet Laboratuarı'na gönderilmek üzere kesilen tırnakları da küçük bir kağıt zarfta topladı. Bunu kurbanın bir şekilde saldırganı tırmalamış olabileceğini düşünerek yapıyorlardı. Bu şekilde bir deri parçası filan bulunabilirse belki kan grubu filan tespit edilebilirdi.</p>

  <p class="calibre3">"Herhangi bir iz var mı?" diye sordu Vince.</p>

  <p class="calibre3">Mikado ona anlam dolu bir ifadeyle bakıp," Ceset buraya getirildiğinde temizdi," karşılığını verdi.</p>

  <p class="calibre3">Vince hemen Dixon'a döndü.</p>

  <p class="calibre3">"Cenaze evi cesedi temizleyerek iyilik etiklerini düşünmüşler," dedi Dixon kesinlikle çok önemli bir kanıtın bu şekilde kaybolmuş olabileceğini bilerek. İşlerine çok yarayabilecek bir iplik parçası, saç ya da beden sıvısı çoktan giderden akıp yok olmuştu.</p>

  <p class="calibre3">"Olmuşla ölmüşe çare yok," dedi Vince. "Zaten Atlanta çocuk cinayeti davasında katil Wayne William'in nasıl yakalandığı kamuoyuyla paylaşılınca tüm zeki katiller olayın ardından izlerini temizlemek için daha bir gayret sarf eder oldular."</p>

  <p class="calibre3">"Belki vajinadan da örnek almalıyız," diye önerdi Mikado.</p>

  <p class="calibre3">Aslında otopsiden aman aman bir yarar sağlanamamıştı. Bir şüpheli tespitine yarayabilecek bir ısırık ya da özel herhangi bir silahla meydana gelmiş bir yara da yoktu. Lisa Warwick ip gibi bir şeyle bağlanmıştı ama kollarda bıraktığı morluklar dışında en ufak bir iplik parçasına bile rastlayamamışlardı. Vince bu yumuşak bir kumaş olmalı diye düşündü. Atkı, kravat ya da külotlu çorap gibi bir şey. Geride iz bırakmayacak bir şey.</p>

  <p class="calibre3">Boynun arkasındaki kaslar nedeni tahmin edilebileceği gibi mosmordu. Ama dil kemiğinde (dilin başlangıç noktasıyla gırtlak arasında bulunan U şeklindeki küçük kemik) en ufak bir hasar yoktu. Vince'e göre bu ve parmakların yol açtığı morluğun azlığı boğularak öldürülme ihtimalini ortadan kaldırıyordu.</p>

  <p class="calibre3">Mikado ölüme oksijensiz kalmanın neden olup olmadığını anlamak için göz kapaklarını aralayıp, incelemek istemişti ama bunu bir türlü başaramadı. Göz kapağını açmak için harcanan tüm çabalar yalnızca gözün zorlanan bölümlerinde yırtıklara neden oluyordu.</p>

  <p class="calibre3">"Tamamını Washington'a yolla," dedi Vince, kutuyu açınca içinden bir çift yerinden çıkartılmış göz bulacak birinin şaşkınlığını hayal ederek. "Zamkı çözmenin bir yolunu bulurlar."</p>

  <p class="calibre3">Dudakları ayırmaksa kolaydı. Lisa Warwick'in ağzını açınca kadının dilini ısırarak lime lime yaptığını gördüler.</p>

  <p class="calibre3">Mikado kurbanın kulaklarına bakınca, küfrü bastı. "Kulak zarları bir şeyle delinmiş. Paramparça olmuş."</p>

  <p class="calibre3">"Böylece üçlemeyi tamamlamış olduk, beyler," dedi Vince sessizce. "Kötülüğü gözün görmesin. Ağzın söylemesin. Kulakların duymasın."</p>

  <p class="calibre3">Mendez'in yüzü bembeyaz olmuş, çevresindeki her şey dönmeye başlamıştı. Köşede üzerinde 'çöp değil yalnızca tıbbi atık için' yazılı kovaya kustu.</p>

  <p class="calibre3">Yaşamı boyunca çok sayıda korkunç olayla karşılaşmış Dixon bile sarsılmıştı. Başını iki yana sallayarak birkaç adım geriledi. Lisa Warwick'in dayanılmayacak derecedeki işkencelere maruz kalırken kendi zihninin içine hapsolmuş olduğu fikri dayanılır gibi değildi.</p>

  <p class="calibre3">Bir Katolik olarak doğup, yetiştirilen Vince kız için dua edebilirdi. Ama uzun zamandan beri Tanrıyla bu tür bir ilişki içinde değildi. Mikado'nun asistanının Lisa Warwick'in beynini çıkarmak için kafatasını kesmek amacıyla kullanacağı testereye uzandığını görünce, hemen uzaklaşıp, köşedeki tabureye ilişti.</p>

  <p class="calibre3">Yıllar boyu bu ve bunun gibi vahşet olaylarıyla karşılaşmıştı. Ve her bir olayın hayatının en az on yılını alıp götürdüğünü hissediyordu. Kendini Methuselah* kadar yaşlı ancak bir odun kadar duygusal hissediyordu. Kendini şimdi birdenbire dağılıp toza dönüşerek, temizlik zamanı gelince toplanacak tıbbi atıkların arasına katılacakmış gibi hissediyordu.</p>

  <p class="calibre5"><span class="bold">* İncil'de adı geçen en yaşlı insan. Aynı adı taşıyan ve 5000 yaşını gören bir ağaç türü de vardır. (Ç.N.)</span><br class="calibre2" /></p>

  <p class="calibre3">"Buna nasıl alıştın?" diye sordu Mendez fısıldayarak.</p>

  <p class="calibre3">"Evlat," dedi Vince. "Buna alıştığın gün rozetini ve silahını teslim et. Çünkü böyle bir şeye alışmak artık insan ırkına dahil olmadığın anlamına gelir."</p>

  <div class="mbppagebreak" id="calibre_pb_19"></div>
</body>
</html>
