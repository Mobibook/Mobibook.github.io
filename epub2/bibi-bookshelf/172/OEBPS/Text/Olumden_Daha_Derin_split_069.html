<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">69</span></p>

  <p class="calibre3">"Yalan söylüyor," diye bağırdı Farman.</p>

  <p class="calibre3">"Frank otur yerine ve çeneni kapa," diye emretti Dixon.</p>

  <p class="calibre3">Farman'ın oğlunun onun katil olduğunu söylediği sorgu odasının yanındaki bir diğer sorgu odasına girmişlerdi. Dixon'un emrine rağmen oturmadı. Geniş omuzlu iki adam kollarını kavuşturmuş birbirine bakıyordu şimdi.</p>

  <p class="calibre3">Vince bunun sonu hiç de iyi olmayacak diye düşünerek monitörü izliyordu.</p>

  <p class="calibre3">"Bana onun bir kavgaya karıştığı söylendi," dedi Farman. "Bunun nedeni sırf buraya gelmemi sağlayıp rahat rahat suçlayabilmek için miydi, Cal? Nedir bu saçmalık?"</p>

  <p class="calibre3">"Dennis kavga etmedi, Frank. Oakwoods parkında iki çocuğa saldırdı. Birini bıçakladı. Çocuk ölebilirdi. Dennis şu an gözaltında."</p>

  <p class="calibre3">Farman'ın ağzı açık kalmıştı. "Ne? Ne yaptı?"</p>

  <p class="calibre3">"Bir çocuğu bıçakladı. Çocuk şu an ameliyatta. Kurtulamayabilir, Frank."</p>

  <p class="calibre3">Frank artık bacaklarının kendisini taşıyamayacağını hissederek oturdu. Gözleri kararmış gibiydi.</p>

  <p class="calibre3">"Anlayamıyorum," dedi neredeyse kendi kendine konuşurmuş gibi. "O çocuğun ne sorunu olduğunu bir türlü anlayamadım. Sharon'un ona hamileyken de içki kullandığını biliyorsun. Sanırım bu yüzden oldu."</p>

  <p class="calibre3">"Çocukla ilişkilerinin nispeten iyi olduğunu düşündüğüm için öğretmenini getirttim," dedi Dixon.</p>

  <p class="calibre3">"Ah, harika!" dedi Farman. "Şu ukala kaltak! Kim bilir çocuğun aklına neler sokmuştur. Kadının erkeklerle sorunu var..."</p>

  <p class="calibre3">"Olabilir, Frank," diye çıkıştı Dixon. "Sen konudan ayrılma. Şu an on bir yaşındaki oğlunun cinayete teşebbüs edişinden bahsediyoruz. Onu nereye göndereceğime bir türlü karar veremiyorum. Çocuk bırak Cezaevi'ni ıslahevine bile gönderilemeyecek yaşta."</p>

  <p class="calibre3">"Buna... buna inanamıyorum."</p>

  <p class="calibre3">"Karın nerede, Frank?" diye sordu Dixon. "Ona ulaşmaya çalışıyoruz. Şimdi de oğlun öldüğünü söyledi."</p>

  <p class="calibre3">"Bu çok aptalca."</p>

  <p class="calibre3">"Neden böyle bir şey uydursun ki?"</p>

  <p class="calibre3">"Neden ona inanıyorsun ki?" diye karşılık verdi Frank öfkeyle. "Tanrım, Cal! Birbirimizi yıllardır tanırız. Birlikte neler yaşadık. Ama şimdi bana bir pislikmişim gibi davranıyorsun! Bunu anlayamıyorum. Daha bir hafta önce arkadaştık. Senin sağ kolundum ben!"</p>

  <p class="calibre3">"Hiç de öyle davranmıyorum, Frank," diye çıkıştı Dixon. "Sadece lanet olası işimi yapıyorum! Bunun benim için de ne kadar zor olduğunun farkında mısın? Sağ kolum tam bir şüpheli gibi davranıyor. Sağ kolum bir kızın kaçırıldığı saatlerde nerede olduğunu bir türlü kanıtlayamıyor. Sağ kolum oğlunda kurbanın kesik parmağının ne aradığını da söylemiyor! Şimdi karşıma geçip incinmiş dost mavalları okuma bana!"</p>

  <p class="calibre3">Vince koridora yönelip, içeri girmeden önce kapıyı tıkladı. "Şerif, sana telefon var. Çok acil."</p>

  <p class="calibre3">Dixon sağ koluna öfke dolu son bir bakış fırlatıp odadan çıktı.</p>

  <p class="calibre3">Yüzü kıpkırmızıydı ve soluğu hızlanmıştı.</p>

  <p class="calibre3">"Kim arıyor? Mendez mi?"</p>

  <p class="calibre3">"Ben aradım patron," dedi Vince. "Biraz sakin olman gerek. Böyle bir yere varamayız."</p>

  <p class="calibre3">Dixon ellerini beline koyup, hızlı hızlı nefes alarak sakinleşmeye çalıştı.</p>

  <p class="calibre3">"Bırak onunla ben konuşayım," dedi Vince. "Onunla hiçbir&nbsp;bağım yok. Onunla daha önce hiç karşılaşmadım. İstediğin şeyi öğrenmek benim için daha kolay olacaktır."</p>

  <p class="calibre3">Dixon başını sallayarak onayladı.</p>

  <p class="calibre3">Vince elinde kahveyle sorgu odasına girip, sandalyesini de bacak bacak üstüne atabilecek şekilde yan çevirerek oturdu.</p>

  <p class="calibre3">Farman ona ters ters bakarak, "Ne yapıyorsun burada be?" diye çıkıştı.</p>

  <p class="calibre3">"Beni gördüğüne sevinmelisin, Frank," dedi Vince sakin bir tavırla. "Bak ben İsviçre gibiyim burada. Seni tanımıyorum. Bir geçmişimiz, dostluğumuz yok seninle. Yani kişisel bir şey olmayacak bu konuşma. Sadece birkaç soru sormak istiyorum. Sen de bana cevap vereceksin. Hepsi bu."</p>

  <p class="calibre3">Farman hiçbir şey söylemedi ama Vince adamın bir şekilde biraz olsun sakinleştiğini hissetmişti. Sorulara cevap vermek zorundaydı. Bunu araya duyguları karıştırmadan yapmak en iyisiydi.</p>

  <p class="calibre3">"Tamam. Karın nerede?" diye sordu Vince. "Oğlunla ilgili onun da bilgilendirilmesi gerek. Ona ulaşıp şu işi çözelim hadi."</p>

  <p class="calibre3">"Gitti," dedi Farman.</p>

  <p class="calibre3">"Nereye?"</p>

  <p class="calibre3">"Bilmiyorum. Akşam kavga ettik o da çekip gitti."</p>

  <p class="calibre3">"Gördün mü?" dedi Vince ellerini kaldırarak. "Daima bir açıklama vardır. O kadar zor olmadı, değil mi?"</p>

  <p class="calibre3">Farman hiçbir şey söylemedi.</p>

  <p class="calibre3">"Eee, ne oldu?" diye sordu Vince. "Sinirlenip, eşyalarını toplayıp annesine mi gitti yani?"</p>

  <p class="calibre3">"Nereye gittiğini bilmiyorum. Yemekte çok içtiğimi kabul ediyorum. Çok kötü davrandım. Soma da sızmışım. Sabah uyandığımda evde yoktu."</p>

  <p class="calibre3">"Arkadaşı, kız kardeşi ya da ne bileyim yakınlarda oturan bir akrabası filan var mı?"</p>

  <p class="calibre3">Farman başını iki yana sallarken içinden tüm olasılıkları birer birer eleyerek düşünüyordu. "Arkadaşlarını tanımıyorum."</p>

  <p class="calibre3">''Dennis'ten başka çocuğunuz var mı?"</p>

  <p class="calibre3">"Sharon'un ilk evliliğinden iki kızı var. Arkadaşlarında kalıyorlar. Onlar genç. Ben karışmıyorum pek."</p>

  <p class="calibre3">"Görüyor musun, Frank, işler burada karışıyor işte," dedi Vince mantıklı bir biçimde izah etmeye çalışarak. "Hiç kimse Sharon'un nerede olduğunu bilmiyor. Oğlun da öldüğünü, onu senin öldürdüğünü söylüyor. Eğer polis olmasaydın ne yapardın?"</p>

  <p class="calibre3">"Eğer zekiysem hemen bir avukat isterdim," dedi sessizce.</p>

  <p class="calibre3">"İstediğin bu mu? O zaman ne olur biliyor musun, Frank? Resmi kayıtlara girersin. Her şey kitaba uygun işlemeye başlar. Artık o andan itibaren karşılıklı konuşma şansımızı kaybederiz. Ya da arkadaşlarının evine girmelerine, etrafa bakıp her şeyin yolunda olduğunu görmelerine izin verirsin. Soma da Sharon'un bütün arkadaşlarını, akrabalarını teker teker arayıp onu bulur, onun iyi olduğunu ispat edersin ve her şey tatlıya bağlanır.</p>

  <p class="calibre3">"Sen şimdi susunca herkesin aklına neler geldiğini tahmin edersin. Dixon'un seni ekipten çıkarmasına sinirlenip içkiyi fazla kaçırıyorsun. Eşinle konuşurken o yanlış bir şey söylüyor, sen de çileden çıkıyorsun. Her şey bir anda gelişiyor, paniğe kapılıyorsun..."</p>

  <p class="calibre3">Frank içini çekip, bir süre ellerini yüzüne götürüp ovaladı.</p>

  <p class="calibre3"><span class="italic">Hadi... hadi...</span> Vince adamın bir şey söylemek üzere olduğunu hissediyordu. Ama bekledikçe sessizlik sanki elle tutulacak kadar yoğunlaşmıştı. Sonunda kararını verdi.</p>

  <p class="calibre3">"Dixon evimi aramak mı istiyor, tamam," dedi her ne kadar buna çok öfkelendiği belli olsa da. "Benim saklayacak bir şeyim yok."</p>

  <p class="calibre3">Vince başını salladı. "Tamam."</p>

  <p class="calibre3">"Ama bunu kendi yapmalı. Mendez'in evime bir kez daha girmesini istemiyorum."</p>

  <p class="calibre3">"Anlaşıldı."</p>

  <p class="calibre3">"Şimdi oğlumu görmek istiyorum."</p>

  <p class="calibre3">"Eşin gelene kadar bu mümkün değil, biliyorsun."</p>

  <p class="calibre3">"O zaman gidiyorum," dedi Farman ayağa kalkarken. "Gidip çocuğa bir avukat bulayım."</p>

  <p class="calibre3">Vince başıyla onaylayıp ayağa kalktı. "Bu çok zor bir durum, Frank. Üzgünüm."</p>

  <p class="calibre3">Belki bu herif aşağılık biriydi. Hatta aşağılık kelimesi bile yetersiz kalıyordu. Ama bu oğluyla birlikte içinde olduğu durumun tam bir trajedi olduğu gerçeğini değiştirmiyordu. Eğer kişinin içinde zerre kadar insanlık duygusu kalmışsa tüm bu olup bitenlerin yüreğini sızlatmaması imkansızdı.</p>

  <p class="calibre3">Farman başını sallayıp odadan çıkıyordu ki yan odadan çıkan Anne'yle burun buruna geldi.</p>

  <p class="calibre3">"Bunu onun kafasına sen soktun, değil mi?" dedi Farman ona.</p>

  <p class="calibre3">Anne karşısına geçip, "Evet, çünkü çimenlerini ezdim diye bana ceza kestiğini gördüm. Ben de hemen çocuğunun aklına birini bıçaklayıp seni de cinayetle suçlatmayı soktum," karşılığını verdi.</p>

  <p class="calibre3">"Sana daha önce kendi işine bak dememiş miydim?" diye bağırdı Farman parmağını ona doğru sallayarak.</p>

  <p class="calibre3">"Oğlun benim işim zaten. Aslında biri daha önce müdahale etseydi belki işler bu hale gelmeyebilirdi. Bak ne oldu şimdi?"</p>

  <p class="calibre3">"Bu benim suçum değil," diye çıkıştı Farman.</p>

  <p class="calibre3">"Eğer sommluluklarından kaçarsan senin oğlun olmaktan çıkar o," dedi Anne azarlar gibi. "Kazayla bu hale gelmiş değil ya."</p>

  <p class="calibre3">"Seni aşağılık kaltak," dedi Farman kadını duvara doğru itmeye kalkarak.</p>

  <p class="calibre3">Sabrının sonuna gelen Vince atılıp aralarına girdi ve elini Farman'ın omzuna attığı gibi adamı karşı duvara doğru hızla savurdu. Farman kafasını duvara çarpmıştı.</p>

  <p class="calibre3">"Sana karşı içeride nazik davrandım, Frank," dedi sorgu odasını işaret ederek. "Ama bu bayana böyle davranmaya devam edersen tavrımı değiştireceğim. Beynini patlatırım senin. Git artık buradan."</p>

  <p class="calibre3">"Gitmek mi?" diye sordu Anne, Farman'ın kapıya doğru yöneldiğini görüp hayretle bakarak. "Gözaltında değil mi?"</p>

  <p class="calibre3">"Aklı başında olmadığı apaçık belli on bir yaşındaki bir çocuğun söyledikleri dışında onu burada tutmayı gerektirecek bir durum yok," dedi Vince. "Sharon Farman'ın öldüğünü de bilmiyoruz. Hatta hakkında kayıp ihbarı bile yok. Sosyal Hizmetlerden geldiler mi?"</p>

  <p class="calibre3">"Evet, şu an Dennis'in yanındalar," dedi içini çekerek. "Hâlâ ne zaman eve gideceğim diye sorup duruyor."</p>

  <p class="calibre3">Çocuğun durumundan dolayı ağlayacak hale geldiğini görebiliyordu Vince. Birlikte koridorda ilerleyip arka bahçeye çıktılar. Meşe ağacının arkasına kadar hiç konuşmadan yürüdüler. Orada Vince kolunu omzuna atıp sarıldı. Anne de bir süre öylece durduktan sonra sanki son derece normal bir şeymiş gibi adamın beline sarıldı.</p>

  <p class="calibre3">"Seninle gurur duyuyorum," dedi Vince sessizce.</p>

  <p class="calibre3">"Gurur mu? Neden?" diye sordu elini indirirken.</p>

  <p class="calibre3">"Farman'ın karşısına öyle dikilerek tam bir cesur minik fare gibi davrandın."</p>

  <p class="calibre3">Anne kaşlarını çattı. "Adamın yaptıklarına bir bak. Dennis bir daha normal yaşama dönemeyecek, değil mi? Hapse girse de girmese de. Asla bunu atlatamayacak, değil mi?"</p>

  <p class="calibre3">Vince başını iki yana salladı. "Hayır. Üzgünüm, tatlım. Keşke tersini söyleyebilsem ama deneyimlerim... Onun normale dönmesinin mümkün olmadığını gösteriyor."</p>

  <p class="calibre3">"Peki, ne yapmalıyız?" diye sordu. "Onu başımızdan atacak mıyız? Bu yanıt hiç hoşuma gitmiyor."</p>

  <p class="calibre3">"Biliyorum ama daha iyi bir cevabım da yok." Uzattığı elini Anne bir an için bile duraksamadan tuttu. "Belki günün birinde ne yapılacağını bilen insanlardan biri de sen olursun."</p>

  <p class="calibre3">"Biri en azından bir şeyler yapmaya çalışmalı," dedi inatla.</p>

  <p class="calibre3">"Biliyorum. Ciddiyim. Çocuklarla aran mükemmel. Onları anlayıp yardımcı olabilmek için elinden geleni yapmaktan büyük zevk alıyorsun. Öğretmenliğin önemli bir iş olmadığını söylemiyorum ama sen ciddi derecede yardıma ihtiyacı olan çocuklar için de bir şeyler yapabilirsin."</p>

  <p class="calibre3">"Sadece yapabileceğimin en iyisini yapmaya çalışıyorum," dedi.</p>

  <p class="calibre3">Vince eğilip onu usulca öptü.</p>

  <p class="calibre3">"Sen inanılmaz bir kadınsın, Anne," dedi. Ağzından <span class="italic">sana aşık oluyorum</span> sözcükleri çıkmasın diye son anda bulduğu kelimelerdi bunlar.</p>

  <p class="calibre3">Kırk sekizindeydi ve kafasında bir kurşun vardı ve tanıştığının üçüncü gününde Anne Navarre'ye aşık olmuştu. Bu çılgınca bir şeydi. Onun için bile. Ama gerçek buydu... O da sonuna kadar gitmeye kararlıydı.</p>

  <div class="mbppagebreak" id="calibre_pb_69"></div>
</body>
</html>
