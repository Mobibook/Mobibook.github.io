<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">60</span></p>

  <p class="calibre3">Anne, Santa Barbara'ya alışverişe gidip, öğleden sonra da Franny'nin arkadaşlarıyla şarap içme teklifini geri çevirmişti.</p>

  <p class="calibre3">"Bir haftada yeterince heyecan yaşadım," dedi lokantanın kapısında. "Ayrıca Tommy'nin durumunu gerçekten çok merak ediyorum."</p>

  <p class="calibre3">Franny kaşlarını çattı. "Lütfen beladan uzak dur. Ve bana söz ver. Eğer bu akşam meşgul değilsen, bana gel de birlikte <span class="italic">Altın Kızlar 'ı&nbsp;</span>izleyelim. Bu arada meşgul derken yalnızca Vince'le çılgınca sevişmeyi kastediyorum."</p>

  <p class="calibre3"><span class="italic">"Altın Kızlar</span> mı?" diye sordu Anne kaşlarını çatarak. "Sonra da mahjong oynar mıyız?"</p>

  <p class="calibre3">"En sevdiğim diziyle dalga göçme."</p>

  <p class="calibre3">"Aklımdan bile geçmedi." Yanağından öpüp, arayacağına söz verdi.</p>

  <p class="calibre3">Franny otoparka doğru yöneldi. Anne de caddede dolaşmaya karar verdi. Belki hiçbir şey düşünmeden vitrinlere bakarak gezerse Tommy Crane'e yardım etmek için aklına bir şey gelebilirdi. Tabii bu sırada düşüncelerini Vince'ten uzak tutması gerekiyordu. <span class="italic">Söylemek yapmaktan zor.</span></p>

  <p class="calibre3">O kadar dalgındı ki neredeyse muayenehanesinin kapısındaki Karly Vickers'ın posterini çıkartan Peter Crane'i görmeden yanından geçip gidecekti.</p>

  <p class="calibre3">"Onu buldular mı?" diye sordu umutla.</p>

  <p class="calibre3">Crane elinde posterle döndü. "Evet. Aynı Lisa Warwick'! buldukları gibi."</p>

  <p class="calibre3">"Olamaz."</p>

  <p class="calibre3">"Ama yaşıyor. Uzun hikaye."</p>

  <p class="calibre3">Anne, Peter Crane'nin elindeki Karly Vickers posterine bakarak adamın anlattıklarını dinledi. Kız fotoğrafta mahcup ama mutlu gözüküyordu. Herkes gibi Anne de gazetelerde onun hikayesini okumuştu. Genç kadın hayatının akışını değiştirmek için çok çabalamıştı. Taktığı kolyedeki Thomas Sığınağı'nm kolunu zaferle kaldırmış kadın logosu sanki tam Karly için yapılmıştı. Şimdi de hayatta kalmak için çok gayret etmek zorundaydı.</p>

  <p class="calibre3">Karly'nin yaşadıklarını düşününce kendi hayatıyla ilgili sıkıntıları kafasına taktığı için utanmıştı.</p>

  <p class="calibre3">"Size rastladığıma çok sevindim, Doktor Crane," dedi. "Sanırım yanlış bir anlaşılma oldu. Durumu izah etmek istiyorum."</p>

  <p class="calibre3">Kim bilir karısı dün gece ona neler anlatmıştı. Anne'nin yapabileceği en iyi şey durumu biraz düzeltmek olabilirdi en fazla.</p>

  <p class="calibre3">"Elbette," dedi Crane. "Neden muayenehaneye girmiyoruz?"</p>

  <p class="calibre3">Kapıyı açıp Anne'in içeri girmesine izin verdikten sonra kapıyı içeriden kilitledi. Anne'nin içi hoplamıştı.&nbsp;</p>

  <p class="calibre3">"Kimse gelmesin," dedi kilitlemenin nedenini açıklayarak.</p>

  <p class="calibre3">İçeride başka kimse yoktu. Sekreter masası boştu. İçerisi de bekleme odasındaki dev akvaryumun ışığı dışında karanlıktı.</p>

  <p class="calibre3">"Cumartesileri açmaz mısınız?" diye sordu biraz huzursuz olduğunu düşünerek.</p>

  <p class="calibre3">"Yalnızca acil durumlar için," dedi kapının altındaki mektup zarflarını almaya yönelirken. O an Anne adamın üzerinde kot ceket ve gömlekle spor ayakkabı olduğunu ilk kez fark etti. "Evrak işlerini halletmeye gelmiştim. Otursanıza."</p>

  <p class="calibre3">Bekleme odasındaki geniş, deri koltuklara geçtiler.</p>

  <p class="calibre3">"Dedektifler benden parkta ceset bulan çocuklara birkaç soru sormamı istediler," dedi Anne doğrudan konuya girerek. "Sorular bana son derece zararsız görünmüştü ama..."</p>

  <p class="calibre3">"Özür dilemenize gerek yok, Bayan Navarre," dedi. "Ben de ilk başta garip buldum ama dediğiniz gibi zararsız bir soruydu."</p>

  <p class="calibre3">"Bayan Crane aynı fikirdeymiş gibi gözükmedi," dedi Anne.&nbsp;"Anma toplantısı çıkışında karşılaştık. Bana bir hayli kızgındı. Tommy'nin sizin şüpheli olduğunuzu düşünmesine neden olduğumu söyledi. Ama bu sorudan onun böyle bir fikre nasıl kapılabileceğini anlamadım. Ben kesinlikle böyle bir şey düşünmüyordum."</p>

  <p class="calibre3">"Bunu duyduğuma sevindim," dedi Crane neşeyle gülümseyerek. "İnsanlar seri katil olduklarını düşünmeden bile dişçilerden yeterince ürküyorlar zaten."</p>

  <p class="calibre3">Anne biraz rahatlamıştı.</p>

  <p class="calibre3">"Bakın gerçekten ne sinirliyim ne de kırgın," dedi. "Janet'se bunu direk bir hakaret olarak almış. Çünkü son günlerde yaşananlar onu fazlasıyla sarstı. Bazen tahammül edilmesinin zor olduğunu biliyorum."</p>

  <p class="calibre3">"Bunun doğru olmadığını söyleyemeyeceğim," dedi Anne içtenlikle. "Son hafta olanlar hepimizi sarstı. Okuldaki herkes bu zor durumdan kurtulmak için elinden geleni yapmaya çalışıyor."</p>

  <p class="calibre3">"Biliyorum," dedi Crane. "Özellikle de siz. Bu arada oğlumla yakından ilgilendiğiniz için de çok teşekkür ederim, Bayan Navarre."</p>

  <p class="calibre3">"Rica ederim."</p>

  <p class="calibre3">"Eşime gelince... Janet çevresindeki her şeyi kontrol etmeyi seven bir insandır. Geçmişte anlatmak istemediği şeyler yaşadığı için... Stresle başa çıkma konusunda zaman zaman sıkıntılar yaşayabiliyor."</p>

  <p class="calibre3">Anne, Janet Crane'i anlamaya çalışmak istemiyordu. Başından neler geçmiş olursa olsun Janet bir yetişkindi ve nerede, nasıl davranacağını bilmesi gerekirdi. Ama bunların hiçbiri Anne'in umurunda değildi.</p>

  <p class="calibre3">"Aslında ben daha çok Tommy için endişelendim," diye itiraf etti. "Sanırım ona ihanet ettiğimi düşünüyor."</p>

  <p class="calibre3">"Tommy sizi dünyanın merkezi gibi görüyor."</p>

  <p class="calibre3">"Keşke ben de kendimi öyle hissedebilsem. Onunla yalnız konuşmam lazım. Çünkü bana yeniden güvenmesini istiyorum. Sizce bunu Bayan Crane'i kızdırmadan yapabilmenin bir yolu var mı?"</p>

  <p class="calibre3">Adam bir süre düşündü. Tommy'nin yararına olacak bir şeyle karısının öfkesini üzerine çekmesinin neden olacağı sıkıntıları karşılaştırdığı apaçık belliydi.</p>

  <p class="calibre3">"Ne yapabileceğimizi düşüneceğim. Sizi arayabilir miyim?"</p>

  <p class="calibre3">"Elbette. Eğer yardımcı olursanız çok memnun olurum."</p>

  <p class="calibre3">"Janet adına özür dilerim sizden."</p>

  <p class="calibre3">"Tamam," dedi Anne ayağa kalkarken. Hem onun hem de Tommy adına üzülmüştü. Janet Crane ona ancak sokakta saldırabilirdi ama Peter Crane'le oğlu o kadınla birlikte yaşamak zorundaydı. "Ben yalnızca Tommy için endişeleniyorum."</p>

  <p class="calibre3">Kapı zili çalınınca Anne yerinden sıçradı. Crane kalkıp yanından geçerek kapıya yöneldi. Mendez'le Hicks kapıdaydı. Mendez, Anne'e şöyle bir baktı.</p>

  <p class="calibre3">"Doktor Crane," dedi sonra. "Sizinle konuşmamız gereken birkaç şey var. Bizimle merkeze kadar gelebilir misiniz lütfen?"</p>

  <div class="mbppagebreak" id="calibre_pb_60"></div>
</body>
</html>
