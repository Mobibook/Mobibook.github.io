<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">5</span></p>

  <p class="calibre3">"Bu iki yıl içinde üçüncü kurban."</p>

  <p class="calibre3">"İkinci."</p>

  <p class="calibre3">"Bizim bölgede. Ama bir de komşu eyalette aynı tarzda işlenen bir cinayet daha vardı. Aynı izler. Aynı imza."</p>

  <p class="calibre3">"İmza?" diye sordu Frank Farman. "İmzası nerede? Belki adres ve telefonunu da bırakmıştır."</p>

  <p class="calibre3">Dedektif Tony Mendez terslemek için döndü. Şerif yardımcısı Farman eski tüfeklerdendi ve mesleğe yeni girenlere kan kusturmakta üstüne yoktu. Yeni gelen, genç, üniversite tahsilli, azınlık mensubu, yeni teknolojiye hakim polislere elinden geldiğince ters davranırdı.</p>

  <p class="calibre3">"Neden kristal küreye danışmıyoruz?" diye önerdi Farman. "Ayak işlerinden de kurtulmuş oluruz."</p>

  <p class="calibre3">"Bu kadar yeter, Frank."</p>

  <p class="calibre3">53 yaşındaki kır saçlı, jilet gibi ütülü üniformasıyla Cal Dixon üç yıldan beri kasabanın şerifiydi. Kuzeyde kalan, nispeten daha sessiz ve sakin Oak Knoll'a taşınıncaya dek Los Angeles Şerif Bürosu'nda uzun ve başarılı bir meslek yaşamı geçirmişti. Seçimlerde büroda büyük değişiklikler yapacağını söyleyerek başarılı olmuştu ve Tony Mendez yaptığı değişikliklerden biriydi.</p>

  <p class="calibre3">36 yaşındaki Mendez zeki, kararlı ve hırslı bir adamdı. FBI ulusal akademisi tarafından verilen hizmet içi kursa katılma fırsatını hemen değerlendirmiş, on bir haftalık kursu büyük bir başarıyla tamamlayıp, yalnızca Birleşik Devletler'de değil dünyanın her yerinde görev yapabilmesine olanak verecek eğitimi almıştı.&nbsp;Eğitimde cinsel suçlar, rehine pazarlıkları ve suçlu psikolojisi gibi alanları içeren kurslar verilmiş, katılımcılar bu konuda yalnızca ileri düzey eğitim almakla kalmamışlar, aynı zamanda da bu tür sorunları başarıyla çözecek vasıflara da kavuşmuşlardı.</p>

  <p class="calibre3">Dixon, Mendez'i yerini sağlamlaştırmak için yaptığı bir yatırım olarak görüyordu. Mendez de onu haklı çıkardığı için mutluydu.</p>

  <p class="calibre3">"Aynı karakteristik özellikler," dedi Mendez. "İmzasını atıyor. Tabii bunu yapmak için kendince bir nedeni vardır mutlaka."</p>

  <p class="calibre3">Cesedin çevresini herhangi bir kanıt bulabilme umuduyla araştıran olay yeri inceleme görevlilerine kadının başını gösterdi. "Gözler yapıştırılarak kapatılmış. Ağız da öyle. Hiçbir şey görmesin, konuşamasın diye. Kadını öldürmek için bunu yapmasına gerek yoktu. İşte imzası bu."</p>

  <p class="calibre3">"Çok ilginç," dedi Farman. "Peki, bu bilginin katili yakalamamıza nasıl bir faydası olacak?"</p>

  <p class="calibre3">Dalga geçmiyordu. Mendez hâlâ çok sayıda polisin suçlu profili çıkarmanın yararlı olmadığına inandığının bilincindeydi. Çok sayıda olayda kendini diğerlerinden bütünüyle farklı hissederek çalışmıştı.</p>

  <p class="calibre3">Oakwoods Parkı'ndaydılar. Güneş batmıştı. Ekim akşamlarına has hafif bir rüzgar çıkmıştı. Sığ mezarın çevresi portatif lambalarla aydınlatılmıştı. Ve bu ışıklar olay mahallini daha bir gerçeküstü, daha bir korkunç hale sokmuştu.</p>

  <p class="calibre3">Ceset burada uzun süre kalmamıştı. En fazla bir iki günlüktü. Eğer kalmış olsaydı hayvan ve böcekler tarafından parçalanmış olurdu. Oysa yanağındaki yara izi ve burun deliklerine girip çıkan karıncalar dışında kadın uyuyan birinin huzurunu yansıtıyordu sanki. Ölüm anının dehşeti yüzüne sinmemiş diye düşündü Mendez.</p>

  <p class="calibre3">Cesette katile karşı koyduğuna, işkence görüp, cinsel saldırıya uğradığına dair birtakım izler bulacaklarına inanıyordu. Tıpkı ondan önceki iki kurbanda buldukları gibi.</p>

  <p class="calibre3">Hâlâ çözülemeyen, ilk cinayette yani on sekiz ay önceki Julie&nbsp;Paulson cinayetinde de görev almıştı. Orada kurban kasabanın beş kilometre kadar uzağmdaki bir kamp alanında gözleri ve dudakları yapıştırılmış olarak bulunmuştu. Kadının el ve ayak bilekleri, bağlandığını gösteren izlerle doluydu. Ve bu izlerden bazıları oldukça eskiydi. Bu da kadının uzun süre bir yerlerde bağlı tutulduğunu gösteriyordu.</p>

  <p class="calibre3">Dokuz ay sonra komşu eyalette bulunan kurbanla ilgili dedektiflerle görüşmüştü. Cesedin fotoğraflarına bakmıştı. Bisikletçiler tarafından bulunan ceset kesinlikle çok benzer izler taşıyordu. Ağız ve gözlerden biri neredeyse tamamen parçalanmış, diğer gözse yapıştırılarak kapatılmıştı. Dil kopartılmış bu da boğulmaya neden olmuştu.</p>

  <p class="calibre3">"Diğer ikisi gömülmemişti," diye açıkladı Dixon. "Diğer özellikler de tıpatıp uyuyor tabii."</p>

  <p class="calibre3">Kurbanın başı tamamen toprağın dışında bırakılmış, hatta altına konan küçük bir taşla iyice belirgin olacak biçimde kaldırılmıştı. Sanki meydana gelecek şokun miktarını daha da arttırmak istermiş gibi. İşte bu yeni bir şeydi. Ceset son derece kalabalık bir parkın, çok sık kullanılan yolunun kenarına gömülmüştü. Sanki hemen bulunması isteniyormuş gibi.</p>

  <p class="calibre3">"Bu riskli," dedi Mendez. "Belki de ilgi çekmek istiyordur. Sanırım elimizde bir seri katil var."</p>

  <p class="calibre3">Dixon kaşlarını çatarak ona doğru yöneldi. "Bu kelimeyi ofis dışında duymak istemiyorum."</p>

  <p class="calibre3">"Ama kurbanların sayısı üçe çıktı. Quantico'yu hemen arayabilirim."</p>

  <p class="calibre3">"Evet, tam da buna ihtiyacımız var zaten," dedi Farman. "Federaller gelip, burunları havada aramızda dolaşsın. Bu sapığın on yaşında altına yapıyor olduğuna kim aldıracak peki? Ne işe yarayacak bu bilgi? Yalnızca haberlere çıkıp, dünyaya katili yakalama konusunda ne kadar zeki olduğunu ve bizim de bir avuç salaktan başka bir şey olmadığımızı anlatacak ukalanın tekini yollayacaklar."</p>

  <p class="calibre3">Dixon omzunun üzerinden olay yeri şeridinin arkasında hâlâ&nbsp;bekleyen kalabalığa bir bakıp, "Kimse bu olayın diğerleriyle bağlantılı olabileceği hususunda en ufak bir şey söylemeyecek," dedi. "Kimse gözlerin ve dudakların yapıştırıldığından bahsetmeyecek. Kimse F-B-I harflerini ağzına almayacak."</p>

  <p class="calibre3">Mendez 'ama' kelimesinin boğazına bir kılçık gibi takıldığını hissediyordu.</p>

  <p class="calibre3">"Cesedi Los Angeles'e yolluyorum," dedi Dixon, simsiyah gözlerini kurbana çevirerek. "Nöbetçi bir hakim bulmamız gerek."</p>

  <p class="calibre3">"Orada cesetleri üst üste yığarlar," dedi Farman.</p>

  <p class="calibre3">"Eğer birini ayarlayabilirsek ayrıcalık elde edebiliriz."</p>

  <p class="calibre3">"Şerif, eğer bu herif üç kişiyi öldürdüyse dördüncü, beşinci, altıncı cinayetini de işleyebilir demektir," dedi Mendez sesini alçaltarak. "Bundy kaç kadını öldürdü? Otuz cinayeti kendi itiraf etmişti. Hatta bazıları cinayet sayısının yüze yakın olduğunu iddia ettiler. Başka bir kadın ölmeden beklemeyi bırakıp..."</p>

  <p class="calibre3">"Beni çileden çıkarma, Dedektif," diye uyardı Dixon. "İlk yapmamız gereken bu genç kadının kim olduğunu tespit etmek. Birinin kızı o neticede."</p>

  <p class="calibre3">Mendez çenesini kapatıp, bir süre bunu düşündü. Bu gece bir aile kızının kayıp olduğunu fark edecekti. Eğer hâlâ bir yerlere başvurmadılarsa bu kızlarının eve geleceğinden umut kesmedikleri anlamına geliyordu. Şu an yalnızca belirsizliğin korkusunu yaşıyor olmalıydılar. Ama bir ya da iki gün içinde, cesedin kimliği ortaya çıkıp, açıklanınca umutları yok olacaktı. Belirsizlik üzerine inşa edilen dünyaları yıkılacak, yerini kızlarının korkunç biçimde öldürüldüğü bilgisi ve bunun tahammül edilemez acısı alacaktı.</p>

  <p class="calibre3">Ve o an katil hâlâ dışarıda elini kolunu sallayarak, büyük bir olasılıkla da yeni bir kurban arayarak dolaşıyor olacaktı.</p>

  <div class="mbppagebreak" id="calibre_pb_5"></div>
</body>
</html>
