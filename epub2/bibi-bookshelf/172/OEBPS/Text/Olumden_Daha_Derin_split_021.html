<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">21</span></p>

  <p class="calibre3">1985 Ulusal Lig Şampiyonası maçlarından biriydi. St. Louis Cardinals yılın en iyi takımına yani Los Angeles Dodgers'a karşı oynuyordu.</p>

  <p class="calibre3">Bir gün önce Tommy ne kadar eğleneceklerini düşünmüştü. Salonda babasıyla kanepeye kurularak televizyondaki maçı sosisli sandviç ve patlamış mısır yiyip, soda içerek (gerçi bu annesi tarafından kesinlikle yasaklanmıştı) izleyecekti. Çarşamba geceleri annesinin çalıştığı kurumlardan birinde toplantıları olur ve eve geç saate kadar gelmezdi.</p>

  <p class="calibre3">Şimdi maçı izlerken Tommy yaşadıklarını unutmak ve takımını desteklemekten başka bir şey düşünmemek istiyordu ama bir türlü maça yoğunlaşamıyordu. Kanepeye oturmuş, içinde kaybolduğu bir Dodgers tişörtü giymiş, yanındaki sehpanın üzerine de basketbol kartlarıyla Dodgers lisanslı kalemini koymuştu. Fernando Valenzuela ilerliyordu. Dodgers takımı rakibi altıya bir yakalamıştı.</p>

  <p class="calibre3">Kanepenin diğer ucunda oturan babasıysa reklam aralarında gazete okuyordu. <span class="italic">The Los Angeles Times, The Santa Barbara News Press, The Oak Knoll Independent.</span> Sık sık da yanındaki oğluna bakıyordu.</p>

  <p class="calibre3">"Ne düşünüyorsun ahbap?"</p>

  <p class="calibre3">Tommy omuz silkti.</p>

  <p class="calibre3">"Acıktın mı? İstersen mısır patlatabilirim."</p>

  <p class="calibre3">Tommy başını iki yana salladı. Yan gözle babasının sehpanın üzerine bıraktığı gazetelerden birine baktı. Sayfanın tam ortasında iki ağacın arasına gerilmiş san olay yeri şeritlerinin ve etrafı araştıran polis memurlarının göze çarptığı büyükçe bir fotoğraf basılmıştı. Manşette de, Parkta Cinayet, yazıyordu. Manşetin altındaki daha küçük yazıda da, Çocukların Korkunç keşfi, şeklinde bir ifade yer alıyordu.</p>

  <p class="calibre3">"Bu haberlerde isimlerinizin geçmediğine emin olmaya çalışıyorum," dedi babası.</p>

  <p class="calibre3">Tommy hiçbir şey söylemedi. İsminin gazetede geçmesini istemiyordu. Wendy'nin aksine her şeyin mümkün olan en kısa sürede unutulup gitmesini arzu ediyordu yalnızca.</p>

  <p class="calibre3">"Baba? Sarı katil ne demek?" diye sordu. "Sarıyı sevenleri mi öldürüyor?"</p>

  <p class="calibre3">"San değil," dedi babası. "Seri katil. Çok sayıda insanı öldüren katillere denir."</p>

  <p class="calibre3">"Neden böyle bir şey yaparlar ki? Öldürdükleri kişilere çok kızdıklarından mı? Yoksa deli oldukları için mi?"</p>

  <p class="calibre3">Babası yanıt vermeden önce bir süre ne diyeceğini düşündü. "Kişinin nasıl olup da bir seri katile dönüştüğünü kimsenin bildiğini sanmıyorum. Bence bu gerçekten çok kanşık şey. Ama senin endişe etmeni gerektiren bir durum yok ortada, Tommy."</p>

  <p class="calibre3">"Nereden biliyorsun? Eğer katil gördüyse, bizi de öldürmek istemez mi?"</p>

  <p class="calibre3">"Böyle bir şey olmayacak," diye temin etti babası. "Buna izin vermeyeceğim. Bayan Navarre de öyle. Dedektif Mendez de. Endişelenmene gerek yok oğlum. Güvendesin. Hepimiz senin yanındayız, tamam mı?"</p>

  <p class="calibre3">Tommy yalan söylemek istemediği için yanıt vermedi. Bunun yerine babasına biraz daha sokulup, atışa hazırlanan Dodgers takımını kendini güvende hissediyormuş gibi yaparak izlemeye koyuldu.</p>

  <p class="calibre3">O gecenin ilerleyen saatlerinde birkaç blok ilerideki evinde Wendy kendi yaptığı uyduruk çadırının içinde, el feneri ışığında spiralli defterini doldurmakla meşguldü.</p>

  <p class="calibre3">Tommy'ye öyküsünü yazıp, film yapılmak üzere Hollywood'a&nbsp;satacağını söylemişti. Belki de filmde oynaması bile mümkün olabilirdi. Aktris olma fikri tabii gazeteci olmasını engellemediği müddetçe çok hoşuna gitmişti. Tommy ise yalnızca bunun çok kısa bir öykü olacağını söylemişti.</p>

  <p class="calibre3">"Hayır, hiç de kısa olmayacak," dedi Wendy. Öğle yemeği saatinde bahçede güneşin tadını çıkartarak otururlarken dahi Wendy başını notlarından kaldırmıyordu. "Cesedin bulunuşu yalnızca birinci sahne. Şimdi kadmın kim olduğunu, onu kimin, neden öldürdüğünü bulmak zorundayız."</p>

  <p class="calibre3">"Bu dedektiflerin işi," karşılığını verdi Tommy. "Benim artık dışarıda oyun oynama iznim bile yok."</p>

  <p class="calibre3">Wendy yüzünü buruşturarak, "Annen seni her an takip edemez ya," dedi. "Onun da bir işi var neticede. Ormana gidip inceleme yapmalıyız."</p>

  <p class="calibre3">"Hayır, gitmeyeceğiz."</p>

  <p class="calibre3">"Maceracı ruhuna ne oldu?"</p>

  <p class="calibre3">"İkinci bir emre kadar yasaklandı."</p>

  <p class="calibre3">"Bu kadar korkak olma," dedi Wendy sinirlenerek. "Birkaç gün içinde anne babalarımız da olayı unutmuş olacak. Benimle ormana geleceğine söz ver."</p>

  <p class="calibre3">Tommy onun karşısında her zaman olduğu gibi bu kez de boş yere konuşuyormuş hissine kapıldı. Ama her zaman yaptığı gibi bu duygusunu saklamayı başardı.</p>

  <p class="calibre3">Wendy tıpkı babasından bir şey istediğinde annesinin yaptığı gibi gözlerini sürekli kırpıştırıyordu. "Hadi, Tommy. Beni koruyacağını söylemiştin. Köpeğin etrafta olup olmadığını birinin kontrol etmesi gerek."</p>

  <p class="calibre3">"Ya da katilin," dedi Tommy.</p>

  <p class="calibre3">"Bu film için harika bir sahne olurdu!"</p>

  <p class="calibre3">Şimdi bu sahneyle ilgili notlar almak üzere saklandığı çadırında çalışıyordu. Tommy'yle cesedi buldukları yerdeydiler. Hava neredeyse tamamen kararmıştı. Belki gök gürültüsü ve şimşek de olsa iyi olurdu. Böylece sahnedeki gerilimin dozu artabilirdi. Katil de onları izleyerek ağaçların arasında dolaşmalıydı. Sonra&nbsp;tam Tommy'yle birlikte büyükçe bir ağacın yanında geçerlerken çakan şimşekle aydınlanan ormanda katille burun buruna gelirlerdi. Katil çirkin yüzüyle, delice açılmış gözleriyle, üzerlerine atılıp, onları kovalamaya başlardı. Onlar da dehşetle kaçarlarken bir yandan da çığlık çığlığa bağırırlardı.</p>

  <p class="calibre3">Gözleri yaşlarla dolan Wendy üzerindeki battaniyeleri fırlatıp, kalemiyle defterini de bir yana attığı gibi ayağa fırladı. AH TANRIM! AH TANRIM! AH TANRIM! YA GERÇEKTEN BÖYLE OLSAYDI?</p>

  <p class="calibre3">Wendy çığlık çığlığa bağırarak odasından fırlayıp, merdivenlere doğru koşmaya başladı. "ANNE!"</p>

  <p class="calibre3">Kasabanın başka bir bölümünde, başka bir evde yatağındaki Cody Roache de uyanıktı. Babası işte, annesi de uykudayken, gecenin bir yansı uyanık kalmaktan nefret ederdi. Çünkü böyle zamanlarda evde hep sesler işitirdi. Gıcırdayan parkeler. Holde ayak sesleri. Böyle durumlarda yorganın altına saklanır, duyduğu tek sesin yerinden çıkacak gibi atan kalbinin sesi oluncaya dek öylece beklerdi.</p>

  <p class="calibre3">Şimdi yatağında yorganını çenesine kadar çekmiş, adeta aklını yitirmiş gibi tir tir titriyordu. Dennis onu korkaklıkla suçlayacaktı.</p>

  <p class="calibre3">Ormanda cesetler gördüğünü söylemişti. Cody komandoculuk oynarken bu cesetlerin üzerlerinde dolaştıklarını düşündü. Belki de artık hiç uyuyamayacaktı. Çünkü kabuslarında ormanda koşarken yerden uzanan bir elin bileğini yakaladığını görüyordu. Dengesini kaybedip düşüyor, çevresi yerden biten zombilerle doluyor, çürümüş etleri, patlamış gözleriyle etrafını sarmaya başlıyorlardı. Yardım etmesi için Dennis'e koşuyordu. Ama Dennis de zombiye dönüşmüş ve peşine takılmıştı bile.</p>

  <p class="calibre3">Dennis'i kafana takma, demişti Bayan Navarre.</p>

  <p class="calibre3">Bayan Navane hoş bir insandı. Cody kadının ziyaretine gelmesine çok sevinmişti. Çünkü tüm yaşamı boyunca benzer bir şey yaşamamış, hiçbir büyük sırf o üzgün ya da mutsuz diye ziyaretine gelmemişti.</p>

  <p class="calibre3">Ama Bayan Navarre, Dennis hakkında fazla bir şey bilmiyordu. Dennis'in kızlara kötülük yapmak dışında konuşmayı da çok sevdiğinden habersizdi. Ayrıca Dennis'in bazen tam bir deli gibi davrandığını ve ona sebepsiz yere vurduğunu bilmiyordu. Eğer Bayan Navarre de Dennis hakkındaki bu gerçekleri bilse diye düşündü Cody, büyük bir ihtimalle o da korkardı. Ve o da büyük bir ihtimalle geceleri uyuyamazdı.</p>

  <p class="calibre3">Dennis uyumak istemiyordu. Zıvanadan çıkmak, vurmak, kırmak, tekmelemek istiyordu. Aklına Bayan Navarre geldi. Aptal kaltak. Babasından kemerle dayak yemesi onun suçuydu. Eğer kendi işine baksaydı böyle bir şey olmayacaktı. Ama hayır, buraya, EVİNE GELMİŞTİ. Hem de anne babasına okula gitmediğini bizzat söylemek için.</p>

  <p class="calibre3">Yalan söylediği ve okuldan kaçtığı için babasının kemeriyle vurduğu yerler hâlâ zonkluyordu. Şimdi başka türlü yaramadığı için karnının üzerine uzanmıştı. Dizleri üzerinde doğrulmaya çalışırken içindeki öfkenin adeta kafese kapatılmış bir vahşi hayvan misali her geçen saniye kontrolden çıktığını duyumsuyordu. Öfkesini nasıl yatıştıracağını bilemediğinden de yastıkları yumruklamaya başladı. Defalarca, defalarca, defalarca.</p>

  <p class="calibre3">Yastıkları Bayan Navarre'nin yüzü olarak hayal edip vuruyordu ama karşısında kanlar içinde bir yüz göremediği, için de bir türlü sakinleşemiyordu.</p>

  <p class="calibre3"><span class="italic">Aptal kaltak. Aşağılık orospu.</span></p>

  <p class="calibre3">Yeniden öfke krizine girip, yastığı bu kez de dirsekleriyle dövdü. Artık yorulmuştu. Durdu ve gözyaşlarına boğuldu.</p>

  <p class="calibre3">Zamanı gelince herkese gününü gösterecekti. Hiç kimse onu itip kakamaz, utandıramaz ona değersiz olduğunu söyleyemezdi. Günün birinde o başkalarını itip kakacaktı. Herkes karşısında mum gibi duracak, herkesin ondan ödü patlayacaktı.</p>

  <p class="calibre3">Yataktan çıkıp, yere uzandı ve kolunu yatağının altına mümkün olduğunca uzatıp, aradığı şeyi bulmaya çabaladı. Kırtasiyeden çaldığı bir el feneri. El fenerinin sarı ışığından istifade ederek dolabına yönelip, kirli çamaşırlarının altında sakladığı eski puro kutusunu buldu.</p>

  <p class="calibre3">Bunu alabildiği için kendiyle gurur duyuyordu. Alırken hiç kimse onu görmemiş, cebine atarken de kimsenin şüphesini çekmemişti. Her taraf polisle kaynıyordu ama hiçbiri onu yakalayamamıştı.</p>

  <p class="calibre3">Kutuyu pencerenin kenarına götürüp, sandalyeye oturdu. Elindeki feneri bırakmadan kutunun kapağını yavaşça açıp, içine baktı.</p>

  <p class="calibre3">Bu puro kutusu değerli hazineleriyle doluydu: Bir çakı, annesinden çaldığı sigaralar, bir kutu kibrit, bahçıvan tarafından öldürülüşünü de izlediği, kurutulmuş bir çıngıraklı yılan kafası ve koleksiyonunun son ve en değerli parçası.</p>

  <p class="calibre3">İyice çürümüştü ve kokmaya da başlamıştı ama tüm bunlar bu nadide parçanın değerini arttınyordu. Bu eğer toprakta bıraksalar cesetten yayılacak kokuyla aynıydı. Bunu düşününce bile heyecanlanıyordu.</p>

  <p class="calibre3">Gülümseyerek hazinesini büyük bir dikkatle kutudan alıp, ışığa tuttu.</p>

  <p class="calibre3">Yani ölü kadının kesilmiş parmağını.</p>

  <div class="mbppagebreak" id="calibre_pb_21"></div>
</body>
</html>
