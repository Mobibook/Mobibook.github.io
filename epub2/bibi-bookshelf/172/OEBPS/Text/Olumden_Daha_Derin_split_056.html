<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">56</span></p>

  <p class="calibre3">Dennis erken kalkıp koruyla uzun kollu rugby gömleğini giydi. Ardından dolabına gidip, kirli giysilerin altına koyduğu puro kutusunu aldı. Kutunun içinden babasının çekmecesinden çaldığı çakıyı alıp, kotunun ön cebine yerleştirdi.</p>

  <p class="calibre3">Bu çakı sahip oldukları arasında en değer verdiği şeydi. Babası tarafından doğum günü hediyesi olarak verildiğini söylemekten zevk alırdı. Bunun gerçek olmasını çok isterdi ama babası doğum gününü bile hatırlamazdı ki.</p>

  <p class="calibre3">Annesinin çantasından çaldığı çakmakla altı sigarayı sırt çantasının fermuarlı iç cebine koydu. Daha önce sigara içmeyi denememişti ama başlayabileceğini düşünüyordu.</p>

  <p class="calibre3">Hemen ardından da kurumuş çıngıraklı yılan kafasını da çantasına attı. Çünkü o yılan kafası onundu. Sonra mavi kot ceketini giyip, sırt çantasını omzuna attıktan sonra merdivenlere yöneldi.</p>

  <p class="calibre3">Ev tamamen sessizdi. Genellikle Dennis'in annesi bu saate kadar kalkıp, kahvaltıyı hazırlamış olurdu. Hafta sonları bile babası kahvaltının erken saatte hazırlanmasını isterdi. Babası meşgul bir adamdı. Boş günlerinde bile mutlaka yapacak işleri olurdu.</p>

  <p class="calibre3">Ama annesi ortalıkta gözükmüyordu.</p>

  <p class="calibre3">Dennis bütün gece uyanık olmasına karşın annesinin otomobilinin sesini duymamıştı. Sonunda çatıdan odasına indiğinde bile uyumak istememişti. Bunun nedeni kötü rüyalar görmekten korkması değildi. Yalnızca hiçbir şey hissetmek istemiyordu. Acıyı hissetmek istemiyordu. Hüznü ve öfkeyi de. Yorgunluğu da.</p>

  <p class="calibre3">Evin içinde bir hırsız gibi dikkatle bakınarak dolaşmaya koyuldu. Alt kata sanki bomba düşmüş gibiydi. Yemek odasından mutfağa kadar neredeyse her yer kırık tabak ve bardakla doluydu. Annesi gitmişti. Babası da. Dennis yalnızdı.</p>

  <p class="calibre3">Gecenin geri kalanında yatağında gözlerini tavana dikerek öylece yatmıştı.</p>

  <p class="calibre3">Şimdi gün ışığında gördüğü mutfak korkunç bir haldeydi. Kirli tabaklar lavaboya rastgele atılmıştı. İçi peynirli makarnayla dolu tencere ocağa devrilmiş, makarnalar yerlere saçılmıştı. Şimdi o makarnaların altında binlerce karınca cirit atıyor olmalıydı. Işığın yanında kırmızı bir leke vardı. Kan, diye düşündü Dennis. Hiçbir şey hissetmeden öylece baktı.</p>

  <p class="calibre3">Yemek odası da aynı durumdaydı. Kırık bardaklarla iki kırık tabak yerdeydi.</p>

  <p class="calibre3">Annesinin eve geri dönmediği kesindi. Yoksa etrafı bu halde bırakıp hayatta yatmazdı. Babası öyle istediği için evi hep düzenli ve temiz tutardı.</p>

  <p class="calibre3">Dennis bir kase alıp içini mısır gevreğiyle doldurdu. Daha kaseyi alıp yerine oturmamıştı ki her tarafı ağnyormuş gibi gözüken babası içeri girdi. Akşamdan kalmaydı. Dennis bunu babasının yüzünün renginden ve gözlerinin altındaki torbalardan rahatlıkla anlayabiliyordu.</p>

  <p class="calibre3">Babası çok sık sarhoş olmaz olunca da Dennis'in annesinin yaptığı gibi saklamaya kalkmazdı. Annesinin şişeyi nereye sakladığını bildiğinden neredeyse her gün içtiğinden emindi. Ama bu annesinin sırrıydı ve çoğu zaman babası bile onun sarhoş olduğunu anlayamıyordu.</p>

  <p class="calibre3">Dennis babasının ne yapacağını bilemediğinden öylece kalakaldı. Normale dönmüş müydü? Yoksa hâlâ çok sinirli miydi?</p>

  <p class="calibre3">Babası ağzına kötü bir tat gelmiş gibi yüzünü buruşturup kahve makinesine yöneldi. İçinde su olmadığını görünce de Dennis'e döndü.</p>

  <p class="calibre3">"Annen nerede?"</p>

  <p class="calibre3">Dennis omuz silkti.</p>

  <p class="calibre3">Babası pencereden dışarı baktı. "Arabası yok. Dün gece döndüğünü de duymadım."</p>

  <p class="calibre3"><span class="italic">Ben senin döndüğünü de duymadım,</span> diye düşündü Dennis ama yalnızca omuz silkmekle yetindi. Bir yandan da neredeyse babasının tıpkı dün gece olduğu gibi cevap vermediği için aniden sinirlenmesini bekliyordu ama böyle bir şey olmadı.</p>

  <p class="calibre3">"Sanırım gitti," dedi babası pencereden dışarı bakmayı sürdürerek.</p>

  <p class="calibre3">Dennis hiçbir şey söylemedi. Hâlâ hiçbir şey hissetmiyordu. Garip bir biçimde kozasının içine saklanmış gibiydi. Çevresindeki dünyayı görüyor ama onunla temas kuramıyordu. Bu hoşuna da gidiyordu doğrusu.</p>

  <p class="calibre3">Babası dönüp odadan çıktı. Dennis babasının merdivenlerden yukarı çıktığını duydu. Ses tamamen kesilince de sırt çantasını omzuna atıp, bir daha geri dönmemeye kararlı biçimde evi terk etti.</p>

  <div class="mbppagebreak" id="calibre_pb_56"></div>
</body>
</html>
