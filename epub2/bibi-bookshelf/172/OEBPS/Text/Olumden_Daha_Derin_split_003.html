<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">3</span></p>

  <p class="calibre3">Başlangıçta Tommy'nin tek görebildiği şey kadının oldukça güzel olduğuydu. Kadın; Gölün Büyücüsü masalındaki gibi huzur verici bir yüz ifadesine sahipti. Teniyse solmuş, mavimsi bir tona bürünmüştü. Gözleri kapalıydı.</p>

  <p class="calibre3">Sonra dikkatini başka şeyler de çekmeye başladı. Yanağından çenesine kadar neredeyse tüm yüzü kurumuş kan lekeleriyle doluydu. Bir yanağında derin bir kesik vardı. Burun deliklerine karıncalar doluşmuştu.</p>

  <p class="calibre3">Tommy'nin midesi ağzına geldi.</p>

  <p class="calibre3">Mezara yaklaştığında, "Lanet olsun!" diye bağırdı Dennis.</p>

  <p class="calibre3">Yüzü pislik içinde, gözlükleri çarpılmış Cody Roache bir kız gibi çığlık atarak geldikleri yöne doğru koşmaya başladı.</p>

  <p class="calibre3">Yüzü bembeyaz kesilmiş Wendy öylece durmuş ölü kadına bakıyordu ama her zamanki gibi kendini kontrol edebilmeyi başarmıştı. Dennis'e dönüp, "Gidip babanı çağırman gerek," dedi.</p>

  <p class="calibre3">Dennis onu dinlemiyordu. Ellerini dizlerine koyup, daha iyi görebilmek için yaklaştı. "Gerçekten ölmüş mü?"</p>

  <p class="calibre3">Tommy, "Ona dokunma!" diye bağırıp parmağıyla kadının yüzüne dokunmak üzere uzanan Dennis'i itti.</p>

  <p class="calibre3">Yaşamı boyunca yalnızca bir kez ölü görmüştü. O da tabutunda yatan babaannesiydi. Ama yine de bir şekilde bu kadına dokunmamaları gerektiğini biliyordu. Bu saygısızlık gibi bir şeydi.</p>

  <p class="calibre3">"Ya sadece uyuyorsa?" dedi Dennis. "Ya canlı canlı gömülmüşse, ya komaya filan girmişse?"</p>

  <p class="calibre3">Kadının göz kapaklarından birini açmaya çalıştı ama kımıldatamadı bile. Sanki göz kapakları yüzüne yapışmış gibiydi.</p>

  <p class="calibre3">Tommy mezarın açılmış olabileceğini düşündü. Kadın bir elini sanki yardım istiyormuş gibi ileri uzatmıştı. Ve bu el parça parçaydı. Sanki bir hayvan, derisini kopartıp, kemikleri kırmıştı.</p>

  <p class="calibre3">Tommy ölü kadının hemen yanına çöktü. Başı dönüyordu. Sanki biri başından aşağı bir kova buz gibi su dökmüş gibi hissediyordu.</p>

  <p class="calibre3">Dennis tam kadına bir kez daha dokunmak üzere uzanırken cesedin diğer tarafındaki çalılıkların arasından çıkan bir köpek hırlamaya başladı.</p>

  <p class="calibre3">O an hiçbiri kılını bile kıpırdatamadı. Bir gözünün çevresini kaplayan geniş siyah lekesi, pırıl pırıl parlayan gözleri ve küçük kulaklarıyla köpek de onlara bakıyordu. Bir pitbul.</p>

  <p class="calibre3">Köpek öne çıkarken, onlar da geri adım attılar.</p>

  <p class="calibre3">"Kadını koruyor," dedi Tommy.</p>

  <p class="calibre3">"Belki de kadını o öldürdü," dedi Dennis. "Belki onu öldürüp, bir kemik bulmuş gibi gömdü. Şimdi de yemek için geri geldi."</p>

  <p class="calibre3">Sanki durumun böyle olmasını arzu ediyor, köpeğin bir sonraki aşamayı gerçekleştirmesini sabırsızlıkla bekliyordu.</p>

  <p class="calibre3">Sonra köpek tıpkı ortaya çıktığı gibi dönüp çalılıkların arasında gözden kayboldu.</p>

  <p class="calibre3">Bir saniye sonraysa çocukların atladığı tepenin üzerinde şerif üniformalı bir adam belirdi. Aşağıdan baktıkları için ensesinde topladığı saçları, aynalı gözlüklerinin arkasına sakladığı gözleriyle adam dev gibi gözükmüştü. Bu Dennis Farman'ın babasıydı.</p>

  <p class="calibre3">Tommy olay mahalli yazılı san şeridin arkasında sakin bir ifadeyle bekliyordu. Aslında şimdiye dek çoktan eve dönmüş olması gerekirdi. Annesi kesinlikle çok kızacaktı. Ama bir türlü buradan aynlamıyordu. Zaten buna izin de vermeyebilirlerdi.</p>

  <p class="calibre3">Güneş sık ağaçların arasında kayboluyordu. Orada ağaçların arasında bir yerlerde çılgın belki de katil bir köpek dolaşıyordu. Bu yüzden de eve artık yürüyerek gitmek istemiyordu.</p>

  <p class="calibre3">Sarı şeridin arkasındaki yetişkinlerden hiçbiri ne ona ne de&nbsp;Wendy'ye dikkat ediyordu aslında. Dennis'se polis memurlarının yaptıklarını daha net görebileceği bir yere geçmeye çalışıyordu.</p>

  <p class="calibre3">Cody Roache durumu görünce çılgın gibi kaçmaya başlamış, caddede neredeyse Dennis'in babasının devriye aracına toslamıştı. Tommy bunu olayı birbirlerine anlatan polis memurlarından duymuştu. Bay Farman derhal olay yerine gelmiş ama Cody ortalıkta gözükmemişti.</p>

  <p class="calibre3">"Onun kim olduğunu merak ediyorum," dedi Wendy sessizce. Yazın başında kesilmiş bir ağacın kütüğüne oturmuştu. "Nasıl öldüğünü de."</p>

  <p class="calibre3">"Biri öldürmüş," dedi Tommy.</p>

  <p class="calibre3">"Sanırım artık eve gitmek istiyorum," dedi Wendy. "Sen istemiyor musun?"</p>

  <p class="calibre3">Tommy ona yanıt vermedi. Kendini bir balonun içindeymiş gibi hissediyordu. Sanki hareket ederse balon patlayacak ve tüm duyguları etrafa saçılacaktı.</p>

  <p class="calibre3">Neler olup bittiğini merak edenlerin sayısı giderek artıyordu. Tepenin üzerinde gençler, bir postacı ve okulun hizmetlileri merakla olay yerine bakıyorlardı.</p>

  <p class="calibre3">Onları izlerken kalabalığın içinde Bayan Navarre'yi fark etti. Kadın da onu ve Wendy'yi görmüş, yanlarına gelmişti.</p>

  <p class="calibre3">"Çocuklar, iyi misiniz?" diye sordu.</p>

  <p class="calibre3">"Tommy cesedin üzerine düştü!" dedi Wendy.</p>

  <p class="calibre3">Tommy hiçbir şey söylemedi. Olup bitenleri unutmaya çalışıyordu. Ama aslında düşünebildikleri ölmüş kadının yüzü, kan, yanağındaki yara ve yüzünde dolaşan karıncalardan ibaretti.</p>

  <p class="calibre3">"Bir polis memuru Cody'yi okula getirip, bir şeyler olduğunu söyledi," dedi Bayan Navarre, cesedin bulunduğu bölgeye doğru bakarak. Ardından dönüp, Tommy'nin alnına dokundu. Sonra da çocuğun başındaki yaprakları temizledi. "Çok solgun gözüküyorsun, Tommy. Otursan iyi olur."</p>

  <p class="calibre3">Çocuk bunu bir emir kabul ederek Wendy'nin yanına ilişti. Bayan Navarre de en az onlar kadar solgun gözüküyordu ama kütüğün üzerinde ona yer kalmamıştı.</p>

  <p class="calibre3">"Bana neler olduğunu anlatın," dedi.</p>

  <p class="calibre3">Hikâye Wendy'nin ağzından adeta tıpası açılmış bir çeşmeden boşalan su gibi hızla döküldü. Tommy'nin mezarın üzerine düştüğü bölüme geldiğinde de Bayan Navarre gözlerini kapatıp, "Ah Tanrım," diye inledi.</p>

  <p class="calibre3">Sonra çöküp, doğrudan Tommy'nin gözlerinin içine bakarak, "İyi misin?" diye sordu.</p>

  <p class="calibre3">Tommy başını belli belirsiz sallayarak, "İyiyim," karşılığını verdi.</p>

  <p class="calibre3">Ama sesi sanki çok uzak diyarlardan geliyor gibiydi.</p>

  <p class="calibre3">"Burada bekleyin," dedi. "Gidip polislere sizi eve götürüp götüremeyeceğimi sorayım."</p>

  <p class="calibre3">Ağaçların arasına gerilen sarı şeride doğru yönelip, olay yerindeki en üst düzey rütbeli gibi gözüken Dennis Farman'in babasının dikkatini çekmeye çalıştı.</p>

  <p class="calibre3">Biraz konuştular. Bayan Navarre, Dennis'i işaret etti. Farman'm babası başını iki yana salladı. Tartışıyorlardı. Tommy bunu vücut dillerinden anlayabiliyordu. Bayan Navarre'nin elleri kalçalarındaydı. Bay Farman'sa öne doğru eğilmişti. Sonra Bayan Navarre elini kaldırdı ve tartışma sona erdi.</p>

  <p class="calibre3">Öğretmeni her ne kadar saklamak için elinden geleni yapıyor olsa da oldukça öfkeli olduğu belliydi. Tommy bu öfkeyi adeta eliyle dokunacak derecede yoğun olarak hissediyordu.</p>

  <p class="calibre3">"Hadi," dedi elini uzatarak. "Sizi eve götüreyim."</p>

  <p class="calibre3">On yaşına geldiğinde Tommy kendini artık büyüklerin elini tutmasına gerek kalmayacak derecede büyümüş addetmeye başlamıştı. Annesinin elini en son ne zaman tuttuğunu da hatırlamıyordu. Belki anaokulunda. Ama şu an kendini hiç de büyümüş gibi hissetmiyordu. Bu yüzden de Bayan Navarre'nin yumuşacık elini sımsıkı tutup, kadının kendini bu korkunç olay yerinden çıkarmasına seve seve izin verdi.</p>

  <p class="calibre3">Ama gördükleri Tommy'nin zihnine kazınmıştı bir kere. Ve bu görüntülerin aklından hiçbir zaman silinmeyebileceğini düşünmek onu dehşete düşürüyordu.</p>

  <div class="mbppagebreak" id="calibre_pb_3"></div>
</body>
</html>
