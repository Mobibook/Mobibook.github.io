<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">15</span></p>

  <p class="calibre3">"Bayan Thomas, Julie Paulson ismi size bir şey ifade ediyor mu?" diye sordu Mendez.</p>

  <p class="calibre3">Cenaze evindeki özel aile odasındaydılar. Perdeler çekilmiş, Stargazer zambaklarıyla glayöllerin keskin kokusu içeriye sinmişti. Jane Thomas arka tarafta iyi cins şarapların rengini anımsatan kırmızı bir kanepenin ucuna ilişmişti. Ölü gibi bembeyaz yüzü, Lisa Warwick'in cesedinin bulunuşuyla girdiği şokun etkisinden hâlâ kurtulamadığını açıkça orta koyuyordu.</p>

  <p class="calibre3">Mendez öldürülen kadınla kayıp olarak bildirilenin Thomas Kadın Sığınağı'ndan olduğunu tespit edince soruşturmanın dozunu arttırmıştı. Sormak istediği milyonlarca soru vardı ve bunları bir makineli tüfeğin tetiğine basıyormuşçasına arka arkaya sormak istiyordu. Ama Jane Thomas çok bitkindi. Bu yüzden sabırlı olmak, kadını fazla sıkıştırmamak zorundaydı.</p>

  <p class="calibre3">Thomas ona şaşkın bir halde baktı. "Hayır. Kim o? Onu tanımam mı gerekiyor?"</p>

  <p class="calibre3">"Sizin kurumunuza hiç başvurmadı mı? Sizde çalışmadığına emin misiniz?"</p>

  <p class="calibre3">"Hatırladığım kadarıyla hayır. Bunun... ne ilgisi var?" Durup, cesedin tören için hazırlandığı odayı başıyla işaret ederek. Kurbanın adını telaffuz bile edememişti.</p>

  <p class="calibre3">"Ah, Tanrım," diye mırıldandı titreyerek. "Karly. Onun da Lisa'ya bunu yapan hayvanın yanında olduğunu düşünüyorsunuz, değil mi?"</p>

  <p class="calibre3">Cal Dixon uzanıp, kadının dizine dokunarak onu sakinleştirmeye çalıştı. Mendez'in içinde bir soru işareti daha belirmişti.</p>

  <p class="calibre3">"Jane," dedi Dixon azgın bir atı sakinleştirmeye çalışıyormuş gibi bir ses tonuyla. "Belki de Karly bir tanıdığının yanındadır. Belki de yalnızca..."</p>

  <p class="calibre3">Jane Thomas birden gerginleşip, arkasına yaslandı. "Beni sakinleştirmeye çalışma. Bu konuyu konuştuk zaten. Karly'nin başka bir yere gitmiş olması mümkün değil."</p>

  <p class="calibre3">"Bayan Thomas?" dedi Mendez kadının dikkatini yeniden çekmeye çalışarak. Patronunun kişisel olduğu artık ayan beyan ortadaki tavırlarıyla soruşturmanın işleyişine menfi etki yapmasına biraz sinirlenmişti. "Julie Paulson geçen sene Nisan ayında kasabanın dışında ölü olarak bulunan kadının adı. Bu yüzden sizin sığınakla bir ilgisi var mı diye öğrenmek istedim."</p>

  <p class="calibre3">"Nisan 84? Birkaç aylığına Avrupa'daydım. Anne babamın atları var. En iyi atları da Almanya ve Hollanda da yarışlara katılacaktı. Ben de onlarla gidip..."</p>

  <p class="calibre3">Mendez bu tür durumlardaki insanların neden ana konudan aynlıp, bambaşka şeylerden bahsettiklerini çok iyi biliyordu. Eğer Jane Thomas anne babasının atlarını düşünürse koridorun sonundaki odadaki korkunç haldeki cesedi düşünmekten kurtulmuş olacaktı. "</p>

  <p class="calibre3">"Sığınağa sön zamanlarda yöneltilen bir tehdit oldu mu?" diye sordu Dixon.</p>

  <p class="calibre3">"Her zamanki ilginç tiplerle dini fanatikler."</p>

  <p class="calibre3">"Her zamanki ne demek?" diye sordu Mendez.</p>

  <p class="calibre3">"Kadının sırtından sopayı karnından sıpayı eksik etmeyeceksin diyenlerle kaltaklar ya İsa'ya dönmeli ya da cehennemde yanmalı diyenler. Bir de yaşam hakkı savunucuları var ama onların tam olarak ne iddia ettiklerini bir türlü anlamadım. Biz koruma altına aldığımız kadınlara tıbbi yardım sağlıyoruz. Kürtajı savunmuyoruz."</p>

  <p class="calibre3">"Hakaretlerle dolu mektuplar aldığınızda saklar mısınız?"</p>

  <p class="calibre3">"Evet. Ofisimdeki dosyamda."</p>

  <p class="calibre3">"Görmek isterim."</p>

  <p class="calibre3">"Elbette."</p>

  <p class="calibre3">"Kurbanın, yani Lisa Warwick'in sizinle çalıştığını söylemiştiniz. Ne zamandı bu?"</p>

  <p class="calibre3">"Birkaç yıl önce. İdari sekreterdi. Ayrıca boş zamanlarında kurbanların gönüllü olarak avukatlığını yapar, adalet sisteminin nasıl işlediğini bilmeyenlere yol gösterirdi. Hâlâ da zaman zaman bunu yapar. Yapardı."</p>

  <p class="calibre3">"En son hangi olayla ilgili görev yaptı?"</p>

  <p class="calibre3">"Birkaç ay önce. Sığınakta uyuşturucu sabıkası olan konuklarımızdan biri çocuklarını görebilmek için mahkemeden izin almaya çalışıyordu."</p>

  <p class="calibre3">"Kızgın bir baba da var mıydı işin içinde?"</p>

  <p class="calibre3">"Hayır. Aslında baba karısının gösterdiği ilerlemeden o derece etkilenmişti ki sonunda itirazını geri çekmeye karar verdi."</p>

  <p class="calibre3">"Neden Bayan Warwick sizin yanınızdan ayrıldı?" diye sordu Mendez.</p>

  <p class="calibre3">"Hemşirelik diploması almak istiyordu. Yarım bıraktığı okuluna döndü."</p>

  <p class="calibre3">"Herkesle iyi mi ayrıldı?"</p>

  <p class="calibre3">"Elbette. Kesinlikle. Sığınaktaki birinin böyle bir şey yapmış olacağım düşünmeyin bile."</p>

  <p class="calibre3">"Her ayrıntıyı düşünmek zorundayız," dedi Mendez.</p>

  <p class="calibre3">"Bu standart bir soruşturma prosedürü, Jane," dedi Dixon. "Hangi ipucunun bizi nereye sürükleyeceğini bilemeyiz."</p>

  <p class="calibre3">"Bu yüzden personelle de görüşmemiz gerek," dedi Mendez. "Ayrıca da kadınlarla... Konuklarınızla yani."</p>

  <p class="calibre3">Bunun Jane Thomas'in en son istediği şey olduğunu yüzünden okuyabiliyordu.</p>

  <p class="calibre3">"Bu kadınlar çok hassas durumdalar," dedi. "Ölmekten korkacaklar."</p>

  <p class="calibre3">"Bunda da haklılar," dedi Mendez açıkça.</p>

  <p class="calibre3">"Bu biraz erken olur, dedektif," dedi Dixon, Mendez'e dik dik bakarak. "Yanlış bir şey yapmamak için adımlarımızı dikkatli atmalıyız."</p>

  <p class="calibre3">"Lisa Warwick'in geçmişiyle ilgili neler biliyorsunuz?"</p>

  <p class="calibre3">"Kansas kökenli olduğunu. Büyük bir ihtimalle personel kayıtlarında tanıdıklarından birinin telefonu da vardır."</p>

  <p class="calibre3">"Eski kocası? Kötü sevgilileri?" diye sordu Mendez.</p>

  <p class="calibre3">"Hatırladığım kadarıyla yok. Lisa çok ketum biriydi."</p>

  <p class="calibre3">"Tehlikeli şeyler yapar mıydı? Mesela gece barlara gider miydi? İçki, uyuşturucu filan kullanır mıydı?"</p>

  <p class="calibre3">"Onun bu tür şeyler yapacağını hayal bile edemiyorum. Evde oturup, örgü örmeyi severdi."</p>

  <p class="calibre3">"Onunla en son ne zaman konuştunuz?"</p>

  <p class="calibre3">"Zaman zaman telefonla konuşurduk. Birkaç hafta önce Sığınağa merhaba demek için uğramıştı."</p>

  <p class="calibre3">"Nerede çalıştığını biliyor muydunuz?"</p>

  <p class="calibre3">"Mercy General Hastanesi acilinde. Burada, kasabada."</p>

  <p class="calibre3">Elini gözlerine götürüp, ağlamaya başladı. Dixon ayağa kalkıp, başıyla kapıyı işaret etti. Mendez de onu takip etti.</p>

  <p class="calibre3">"Hastaneye gidip, Warwick'le ilgili neler bulabileceğime bakacağım," dedi Mendez elindeki deftere not almayı sürdürerek. "Bu arada Hamilton'la Hicks'i de Thomas Sığınağı'na yollayabiliriz, sanırım."</p>

  <p class="calibre3">"Quantico'daki bağlantın ne diyor?"</p>

  <p class="calibre3">"Geliyor."</p>

  <p class="calibre3">"Buraya mı geliyor?"</p>

  <p class="calibre3">"Evet."</p>

  <p class="calibre3">"Bu standart dışı bir tavır."</p>

  <p class="calibre3">Mendez omuz silkti.</p>

  <p class="calibre3">Dixon hiç de memnun gözükmüyordu. "Bak, burada sirk istemiyorum, Tony. O adam medyaya konuşmayacak. Hiç kimse medyaya konuşmayacak."</p>

  <p class="calibre3">"Bu talimata gerek bile yok."</p>

  <p class="calibre3">"Buna sen de dahilsin," dedi Dixon parmağını sallayarak. "Çeneni tut. Bunun senin için çok büyük bir olay olduğunun bu yüzden de çok heyecanlandığının farkındayım. Adeta için içine sığmıyor. Tamam. Ama sakın yoldan çıkma. Anladın mı?"</p>

  <p class="calibre3">"Başüstüne, efendim," dedi Mendez üst rütbedekilere saygı gösterirken takınılan yüz ifadesini sergilemekte başarısız olsa da.</p>

  <p class="calibre3">"Bu kurbanların aralarında ortak özellikler bulunabileceğine dair şüpheler olduğuna ilişkin bir şey duymayacağım."</p>

  <p class="calibre3">"Emredersiniz, efendim."</p>

  <p class="calibre3">"Eğer o BSU heriflerinden birini sahnede görürsem beyinlerini patlatırım. Tamam mı?"</p>

  <p class="calibre3">"Evet efendim. Kesinlikle böyle bir şey olmayacak."</p>

  <p class="calibre3">Dixon geri çekilip, derin bir nefes aldı. "Telsizle bir devriyeyi çağır da seni alsınlar. Ben Jane'i evine bırakacağım."</p>

  <p class="calibre3">"Emredersiniz efendim."</p>

  <p class="calibre3">Dixon biraz şaşkın gibiydi. "Biz arkadaşız."</p>

  <p class="calibre3">"İşte değil, efendim," dedi Mendez.</p>

  <p class="calibre3">"Doğru, işte değil."</p>

  <div class="mbppagebreak" id="calibre_pb_15"></div>
</body>
</html>
