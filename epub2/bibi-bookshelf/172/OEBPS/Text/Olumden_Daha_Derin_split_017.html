<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">17</span></p>

  <p class="calibre3">Farman'ların iki katlı, savaş gemilerini hatırlatan gri boyalı evi Roache Terden fazla uzakta değildi. Dıştan her şey son derece düzenli, bakımlı ve simetrik'gözüküyordu. Bir tek çiçek, şirinlik yaratacak en ufak bir süs bile yoktu. Askeri bir tesis gibi, diye düşündü.</p>

  <p class="calibre3">Kapıyı Farman'm kızlarından biri açtı. İki kızı da lisede okuyordu. Yani Dennis'ten kurtulmak için ellerinden geleni yapmaya çalışacak kadar büyüktüler. Anne genç kızları küçük erkek kardeşleri kadar sinirlendiren başka bir şey düşünemiyordu.</p>

  <p class="calibre3">Dennis'in sesi soluğu duyulmadığından holde Sharon Farman'in gelmesini beklemeye koyuldu. Bu sırada duvardaki aile fotoğraflarında Dennis'in daha küçükken bile tam bir baş belası gibi gözüktüğünü fark etti.</p>

  <p class="calibre3"><span class="italic">Dennis ormanda gömülü cesetler olduğunu söyledi.</span></p>

  <p class="calibre3">Elinde bulaşık süngeriyle Sharon Farman geldi. Kadın işte giydiği eteği, fularını ve omuzları vatkalı bluzunu çıkarmamıştı. Kadın büyük bir ihtimalle lise yıllarında güzel bir görünüme sahipti ama uzun yıllar içtiği sigaranın, çocuk büyütmenin zorluklarının ve aşağılık biriyle evli olmanın neden olduğu hayal kırıklığının etkisiyle çok çökmüştü.</p>

  <p class="calibre3">"Bayan Farman," dedi Anne. "Yemeğinizi böldüğüm için özür dilerim..."</p>

  <p class="calibre3">"Henüz yemedik," dedi Sharon Farman kısaca. "Kocamı bekliyorum. Siz neden geldiniz?"</p>

  <p class="calibre3">"Dennis'i bir kontrol etmek istedim."</p>

  <p class="calibre3">"Kontrol etmek mi?" dedi kadın, sanki Anne yaşamında duyduğu en saçma şeyi söylemiş gibi bir ifadeyle. "Neden Dennis'i kontrol edeceksiniz ki? Zaten tüm günü onunla birlikte geçilmediniz mi? Bence bu ona yeter de artar bile."</p>

  <p class="calibre3">"Dennis bugün okulda yoktu," dedi Anne. "Ben de onu siz göndermediniz diye düşünmüştüm."</p>

  <p class="calibre3">Sharon Farman bir yandan duyduklarına pek inanmak istemiyor gibiydi ama diğer taraftan da bir hayli öfkelenmişti. "Aşağılık pislik! Onu bu sabah babası götürdü okula."</p>

  <p class="calibre3">Anne ancak, "Hmmm," diye mırıldanarak karşılık verebilmişti. Bir ebeveynin çocuğundan aşağılık pislik diye bahsetmesi her ne kadar çocuk bunu hak ediyor olsa da hiç tasvip edebileceği bir şey değildi. "Şimdi burada mı?"</p>

  <p class="calibre3">Kadın merdivenlere doğru dönüp, avazı çıktığı kadar bağırdı. "DENNIS!" Çabuk in aşağı!"</p>

  <p class="calibre3">Tam o anda Frank Farman kapıyı açıp içeri girdi. Karısı hemen ona yöneldi.</p>

  <p class="calibre3">"Dennis bugün okula gitmemiş," dedi. "Onu bırakmadın mı sen?"</p>

  <p class="calibre3">"Merkezden bir çağrı almıştım," dedi Farman tabancasıyla kelepçesinin takılı olduğu kemerini çıkartıp, kapının arkasındaki portmantoya asarken. "Yürüyerek git dedim ona."</p>

  <p class="calibre3">Sharon Farman gözlerini devirip, topukları üzerinde döndü ve kızının içeriden, "Anne, yanıyor," diye seslendiği mutfağa yöneldi.</p>

  <p class="calibre3">Anne, Frank Farman'a döndü.</p>

  <p class="calibre3">"Ben Anne Navarre. Oğlunuzun öğretmeniyim," dedi sinirli bir tonla. Birkaç kez tanışmış olmalarına karşın adam onu tanımamıştı. Kim olursa olsun adam için zerre kadar önemi yoktu. Büyük bir ihtimalle onun için hiçbir kadının önemi yok diye düşündü.</p>

  <p class="calibre3">"Buraya Dennis'in bugün okula gitmediğini söylemeye mi geldiniz?" diye sordu. "Telefon etmeyi beceremediniz mi?"</p>

  <p class="calibre3">"Aslında, dün olanlardan sonra Dennis'in nasıl olduğunu..."</p>

  <p class="calibre3">"Gayet iyi."</p>

  <p class="calibre3">"Belki biraz sarsılmıştır diye..."</p>

  <p class="calibre3">"Sarsılmadı."</p>

  <p class="calibre3">"Dennis size olanları anlattı mı?"</p>

  <p class="calibre3">"Çocuklar oynarken bir ceset bulmuşlar. Başka anlatacak ne var ki? O bir çocuk Tanrı aşkına."</p>

  <p class="calibre3">"Ancak bu olaydan önce Dennis diğer çocuklardan birine ormanda gömülü cesetlerden bahsetmiş," dedi Anne. "Acaba olaydan önce bir şeyler görmüş müdür diye.</p>

  <p class="calibre3">"Bakın Bayan Navarre. Polis olan benim. Siz de öğretmensiniz. Ben işimi yapıyorum. Siz neden sizinkini yapmıyorsunuz?"</p>

  <p class="calibre3">Anne dilinin ucuna gelen şeyleri söylememek için dudaklarını sımsıkı kapattı.</p>

  <p class="calibre3">"Dennis'le ben ilgilenirim," dedi masanın üzerindeki zarfları incelemeye koyulurken.</p>

  <p class="calibre3">Anne kapıya doğru bir adım atmıştı ki durup geri döndü. "Eğer Dennis yarın da sebepsiz yere okula gelmezse uyarı cezası alır. Üç kez üst üste devamsızlık yaparsa da bir hafta okuldan uzaklaştırılır."</p>

  <p class="calibre3">"Tamam, yarın okula gelecek," diye söz verdi Farman.</p>

  <p class="calibre3">Sonra da dönüp, üzerinde 'belki de bir milyon dolar kazanmış olabilirsiniz' yazan reklam zarfını açmaya koyuldu.</p>

  <p class="calibre3">Anne iyice öfkelenmişti. "Bay Farman acaba iki dakikalığına başka şeyle ilgilenmeden dikkatinizi bana vermeniz mümkün mü?"</p>

  <p class="calibre3">Adam tahammülünün kalmadığını gösterir bir tavırla zarfı masanın üzerine fırlatıp, döndü.</p>

  <p class="calibre3">"Oğlunuzun parkta cesedin bulunmasından günler önce o bölgenin cesetle dolu olduğundan bahsetmiş olması sizi zerre kadar ilgilendirmiyor mu?"</p>

  <p class="calibre3">"Bayan Navarre," dedi adam. "Dennis küçük bir çocuk. Çocuklar hikaye uydurmaya bayılırlar. Dennis'in parkta daha önce ceset gördüğünü söylemesi beni endişelendirmedi çünkü orada başka ceset filan yok. İnanın bana eğer Dennis dünden önce oralarda bir şey görseydi bunu bana kesinlikle anlatırdı. Çünkü bu onun için çok ama çok büyük bir olay olurdu.</p>

  <p class="calibre3">"Eğer çocukların söylediği her şeye inanıyorsanız ya delisiniz ya da inanılmayacak derecede safsınız."</p>

  <p class="calibre3">Anne adamı tekmelemek istiyordu. Yalnızca birkaç cümleyle kendini tam bir aptal gibi hissetmesine neden olmuş hem de bir hayli öfkelendirmişti. İğneleyici hatta kırıcı bir şeyler söylemek istedi ama o an aklına hiçbir şey gelmiyordu.</p>

  <p class="calibre3">"Evinize gidin Bayan Navarre," dedi Frank Farman. "Ve çok fazla polisiye roman okumayın."</p>

  <p class="calibre3">Anne, Farman'ların evinden çıkıp, hızlı adımlarla Frank Farman'ın önüne park ettiği otomobiline yöneldi.</p>

  <p class="calibre3"><span class="italic">Onu çok küçümsemişti. "İşte küçük bayan sen salağın tekisin."</span></p>

  <p class="calibre3">Manevra yapmakla filan uğraşmadan Volkswagen'ine bindiği gibi direksiyonu Farman'ın özenle biçilmiş çimlerinin üzerine kırıp, kaldırıma çıkarak önündeki Farman'ın aracını geçtikten sonra yeniden yola döndü.</p>

  <p class="calibre3">Dedektif Mendez'le konuşması gerekiyordu.</p>

  <div class="mbppagebreak" id="calibre_pb_17"></div>
</body>
</html>
