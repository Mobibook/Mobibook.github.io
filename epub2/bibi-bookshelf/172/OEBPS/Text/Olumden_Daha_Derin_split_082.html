<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">82</span></p>

  <p class="calibre3">Yakışıklı muhabirin söylediğine göre <span class="italic">Şerifin Ofisinde</span><span class="italic"><span class="bold">&nbsp;</span></span><span class="italic">kuşatma</span>, bir şekilde sona ermişti. İçeriden silah sesleri işitilmiş, sonra da acil müdahale timi hızla içeri dalmıştı.</p>

  <p class="calibre3">Anne titriyordu. Olayın herkesin mutlu olacağı biçimde bitmediği kesindi. Frank Farman'ın ne şekilde olursa olsun kontrol altına alındığını ve herkesin özellikle de Vince'in güvende olduğunu duymadan rahat bir nefes alamayacaktı.</p>

  <p class="calibre3">Bir şeylerle oyalanmak için gidip çantasını alıp, sehpaya koydu. Çantayı karıştırırken Tommy'nin verdiği hediye yere düşünce içinde bulunduğu bu duruma rağmen gülümsemeyi başardı. İşte buna ihtiyacı vardı. Küçük, sevimli bir sürprize.</p>

  <p class="calibre3">Kutu ancak bir yüzüğün sığabileceği kadar küçüktü. Paketi Tommy'nin sardığı belli oluyordu. İçinde Faberge Yumurtası gibi değerli bir mücevher olabilirmişçesine büyük bir özenle açmaya koyuldu.</p>

  <p class="calibre3">Kutunun içinde altın bir zincir vardı. Bir kolye diye düşündü Anne biraz şaşırarak. On yaşında bir çocuk öğretmenine kolye alacak parayı nereden bulurdu? Peki ya hediye çok değerliyse ne yapacaktı? Eğer geri verirse çocuğun kalbi kırılırdı.</p>

  <p class="calibre3">Kutuyu ters çevirip, kolyeyi avucuna aldı. Soma da dikkatle düzeltmeye başladı.</p>

  <p class="calibre3">Kolyenin ucunda küçük bir altın figür vardı.</p>

  <p class="calibre3">Kollarını zaferle kaldırmış bir kadın figürü.</p>

  <p class="calibre3">Bu Karly Vickers'ın Kayıp Aranıyor posterindeki fotoğrafında üzerinde olan kolyeydi.</p>

  <p class="calibre3">Anne'in kanı dondu.</p>

  <p class="calibre3">Kalbi yerinden çıkacak gibi atıyordu. Elleri küçük kolyenin ışıkla dans ediyormuş gibi sallanmasına neden olacak biçimde tir tir titriyordu.</p>

  <p class="calibre3">Tommy bunu nereden bulmuştu? Yalnızca Thomas Sığınağı'ndaki eğitim programını başarıyla tamamlayıp, kendi ayakları üzerinde duracak hale gelen kadınlara verilen bu kolyenin onda ne aradığına dair mantıklı bir açıklama olabilir miydi?</p>

  <p class="calibre3">Mantıklı bir yanıt ararken beyni adeta uyuşmuştu sanki. Ormanda mı bulmuştu? Lisa Warwick'te de mi bir tane vardı. Yaprakların arasına düşmüş olabilirdi. Tommy de Wendy'yle o gün sarı olay yeri bandının arkasında otururken, yani cesedi bulmalarıyla, kendisinin olay yerine gelip çocukları aldığı ana kadar geçen süre içinde kolyeyi bulup cebine atmış olabilirdi.</p>

  <p class="calibre3">Her ne kadar doğru olmasını istiyorsa da bu Anne'e hiç de mantıklı gelmiyordu. İnsan beyninin gerçekliği kendi istediği biçime sokabilmek için evirip çevirmesi ne kadar da ilginçti.</p>

  <p class="calibre3">Eğer katil, muhabirlerin öne sürdüğü gibi Frank Farman'sa belki Dennis kolyeyi babasından almış, Tommy'de bir şekilde Dennis'ten almayı başarmıştı.</p>

  <p class="calibre3">Doğru. Dennis, Tommy'nin kolyeyi aldığını bir şekilde fark etmiş, çocuğu da bu yüzden dövmüştü. Bu olayın başka bir açıklaması olamazdı.</p>

  <p class="calibre3">Wendy'nin babası Sığınağa çok sık gidip geliyordu. Belki bir şekilde Wendy kolyeyi bulmuş, Tommy de ondan almıştı.</p>

  <p class="calibre3">Peter Crane Sığınak çalışmalarına yardım ediyordu.</p>

  <p class="calibre3">Ama yalnızca eğitim programını tamamlayan kadınlara altın kolye verilirdi. Jane Thomas bile altın kolye takmıyordu.</p>

  <p class="calibre3">Elbette mantıklı bir açıklaması olmalı diye düşündü. İşin içinde bit yeniği aramaya lüzum yok... Ama içi bir türlü rahat etmiyordu.</p>

  <p class="calibre3">Sanki kolyeden bir şey öğrenebilirmiş gibi. Eline dolayıp, yumruğunu sıkarak, yüzüne yaklaştırdı.</p>

  <p class="calibre3">Tommy'ye sormalıydı. Ya da kolyeyi alıp, babasına geri götürmeliydi. Mutlaka bir cevap alacağına emindi.</p>

  <p class="calibre3">Çok kısa bir süre sonra kapının çalındığını duyar gibi oldu. Açtığında karşısında Peter Crane vardı.</p>

  <div class="mbppagebreak" id="calibre_pb_82"></div>
</body>
</html>
