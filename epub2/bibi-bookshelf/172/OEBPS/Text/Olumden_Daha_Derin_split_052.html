<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">52</span></p>

  <p class="calibre3">Onun kıvranışlarını, hayatta kalma mücadelesini büyük bir keyifle izledi. Bundan önceki çok çabuk pes etmişti. Ama bu bir hayli dayanıklı çıkmıştı.</p>

  <p class="calibre3">Kadın ayağa kalkıp sol kolunu ileri uzatarak parmaklarını açtı.</p>

  <p class="calibre3">O da bir adım sokulup, eğilerek diliyle avucunu yaladı.</p>

  <p class="calibre3">Kadın çığlık atmaya kalkıştı ama sesi en fazla belli belirsiz bir mırıltı kadar çıkabilmişti. Ama duyamadığı için sesinin çıkmadığını bile bilemezdi.</p>

  <p class="calibre3">Elini sanki sıcaktan yanmış gibi geri çekti. Panikle dönüp duvara doğru koşmaya kalkınca uzanıp onu omzundan yakaladı. Kadın hızla dönüp, sağ elindeki tornavidayı yüzüne doğru savurdu.</p>

  <p class="calibre3">Adam son anda geriye sıçrayarak göğsünü delebilecek bir saldırıdan kurtuldu.</p>

  <p class="calibre3">Artık zevk almadığını fark ederek cebinden çıkardığı ipek bir atkıyı her iki yumruğuna doladı.</p>

  <p class="calibre3">Kadın körlemesine koşarken önce masaya, soma sandalye çarptı. Bu sırada da sanki çok şanslıymış ve isabet ettirme ihtimali varmış gibi elindeki tornavidayı boş yere savuruyordu. Oysa tüm şanslarını kullanmıştı.</p>

  <p class="calibre3">Adam bir kaplanın avına doğru yaklaşması gibi yavaşça öldürmek üzere harekete geçti.</p>

  <div class="mbppagebreak" id="calibre_pb_52"></div>
</body>
</html>
