<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">28</span></p>

  <p class="calibre3">Steve Morgan çok zor bir gece geçirmiş gibiydi. Benzi sararmış, gözlerinin altında da morumsu torbalar oluşmuştu. Mendez'le Vince ofisine girerken Tylenol içmek üzereydi. Misafirlerini görünce ayağa kalkıp, ellerini sıktı. Otuzlarında, uzun boylu, atletik yapılı, sık, dalgalı saçlarıyla yakışıklı bir adamdı.</p>

  <p class="calibre3">"Beyler, size nasıl yardımcı olabilirim?" diye sordu deri koltuğuna yeniden otururken. "Buyurun lütfen."</p>

  <p class="calibre3">Vince çok uzun kalmaya niyetliymişçesine hemen iki misafir sandalyesinden birine yerleşti.</p>

  <p class="calibre3">"Jane Thomas arayıp, neler olup bittiğini anlattı," dedi Morgan. "Salı sabahından beri Sacramento'da Sığınak için yardım toplamaya çalışıyordum. Dün gece çok geç saatte geldim."</p>

  <p class="calibre3">"O zaman Lisa Warwick'in katilini aradığımızı biliyorsunuz," dedi Mendez.</p>

  <p class="calibre3">"Evet. Cesedini bulan çocuklardan biri benim kızım. Lisa dünyanın en iyi insanıydı. Onu kim öldürmek ister ki?"</p>

  <p class="calibre3">"Biz de bunu öğrenmeye çalışıyoruz," dedi Mendez. "Bayan Thomas, Sığınak misafirleri adına açılan bazı davalarda sizin Lisa'yla birlikte çalıştığınızdan bahsetti."</p>

  <p class="calibre3">"Evet. Lisa sığınakta çalışmıştı. Hemşire diplomasını aldıktan sonra da gönüllü olarak danışmanlık yapıyordu. Zaten hastanede geceleri çalışırdı. Bu yüzden de gündüzleri müsaitti."</p>

  <p class="calibre3">"Onu ne kadar tanıyordunuz?" diye sordu Vince. "Hayatında neler olup bittiğinden konuşacak kadar yakın mıydınız?"</p>

  <p class="calibre3">"Ne gibi?"</p>

  <p class="calibre3">"Sevgilisiyle ya da iş yerinde birileriyle yaşadığı sorunlar gibi."</p>

  <p class="calibre3">"Acil servis doktorlarından biri hemşirelere asılmayı seviyormuş," dedi Morgan. "Lisa bana bu konuda ne yapabileceğini sormuştu. Ama bu belki bir buçuk sene kadar önceydi. Ben de adama cinsel taciz davası açabileceğimizi ve bunun da meslek yaşamını bitireceğini anlattım. Evliliğini de elbette."</p>

  <p class="calibre3">"Adam pes mi etti?" diye sordu Mendez not alırken.</p>

  <p class="calibre3">"Buradan ayrıldı. Doğu yakasında başka bir yere tayin oldu."</p>

  <p class="calibre3">"Oldukça sert bir konuşma yapmış olmalısınız," dedi Vince.</p>

  <p class="calibre3">"İnsanları ikna ederek ekmek paramı kazanıyorum ben."</p>

  <p class="calibre3">"İşinizde oldukça iyisiniz demek ki."</p>

  <p class="calibre3">"Elimden geldiğince."</p>

  <p class="calibre3">"Bayan Warwick son zamanlardaki problemlerinden bahsetmiş miydi?" diye sordu Mendez.</p>

  <p class="calibre3">Avukat başını hayır anlamında salladı. "Bir süredir görmemiştim onu."</p>

  <p class="calibre3">"Hiç aramadı mı? Tesadüfen de mi karşılaşmadınız?" diye sordu Vince. "Kahve içmeye filan da mı çıkmadınız?"</p>

  <p class="calibre3">Morgan gözlerini belli belirsiz kısarak, "Ne demeye çalışıyorsunuz Dedektif?" diye sordu.</p>

  <p class="calibre3">"Bayan Warwick'in ölümünden önce biriyle ilişkisi olduğunu düşünmemize neden olan kanıtlarımız var," dedi Mendez onu süzerek.</p>

  <p class="calibre3">"Benim mutlu bir yuvam var," dedi Morgan. "Lisa yalnızca iş arkadaşımdı. Ölümüne çok üzüldüm. Hatta ölmeden önce yaşadıklarını düşününce bile gözyaşlarına boğulacak gibi oluyorum. Çok tatlı, nazik bir insandı."</p>

  <p class="calibre3">"Ama aranızda romantik bir ilişki yoktu," dedi Vince, Morgan Tn bunu neden hâlâ söylemediğini merak ederek.</p>

  <p class="calibre3">"Hayır."</p>

  <p class="calibre3">"Bakın siz de bilirsiniz ki bunları sormak zorundayız," dedi Vince özür diler gibi.</p>

  <p class="calibre3">"Evet, anlıyorum."</p>

  <p class="calibre3">"Bize pazartesi gecesinden salı öğlene kadar nerede olduğunuzu söyleyebilir misiniz?"</p>

  <p class="calibre3">"Pazartesi gecesi evdeydim. Salı sabahı Sacramento'ya gitmek üzere erken saatte, yaklaşık beş gibi, evden çıktım."</p>

  <p class="calibre3">"Eşinizle de konuşacağız, elbette," dedi Vince.</p>

  <p class="calibre3">"Tabii ki. Benim saklayacak bir şeyim yok."</p>

  <p class="calibre3">"Dün geceye kadar da burada yoktunuz?" diye sordu Mendez.</p>

  <p class="calibre3">"Doğru."</p>

  <p class="calibre3">"Kızınızın bir ceset bulduğunu biliyor muydunuz?"</p>

  <p class="calibre3">"Evet. Sara - eşim - arayıp, otele mesaj bırakmış. Ben de o gece ilerleyen saatlerde arayıp konuştum."</p>

  <p class="calibre3">"Ama eve gelmediniz."</p>

  <p class="calibre3">"Kadın sığınakları için kaynak bulmaya çalıştığım son derece önemli bir iş görüşmesi yürütüyordum," diye açıkladı Morgan. "Ayrıca Wendy de gayet iyi gibiydi. Sara korkmuştu ama durumu kontrol edebilecek haldeydi. Yani işi gücü bırakıp eve koşmamı gerektirecek bir durum yoktu."</p>

  <p class="calibre3">"Sığınağın yaptığı çalışmalar çok etkiliyor sizi sanırım," dedi Vince.</p>

  <p class="calibre3">"Kadınların hayatlarını kurtarıp, onlara daha iyi bir yaşam olanağı sağlama noktasında çok önemli işler yürütüyor."</p>

  <p class="calibre3">"Ama siz erkeksiniz."</p>

  <p class="calibre3">Morgan kaşlarını kaldırdı. "Bu yüzden dayak yemiş kadınlara aldırmamalı mıyım? Bu ne saçma bir yorum."</p>

  <p class="calibre3">"Sadece kadınlarla ilgili konulara erkeklerin bu derece ilgi göstermesi çok yaygın değildir demek istemiştim," dedi Vince.</p>

  <p class="calibre3">"Şiddet kadınlarla ilgili bir konu değildir Dedektif. Şiddet tüm ailelileri etkiler. Ve aile denince de yalnızca kadınlar girmiyor işin içine."</p>

  <p class="calibre3">"Sığınağa bu kadar çok zamanınızı ayırmanız eşinizi rahatsız etmiyor mu?" diye sordu Mendez.</p>

  <p class="calibre3">"Sara her zaman bana destek olmuştur," dedi Morgan saatine&nbsp;bakarak. "Beş dakika sonra bir müvekkilim gelecek. Sormak istediğiniz başka bir şey var mı beyler?"</p>

  <p class="calibre3">"Karly Vickers'ı tanır mısınız?" diye sordu Mendez.</p>

  <p class="calibre3">"Telefonla konuştum onunla. Salı günü burada arşiv görevlisi olarak işe başlaması gerekiyordu. Pazartesi kapalıydık. Don Quinn'in annesi ölmüştü çünkü."</p>

  <p class="calibre3">Morgan bu görüşmenin sona erdiğini göstermek istercesine ayağa kalktı. "Eğer Lisa ve Karly Vickers'ın neden öldürüldüğü konusunda bir fikrim olsaydı kesinlikle size söylerdim."</p>

  <p class="calibre3">"Eğer aklınıza bir şey gelirse," dedi Mendez kartını uzatırken. "Lütfen arayın."</p>

  <p class="calibre3">"Ne düşünüyorsun?" diye sordu Mendez otomobillerine döndüklerinde.</p>

  <p class="calibre3">"Bizden bu kadar çabuk kurtulmaması gerektiğini," dedi Vince. "Bence Bayan Morgan'la da bir sohbet etmen gerek."</p>

  <div class="mbppagebreak" id="calibre_pb_28"></div>
</body>
</html>
