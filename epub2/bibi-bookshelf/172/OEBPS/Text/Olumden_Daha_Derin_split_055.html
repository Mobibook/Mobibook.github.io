<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">55</span></p>

  <p class="calibre3">Mendez aracını Mercy General Hastanesi'nin acil servisinin karşısındaki kırmızı bölgede bıraktı. Karly Vickers biraz önce hastaneye getirilmişti. Yaşaması için küçük de olsa bir umut ışığı var gibiydi.</p>

  <p class="calibre3">Hiçbir şey duymadan, ağzını açıp tek kelime bile söylemeden rozetini personele gösterip ilerlemeye koyuldu.</p>

  <p class="calibre3">Zaten içeri girer girmez Karly Vickers'ın nerede olduğu anlaşılıyordu. Ameliyat giysili altı doktor ilk müdahale odasındaki sedyede yatan çıplak bedeni toz toprak içindeki kadının çevresindeydi. Görevli doktor sanki savaş alanındaki bir komutanmışçasına çevreye emirler yağdırıyordu. Şunu tutun, şunu alın, laboratuar çıktılarını getirin. Karly Vickers'ın vücudunun neredeyse her tarafına tüpler bağlanmıştı. Yanındaki makinelerden de sürekli sesler geliyordu. Yanında duran biri boğazına açılmış deliğe yerleştirilmiş hortumla ciğerlerine sürekli hava pompalıyordu. Her yer kanlı sargı bezleri, şırıngalar ve tüplerle dolmuştu.</p>

  <p class="calibre3">"Kalp ritmi düşüyor!"</p>

  <p class="calibre3">"Çabuk şok cihazını getirin. Hadi! Başla!"</p>

  <p class="calibre3">GÜM! Vücudu sedyede zıplayıp indi.</p>

  <p class="calibre3">Aynı işlem defalarca tekrarlandı. Tüm çalışanlar bir yandan küfrediyor bir yandan da olumlu sonuç alabilmek için umutsuzca yalvarıyordu.</p>

  <p class="calibre3">"Hadi, lanet olsun!"</p>

  <p class="calibre3">"Dayan Karly!"</p>

  <p class="calibre3">GÜM!</p>

  <p class="calibre3">"Hafif bir ritim yakaladık!"</p>

  <p class="calibre3">"Tamam, Karly ölme sakın!" diye bağırdı doktor. "Bugün şanslı günüm olsun. Hadi!"</p>

  <p class="calibre3">Nabız. Kan basıncı. Solunum. Tüm değerler çok düşüktü.</p>

  <p class="calibre3">"Yeniden kan verilsin!"</p>

  <p class="calibre3">Mendez acil serviste hemşire odasının önünde, elindeki belgeleri doldurmakla meşgul görevliye döndü.</p>

  <p class="calibre3">"Sizce başaracak mı?"</p>

  <p class="calibre3">"Çok zor," dedi adam. "Ama zaten o halde hayatta kalması bile mucize. Bundan sonrası yaşama ne kadar tutunmak isteyeceğine bağlı sanırım."</p>

  <p class="calibre3">Bunun yanıtını vermek de hiç kolay değil diye düşündü Mendez. Her ne kadar henüz Karly Vickers'a yakından bakamamışsa da peşinde oldukları katil aynı yöntemi sürdürmüşse kadının gözlerinin kör kulaklarının da sağır olması gerektiğini düşünüyordu. Aynca vücudunun sayısız bıçak darbelerine maruz kalmış olması da kuvvetle muhtemeldi. Ayrıca cinsel yönden de işkenceye uğramış olmalıydı. Peki, bu durumda hayatta kalmak ister miydi? Mendez umarım diye düşündü. En azından ona bunu kimin yaptığını söyleyebilecek kadar.</p>

  <p class="calibre3">Dixon yan odada bir sedyenin üzerine oturup, battaniyeye sarılmış olmasına karşın adeta nöbet geçiriyormuşçasına titreyen Jane Thomas'ın yanındaydı. Kadının yüzü biraz daha soluk olsa neredeyse görünmez hale gelecekti.</p>

  <p class="calibre3">"Ne oldu?" diye sordu Mendez paltosunun cebinden defterini çıkarırken.</p>

  <p class="calibre3">"Kız Jane'in bahçesine gömülmüş," dedi Dixon. "Tıpkı Lisa Warwick'de olduğu gibi başı da dışarıda bırakılmış."</p>

  <p class="calibre3">"Tanrım."</p>

  <p class="calibre3">"Jane'in öldüğüne inanmaması kızın şansı olmuş."</p>

  <p class="calibre3">"Köpekler havlıyordu," dedi Jane Thomas titreyen bir sesle. Bakışlarını dikkatini toplayabilmek için yere dikmişti. "Dün gece. Petal uyandırdı beni. Saate baktım. 3:23'tü. Kendinden geçmiş gibi havlayıp duruyor, dışarı çıkmak istiyordu. Çakallar&nbsp;yüzünden bu hale geldiğini sandım. Asla böyle bir şeyi aklımın ucuna bile... keşke çıkıp baksaydım..."</p>

  <p class="calibre3">"Jane bu konuyu konuştuk ya," dedi Dixon elini omzuna atarak. "Bilemezdin. Ayrıca dışarı çıkman da kesinlikle çok yanlış bir hareket olurdu."</p>

  <p class="calibre3">"Seni aramalıydım," dedi gözyaşları arasında. "Ama onu da yapmadım."</p>

  <p class="calibre3">"Bu sizin suçunuz değil, Bayan Thomas," dedi Mendez. "Bu onu kaçırıp, işkence eden adamdan başka kimsenin suçu değil."</p>

  <p class="calibre3">"İyi ki Steve'le buluşmak için erken kalkmışım," dedi. "Nerede o? Geldi mi?"</p>

  <p class="calibre3">Sanki adam birdenbire karşısında bitiverecekmiş gibi çevresine bakındı.</p>

  <p class="calibre3">"Steve Morgan mı?" diye sordu Mendez.</p>

  <p class="calibre3">"Evet. Yedide geldi. Basın toplantısından önce detayları gözden geçirmek istemiştik." Sonra birden irkildi. "Aman Tanrım. Basın toplantısı! Saat kaç?"</p>

  <p class="calibre3">"Basını merak etme," dedi Dixon. "Sen hazır olunca koşa koşa geleceklerdir. Şu an burada olman daha önemli. Değil mi? Bayan Vickers kendine gelirse bunu ilk olarak sen duymak istersin sanırım."</p>

  <p class="calibre3">"Evet, doğru," diye mırıldandı battaniyenin altında yeniden titremeye başlarken. "Ama biri onları aramalı."</p>

  <p class="calibre3">"Çaresine bakarız, Jane. Ayrıca burada sana da bir bakılmasını istiyorum," dedi son derece ciddi bir ifadeyle.</p>

  <p class="calibre3">Bambaşka bir şey düşündüğü için Dixon'a karşı çıkmamıştı. "Bana yardım etmedi," dedi.</p>

  <p class="calibre3">"Kim sana yardım etmedi?"</p>

  <p class="calibre3">"Steve. Hani kabuslarda birine bir şey anlatmak istersin de o bir türlü anlamaz. Aynısı oldu. Öylece kenarda durup beni izledi."</p>

  <p class="calibre3">Dixon kalkıp, köşeye yürüdü. Mendez de hemen yanına geldi.</p>

  <p class="calibre3">"Bir saat içinde herkesi savaş odasında görmek istiyorum."</p>

  <p class="calibre3">Mendez başıyla onaylayıp, "Medya şimdi çılgına dönecek işte," dedi.</p>

  <p class="calibre3">"Ve bizim de onlara söyleyecek hiçbir şeyimiz yok, değil mi?"</p>

  <p class="calibre3">"Bu bir soru mu emir mi?"</p>

  <p class="calibre3">"Soru."</p>

  <p class="calibre3">"Şimdilik ipuçları derleniyor. Şu an kimden şüphelenildiği hususunda yorum yapamayız," dedi Mendez. "Vince haklıymış. Bu adarü yaptıklarından bahsedilmesinden zevk alıyor."</p>

  <p class="calibre3">"Bizim aptal gibi gözükmemizi istiyor."</p>

  <p class="calibre3">"Şimdiye kadar bunu başardı da."</p>

  <p class="calibre3">"Kolyesi yoktu," dedi Jane kendi kendine konuşuyormuşçasına.</p>

  <p class="calibre3">Dixon ona dönerek, "Ne?" diye sordu.</p>

  <p class="calibre3">"Karly," dedi. "Kolyesi yoktu. Sığınaktaki eğitimini tamamladığına dair verdiğimiz kolyeydi o. Asla çıkarmazdı. Gidip bir tane getirmeliyim. Ofise gitmem gerek."</p>

  <p class="calibre3">"Bu bekleyebilir."</p>

  <p class="calibre3">Kadın başını iki yana sallayarak sedyeden indi. "Hayır. Hayır. Bekleyemez. Gidip ona bir tane getirmeliyim."</p>

  <p class="calibre3">"Oturman gerek, Jane. Bayıldın sen."</p>

  <p class="calibre3">"Ben gidip alırım," dedi Mendez. "Söyleyin danışmaya bıraksınlar."</p>

  <p class="calibre3">Dixon iç çekip, "Sağ ol, Tony," dedi.</p>

  <p class="calibre3">"Önemli değil. Böylece günün kahramanı için ben de bir şey yapmış olurum."</p>

  <p class="calibre3">Otomobiline doğru yürürken Mendez cumartesi <span class="italic">LA Times</span> gazetesinin ön sayfasına göz attı. Manşette; <span class="italic">Dava</span> <span class="italic">kapandı mı? Oak Knoll Cinayetinde Bir Gözaltı,</span> yazılıydı.</p>

  <div class="mbppagebreak" id="calibre_pb_55"></div>
</body>
</html>
