<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">89</span></p>

  <p class="calibre3">Yeniden kontrolü ele almak istiyordu. Bir plana ihtiyacı vardı. Tüm bu olanlar plansız hareket etmenin sonucuydu. Ve her şey ters gitmişti.</p>

  <p class="calibre3">Öğretmeni kurban olarak seçmemeliydi. Onun karşı koyacağını biliyordu. Öyle de olmuştu. Şimdi burnu kırılmış, dudağı da kanıyordu. Bunları saklaması mümkün değildi.</p>

  <p class="calibre3">Kadını her zaman yaptığı gibi kontrol edememişti. Her zamanki gibi hareket etmemek sorunlara yol açardı. Öyle de olmuştu zaten. Önce kolyeyi geri alması gerekmişti. Buna mecburdu. Ama kadın ona öyle karşı koymuştu ki kontrol altına alabilmek için büyük çaba harcaması gerekmiş, sonunda da lanet olası kolyeyi tamamen unutmuştu.</p>

  <p class="calibre3">Neredeydi acaba? Evinde mi? Kim bulacaktı? Şimdiye dek birine söyleyip söylemediğini bilemezdi. Kolyeyi geri alabilse bunun bir önemi olmayacaktı. Ama alamamıştı. Şimdi ne yapacaktı. Geri de dönemezdi.</p>

  <p class="calibre3"><span class="italic">Lanet olsun, lanet olsun, lanet olsun.</span></p>

  <p class="calibre3">Daima planlı hareket edecek şekilde yetiştirilmişti. Hep düzenli olacak, her hareketini planlayacaktı. Bu kuralarla uygun yaşamak zamanında onu çok yıpratmıştı ama planlı hareket etmeye, yapacaklarını iyice ölçüp biçmeye de iyice alışmıştı. Bu sayede de hiç hata yapmazdı.</p>

  <p class="calibre3">Tüm bu lanet olası sorun bir hataydı. Öğretmen ve çocuk.</p>

  <p class="calibre3">Çocuk.</p>

  <p class="calibre3">Çocukla ne yapacaktı peki?</p>

  <p class="calibre3">Her şey kontrol altındaydı. Yaşamındaki her şey ayarladığı biçimde yürüyordu. Hiçbir karışıklık olmamalıydı.</p>

  <p class="calibre3">Çocuğu ne yapacaktı?</p>

  <p class="calibre3">Otomobil iyice yavaşlamıştı. Birazdan duracak diye düşündü Anne. Zaman tükeniyordu. Acaba Vince eve uğradı mı yoksa şerifin ofisindeki olaylar yüzünden çok yorgun olduğu için üşendi mi diye düşünüp duruyordu. Çünkü birinci durumda şu an onu arıyor olmalıydılar. İkincisindeyse kimsenin haberi bile olmazdı.</p>

  <p class="calibre3">Nereye bakacaklardı peki? Onu nasıl bulacaklardı?</p>

  <p class="calibre3">Toprağa yarıya kadar gömülmüş bir halde mi?</p>

  <p class="calibre3">Yemeği, oğluyla birlikte gülüp, şakalar yapan Peter Crane'i düşündü. Son derece neşeli, birlikte iyi zaman geçirilecek bir tip. Frank Farman'ın kendisine zarar verebileceği o anda çıkıp gelişini düşündü. Nasıl olur da birden böyle bambaşka birine dönüşebilirdi? Nasıl oluyor da öyle bir adamdan böyle bir canavar meydana geliyordu?</p>

  <p class="calibre3">Otomobil yavaşlayıp, düz yoldan biraz daha engebeli bir yola geçti. Birazdan duracaktı. Onu öldürmeyi deneyecekti. Tüm kontrol ondaydı.</p>

  <p class="calibre3">Anne'in de bir plan yapması gerekiyordu.</p>

  <div class="mbppagebreak" id="calibre_pb_89"></div>
</body>
</html>
