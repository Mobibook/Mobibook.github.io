<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">29</span></p>

  <p class="calibre3">Küçüklüğünde yıldızlar beysbol liginde oynayan Bay Alvarez bugünkü ders için beysbolü seçmişti. Zaten Bay Alvarez beden eğitimi derslerini bu şekilde belli bir tema üzerine kurmayı severdi. Beysbol finalleri sırasında beysbol oynarlardı. Futbol finallerindeyse futbol oynamayı öğrenirlerdi.</p>

  <p class="calibre3">Beysbola bayılan Tommy beden eğitimi derslerinde oynamaktan hoşlanmıyordu çünkü bunu gerçek beysbol olarak görmüyordu. Bay Alvarez her seferinde çocukların becerilerini geliştirmek için oyuna müdahale edip nasıl vurmaları gerektiğini anlatıyordu ve bu babasının vurmayı öğrettiği Wendy dışındaki bütün kızlara çok zor geliyordu. Tommy içinse kesinlikle çok sıkıcıydı. Bu yüzden de çoğu kez bir kenarda otururdu.</p>

  <p class="calibre3">Wendy'nin yanına oturmuş, Bay Alvarez'in sıska Kim Karloff'a sopayı nasıl tutması gerektiğini anlatışını izliyordu. Kız öğretmenini dinlerken neredeyse sopanın ağnlığı altında ezilecekmiş gibi gözüküyordu.</p>

  <p class="calibre3">"Bu çok sıkıcı," dedi.</p>

  <p class="calibre3">Wendy yorum yapmadı. Zaten bütün sabah sessizdi. Tommy kızın hâlâ hayatta olup olmadığını görmek için uzanıp, dürttü. Çünkü sessiz kelimesiyle Wendy'yi birbirlerine bağdaştırmak imkansızdı.</p>

  <p class="calibre3">"Neyin var senin?" diye sordu Tommy.</p>

  <p class="calibre3">"Dün gece babam geldi."</p>

  <p class="calibre3">"Baban eve geldiğinde genellikle sevinirdin."</p>

  <p class="calibre3">"Eve çok geç geldi," dedi. "Ama onu duydum. Hemen yataktan çıktım ve tam merdivenlerin başına gelmiştim ki annemle kavga ettiklerini duydum."</p>

  <p class="calibre3">"Ah," Tommy'nin o an söyleyebileceği tek şeydi. Kendi annesi de kavga çıkarmak için babasının yolunu gözlerdi.</p>

  <p class="calibre3">"Ona cesedi bulduğumuzu öğrenince neden hemen gelmediği için bağırıyordu. O da gelemediğini söyledi. Annem de hangi cehennemdeydin diye sordu. Otelini aramış ama babamın otele hiç gitmediğini öğrenmişti. Bunun üzerine babam da bir yanlışlık olduğunu, sonra da hemen aradığını söyledi. Annem de yanlışlık sende deyip, izlerini daha iyi saklaması gerektiğini söyledi."</p>

  <p class="calibre3">"Bu da ne demek?"</p>

  <p class="calibre3">"Sanırım annem babamın bir ilişkisi olduğundan şüpheleniyor," dedi Wendy. "Bilirsin işte başka bir kadınla aşk ilişkisi işte. <span class="italic">Dallas</span> ve <span class="italic">Hanedan</span> gibi dizilerde insanların hep birbirleriyle ilişkisi olur ya işte öyle."</p>

  <p class="calibre3">Tommy bilmiyordu. Çok televizyon izlemesine izin verilmezdi. Zaten Wendy'nin bahsettiği türden şeyleri de hiç izlememişti. Bazen MacGyver'ı izleme fırsatı olurdu ama MacGyver kızlarla ilgilenmezdi. İnsanları kurtarmakla meşguldü o. "Bunu neden yapsın ki?"</p>

  <p class="calibre3">"Bilmem," dedi sinirlenerek. "İnsanların her yaptığının sebebi var mıdır? Mesela biri neden o kadını öldürdü?"</p>

  <p class="calibre3">"Babam insanın nasıl olup da seri katile dönüştüğünü kimsenin anlayamadığını söylüyor."</p>

  <p class="calibre3">"Çok korkutucu," dedi Wendy. Oturduğu yerden az ilerideki Dennis Farman'ın Cody Roache'ye elindeki bir şeylerle itip kakarak yaptığı eziyeti izliyordu. Cody her seferinde ondan uzaklaşmaya çalışıyor ama bir türlü yeterince hızlı olamıyordu. "Bence Dennis de büyüyünce seri katil olacak."</p>

  <p class="calibre3">Tommy kıza bakıp, "Büyük bir ihtimalle," dedi.</p>

  <p class="calibre3">"Sence Bayan Navarre ona ne yaptı?"</p>

  <p class="calibre3">Tommy omzunu silkti. "Bilmiyorum. Bayan Navarre çok iyi biri. Büyük bir ihtimalle onunla konuşmaya çalışmıştır."</p>

  <p class="calibre3">"Ne? Böyle bir şeye imkan var mı ki?"</p>

  <p class="calibre3">Dennis kendisine baktıklarını fark etti. Tommy inleyerek, "Harika. Şimdi de yanımıza gelip bize işkence yapacak."</p>

  <p class="calibre3">"Ona izin verme, Tommy. Karşı çık ona."</p>

  <p class="calibre3">Bu cümle Wendy'nin dudaklarından dökülür dökülmez Dennis, Cody'nin midesine yumruğu patlattı. Cody bir anda iki büklüm olmuştu.</p>

  <p class="calibre3">"Ve o da kafamı patlatsın, değil mi?" dedi Tommy.</p>

  <p class="calibre3">Dennis yüzünde küçümseyici bir ifadeyle onlara yöneldi. Bir elinde de mendile sardığı bir şey vardı.</p>

  <p class="calibre3">"Bak," dedi. "Muhabbet kuşları. Seks yapmaya başlamadınız mı daha?"</p>

  <p class="calibre3">Tommy ona aldırmadı.</p>

  <p class="calibre3">"Wendy'ninse gözleri öfkeden kıpkırmızı kesilmişti. "Kapa çeneni, Dennis."</p>

  <p class="calibre3">"Homo sevgilin sustursa ya beni," diye sataştı Dennis.</p>

  <p class="calibre3">"Çok aptalsın," diye çıkıştı Wendy. "O kadar aptalsın ki diğer aptallar bile seninle arkadaş olmak istemiyor." Bu sözleri söylerken anlam dolu bir ifadeyle çimenlikte iki büklüm kıvranan Cody'ye bakmıştı.</p>

  <p class="calibre3">Dennis'in yüzü kızarmaya başladı. Tommy korkudan zorlukla yutkunuyordu ama Wendy kızmıştı bir kere ve geri adım atmaya da hiç niyeti yoktu.</p>

  <p class="calibre3">"Eğer bu kadar aptal olmasaydın sınıfta kalmazdın. Oysa şimdi sınıftaki herkesten büyüksün. Günün birinde de kıçına tekmeyi yapıştıracak biri."</p>

  <p class="calibre3">Dennis'in yüzü her geçen saniye biraz daha kızarıyordu. Bir adım daha yaklaştı. "Amcık ağızlı."</p>

  <p class="calibre3">Wendy bankın üzerine çıkınca Dennis'den daha uzun olmuştu. Tommy acaba Bay Alvarez küfrü duydu mu diye çevresine bakındı.</p>

  <p class="calibre3">Wendy artık çileden çıkmıştı. Yumruklarını sıkıp, "Salaksın sen," dedi. "Salaksın ve herkes de senden nefret ediyor!"</p>

  <p class="calibre3">Dennis aniden atılıp kızı kolundan yakaladığı gibi banktan aşağı çekti. Sonra da elindeki mendili yüzüne doğru sallayarak bağırmaya başladı.</p>

  <p class="calibre3">"Bunu sana yedireceğim!"</p>

  <p class="calibre3">Mendil açılınca Wendy çığlığı bastı. Dennis kızı arkasındaki banka doğru itip, kapkara şeyi ağzına doğru yaklaştırmaya koyuldu. Wendy başını çılgınlar gibi sağa sola çevirip, o şeyin ağzına girmesine mani olmaya çalışıyordu.</p>

  <p class="calibre3">Tommy bir omzunu eğip gerildi ve ardından tıpkı dövüşen bir koç gibi Dennis Farman'a vurdu. Ama Dennis'in öfkesi öylesine yoğundu ki bu darbeyle biraz sendelemiş olsa bile elindeki şeyi Wendy'nin ağzına sokma çabasına ara vermemişti.</p>

  <p class="calibre3">Tommy yumruğunu sıkıp, elini çekiç gibi kullanarak Dennis'in kafasına vurmaya başladı. Dennis ona doğru döndü ve o anda Tommy ağzına vurmayı başardı. Dennis'in dudağı yarılmış, ağzı bir anda kan içinde kalmıştı.</p>

  <p class="calibre3">"Seni aşağılık ibne!" diye bağırdı Dennis. Çılgınca atılıp, Tommy'nin yüzüne çocuğun ayaklarını yerden kesecek derecede sert bir yumruk patlattı. Ardından da bir an bile ara vermeden karnını tekmelemeye başladı.</p>

  <p class="calibre3">Tommy yerde top gibi olmuş, Dennis'in ardı arkası kesilmeyen tekmelerinden korunmak için başım ellerinin arasına almıştı.</p>

  <p class="calibre3">Sonra tekmeler birden durdu. Dennis, Tommy'nin anlayamadığı bir şeyler söyleyerek yanlarına yaklaşan Bay Alvarez'i görür görmez yanlarından uzaklaşmıştı. Şimdi tekmelenmiş gözünün önünde yıldızlar dans ediyordu.</p>

  <p class="calibre3">Wendy hemen yanına çöktü. "Tommy? İyi misin?"</p>

  <p class="calibre3">Tommy doğrulmaya çalışırken öksürüklere boğuldu. "Hayır," diye inledi.</p>

  <p class="calibre3">Birlikte dönüp Dennis'e baktıklarında çocuğun delice bir öfkeyle bağırıp çağırdığını ve Bay Alvarez'i itip, ona tekme savurmaya çalıştığını gördüler.</p>

  <p class="calibre3">Önce birbirlerine sonra da Dennis'in az önce Wendy'nin ağzına sokmaya çalıştığı şeyi attığı yere baktılar. Yerde bozulmuş bir muz parçasını andıran kararmış ve çürümüş bir insan parmağı vardı.</p>

  <div class="mbppagebreak" id="calibre_pb_29"></div>
</body>
</html>
