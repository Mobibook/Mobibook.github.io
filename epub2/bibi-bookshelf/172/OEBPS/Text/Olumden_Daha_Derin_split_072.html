<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">72</span></p>

  <p class="calibre3">"Onu bağlayıp, yatıştırıcı vermek zorunda kaldılar," dedi Mendez. "Zaten sakinleştirici vermeden bağlamaları da bir işe yaramayacaktı. Çünkü o derece saldırgan ki kendisini tutan bağları saniyede parçalayabilir. Ayrıca boğazında sıkılmadan kaynaklanan şişlikler var. Doktor onun dışarıdan destek sağlanmadığında yeterince oksijen alamadığını düşünüyor."</p>

  <p class="calibre3">"Tanrım," diye mırıldandı Dixon başım iki yana sallayarak. "Bağladılar ha. Bunun Jane'in çok hoşuna gideceğine eminim."</p>

  <p class="calibre3">"Elbette gitmedi ama anlayışla karşıladı. Şimdi kızın yanında annesiyle dönüşümlü olarak oturuyorlar. Bir kez daha tek başına ya da tanımadığı birinin yanında kendine gelerek paniğe kapılmaması için bunu yapmak zorundalar."</p>

  <p class="calibre3">"Sanırım komadan çıktığı için sevinmeliyiz," dedi Dixon. "Ama soruları duymazken ondan nasıl yanıt almayı umuyoruz acaba?"</p>

  <p class="calibre3">Mendez omuz silkti.</p>

  <p class="calibre3">Refakatçi odasının önünden ayrılıp, acil servisin koridorlarında yürümeye başladılar. Vince de onlara katılmıştı.</p>

  <p class="calibre3">"Yani çıktı komadan öyle mi?" diye sordu Vince.</p>

  <p class="calibre3">"Evet."</p>

  <p class="calibre3">"Eğer mümkünse gidip ona bir bakmak istiyorum. Yaraları Lisa Warwick'in bıçak yaralarıyla benzerlik gösteriyor mu diye kontrol etmem gerek. Eğer aynı şekilde yaralanmışsa bu şekillerin saldırgan açısından bir anlamı var demektir. Ve bu da bizi bir yerlere götürebilir."</p>

  <p class="calibre3">"Git bak," dedi Dixon. "Tabii bekçi köpeği gibi duran Jane'i aşmayı başafabilirsen."</p>

  <p class="calibre3">Leone odadan çıktı. Mendez de onun peşine takılıp, kurbanı inceleyip bilgileri nasıl özümsediğini görmek istiyordu ama önce kalıp Dixon'la bir konuyu açığa kavuşturmak zorundaydı.</p>

  <p class="calibre3">"Neden bize Bayan Thomas'ın sana konuklarının sürekli trafik kurallarını ihlal ettikleri gerekçesiyle durdurulduklarından şikayet ettiğini söylemedin?" diye sordu.</p>

  <p class="calibre3">Dixon yüzüne baktı sonra da hafifçe gülümseyerek konu sanki çok uzun zaman önce çözülüp tozlu raflara kaldırılmış gibi bir izlenim yaratmaya çalıştı.</p>

  <p class="calibre3">"Önemli bir şey değil," dedi.</p>

  <p class="calibre3">"Bize seninle birkaç kez bu konuda tartıştığını söyledi. Neden bundan bizim haberimiz yok?"</p>

  <p class="calibre3">"Eğer önemli bir konu olduğunu düşünseydim söylerdim, Dedektif," dedi giderek sinirlenerek. Ama kollarını göğsünde kavuşturmuştu ve bu da Mendez'e bu konuyu konuşmaktan hiç de memnun olmadığını gösteriyordu.</p>

  <p class="calibre3">"Jane mi anlattı bunu size?" diye sordu Dixon.</p>

  <p class="calibre3">"Aslında Steve Morgan anlattı," dedi Hicks.</p>

  <p class="calibre3">"Eğer gerçekten önemli olsa bunu anlatan ilk kişinin Jane olması gerektiğini düşünmüyor musunuz?" diye sordu Dixon.</p>

  <p class="calibre3">"Ama o sana çok güveniyor. Senin yargılarına itimadı büyük," dedi Mendez.</p>

  <p class="calibre3">Dixon ona döndü. "Peki ya senin?"</p>

  <p class="calibre3">"Hemen üzerime atlama patron. Beni işimi yapayım diye getirdin buraya."</p>

  <p class="calibre3">"Birkaç polis memuru Sığınaktaki kadınlara çok sayıda trafik cezası kesmişler," diye açıklamaya başladı Dixon. "Ama bu onların işi zaten. Ceza sayısı da beni ilgilendirmiyor. Onlara Thomas Sığınağı konuklarına başkalarına davrandığınızdan farklı davranın diyecek halim yok ya."</p>

  <p class="calibre3">"Sadece bir tek şey öğrenmek istiyorum," dedi Mendez zaten yanıtını bildiği soruyu sormaktan çekinerek. "O memurlardan biri Frank mıydı?"</p>

  <p class="calibre3">Dixon derin bir iç çekti. "Evet. Elbette. Frank en çok ceza yazan, bunun neticesinde de en çok şikayet alan memurlardan biridir. Bu gayet normal."</p>

  <p class="calibre3">"Dosyasını görmek istiyorum," dedi Mendez.</p>

  <p class="calibre3">"Ben inceledim."</p>

  <p class="calibre3">"Tamam, güzel ben de incelemek istiyorum."</p>

  <p class="calibre3">"Sence onu korumaya mı çalışıyorum?"</p>

  <p class="calibre3">"Bence Frank'la dostluğunuz çok eskilere dayandığından onunla ilgili yorumlarda bulunmak uygun ve adil bir yaklaşım değil, efendim."</p>

  <p class="calibre3">Dixon'un öfkeden deliye döneceğinden neredeyse emindi. Aslında patronu her işi kurallara göre yapmayı seven biriydi ve Frank Farman'la ilgili olarak da mümkün olduğunca çizgisini korumaya çalışmıştı. Ama adamla dostluğu ve geçmişleri bu çizgiyi Cal Dixon gibi bir adam için bile bir nebze soluklaştırmıştı.</p>

  <p class="calibre3">Ama Dixon kendine hakim olmayı başardı. Volta atmayı kesip gözlerini yerdeki gri sanayi tipi duvardan duvara halıya dikti.</p>

  <p class="calibre3">"Frank'ın karısı kayıp," dedi sessizce. "Oğlu da onu Frank'ın öldürdüğünü söylüyor."</p>

  <p class="calibre3">Mendez bir anlığına bedenindeki tüm kanın çekildiğini hissetti. Diğer taraftaki Hicks bunu duyunca ayağa fırlayarak, "Ne?" diye bağırdı.</p>

  <p class="calibre3">Dixon onlara hastanede Wendy Morgan'la Cody Roache'yi ziyaretlerinden sonra gelişen olayları birer birer anlattı.</p>

  <p class="calibre3">"Nerede şimdi o?" diye sordu Mendez.</p>

  <p class="calibre3">"Evinde," dedi Dixon. "Sharon'un öldüğünü bilmiyoruz ki. Hatta kayıp ihban bile yapılmadı hakkında. Trammell'le Hamilton'u arkadaşlarını ve akrabalarını aramakla görevlendirdim. Frank karısının evden tek basma ayrıldığını iddia ediyor. Çocuksa hiç de güvenilir bir tanık sayılmaz. Hatta onun çevresinde olup bitenleri tam olarak anlayabildiğinden bile kuşkuluyum. Bazen onda katalepsi hastalığı olduğuna dair belirtiler seziyorum."</p>

  <p class="calibre3">"Tabii babasının annesini öldürdüğünü söylediği anlar hariç," dedi Mendez.</p>

  <p class="calibre3">"Frank evini aramama izin verdi. Evde herhangi tuhaf bir şey bulamadım."</p>

  <p class="calibre3">"Aksi takdirde izin vermezdi zaten," diye fikrini açıkladı Mendez.</p>

  <p class="calibre3">"Aşağı tükürsen sakal yukarı tükürsen bıyık durumu," dedi Dixon. "Ayrıca sen de çok iyi biliyorsun ki ona herhangi bir suç isnat etmemiz imkansız. Henüz ortada işlenmiş bir suç bile yok. Onu ne diye burada alıkoyacağız ki?"</p>

  <p class="calibre3">Mendez ellerini başına koyup, çevresinde bir kez döndü. "Ne belaya çattık be!"</p>

  <p class="calibre3">Vince, kiliseye girerken gösterdiği saygının benzerini sergileyerek Karly Vickers'ın odasına girdi. Jane Thomas kızın yanına oturmuş, elini tutuyordu. Kolyeyi de parmaklarına dolamıştı.</p>

  <p class="calibre3">"Yanında sen olduğun için şanslı," dedi sessizce.</p>

  <p class="calibre3">"Bunu atlatabileceğinden emin değilim," diye itiraf etti Thomas. "Sığınağa gelmeden önce başından yeterince şey geçmişti zaten."</p>

  <p class="calibre3">"Yaşamak istiyor," dedi Vince. "Yoksa şu an burada olmazdı. Bir şekilde hayata kalmanın yolunu bulacak. Sen de ona yardım edeceksin."</p>

  <p class="calibre3">Kadının yeşil gözlerinden yaşlar boşanırken başını kaldırıp, sanki adam yanıtı biliyormuş gibi umutla, "Neden hayat bu derece zor?" diye sordu.</p>

  <p class="calibre3">"Bilmiyorum. Ben yalnızca Chicago'lu eski bir polisim. Sadece kendi işimi bilirim. Bu da ona bunları yapan hayvanı yakalamaya çalışmak. Bana bu konuda yardım eder misin?"</p>

  <p class="calibre3">Jane Thomas, Vince'in saldırganın Karly Vickers'ın vücudunda açtığı yaraları incelemesine yardımcı oldu. Sonra Vince ona o sapığı adalete teslim etmek için tüm gücüyle çalışacağına söz vererek odayı terk etti.</p>

  <p class="calibre3">Odadan çıkıp, yoğun bakımın kapısına doğru yürürken bir yandan da kadının ona sorduğu soruyu düşünüp duruyordu: <span class="italic">Neden hayat bu derece zor?</span></p>

  <div class="mbppagebreak" id="calibre_pb_72"></div>
</body>
</html>
