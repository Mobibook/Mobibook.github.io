<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">64</span></p>

  <p class="calibre3">Wendy parktaki bankta oturmuş, ormana bakıyordu. Kucağındaki deftere olay yerinin resmini çizmişti. Üzerinden atlarken düştükleri kayayı, ağaçları, yerdeki mezarı defterine geçirmiş ama ölü kadının başını çizmekten korkmuştu. Sanki böyle bir şey yaparsa bir şekilde ölü kadının kafası canlanıp onunla konuşacakmış gibi.</p>

  <p class="calibre3">Bu çok aptalcaydı elbette. Eğer Tommy orada olsaydı o da bunun çok aptalca bir fikir olduğunu söylerdi. Aslında ölü kadının kafasının canlanıp, bir hayalet gibi peşlerine düşüşü ardından da olup bitenleri onlara anlatışı filmlerinde çok güzel gözükebilirdi. Ve bunu ancak Wendy'yle Tommy görebilmeliydiler. Tabii baş, katili ya da Dennis gibilerini korkutmak istemezse.</p>

  <p class="calibre3">Ya da filmde katil Dennis olurdu. İŞTE bu harika olurdu. Filmlerde kötü ruhlu çocuklar kadar korkunç bir şey yoktur. Üstelik Dennis'in rol yapmasına bile gerek yoktu.</p>

  <p class="calibre3">Keşke Tommy'yi arayıp onu parka gelmeye ikna etseydim diye düşünüyordu. Şimdi bu güzel günde orman o kadar da korkutucu gelmediğinden o gün geçtikleri yolu yeniden yürümek istiyordu. Ama yanında hikayesini anlatabileceği Tommy de olsa harika olurdu.</p>

  <p class="calibre3">Tommy'nin annesinin çok sert oluşu Wendy'yi deli ediyordu. Tommy hep şuraya buraya gitmek zorunda kalırdı. Bir türlü normal bir çocuk gibi oyun oynamasına izin verilmezdi. Belirli bir saatte belirli yerlerde olmak zorundaydı. Hava kararmadan yapması gereken şeyler vardı. Ve de yapamayacağı bir dolu şey.</p>

  <p class="calibre3">Ve bu güçsüz, her şeye alerjisi olduğunu iddia ederek beden eğitimi derslerinden ya da yürüyüşlerden kaçan Harlan Friedman'ın durumuna hiç benzemiyordu. Çünkü Tommy o tür şeyleri yapmaya bayılırdı. Sadece başının belaya girmesini istemezdi hepsi bu.</p>

  <p class="calibre3">Wendy o kadar dikkatli olacak durumda değildi. Zaten izin almadan evden çıktığından annesiyle babası ona yeterince kızacaklardı. Yakalanıncaya dek istediğini yapabilirdi. Aynca yakalandığında ona ne diyeceklerdi? Babası hem de en büyük kuralı ihlal ederken ona kurallara uymamaktan nasıl bahsedebilecekti?</p>

  <p class="calibre3">Öfkenin verdiği cesaretle ayağa kalkan Wendy defteri kolunun altına sıkıştırdığı gibi yürümeye başladı. Kısa bir süre soma patikadan aynlmış, peşlerindeki Dennis'le Cody'den kaçmak için koştukları ormanın içine uzanan yola sapmıştı. Dennis'e Osurukçu diye bağırdığını hatırlayınca acaba bu sahnenin filmde yer almasına izin verirler mi diye düşündü. Büyük bir ihtimalle verirlerdi. İnsanların filmlerde küfür etmesine izin veriyorlardı. Tabii onun seyretmesine izin verilen filmlerde değil ama yine de...</p>

  <p class="calibre3">İşte burada durup arkasına bakmıştı ve o anda Tommy, "Zıpla," diye bağırmıştı. Sonra zıplamışlar, ardından da kuru dere yatağına düşmüşlerdi. Wendy bu kez atlamak yerine dere yatağına dikkatle indi. Burası tıpkı bir kaseye benziyor diye düşündü defterini alıp çevrenin resmini yapmaya çalışırken. Bir yandan bakıp bir yandan da resmi bitirmeye çabalarken dili ağzının kenarından çıkmıştı.</p>

  <p class="calibre3">Tommy işte bu noktaya düşmüş ve tam o sırada...</p>

  <p class="calibre3">Çığlık o derece aniden yükselmişti ki Wendy bunun kendi ciğerlerinden mi yoksa başkasından mı çıktığını bir an için anlayamadı. Yerde, kuru dallar ve yapraklarla yarı yarıya kapanmış mezarın içinde Cody Roache oturmuş, kanlar içindeki elleriyle kamını tutuyordu. Yüzü, gözü de kanlar içindeydi.</p>

  <p class="calibre3">Wendy'yi görüp, ağlamaya başladı. "Dennis beni öldürdü!"</p>

  <p class="calibre3">Dennis saklandığı ağacın arkasından fırladı. Kaçmaya çalışan Wendy'yi saç örgülerinin birinden yakalayıp hızla çekti. Kızın &nbsp;defteri bir tarafa kendi bir tarafa düşerken son anda yana dönerek sırtına bıçak saplamaya çalışan Dennis'in savurduğu darbeden kurtulmayı başardı.</p>

  <p class="calibre3">Sendeleyerek kalkıp arkasına bakarak koşmaya çalışınca da Cody'ye çarptı. İkisi birlikte yere yuvarlandılar. Şimdi Wendy'nin de yüzü gözü kanlar içinde kalmıştı. Zorlukla kalkıp koşmaya başladı. Dennis Farman da peşine düştü.</p>

  <p class="calibre3">Dennis büyüktü, güçlüydü ama Wendy de hızlıydı. Her seferinde Dennis tam elini uzatıp yakalayacakken yön değiştirip son anda da olsa elinden kurtulmayı başanyordu. Ta ki ayağı bir ağaç köküne takılıp dengesini kaybedinceye dek.</p>

  <p class="calibre3">Öyle bir düşmüştü ki yere çarpınca ciğerlerindeki tüm hava boşaldı sandı.</p>

  <p class="calibre3">"Senden nefret ediyorum! Senden nefret ediyorum!" diye bağırdı Dennis defalarca.</p>

  <p class="calibre3">Yanına, dizleri üzerine çökerken kanlı elindeki bıçaklayıp düşmüştü. Ama Dennis bunun farkında değilmiş gibiydi. Elinde bıçak olduğunu sanarak yumruğunu hızla kızın göğsüne vurmaya başladı. Her darbede Wendy'nin gözleri önünde yıldızlar uçuşuyordu.</p>

  <p class="calibre3">Giderek gözleri kararmaya başladı. Nefes alamıyordu. Dennis bir an bile ara vermeden vuruyordu. Öldüresiye.</p>

  <div class="mbppagebreak" id="calibre_pb_64"></div>
</body>
</html>
