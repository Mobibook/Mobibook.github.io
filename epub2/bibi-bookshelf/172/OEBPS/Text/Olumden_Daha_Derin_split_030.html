<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">30</span></p>

  <p class="calibre3">Doktor Peter Crane'nin kliniği üniversite yakınlarındaki geniş bahçeli bir plazadaydı. İspanyol tarzı bina beyaz dış cephe kaplamasıyla restore edilerek oldukça hoş bir görünüm kazanmıştı. Burası üç blok boyunca seçkin ürünlerinin satıldığı şık görünümlü butiklerle dolu bir caddeydi. Ayrıca içleri öğrencilerle, yetişkinlerle ve yaşlılarla dolu çok sayıda kafe de göze çarpıyordu. Bir kitapçının köşesinde oturan bir gitarist klasik müzik parçaları çalıyordu.</p>

  <p class="calibre3">Güzel semt, diye düşündü Vince Chicago tarzı pizza yaptıklarını ilan eden bir lokantanın afişine bakarken. Bulunduğu yerden zeytinyağıyla sarımsağın kokusunu ciğerlerine çekti.</p>

  <p class="calibre3">Dişçinin muayenehanesine girdiler. Vince bekleme salonuna girince büyük tuzlu sü akvaryumunun karşısındaki geniş deri koltuğa oturdu. Sehpanın üzerindeki dergiler bile üst kesime hitap ediyordu. <span class="italic">Town &amp; Country, Architectural Digest, Scientific American.</span> Mendez ahşap oymalı bankodaki şık siyahi kadına rozetini gösterdi.</p>

  <p class="calibre3">Kadın kalem kalınlığındaki kaşlarını kaldırarak, "Size nasıl yardımcı olabilirim, Dedektif?" dedi.</p>

  <p class="calibre3">"Bize Karly Vickers adında bir kadının geçen perşembe günü burada olup olmadığını söyleyebilir misiniz?"</p>

  <p class="calibre3">Kadın randevu defterinin sayfalarını çevirip baktı. "Evet. Saat dörtte diş temizliği ve muayene için randevusu varmış. Saat üç elli beşte gelmiş."</p>

  <p class="calibre3">"Tamam. O zaman Doktor Crane ve diş temizliği yapan kişiyle görüşmemiz gerek."</p>

  <p class="calibre3">Kadın onları diğer müşterilerin göremeyeceği boş bir muayene odasına aldı. Vince de hemen muayene koltuğuna oturdu.</p>

  <p class="calibre3">"Annem hep dişçi olmamı isterdi," dedi tavandaki beyaz bulutlarla kaplı mavi gökyüzü resmine bakarken. "Ama fırıncı küreği gibi ellerim var. Böyle bir eli ağzında hayal edebiliyor musun?"</p>

  <p class="calibre3">İçeri bir adam girince artık resmi göremez oldu. Adam otuzlu yaşlarının ortalarında, siyah saçlı, siyah gözlü yakışıklı biriydi.</p>

  <p class="calibre3">Vince doğruldu.</p>

  <p class="calibre3">"Dedektif Mendez," dedi Crane elini sıkarken. "Ve?"</p>

  <p class="calibre3">"Dedektif Leone," dedi Vince.</p>

  <p class="calibre3">"Ava bir hastayla ilgili soracaklarınız olduğunu söyledi."</p>

  <p class="calibre3">"Karly Vickers," dedi Mendez cebinden Karly'nin köpeğini severken çekilmiş bir fotoğrafını çıkartırken. "Onu perşembe öğleden sonra görmüşsünüz."</p>

  <p class="calibre3">Crane fotoğrafı alıp bir süre inceledi. "Saçları farklıydı ama evet onu hatırladım. Temizlik sonrası rutin bir muayeneden geçti. Ayrıca diş filmleri çektik. Birkaç dolguya ihtiyacı vardı ama bu suç değil elbette," dedi fotoğrafı geri verirken. "Konu nedir sorabilir miyim?"</p>

  <p class="calibre3">"Bayan Vickers kayıp," dedi Vince. "Onu son gören kişi siz olabilirsiniz."</p>

  <p class="calibre3">Crane şaşırarak, "Kayıp mı oldu?" dedi. "Ve siz benim bir şey bileceğimi düşünüyorsunuz? Ben sadece dişlerine baktım."</p>

  <p class="calibre3">"Sadece son gün neler yaptığını tespit etmeye çalışıyoruz," diye sakinleştirmeye çalıştı Vince. "Buradaki randevusu o günle ilgili bildiğimiz son şey. Acaba buradan sonra nereye gideceğini söyledi mi? Belki bir arkadaşıyla yemeğe filan çıkacağından bahsetmiştir."</p>

  <p class="calibre3">"Ah Tanrım," dedi Crane. "Önce cinayet şimdi de kayıp bir kadın. Burada böyle şeyler olmazdı."</p>

  <p class="calibre3">"Çok rahatsız edici," diye katıldı Vince.</p>

  <p class="calibre3">"İki olay birbiriyle bağlantılı mı?"</p>

  <p class="calibre3">"Henüz bilmiyoruz," dedi Mendez.</p>

  <p class="calibre3">"Büyük ihtimalle değil," diye ekledi Vince. "Böyle birbirleriyle bağlantılı olaylar çok nadir meydana gelir. Çok düşük olasılıkla."</p>

  <p class="calibre3">"Ama seri katil olasılığından bahsetmiştik zaten," dedi Crane.</p>

  <p class="calibre3">Vince şaşırmış gibi gözüken Mendez'e baktı. "Sadece teorik olarak," dedi sonra da.</p>

  <p class="calibre3">"Dün konuştuktan sonra düşünmeye başladım," dedi Crane. "Yaklaşık bir sene kadar önce kasabanın dışında bir kadın ölü olarak bulunmamış mıydı? O cinayetin de bunlarla bağlantısı olabileceğini mi düşünüyorsunuz?"</p>

  <p class="calibre3">"Bu konuda yorum yapma yetkim yok," dedi Mendez.</p>

  <p class="calibre3">"Zaten ben de hangi yanıtın daha rahatsız edici olacağını bilemiyorum," dedi Crane. "Elini kolunu sallayarak gezen birden fazla katil mi yoksa bir seri katil mi daha kötü?"</p>

  <p class="calibre3">"Biz 'C: Hiçbiri' seçeneği doğru çıksın diye uğraşıyoruz," dedi Vince.</p>

  <p class="calibre3">"Parktaki kadın," dedi Crane. "Onun kim olduğunu buldunuz mu?"</p>

  <p class="calibre3">"Evet, adının Lisa Warwick olduğunu tespit ettik. Hemşire..."</p>

  <p class="calibre3">"Lisa Warwick mi?" diye sordu hayretle. "Hayır."</p>

  <p class="calibre3">"Tanır mıydınız?"</p>

  <p class="calibre3">"Selamlaşacak kadar. Thomas Sığınağı'nda çalışmıştı. Ah, Tanrım korkunç."</p>

  <p class="calibre3">"Sığınak için çok mu çalışırsınız?" diye sordu Vince.</p>

  <p class="calibre3">"Arada misafirleriyle personeline yardımcı olurum," dedi Crane. "Yardım edilmeyi hak eden bir yer orası. Eşim de gönüllü olarak çalışıyor. Gardıroplarını oluşturmaları için giysi toplar. Ayrıca başarılı iş kadınlarını getirtip seminer düzenler."</p>

  <p class="calibre3">"Bayan Warwick'i yakınlarda görmüş müydünüz?" diye sordu Mendez.</p>

  <p class="calibre3">"Hayır. En son ne zaman gördüğümü hatırlamıyorum."</p>

  <p class="calibre3">Sonra arkasına yaslanıp, kollarını kavuşturarak başını iki yana salladı. "Nasıl öldü?"</p>

  <p class="calibre3">"Otopsi raporunu bekliyoruz," dedi Mendez. "Ama bıçaklanmış gibi duruyor."</p>

  <p class="calibre3">Crane gözlerini kapatarak, sanki bunu düşünmek bile başının ağrımasına yol açıyormuşçasma alnını ovuşturmaya koyuldu.</p>

  <p class="calibre3">"Umarım acı çekmemiştir," dedi sessizce. "İyi bir kızdı."</p>

  <p class="calibre3">"Tommy nasıl?" diye sordu Mendez.</p>

  <p class="calibre3">"Olup bitenlerden oldukça etkilendi."</p>

  <p class="calibre3">"Doktor Crane'in oğlu cesedi bulan çocuklardan biri," diye açıkladı Mendez.</p>

  <p class="calibre3">Crane şaşırarak Vince'e baktı.</p>

  <p class="calibre3">"Ben o gece kasabada değildim," dedi Vince hemen. "Bir çocuk için ne kadar korkunç bir durum."</p>

  <p class="calibre3">"Bir insanın diğer bir insana böyle bir şeyi nasıl yapabildiğini anlamıyor," dedi Crane. "Dün gece bana o kadını öldüren adam deli mi yoksa kadına çok mu kızmış diye sordu."</p>

  <p class="calibre3">"Siz ne dediniz?"</p>

  <p class="calibre3">"Ona insanın neden bir katile dönüştüğünü kimsenin bilebileceğini sanmadığımı söyledim."</p>

  <p class="calibre3">"Pek rahatlatıcı bir yanıt değil," dedi Vince.</p>

  <p class="calibre3">"Oğlum on yaşında. Oldukça zeki bir çocuktur, Dedektif. Yalan söylendiğini anlar. Ona endişelenmemesi gerektiğini, o kadının başına gelen şeylerin onun başına gelmeyeceğini çünkü çevresinde onu koruyan çok kişi olduğunu söyledim."</p>

  <p class="calibre3">"İnandı mı?"</p>

  <p class="calibre3">"Sanmıyorum," dedi Crane dürüstçe.</p>

  <p class="calibre3">"Bayan Vickers'ın geçen perşembe buradan saat kaçta çıktığını hatırlıyor musunuz?" diye sordu Mendez.</p>

  <p class="calibre3">"Temizleme ve muayene yaklaşık bir saat kadar sürer. Bu yüzden sanırım beş gibi çıkmış olmalı. Ava hatırlayacaktır," dedi Crane. "Ava her şeyi hatırlar."</p>

  <p class="calibre3">"Bayan Vickers nasıl gözüküyordu?" diye sordu Vince.</p>

  <p class="calibre3">Crane omuz silkti. "Pek aklımda kalmamış. Oturup ağzını açtı, ben de dişlerine baktım. Sadece iki dolguya ihtiyacı olduğunu söylediğimde biraz üzüldü. Quinn, Morgan hukuk bürosunda işe başlamaya hazırlanıyordu. Dolgu yaptırmak için zaman bulamayacağını düşünüyordu.</p>

  <p class="calibre3">"Ben de bunun sorun olacağını sanmadığımı söyledim. Neticede Quinn, Morgan'daki herkesi tanırım. Müdürüyle konuşup bir şeyler ayarlayabilirim, belki iş çıkışlarında uğrarsınız dedim."</p>

  <p class="calibre3">"Hasta park yeri var mı burada, Doktor Crane?" diye sordu Vince.</p>

  <p class="calibre3">"Binanın arkasında bize ait üç yer var. Ama doluysa halka açık otoparkı kullanırlar."</p>

  <p class="calibre3">"Arkaya gidip bakmamızın bir sakmcası var mı?" diye sordu Vince. "Arkada bir çıkış var değil mi?"</p>

  <p class="calibre3">"Evet. Göstereyim."</p>

  <p class="calibre3">Koridora çıkıp, binanın arkasına açılan kapıya yöneldiler. Soma pasajdan geçip, arka tarafa çıktılar. Vince binalara, ön tarafa nazaran daha sakin çevreye baktı. Hemen karşıdaki binanın giriş kapısına büyükçe bir KİRALIK ilanı asılmıştı. Hemen altta da Jameson Emlak Bürosu'nun telefon numarasıyla emlakçinin gülümseyen fotoğrafı vardı.</p>

  <p class="calibre3">Doktor Peter Crane'in kliniğine ayrılan üç park yerinden ikisi doluydu. Otomobillerden biri siyah bir Jaguar sedan diğeriyse beyaz bir Toyota Celica'ydı.</p>

  <p class="calibre3">"Bayan Vickers Tn buraya park edip etmediğini söyleyemem," dedi Crane. "Ava bilir belki."</p>

  <p class="calibre3">"Burada güvenlik kamerası var mı?" diye sordu Vince çevredeki binalara bakarken.</p>

  <p class="calibre3">"Bilmem. Bizim yok."</p>

  <p class="calibre3">Binanın arka kapısı açıldı ve her şeyi bilen Ava başını uzattı.</p>

  <p class="calibre3">"Böldüğüm için özür dilerim," dedi. "Ama Bayan Navarre aradı, Doktor Crane. Okulda bir kaza olmuş. Sizden gidip Tommy'yi almanızı istedi."</p>

  <p class="calibre3">"Kaza?" diye tekrarladı Crane. "Bu sefer ne olmuş?"</p>

  <p class="calibre3">"Söylemedi."</p>

  <p class="calibre3">Crane iç çekti. "Özür dilerim beyler. Gitmem gerek."</p>

  <p class="calibre3">"Ne olursa olsun," dedi Vince. "Öncelik ailede."</p>

  <p class="calibre3">Ava doktora otomobilinin anahtarını uzatıp, Vince Te Mendez'e döndü. "Diş teknisyenimiz Robin yarın burada olacak.&nbsp;Bayan Vickers'ın dişlerini o temizledi."</p>

  <p class="calibre3">"Sadece kayıtlara geçirmek için soruyorum, Doktor Crane," dedi Mendez. "Geçen perşembe neredeydiniz?"</p>

  <p class="calibre3">"Evde ailemin yanında. Başka sormak istediğiniz bir şey olursa arayın lütfen," dedi Crane, Jaguar'a yönelirken. "Ama açık konuşmak gerekirse pek yardımcı olabileceğimi sanmıyorum. Karly Vickers'ı gören son kişi olduğumu sanmıyorum zira."</p>

  <p class="calibre3">"Neden böyle söylediniz?" diye sordu Vince.</p>

  <p class="calibre3">"Çünkü onu gören son kişi onu kaçıran şahıs olmalı ki o da ben değilim."</p>

  <p class="calibre3">Otomobilin kapısını açtı ama binerken duraksadı. "Arama başlatıldı mı?"</p>

  <p class="calibre3">"Henüz değil," dedi Mendez.</p>

  <p class="calibre3">Crane'nin kaşları çatıldı. "Başlaması gerekmez miydi? Bir kadın öldürüldü. Bir diğeri de kayıp. Kimse aramadığı için o da ölürse çok kötü olur."</p>

  <p class="calibre3">"Elimizden geleni yapıyoruz," dedi Mendez. "Aklınıza bir şey gelirse sizde kartım var."</p>

  <p class="calibre3">"Adam haklı," dedi Vince, Crane'in otomobili gözden kaybolurken. "Karly Vickers her geçen saniye ölüme yaklaşıyor olabilir. Tabii şimdiye dek öldürülmediyse. Acaba beni aramaya başladılar mı, birileri kayıp olduğumu halka fark etmedi mi diye düşünüp duruyor olmalı."</p>

  <p class="calibre3">"Lisa Warwick cuma günü kaybolmuştu," dedi Mendez. "On bir gün sonra da ölü olarak bulundu. Karly Vickers perşembe günü kayboldu. Katilimizin programına sadık kalacağını umalım."</p>

  <p class="calibre3">Vince ona oldukça ciddi bir ifadeyle baktı. "Asla paramı bu bahse yatırmazdım."</p>

  <div class="mbppagebreak" id="calibre_pb_30"></div>
</body>
</html>
