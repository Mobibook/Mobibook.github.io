<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">22</span></p>

  <p class="calibre3">Perşembe, 10 Ekim, 1985</p>

  <p class="calibre3">01:37</p>

  <p class="calibre3">Karly Vickers sonsuz bir karanlıkta, sonsuz bir sessizlikte, sonsuz acılar içinde, sonsuz bir korkuyla yatıyordu.</p>

  <p class="calibre3">İnsanların çoğu yaşamları boyunca böylesine dehşet verici bir korkuyla karşılaşmazlardı. Şu an hissettiklerini tanımlayabilecek uygun bir sıfat yoktu. En dayanılmaz acıları aynı anda beyninin tüm hücrelerinde hissediyordu. Ve bu acıların kesinlikle tarifi yoktu.</p>

  <p class="calibre3">Kaçırılma anını çok az hatırlıyordu. Ne olup bittiğini anlayamamıştı. Saldırganın yüzünü de hatırlamıyordu. Yalnızca zihninin içinde bir bomba patlamış gibiydi. Sonra da her şey karanlığa gömülmüştü. Ardından meydana gelenlerse hem gerçeküstü gibiydi hem de haddinden fazla gerçekti. Artık acı dışında hiçbir şeyi hissedemiyordu.</p>

  <p class="calibre3">Acının ne zaman başladığını da buna neyin sebep olduğunu da bilmiyordu. Zaman kavramını yitirdiğinden gece mi gündüz mü olduğunu algılayamıyordu. Yatış pozisyonunun bile nasıl olduğunun bilincinde değildi. Bazen düşüyormuş gibi hissediyor bazense sert bir yüzeyde yatıyor olduğunu fark ediyordu. Ama hiçbir şey göremiyor, duyamıyor, konuşmak için ağzını açamıyordu.</p>

  <p class="calibre3">Ne zamandan beri burada olduğu, nerede bulunduğu ve burasının nasıl bir yer olduğu hususunda zerre kadar bir fikri yoktu.&nbsp;Soğuktu. Yattığı yer sertti. Artık açlıktan canı acıyordu. Bazen dudaklarının arasındaki küçücük bir açıklıktan içeri bir pipetle su damlatılıyordu. Sırf ölmesin diye.</p>

  <p class="calibre3">Korku dalgalar halinde geliyor, her bir devasa dalgayla kurtulmak için boş yere ve umutsuzca çırpmıyordu. Saldırganın ne zaman geleceğini de kendisine ne yapacağını da ne zaman serbest bırakacağını da bilmiyordu. Çünkü onu duyamıyor göremiyordu. Yanında olduğunu yalnızca hissettiği acıların katlanmasıyla fark edebiliyordu.</p>

  <p class="calibre3">Bazen panikten iyice bitkin düşünce başlamayı düşündüğü iş aklına geliyordu. Acaba işe başlamadığını birileri fark etmiş miydi? Kontrol etmek için evine bakmaya gitmişler miydi? Annesi pazar akşamı aramadığı için merak etmeye başlamış mıydı? Petal'la kimse ilgileniyor muydu?</p>

  <p class="calibre3">Ağlayabilirdi ama gözleri artık gözyaşı üretmiyordu. Zaten ağlayabilse bile gözkapaklarını açıp onların dışarı dökülmesini sağlaması imkansızdı. Hıçkırıklarının göğsünde yankılandığını hissedebiliyordu ama dışarı en ufak bir ses bile çıkmıyordu. Zaten duyması da olanaksızdı.</p>

  <p class="calibre3">Neden biri ona böyle bir şey yapıyordu ki?</p>

  <p class="calibre3">İlk anlarda, kulaklarına zarar verilmeden önce, başka bir kadının çığlıklarını işitmişti. Sanki bir yerleri kesiliyormuşçasma bağıran bir kadının kan dondurucu çığlıkları. Ama bunun üzerinden çok ama çok uzun zaman geçmiş gibiydi. O kadının hâlâ orada olup olmadığını anlaması mümkün değildi. Ama sanmıyordu. Çünkü yalnız olduğunu hissediyordu.</p>

  <p class="calibre3">En kötü şey de buydu. İzole edilmek. Kendi bedeninin, kendi zihninin içine hapsolmak.</p>

  <p class="calibre3">Saldırganın bir sonraki gelişinde kendisini öldürmesi için dua etmeye koyuldu.</p>

  <p class="calibre3">Metal masaya geçip, kurbanını izlerken acaba şu an zihninden neler geçiyor diye düşünüyordu. Aklı hâlâ yerinde miydi? Kendisinin kim olduğunu hayal etmeye çalışmış mıydı?</p>

  <p class="calibre3">Bu onun diğer hayatıydı. Sözde normal dünya denilen, yaşamın omuzlarına yüklediği baskıyla, gündelik taleplerle, başka insanların isteklerine, beklentilerine yanıt vermek zorunda olduğu, kendisinden beklenilen tavırları sergilemeye mecbur bırakıldığı bir yaşamı daha vardı ama. O yaşamında eş, baba, mesleği olan ve sorumluluk sahibi bir vatandaş izlenimi veriyordu.</p>

  <p class="calibre3">Artık bütünüyle kontrolü altındaki kurbanı sayesindeyse benliğinin derinliklerine gizlediği gerçek kimliği buluyordu.</p>

  <p class="calibre3">Kurbanının onu tanımadığını ve asla da kim olabileceğinden şüphelenmediğini bilmek heyecanını katlıyordu. Kadın onu güvenilir ve saygı duyulacak biri gibi görmüştü. Ve saygı şimdi kadın üzerinde sağladığı bu kontrolle yepyeni bir mana kazanmıştı.</p>

  <p class="calibre3">Mutlak bir kontrol. Mutlak bir güç.</p>

  <p class="calibre3">Mutlak bir dehşet.</p>

  <div class="mbppagebreak" id="calibre_pb_22"></div>
</body>
</html>
