<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">91</span></p>

  <p class="calibre3">Çocuk sonunda bağırmayı kesti. Ağlamaya devam ediyordu ama bu artık daha ziyade için için bir sızlanma gibiydi. Sonunda sessizlik sağlanmıştı. Huzur verici sessizlik.</p>

  <p class="calibre3">İlk önce çocuğu öldürecekti. Yapabileceği en büyük iyilik buydu. Ona sarılır, rahatlatır sonra da yattığı battaniyeyle boğardı.</p>

  <p class="calibre3">Çok çabuk hareket etmeliydi. Çocuk nefes alamadığı ilk birkaç saniye beyni yetersiz oksijen yüzünden kıvranırken paniğe kapılacak, bütün gücüyle direnecekti Ama bilincini çabuk kaybedeceğinden her şey göz açıp kapayana dek sona ererdi. Ermeliydi.</p>

  <p class="calibre3">Bir yanı da böyle bir durumda mahvolacağını söyleyip duruyordu kendine ama bunu yapmaya mecburdu. Başka seçeneği kalmamıştı artık.</p>

  <p class="calibre3">Yapacağı şey geri kalan hayatının bütünüyle değişeceği anlamına geliyordu ve bu yüzden de oldukça öfkeliydi. Bunca yıl büyük bir gayretle kurmaya çalıştığı sistem çökmüştü. Keşke plana sadık kalabilseydi. Emniyet güçleri diğer kadınlarla ilgili ona suç isnat edecek hiçbir şey bulamazlardı nasıl olsa. Hiçbir şey. Bundan adı gibi emindi. Her ne kadar yaptığı işe imzasını da atsa geride adli tıp uzmanlarının bulabileceği hiçbir iz bırakmıyordu.</p>

  <p class="calibre3">Hilal şeklindeki ay ileride ağaçlıklı tepelerin üzerinde belirmişti. Toprak yola sapıp, daha önce geldiği arazinin kapısından geçti. Kendisini şu an kimse izliyor olamazdı. Burayı bir daha kullanacağı da kimsenin aklına bile gelmezdi.</p>

  <p class="calibre3">Artık son kaçırdığı kadınla ilgili aramalar tamamlanmış, gönüllülerin çadırlarıyla televizyon muhabirlerinin görev yaptığı barakalar boşaltılmıştı. Bir iki kez daha mutlaka gelenler olurdu ama en azından bu geceliğine Gordon Sells'in hurdalığına bakmak kimsenin aklına gelmezdi.</p>

  <p class="calibre3">Jaguar'ım arkaya çekti. Aracı cesetlerle burada bırakır soma da Meksika'ya gitmenin bir yolunu aramaya koyulurdu.</p>

  <p class="calibre3">Tommy bağırmayı kesti. Araç durdu. Bagaja egzoz gazı doluyor.</p>

  <p class="calibre3">Kokudan Anne'in başı dönmeye başlamıştı. Zorlukla doğrulup aralıktan dışarı bakmaya çalıştı ama herhangi bir şey görebilmesi imkansızdı.</p>

  <p class="calibre3">Ellerini sağa sola sürtüp, Crane'nin ellerini bağladığı kemerden kurtulmayı başarmıştı. Bagajın içinde el yordamıyla silah olarak kullanabileceği birkaç şey bulmuştu. Şimdi bunları ne zaman ve nasıl kullanacağını düşünmeliydi. Büyük bir ihtimalle yalnızca tek bir şansı olacaktı. Eğer ilk denemede başarısız olursa...</p>

  <p class="calibre3">Neden hiçbir şey yapmıyor? Neden motor hâlâ çalışıyor?</p>

  <p class="calibre3">Belki de şu an kapalı bir binadaydılar ve planı da buydu. Onu egzoz gazında zehirlemek.</p>

  <p class="calibre3">Ya da henüz sırası gelmemişti.</p>

  <p class="calibre3"><span class="italic">Tommy.</span></p>

  <p class="calibre3">Anne o anda çığlıklar atarak bagajı tekmelemeye başladı. Eğer onu şu lanet olası bagajı açmaya zorlarsa.</p>

  <p class="calibre3">Tommy uyuyormuş gibi yaptı. Anne babasının sık kavgalarından dolayı zaten buna alışıktı. Şimdi de kapıyı açıp kendisine bakan Gölge Adam'ı kandırabilirdi. Tommy canavarın gözlerini üzerinde hissediyordu. Eğer bakmaya cesaret bulsa karanlıkta alev gibi parlayan kıpkırmızı gözler göreceğine emindi.</p>

  <p class="calibre3">Gölge Adam içeri girip, kafasına dokunurken de, saçını okşamaya başlayınca da kılını bile kıpırdatmadan bekledi. Sonra Gölge Adam tıpkı geceleri kendisine bakmaya gelen babasının yaptığı gibi sırtını okşadı.</p>

  <p class="calibre3">Gözleri yeniden yaşlarla dolmuştu.</p>

  <p class="calibre3"><span class="italic">Babamı istiyorum. Babamı istiyorum. Babamı istiyorum.</span></p>

  <p class="calibre3">Bir süre çocuğa baktı. Sonra uzanıp saçına dokundu. Ay ışığının vurduğu yüzü tıpkı uyuyan bir meleğinkini andırıyordu.</p>

  <p class="calibre3">Çocuğun sırtını okşayarak kendini az sonra yapacağı işe hazırlıyor, benliğinin buna engel olmaya çalışan yarısının üzerini çelik perdeyle örtüyordu.</p>

  <p class="calibre3">Sonra otomobil sallanmaya ve öğretmen çığlık atmaya başladı.</p>

  <p class="calibre3">Bagaj açılır açılmaz Anne, orada bulduğu ve yağ olduğunu tahmin ettiği bir spreyi Crane'nin suratına sıktı. Siyah sıvının onu kör etmesini diliyordu bir yandan da.</p>

  <p class="calibre3">Adam bağırdı. Şaşkınlıktan mı? Acıdan mı? Bunu bilemiyordu ve de sonucu öğrenmek için beklemeyecekti. Fırlayıp bagajdan çıktı. Ve adam da kendini topladı.</p>

  <p class="calibre3">Koşmak zorundaydı. Saklanmalıydı.</p>

  <p class="calibre3">Sırtı ağrıyordu. Nefes almakta güçlük çekiyordu.</p>

  <p class="calibre3">Otomobillerin arasında ilerlemeye koyuldu.</p>

  <p class="calibre3">Keşke onun göremeyeceği bir yere saklanabilse, keşke şu otomobillerden birinin altına gizlenebilse keşke onun üç adım daha önünde olabilse...</p>

  <p class="calibre3">Arkasından atılıp, bütün gücüyle omzuna bir yumruk patlatınca Anne yere kapaklanarak son şansını da kaybetmiş oldu.</p>

  <p class="calibre3">Sonra adam gelip bütün gücüyle onu tekmelemeye başladı.</p>

  <p class="calibre3">Anne tıpkı küçük bir hayvan gibi bacaklarını karnına çekerek top biçimini almış, kendini darbelerden korumaya çalışıyordu. Sonra başını da ellerinin arasına aldı.</p>

  <p class="calibre3">Tommy arkadaki otomobilin içinden Gölge Adamın Bayan Navarre'ye saldırdığını dehşet içinde izliyordu. Adam onu sanki bir kabustan fırlayan yaratıkmış gibi acımasızca tekmeliyordu.</p>

  <p class="calibre3">Tommy hayatında hiç bu derece korkmamıştı. Bu kadar korkunç bir şeyi hayal bile edemezdi. Kendim çok küçük ve yalnız hissediyordu. O sadece küçücük bir çocuktu. Gölge Adam'sa bir şeytan.</p>

  <p class="calibre3">Bir kahramana ihtiyacı vardı. Kendisini ve Bayan Navarre'yi kurtaracak bir kahramana. Ama öyle biri yoktu. Öyleyse kendi kahramanı olmalıydı. Günü kurtarmaya mecburdu. Bunu ona babası öğretmişti.</p>

  <p class="calibre3">Tüm cesaretini toplayıp araçtan indiği gibi koşmaya başladı.</p>

  <p class="calibre3">"KES ŞUNU! ONA VURMAYI KES! DUR!" diye boğazını yırtarcasına bağırıyordu.</p>

  <p class="calibre3">Bütün gücüyle koşup, yumruklarını savurarak Gölge Adama küçük bir füze gibi çarptı. Soma da tekme savurmaya başladı.</p>

  <p class="calibre3">İşte bu Anne'in aradığı yeni bir fırsattı.</p>

  <p class="calibre3">Crane, Tommy'nin atağını savuşturmaya çalışırken o da olanca gücüyle ona bir tekme savurdu.</p>

  <p class="calibre3">Tam o anda Anne hemen yanı başında demir bir levye durduğunu fark etti. Bununla adamın kafasına olanca kuvvetiyle vurdu. Bu sırada birkaç kemiği kırdım galiba diye düşünmüştü. Crane darbenin etkisiyle sarsılmış suratını tutuyordu.</p>

  <p class="calibre3">"TOMMY KOŞ!" diye bağırdı Anne. "KOŞ!! ARABAYA BİN!! ARABAYA BİN!"</p>

  <p class="calibre3">Levyeyi elinden bırakmadan koşup çocuğu ayağa kaldırdığı gibi arkasından itti.</p>

  <p class="calibre3">"KOŞ!! KOŞ!!"</p>

  <p class="calibre3">Çocuk kadının Anne'in elini sımsıkı tutmuş, birlikte son güçleriyle koşuyorlardı.</p>

  <p class="calibre3">"ARABAYA BİN! ARABAYA BİN!"</p>

  <p class="calibre3">Tommy araca şoför tarafından binip, yan koltuğa kaydı.</p>

  <p class="calibre3">Hemen arkasından Anne de binip kapıyı kapattı. Aynadan Crane'nin bir eliyle yüzünü tutarak, yalpalaya yalpalaya arabaya doğru ilerlediğini görebiliyordu.</p>

  <p class="calibre3">Koltuk Crane' e göre ayarlandığından pedallara oldukça uzaktı. Kaymamak için direksiyona tutunmak zorunda kalmıştı.</p>

  <p class="calibre3">"ACELE ET!!" diye bağırdı Tommy koltuğunda iyice büzülerek. "CANAVAR GELİYOR!!"</p>

  <p class="calibre3">Peter Crane yetişmiş, yolcu tarafındaki kapıyı açabilmek için parçalanan sol gözünü tutmaktan vazgeçerek iki eliyle asılıyordu.</p>

  <p class="calibre3">Anne vitesi takıp gaza asıldı. JaguarTn lastikleri pike çekip, tozlar savurarak ileri atılırken Crane de yere yuvarlandı.</p>

  <p class="calibre3">Hızla ilerleyip, kapalı kapıyı parçalayarak geçtiler. Sonra biraz sağa sola savruldular ama direksiyonu sımsıkı tutan Anne sonunda aracı kontrol etmeyi başardı.</p>

  <p class="calibre3">Ancak hâlâ Crane arkalarından uçarak geliyormuş gibi hızlı gidiyordu. Arkalarında bir yerlerde, karanlığın içinde şeytani bir yaratık gizliydi. Üstelik şu an nerede olduklarını bilmiyordu. İleride ışıkların geldiği tarafın kasaba merkezi olması gerektiğini düşündü. Ama ne olursa olsun yavaşlamayacak, arkasına da bakmayacaktı.</p>

  <div class="mbppagebreak" id="calibre_pb_91"></div>
</body>
</html>
