<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">10</span></p>

  <p class="calibre3">Jane Thomas güne her zaman bahçesinde çalışarak başlardı. Bahçede, huzur dolu sessizlikte düşüncelere dalarak çalışırdı. Bu onun için bir tür meditasyondu ve her zaman an kovanı gibi dolu olan zihnini boşaltmak için bulduğu yegane yöntemdi.</p>

  <p class="calibre3">Her ne kadar Los Angeles'tan toplantılarla geçen yoğun bir günün ardından geç saatte varmış olsa da çoğu Oak Knoll sakininden daha erken saatte kalkmayı başarmıştı. Gökyüzü sonbaharın güzel günlerinden birinde olduklarını müjdelercesine masmaviydi. Sıcaklık da tam arzu edildiği gibi yirmi derece civarındaydı. Güllerin arasında dolaşıp, ölü çiçekleri ayıklarken siyah buldoğu rengarenk çiçeklerin arasında fare arayarak koşturuyordu.</p>

  <p class="calibre3">Jane, Oak Knoll'daki evini çok severdi. 1928 İspanyol Hecienda tarzında inşa edilmiş evi beş yıl önce kocasından boşanıp Los Angeles'ı terk ettikten sonra satın almıştı. Oak Knoll kozmopolit yapısı ve verdiği küçük kasaba hissi nedeniyle onu kendine bağlardı. Üniversite buraya hem sofistike bir hava katmış hem de genç nüfusu artırarak renkliliği çeşitlendirmişti. Civarda yani Santa Barbara'dan Los Angeles'ın kuzeyine dek uzanan bölgede yaşayan genç profesyoneller, aileleriyle birlikte gelecek vaat eden bu kasabaya yerleşmişlerdi. Tabii Oak Knoll'un özellikleri aynı zamanda zengin emeklileri de çekmiş, kasaba onlarla bir yandan zenginleşirken bir yandan da sanat destekçilerine kavuşmuştu.</p>

  <p class="calibre3">Üniversitenin başlattığı müzik programı kabiliyetli müzisyenlerle sanatçıları, öğretim üyelerini ve öğrencileri cezp etmişti.&nbsp;Oak Knoll her yaz giderek ünlenen bir klasik müzik festivaline ev sahipliği yapmaya başlamıştı.</p>

  <p class="calibre3">Her ne kadar Jane, Los Angeles'taki dairesini satmamışsa da Oak Knoll asıl evi, Thomas Kadın Sığınağı'nı da en değer verdiği yer olarak nitelerdi.</p>

  <p class="calibre3">Oak Knoll Sığınağı Los Angeles'taki asıl Thomas Sığınağı'nın küçük bir kopyasıydı. Burası Jane ve iki kız kardeşinin birlikte kurdukları, sonra da ailelerinin katkılarıyla güçlenmiş, kadınların kendilerini yeniden bulmalarına olanak veren bir yerdi.</p>

  <p class="calibre3">Buraya ikinci bir şansı hak eden her yaştan kadınlar gelirdi. Evsiz kadınlar, dayak yiyenler, uyuşturucu kullananlar ya da sabıkalılar buraya zerre kadar yargılanmadan kabul edilir, son derece de iyi karşılanırlardı. Sığınak yardıma ihtiyacı olanlara başlarını sokacakları bir yer sağlar, tıbbi yardım almalarına yardımcı olur, psikolojik ve meslek edindirme danışmanlıkları sunar, yeni giysiler tedarik ederdi. Böylece bu kadınlar giysileri ve kendilerine olan güvenleri yenilenmiş halde istedikleri işi aramaya daha bir hevesle koyulurlardı.</p>

  <p class="calibre3">Bu sığınaktan yardım alanlar kendilerini kurtardıktan sonra geri dönüp, geride kalanlara yardım etmeye teşvik edilirlerdi. Kırk bir yaşındaki Jane iş dünyasında son derece başarılı biriydi ve çok sayıda sanat etkinliğinin destekçisi olarak tanınmıştı. Ama Thomas Kadın Sığınağı onun çalışmaktan gurur duyduğu ve bir o kadar da kendini mutlu hissettiği yerdi.</p>

  <p class="calibre3">Açık kapıdan içerideki telefonun son bir saatte üçüncü kez çaldığını duydu. Bahçe saatlerinde telefonlara yanıt vermezdi. Tüm tanıdıkları da bunu gayet iyi bilirlerdi. Ama bir saat içinde bu üçüncü aramaydı. Anlaşılan biri ısrarla ona ulaşmaya çalışıyordu. Bu yüzden içi tuhaf bir huzursuzlukla doldu.</p>

  <p class="calibre3">Anne ve babası gayet sağlıklıydılar. Ama bu onların başlarına bir şey gelmeyeceği anlamını taşımıyordu. Kız kardeşi Amy Idaho'daki bir çiftlikte tatildeydi. O da attan düşmüş ya da çevrede dolaşırken bir ayının saldırısına uğramış olabilirdi.</p>

  <p class="calibre3">"Saçmalıyorsun," diye mırıldandı Jane kendi kendine. Ama bunu yaparken eldivenlerini çıkartmış, eve yönelmişti bile.</p>

  <p class="calibre3">Mutfak kapısından girip, ön kapının yanındaki antika masaya doğru yönelinceye kadar telesekreter devreye girmişti. Yanıp sönen kırmızı ışık dinlenmemiş yedi mesaj olduğunu gösteriyordu. Bunlardan dördünü zaman bulamadığı için dün gece dinlememişti. Çok yorgundu, bu yüzden duş alıp, yatağına girmiş, <span class="italic">Sağduyu ve Duyarlık</span> kitabından bir bölüm okumuştu.</p>

  <p class="calibre3">İlk mesaj sığınaktaki sekreterine aitti ve salı saat 10.34'te bırakılmıştı.</p>

  <p class="calibre3">"Selam Jane. Rahatsız ettiğim için özür dilerim ama Morgan ve Ortakları'ndan Quinn, Karly Vickers'ın bu sabah ortalıkta görünmediğini bildirmek için aradı. Oysa kızın bugün işe başlaması gerekiyordu. Bilmek istersin diye düşündüm."</p>

  <p class="calibre3">İkinci mesaj salı saat 15.23'te bırakılmıştı.</p>

  <p class="calibre3">"Bayan Thomas, ben Çevre Koruma Komisyonu'ndan Boyd Ellery. Fırsat bulunca beni arayabilir misiniz? Önemli bir konuda sizinle görüşmem gerek."</p>

  <p class="calibre3">Üçüncü mesaj: Salı saat 17.14.</p>

  <p class="calibre3">"Jane, yine ben. Karly'e ulaşmaya çalışıyorum ama telefonu yanıt vermiyor. Eve giderken uğrayıp, iyi mi diye bakacağım."</p>

  <p class="calibre3">Dördüncü mesaj: Salı 19.11. "Yine ben. Karly'nin evindeyim. Burada değil. Ne düşüneceğimi bilmiyorum."</p>

  <p class="calibre3">Beşinci mesaj: Çarşamba 07.27. Yine sekreteriydi. Sesi yorgun ve endişeliydi.</p>

  <p class="calibre3">"Jane, dün geceki mesajlarımı kaçta aldığını bilmiyorum ama haberleri izledin mi? Ara beni."</p>

  <p class="calibre3">Altıncı mesaj: Çarşamba 07.39.</p>

  <p class="calibre3">"Jane, benim annen. Birkaç gündür haberleşmedik. Haberleri izleyince de çok meraklandık. Lütfen bizi arayıp, her şeyin yolunda olduğunu bildir."</p>

  <p class="calibre3">Haberler. Hangi haberler? Neden her şey yolunda olmasın ki?</p>

  <p class="calibre3">Yedinci mesaj: Çarşamba 07.52. Yine sekreteri.</p>

  <p class="calibre3">"Jane, bir cinayet işlenmiş. Aç artık şu lanet telefonunu. Karly'nin öldürülmüş olduğuna dair içimde korkunç bir his var."</p>

  <div class="mbppagebreak" id="calibre_pb_10"></div>
</body>
</html>
