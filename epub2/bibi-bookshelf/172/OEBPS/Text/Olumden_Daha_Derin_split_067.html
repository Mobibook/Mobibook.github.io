<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">67</span></p>

  <p class="calibre3">"Yasal olarak hiçbir resmi emniyet görevlisi yanında ebeveyni ya da koruyucusu olmadan o çocukla konuşamaz," dedi Dixon. "Herkesi Frank'ı bulmaya yolladım ama adam ortalarda yok. Bayan Farman da."</p>

  <p class="calibre3">Bulundukları odadaki monitörden Dennis FarmanT izliyorlardı. Çocuk odaya konulduğu andan beri kılım bile kıpırdatmamıştı.</p>

  <p class="calibre3">Anne, Dennis'in siyah beyaz görüntüsüne bakıp, odanın tavanındaki kameradan gelen görüntülerde çocuğun ne kadar ufak tefek göründüğünü düşündü. Dennis parmağını masanın üzerinde dolaştırırken son derece garip biçimde sakin gözüküyordu.</p>

  <p class="calibre3">Vince markete gidip alışveriş yapmak üzere evden çıkamaya hazırlanırken yakalamıştı onu. Tam çıkıp normal bir insan gibi normal bir şeyler yapmaya hazırlanıyordu ki aniden karşısına çıkan FBI ajanı ondan parkta iki çocuğu bıçaklayan öğrencisiyle konuşmak üzere hemen şerifin ofisine gitmesini istemişti.</p>

  <p class="calibre3">Artık hayatının bir daha asla normale dönmeyeceğine her geçen dakika daha emin oluyordu.</p>

  <p class="calibre3">"Sosyal Hizmetleri aradım ama Vince senin çocukla onların gönderebilecekleri herkesten daha iyi iletişim kuracağına emin olduğunu söyledi," dedi Dixon.</p>

  <p class="calibre3">Dedektif Hicks, Dennis'in saldırdığı çocukların isimlerini söylemişti. Cody ve Wendy. Cody ameliyata alınmıştı. Anne çocuğun ne kadar dehşet içinde olduğunu tahmin bile edemiyordu. Wendy'deyse hayati bir yara yoktu. Cody'ye kıyasla şanslıydı.&nbsp;Ama kız zaten Dennis'in ağzına sokmaya çalıştığı o çürük parmak olayı yüzünden sarsılmıştı. Şimdi bir de bu gelmişti başına.</p>

  <p class="calibre3">"Ben bu konuda eğitim almadım," dedi. "Parkta kavga eden çocukları ayırabilirim. Ama bu..."</p>

  <p class="calibre3">"Sen bu iş için buradaki herkesten daha vasıflısın, Anne," dedi Vince. "Çocuğun ona en azından ulaşmaya çalışacak birilerine ihtiyacı var. Hiç olmazsa anne babası gelinceye dek. Şimdiye kadar kimseye tek kelime bile etmedi."</p>

  <p class="calibre3">Anne önce monitördeki Dennis'in görüntüsüne baktı. Henüz ön bir yaşındaydı ve iki çocuğu öldürmeye kalkmıştı. "Ya yanlış bir şey söylersem? Ya durumu daha da kötüleştirirsem?"</p>

  <p class="calibre3">"On yaşındaki bir çocuğu bıçakladı," dedi Vince. "Bundan daha kötüsü ne olabilir ki?"</p>

  <p class="calibre3">Anne perşembe gününü düşündü. Tanrım gerçekten perşembe miydi? Yalnızca iki gün önce? Sınıfta yalnız kaldıklarında Dennis'in geçirdiği öfke krizini hatırlamıştı. Çocuğa o an hep yanında olacağının sözünü vermişti. Çünkü kimsenin çocuğun tarafında olmadığını biliyordu.</p>

  <p class="calibre3">"Pekala."</p>

  <p class="calibre3">Koridorda Vince'le birlikte ilerleyip soma derin bir nefes aldı ve adamın açtığı kapıdan sorgu odasına yöneldi.</p>

  <p class="calibre3">"Ben hemen burada olacağım," diye fısıldadı Vince bu arada.</p>

  <p class="calibre3">Anne başıyla onaylayıp, içeri girdi.</p>

  <p class="calibre3">Dennis başını kaldırıp bakmadı. Hâlâ boş masanın üzerinde parmağını gezdirip duruyordu. Anne daha önce Dennis'in saçlarının bu kadar kızıl olduğunu ya da kulaklarının olması gereken yerden biraz daha aşağıda bulunduğunu daha önce nasıl oldu da fark etmedim diye düşünerek bir süre çocuğu inceledi. Biri Dennis'in kanlı gömleğiyle ceketini çıkartıp, yerine üzerine bir hayli bol gelen bir polis tişörtü giydirmişti.</p>

  <p class="calibre3">"Dennis," dedi sanki vahşi bir atı ürkütmekten çekiniyormuş gibi dikkatli hareketlerle yanındaki sandalyeye ilişirken.</p>

  <p class="calibre3">"Bugün çok kötü bir şey olduğunu biliyorum. Ama bunun nedenini hiç anlayamadım." Uyumak üzere olan bir çocuğa masal&nbsp;anlatıyormuş ya da bir arkadaşına sır veriyormuş gibi sessiz ve sakin bir tonla konuşuyordu. "Neden böyle davrandığını anlıyormuşum gibi yapmayacağım çünkü en ufak bir fikrim yok. Sadece benim hayal bile etmek istemeyeceğim şeyleri görüp, yaşadığını tahmin ediyorum o kadar."</p>

  <p class="calibre3">Bu sözler üzerine başını kaldırıp yüzüne baktı. Sağ gözünün altı yanağına kadar morarmıştı. Şişmiş alt dudağının üzerinde de kanlar kurumuştu.</p>

  <p class="calibre3">"Eve ne zaman gidebileceğim?"</p>

  <p class="calibre3">Bu hayret verici bir soruydu. Ve üstelik şaka veya ironi yapmaya da çalışmıyordu. Bir saat önce bir arkadaşını ölümüne sebep olacak derecede bıçaklamıştı ve şimdi son derece sakin bir tavırla eve gitmekten bahsediyordu.</p>

  <p class="calibre3">"Dennis eve gitmeyeceksin," dedi. "Birini çok kötü yaraladın sen."</p>

  <p class="calibre3">"Sadece Cody'yi," dedi sanki Cody en fazla kırıp kenara attığı bir oyuncak kadar değerliymişçesine.</p>

  <p class="calibre3">Anne ne diyeceğini bilemiyordu. Acaba bu Dennis'in her zamanki ruh hali miydi yoksa yaşadıklarının şoku yüzünden mi böyle konuşuyordu anlayamamıştı. Onunla dost olmaya çalışan tek kişi için gerçekten böyle düşünebilir miydi?</p>

  <p class="calibre3">"Çok üzgünüm, Dennis," dedi. "Keşke sana yardım edebilmiş olsaydım. Keşke sana yardımcı olabilmek için ne yapacağıma dair elimde küçücük bir ipucu olsa. Ama yok. Ne yapılması gerektiğini benden daha iyi bilen biri gelene kadar yanında oturmaktan başka elimden bir şey gelmiyor."</p>

  <p class="calibre3">"Bana ne olacak?" diye sordu.</p>

  <p class="calibre3">İşlediği suç ne derece korkunç olursa olsun Anne, Dennis Farman için üzülüyordu. Odadaki göz yanıltıcı ışık mı yoksa odanın yapısı mı buna neden oluyordu karar verememişti ama karşısındaki çocuk gözüne smıftakinden çok daha küçük gözüküyordu. Ve Dennis'in karşısında her geçen saniye daha da küçüldüğünü görerek garip ve hüzün dolu duyguların etkisine daha bir kapılıyor, çocuğun içindeki ışığın giderek zayıfladığını ve çok kısa süre içinde de tamamen söneceğini duyumsuyordu.</p>

  <p class="calibre3">"Şerif anneni bulup buraya getirmeye çalışıyor," dedi. "Onun nerede olabileceğini biliyor musun?"</p>

  <p class="calibre3">Dennis öğretmeni içeri girdiğinden beri ilk kez başını kaldırdı.</p>

  <p class="calibre3">"Öldü," dedi duygudan uzak bir ifadeyle. Sonra kapının üzerindeki cama gözlerini sabitledi.</p>

  <p class="calibre3">Anne neye baktığını görmek için arkasına dönünce kapıdaki Frank Farman'la göz göze geldi.</p>

  <p class="calibre3">"Annemi o öldürdü."</p>

  <div class="mbppagebreak" id="calibre_pb_67"></div>
</body>
</html>
