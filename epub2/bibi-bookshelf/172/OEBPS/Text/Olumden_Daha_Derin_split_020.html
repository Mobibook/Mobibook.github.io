<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">20</span></p>

  <p class="calibre3">"Peki, sen ne düşünüyorsun, tatlım?" diye sordu Franny. Anne'e bir kadeh beyaz Zinfandel şarabı uzatıp, yanına, sundurma basamaklarına oturdu. "Beşinci sınıf öğrencileri arasında bir katil dolaştığına mı?"</p>

  <p class="calibre3">Anne üçüncü kadehinden iri bir yudum aldı. Akşam olunca hava iyice serinlemişti. Her ikisi de kalın kazaklarını giymişler, Franny'nin av köpeğiyle spanyelinin arka bahçede koşuşturmalarını, tabii aydınlık yerlere çıktıklarında, izlerken vücut sıcaklıklarını paylaşmak için yan yana oturmuşlardı.</p>

  <p class="calibre3">"Elbette hayır. Ama Dennis'in dünden önce orada olup biten garip şeyler görmüş olabilme ihtimali sinirlerimi bozdu. Orada başka cesetler olabilir mi? Neler oluyor? Şimdi başka bir kadın daha kayıp ve..."</p>

  <p class="calibre3">"Bir Disney fîlmindeymişiz gibi yaşadığımız günler dün gibi. Sonra bir gecede hayatımız <span class="italic">Wes Craven</span> filmine dönüştü," dedi Franny. "Belki filmimizde seni Jamie Lee oynar."</p>

  <p class="calibre3">Anne ona göz ucuyla bakıp, "Sen de benim yardımcım mı olacaksın?"</p>

  <p class="calibre3">"Tatlım, ben senin yardımcımın zaten."</p>

  <p class="calibre3">"Peki, seni kim oynayacak filmde?"</p>

  <p class="calibre3">"Richard Gere elbette," diye karşılık verdi bir an için bile tereddüt etmeden. "Onun gizli bir gay olduğunu biliyorsundur."</p>

  <p class="calibre3">"Sana göre dünyadaki her yakışıklı gay zaten."</p>

  <p class="calibre3">"Hayır, hiç de değil. Mesela bu sabahki yakışıklı dedektif? O kesinlikle gay değil."</p>

  <p class="calibre3">"Onu görmedin ki. Yakışıklı olduğunu nereden biliyorsun?"</p>

  <p class="calibre3">Alice Harikalar Diyarı'ndaki kedi gibi sırıtarak, "Şimdi sen söyledin ya," dedi.</p>

  <p class="calibre3">Anne'in yüzü ateş basmıştı. O da bunun için şarabı suçladı.</p>

  <p class="calibre3">"Kesinlikle ona aşılmalısın."</p>

  <p class="calibre3">"Bu aralar biraz meşgul ama," dedi Anne. "Ben de öyle. Dennis'e ulaşmanın bir yolunu bulmam gerek. Frank Farman bana Dennis'in iyi olduğunu söylüyor. Alt tarafı bir ceset buldu, neden üzgün olsun ki, değil mi? Bana kalırsa bu çocuğun ormanda gömülü gördüğü ilk ceset değil. İyice alışmış."</p>

  <p class="calibre3">"Onu büyük bir ihtimalle uydurmuştur, tatlım," dedi Franny. "Dennis Farman tam bir küçük pislik. Daha üçüncü sınıftayken öğretmenlerin eteklerinin altına bakardı. Şimdi de büyük bir ihtimalle yatağının altı porno dergilerle doludur. Diğer çocukları korkutmak için ormanın cesetlerle dolu olduğuna ilişkin bir hikaye uydurmak onun için hiç de zor olmasa gerek."</p>

  <p class="calibre3">Anne yanlarına sokulan av köpeğinin burnuna dokunup, derin bir iç çekti. "Büyük bir ihtimalle. Bir keresinde arkadaşlarına göstermek için okula bir kedi ölüsü getirmişti."</p>

  <p class="calibre3">"Olamaz!"</p>

  <p class="calibre3">"Oldu bile. Hem de okulun açıldığı ilk hafta. Okula gelirken yolda bulmuş. Ezilmiş bir halde."</p>

  <p class="calibre3">Anne bu olayı ve Dennis Farman'in gözlerindeki ifadeyi hatırlayınca ürpermişti. O gün bu bakışlara pek o kadar dikkat etmemişti. Çünkü o sırada leşi bir an evvel ortadan kaldırmaya çalışmıştı. Ama şimdi düşününce çocuğun yüz ifadesini, gözlerindeki o bakışı, olağan çocuk merakının ötesindeki tavırlarını hatırlıyordu.</p>

  <p class="calibre3">"Belki de kediyi o ısırıp, kuduz yapmıştır," dedi Franny. "Bana bundan neden bahsetmedin?"</p>

  <p class="calibre3">"O gün izinliydin sen," dedi Anne. "Kanal tedavisi için."</p>

  <p class="calibre3">"Ah, Tanrım," diye bağırdı dramatik bir şekilde başını sallayıp, elleriyle boğazına sarılırken. "O gün ölüyorum sanmıştım! Korkunçtu. Beni Doktor Crane'in muayenehanesinden morga götürecekler sanmıştım."</p>

  <p class="calibre3">"Peter Grane mi?" diye sordu Anne. "Tommy'nin babası?"</p>

  <p class="calibre3">"Evet. Rüyaların dişçisi. Çok yakışıklıdır bak o da."</p>

  <p class="calibre3">"Ama gay değil."</p>

  <p class="calibre3">"Değil. Ve karısı da beni çok korkutur. Vatkalarım gördün mü hiç? İğrenç! John Crawford onun yanında melek kalır."</p>

  <p class="calibre3">"Ben de yeni yeni öğreniyorum," dedi Anne.</p>

  <p class="calibre3">Saatine bakıp, iç çekti. Mendez'le yüz yüze konuşmak için şerifin ofisine gitmişti ama ona Dedektifin bütün gün dışarıda olacağı söylenmişti. O da verdiği karttaki çağrı cihazı numarasına mesaj bırakıp en kısa zamanda kendisine dönmesini rica etmişti. Ama Dedektiften hâlâ bir haber yoktu.</p>

  <p class="calibre3">Artık iyice geç olmuş, günün yorgunluğu iyice çökmüşken acaba çok mu fevri davranıyorum diye düşündü. Belki de Mendez mesajını dinlemiş, içini çekip onun histerik bir tavır sergilediğini düşünmüştü. Hatta belki de Farman'la bir araya gelip, onunla alay etmişti.</p>

  <p class="calibre3">"Bak," dedi. "Biliyorsun her zaman çocuklarımı gayet iyi anladığımı söylerdim. Hemen insanlar hakkında hüküm verirdim. Mesela veli toplantısında tanıştığım velileri görünce çocukların ev yaşamlarını dahi etkileyebileceğimi sanmıştım. Amma saf ya da ukala şeymişim ya."</p>

  <p class="calibre3">Franny elini omzuna atıp, kendine çekti. "Bu gecelik unut her şeyi. Yarın yeni bir gün olacak, Scarlett."</p>

  <p class="calibre3">"Ben de bundan korkuyorum ya. Yarın neler olacak? Mahşerin dört atlısı mı gelecek kasabamıza? Tüm yaşamımı burada geçirdim ben. Oak Knoll'da insanlar öldürülmez. Kadınlar kaçırılmaz. Beşinci sınıf öğrencileri parkta ceset bulmaz," dedi. "Üzgünüm. Korkuyorum. Çocuklarım bunlarla nasıl başa çıkacak? Ve ben onlara nasıl doğru dürüst yardım edebileceğim?"</p>

  <p class="calibre3">"Sen yapabileceğinin en iyisini yapıyorsun," dedi Franny. "Benim işim kolay. Beş yaşındakiler yalnızca kendilerine, o küçük, anlık dünyalarına odaklanırlar. Bu anlık küçük dünyaları da güvenlidir ve genellikle de orada çok mutludurlar. Ölümün ne olduğunu tam olarak anlayamazlar. Kötülüğü bilmezler.</p>

  <p class="calibre3">"Seninkilerse dünyanın her zaman iyi bir yer olmayabileceğini anlıyorlar. Bence olup bitenlerin seni de korkuttuğunu anlamalarına izin vermekte hiçbir yanlışlık yok," dedi.</p>

  <p class="calibre3">"Korku insana has bir duygu," dedi Anne. "Hey çocuklar, büyüyünce yaşayacağınız dünya işte böyle bir yer. Delilerle dolu."</p>

  <p class="calibre3">Franny kadehinde kalan son birkaç yudumu da dikip, kadehi yanına koydu. "Bu karamsarlıktan bıktım artık, Olumsuz Nancy. Şimdi kadehleri yeniden dolduracağım sonra da en sevdiğim konudan bahsedeceğiz. Yani benden! Önümüzdeki yıl kırkıncı doğum günüm için muhteşem bir parti veriyorum. Tam bir karnaval havasında olacak. Adına da <span class="italic">Franival</span> diyeceğim."</p>

  <p class="calibre3">Her ne kadar yorgunluktan bitmiş bir halde olsa da Anne gülmeyi başardı. "Seni seviyorum, Francis."</p>

  <p class="calibre3">Franny adeta bir aziz gibi gülümseyerek, "Beni kim sevmez ki?" dedi.</p>

  <div class="mbppagebreak" id="calibre_pb_20"></div>
</body>
</html>
