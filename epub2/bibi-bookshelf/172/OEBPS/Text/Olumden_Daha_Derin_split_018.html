<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">18</span></p>

  <p class="calibre3">"Hamilton'la Hicks, Thomas Sığınağı'ndaki personel kayıtlarını kopyalıyorlar," dedi Mendez yolcu koltuğundaki Dixon'a bakarak. "Aynca Simi Valley'deki bir tanıdığım da şu kayıp kızın eski erkek arkadaşına ulaşabilmek için neler yapabileceğini araştıracak."</p>

  <p class="calibre3">"Güzel."</p>

  <p class="calibre3">"Eğer herkesin bilgisayarı olsaydı işimiz çok kolaylaşırdı."</p>

  <p class="calibre3">"Hayal görme dedektif. Kalemlerimiz için yazacak mürekkep bulduğumuza şükret. Oyuncağa ayıracak bütçemiz yok."</p>

  <p class="calibre3">Mendez karşılık vermedi. Teknolojinin önünde sonunda Oak Knoll'a bile ulaşacağına emindi ama bunun üzerinde çalıştıkları olayın çözümüne bir fayda sağlamayacağı apaçıktı.</p>

  <p class="calibre3">"Lisa Warwick'in Mercy'deki şefiyle görüştüm," dedi. "Kadın Lisa'nın sakin mizaçlı, işini iyi yapan biri olduğunu söyledi. Ama dikkatleri üzerine çeken tiplerden de değilmiş."</p>

  <p class="calibre3">"Biriyle görüşüyor muymuş?"</p>

  <p class="calibre3">"Şef bilmiyordu. Ama konuştuğum iş arkadaşlarından biri kızın hayatında biri olabileceğinden bahsetti. Ama Lisa çok ketum olduğundan o da bundan pek emin değildi. Ayrıca görüştüğü adamın evli olabileceğine dair şüpheleri olduğunu da söyledi. Ama tüm bildiği bunlarla sınırlıydı."</p>

  <p class="calibre3">"Hastanedekiler onu en son ne zaman görmüşler?"</p>

  <p class="calibre3">"Yaklaşık on gün önce."</p>

  <p class="calibre3">"Ve kimse kayıp olduğunu fark etmemiş?"</p>

  <p class="calibre3">"İzin almış. Üzüm bağlarını gezeceğinden filan bahsediyormuş."</p>

  <p class="calibre3">"Kontrol edelim. Nereye rezervasyon yaptığını bulalım. Bakalım yalnız mı gidecekmiş yoksa bu bir romantik kaçamak filan mıymış?"</p>

  <p class="calibre3">Mendez dikiz aynasını kontrol edip, sinyal verdi ve delicesine akan Los Angeles trafiğinde yavaşça şerit değiştirerek Howard Hughes Otobanı'na sapmak üzere 405. Yoldan ayrıldı.</p>

  <p class="calibre3">Bakersfield'ta dedektif olduktan sonra Los Angeles'a taşınmayı çok düşünmüştü. LAPD'ye girebilir, günün birinde Parker Center'daki LAPD merkezindeki prestijli Hırsızlık/Cinayet masalarından birine yükselebileceği umuduyla çalışabilirdi. Ama küçük denizde büyük balık olmak ona çok daha iyi bir plan gibi gelmişti. Burada birkaç sakin yıl geçir sonra Los Angeles denizine şöhretli bir dedektif olarak dal.</p>

  <p class="calibre3">Oak Knoll'a gelip, Cal Dixon'm altında çalışma fırsatı çıkınca da işe balıklama atlamıştı. Dixon'in Los Angeles Eyalet şerif ofisindeki itibarı bir hayli yüksekti. Ayrıca çok tanıdığı vardı. Mendez de işe bu noktadan başlayabilirdi. Eğer Dixon onu severse daha büyük planlarına bu şekilde kestirme yoldan ulaşması mümkün olabilirdi.</p>

  <p class="calibre3">Şimdiye kadar planı işlemişti.</p>

  <p class="calibre3">Yüksek, parlak ışıklarla aydınlatılmış tabela Los Angeles Havaalanı 'na gelenlere hoş geldiniz derken, gün yerini akşama bırakıyor, güneş giderek morumsu bir tona bürünüyordu. Mendez işaretleri takip ederek aracı American Airlines'ın terminalinin otoparkına çekti.</p>

  <p class="calibre3">İlk başta bagajlarını teslim alan Dulles/LAX uçuşunun yolcuları arasında Leone'yi göremedi. Çünkü oldukça uzun boylu, parlak takım elbiseli, geniş kravatlı, bembeyaz dişlerini göstere göstere sırıtan birini görmeyi bekliyordu. Sonra kalabalığı daha yavaş ve dikkatle gözden geçirince arkasındaki tekerlekli valizi çeke çeke bulundukları yöne doğru yaklaşan uzun boylu, zayıf adamı fark etti. Ve bu yüz kesinlikle tanıdık birine aitti.</p>

  <p class="calibre3">"Tony! Seni gördüğüme çok sevindim."</p>

  <p class="calibre3">Mendez uzanan eli sıktı. "Tanrım, Vince, seni neredeyse tanıyamayacaktım. Yirmi kilo vermişsin en az."</p>

  <p class="calibre3">Leone bu sözleri, "Uzun hikaye," diyerek geçiştirdi. Sonra elini Dixon'a uzatarak, "Siz Cal Dixon olmalısınız," dedi. "Ben Vince Leone. Sizinle tanıştığıma çok memnun oldum. Los Angeles Şerif Bürosu'ndaki Bruce Washington eski bir arkadaşımdır. Bana sizden çok bahsetti."</p>

  <p class="calibre3">Leone karşısındakileri yumuşatma konusunda tam bir uzmandı. Yeni tanıştığı herkese sanki uzun zamandır görüşmediği eski bir dostuyla karşılaşmış gibi davranır, bu tavrını yüzündeki geniş gülümsemesi ve nazik sırt okşamalarıyla desteklerdi.</p>

  <p class="calibre3">"Bruce'la çok uzun zamandır görüşmedik," dedi Dixon.</p>

  <p class="calibre3">"Özel sektöre geçti. Yönetici sekreter oldu. Nasıl olduysa sonunda devlet memurluğunu bırakıp mangırları cebe atmaya karar verdi. Vurdu voliyi."</p>

  <p class="calibre3">Çıkış kapısını başıyla işaret edip, "Gidelim mi baylar?" dedi. "Şovu geciktirmek istemem."</p>

  <p class="calibre3">Vince'in terminalden çıkar çıkmaz yapmak istediği tek şey yatıp uyumaktı. Bagajını teslim almaya da MendezTe Dixon gelmeden gidip, böylece kendini toplayabilmek için birkaç dakika kazanabilmeyi planlamıştı. Sonra da kimseye görünmeden onları fark ederek hazırlıklı davranacağım diye düşünmüştü. Çünkü bu beş buçuk saatlik uçuş onu mahvetmişti. Enerjisini toplayabilmek, buraya geldiği için kendi akıl sağlığından şüphe ettiği anlarda dahi yüzüne meşhur gülüşünü yerleştirmek için zamana ihtiyacı vardı. Ama işler planladığı gibi yürümüyordu.</p>

  <p class="calibre3">Asla güçsüzlüğünü gösterme, diye hatırlatıp duruyordu kendi kendine. Bu yerel görevlilerle çalışırken unutulmaması gereken bir numaralı kuraldı.</p>

  <p class="calibre3">Aslında bir şeyler yaparak yorulmak uzanıp beynindeki şarapnel parçasını düşünmeye kıyasla çok daha fazla tercih edilebilir bir şeydi. Böylece başının giderek daha fazla döndüğünü de daha sinirli ve sakar biri olduğunu da düşünmeye zaman bulamazdı.&nbsp;Şimdi biraz daha dayanmaya çalışmak zorundaydı. Otopsiyi izleyip, Oak Knoll'a ulaşıncaya ve ardından da otelini buluncaya kadar.</p>

  <p class="calibre3">Mendez North Mission yolundan geçerek Los Angeles Eyalet morguna doğru yola çıktıkları sırada her şeyi kısaca anlattı. Vince de konuşmayı cep büyüklüğündeki bir kayıt cihazına kaydetti. Daha sonra yeniden dinleyip not alacaktı. Ama daha şimdiden durumu ana hatlarıyla kavramış sayılırdı.</p>

  <p class="calibre3">Dixon çok resmi davranıyordu. Ortak bir tanıdıkları var diye hemen yelkenleri suya indirecek hali yoktu. Bu olay onun bebeğiydi. Şovu o yönetiyordu ve üst düzey bir devlet memurunun gelip güç dengesini altüst etmesine müsamaha göstermeyecekti.</p>

  <p class="calibre3">Bu noktada yeni bir şey yoktu. Polisler bölgelerini koruyan hayvanlara benzerler. Çevrelerindeki çitlere işeyip dururlar. Bazıları bunu diğerlerinden de çok önemser. Ayrıca Dixon'un onu kontrol ettirdiğine de kuşku yoktu. Vince'le ilgili dolaşan yüzlerce hikayeyi, onun gittiği her yerde bir şekilde ilgiyi üzerine topladığını, medyanın da onu pislik görmüş sinekler misali sürekli kovaladığını duymuş olmalıydı.</p>

  <p class="calibre3">Onun aşırı gösterişli, mübalağalı, gürültücü tarzı bir hayli ünlüydü. Tabii bir de arsız Chicago aksanı ve küstahlığı da. Ama Dixon'in büyük bir ihtimalle duymamış olduğu şey onun araştırdığı olayı çözmek için ne gerekirse yaptığıydı. Bunu yapmak için katile meydan okuması veya onunla alay etmesi ya da benzeri bir şey gerekiyorsa bir an bile düşünmeden uygulamaya başlardı.</p>

  <p class="calibre3">Otoparka yönelip arabadan indiler. Vince birkaç kez derin derin soluk alıp vererek ciğerlerini akşam havasıyla doldurdu. Bu otopsi sona erinceye kadar alabileceği son temiz havaydı.</p>

  <p class="calibre3">"Pekala, dostlar," dedi Dixon'la Mendez'e. "içeri girmeden önce size buradaki pozisyonumla ilgili bir açıklama yapmam gerek. ISU henüz sizin olayınızı devralmış değil. Şu an için çok daha büyük olaylarla uğraşan ajanların bu cinayetlerle ilgilenmesi için gereken yeterli şartlar oluşmuş değil."</p>

  <p class="calibre3">Dixon ona en sert bakışlarını yöneltip, "O zaman burada ne işiniz var?" diye sordu.</p>

  <p class="calibre3">"Bence yeni bir ceset bulmanız an meselesi. Son cinayet bu kimliği belirsiz katilinizin fantezilerinin çok gelişmiş olduğunu gösteriyor. Bu fanteziler bir gecede meydana çıkmaz. Daha önce cinayet işledi. Bundan sonra da işleyecektir. Bu caniyi elinizdeki ceset sayısı artmadan enselemenize yardım etmek istiyorum, hepsi bu."</p>

  <p class="calibre3">"Soruşturma Destek Birimi bu olayla ilgilenmiyor ama siz ilgileniyorsanız bu sizi yeni bir Soruşturma Destek Biriminin kurucusu yapar," dedi Dixon. "Peki, buradaki göreviniz..."</p>

  <p class="calibre3">"Yalnızca izlemek," diye itiraf etti. "Bir de elimden gelen yardımı esirgememek."</p>

  <p class="calibre3">"Sırf iyi yürekli olduğunuz için mi?" diye sordu Dixon.</p>

  <p class="calibre3">"Pek sayılmaz," dedi Vince. "Emniyet personelinin eğitiminin sahada da sürdürülmesi olasılıkları üzerinde çalışıyorum. Yani Ulusal Akademi'de yaptıklarımızın devamı olarak."</p>

  <p class="calibre3">Bu kulağa hoş geliyordu. Tabii Dixon böyle bir araştırma olup olmadığını öğrenmek için Bürodaki üst düzey tanıdıklarını aramaya kalkmazsa.</p>

  <p class="calibre3">"Eğer yanılıyorsam beni düzeltin," dedi Vince. "Ama her ikinizin de böylesi bir katille daha önce direk temasınız olmadı. Oysa ben üç yaşam süresine sığacak kadar çok sayıda seri katil gördüm. ISU'nun sahip olduğu her kaynağa ulaşma imkanım var. Yalnızca resmi bir görevim yok.</p>

  <p class="calibre3">"Bu arada eğer ilgiyi üzerime çekeceğimden," diye başladı özellikle Dixon'a hitaben. "... olayı sizden almaya çalışacağımdan filan endişeleniyorsanız bunun gereksiz bir endişe olduğunu derhal göreceksiniz."</p>

  <p class="calibre3">"Bunu duymak güzeldi," dedi Dixon sorularını ve şüphe dolu yorumlarını bir süreliğine erteleyerek. Ama Vince bunu hissedebiliyor, Dixon'un vücut dilinden net bir biçimde anlayabiliyordu. Ama şerif neticede işi şimdilik oluruna bırakmıştı. Çünkü elinde yapılması gereken bir otopsi vardı. Dönüp, binaya yöneldi.</p>

  <p class="calibre3">Vince'le Mendez de beş adım arkasmdaydılar.</p>

  <p class="calibre3">"Eee, neymiş şu uzun hikaye?" diye sordu Mendez. "Eskisi kadar güçlü gözükmüyorsun, Vince."</p>

  <p class="calibre3">Vince kahkahayı bastı. Oysa o da kendini erkekler tuvaletinin aynasında incelemişti. "Berbat gözüküyorum, evlat. Ülserim azdı." Bu doğruydu. Yemek yerine ağrı kesici aldığı için ülser olmuştu.</p>

  <p class="calibre3">"Uçak yemekleri," dedi gözlerini devirerek. "Endişelenecek bir şey yok. Zaten şimdiye kadar nasıl oldu da ülser olmadığıma şaşıyordum."</p>

  <p class="calibre3">Mendez pek ikna olmamış gibiydi. "İyi misin?"</p>

  <p class="calibre3">"Mükemmel."</p>

  <p class="calibre3">"Bıyık bırakmışsın," dedi Mendez manalı bir tonla.</p>

  <p class="calibre3">"Sadece siz kasabalılara uyum sağlamak için," dedi Vince. "Hadi gidip şu cesedinize bir bakalım."</p>

  <div class="mbppagebreak" id="calibre_pb_18"></div>
</body>
</html>
