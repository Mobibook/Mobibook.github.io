<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">11</span></p>

  <p class="calibre3">Tommy neredeyse hiç uyunıamıştı. İçinin geçtiği her an görebileceği rüyalardan korktuğundan, titreyerek uyanmıştı. Ama babasının ya da annesinin her kontrole gelişlerinde de - birkaç sefer gelmişlerdi - horluyormuş gibi yapmıştı.</p>

  <p class="calibre3">Güneş ışımaya başlayınca da kalkmış, bir gece önce yapmadığı ev ödevini tamamlamaya koyulmuştu. Yeni günün neler getireceğini bilmiyordu. Belki de onu doktora veya psikiyatra götüreceklerdi. Ya da polis tarafından sorguya çekilecekti. Oysa en çok istediği şey okula gitmek ve dün sanki hiç yaşanmamış gibi davranarak normal yaşam temposuna kavuşmaktı. Keşke.</p>

  <p class="calibre3">Şimdi okuldaki büroda bir yanında annesi diğer yanında babasıyla oturmuş bekliyordu. Sekreterler arada ona bakıp, ardından birbirleriyle bakışıyorlardı. Bunu görünce kendini sirk ucubeleri gibi hissetti. Katil Çocuk.</p>

  <p class="calibre3">İç çekip, oturuşunu değiştirdi. Babası elini omzuna atıp, hafifçe sıktı. Annesiyse ayağa kalkıp, bu işin ne kadar süreceğini öğrenmek üzere sekreterlerden birinin masasına yöneldi.</p>

  <p class="calibre3">"Gergin misin?" diye sordu babası.</p>

  <p class="calibre3">Tommy omuz silkti.</p>

  <p class="calibre3">"Tek yapman gereken dedektiflere gördüklerini anlatmak."</p>

  <p class="calibre3">Tommy hiçbir şey söylemedi. Müdürün odasıyla konferans salonuna uzanan koridora bakıyor, o an yalnızca içeriden birazdan çıkacak Wendy'nin kendisine olacaklarla ilgili bir işaret verebilme fırsatı bulmasını diliyordu.</p>

  <p class="calibre3">Kapının açıldığını işitti ama koridorda beliren kişi Wendy değildi. Dışarı çıkan siyah saçlı, takım elbiseli bir adam önce Tommy'ye sonra da babasına baktı.</p>

  <p class="calibre3">"Doktor Crane?"</p>

  <p class="calibre3">"Evet," dedi babası ayağa kalkarken.</p>

  <p class="calibre3">Sekreterin yanındaki annesi hemen dönüp, elini uzatırken, yüzüne de genişçe bir tebessüm ekledi. "Janet Crane."</p>

  <p class="calibre3">"Ben Dedektif Mendez." Dedektif anne ve babasıyla çabucak tokalaştıktan sonra eğilip, elini uzattı. "Hey Tommy. Nasılsın?"</p>

  <p class="calibre3">Tommy omuz silkip, elleri cebinde ayağa kalktı. Yetişkinler nedense çocuklara sanki çocuk değillermiş gibi davrandıklarında etkileyici olacaklarını düşünürlerdi.</p>

  <p class="calibre3">"Tommy," dedi annesi. "Görgü kurallarını unutma."</p>

  <p class="calibre3">"İyiyim," dedi Tommy. Ölü bir kadının üzerine düşen birine göre tabii.</p>

  <p class="calibre3">Birlikte endişeli gözükmemeye çalışan Bayan Navarre'nin beklediği konferans salonuna girdiler. Solgun, göz torbaları şişmiş öğretmeni ondan cesur olmasını istercesine gülümsedi.</p>

  <p class="calibre3">"Dün gece uyuyabildin mi, Tommy?" diye sordu Bayan Navarre, büyük masanın çevresine otururlarken.</p>

  <p class="calibre3">"Bütün gece uyudu," dedi annesi. "Ona antihistamin verdim. Uyumasına yardımcı olsun diye."</p>

  <p class="calibre3">Dedektif Mendez bir kaşını kaldırdı ama bir şey söylemedi. Teybi ayarlamak ve kağıtları düzenlemekle meşguldü.</p>

  <p class="calibre3">"Tommy'nin alerjisi var," diye devam etti annesi. "Sürekli ilaç kullanıyor. Yani ilaca alışık."</p>

  <p class="calibre3">Dedektif salonda bulunan çocuğun adını söyleyerek kayda başladı.</p>

  <p class="calibre3">"Doktor Crane. Siz ne doktorusunuz?"</p>

  <p class="calibre3">"Dişçiyim. Tommy elbette bir çocuk doktorunun kontrolünde."</p>

  <p class="calibre3">Mendez dudaklarını birleştirip, "Hmmm," dedi.</p>

  <p class="calibre3">Tommy'nin annesi hoşnutsuzlukla kaşlarını çattı. Dedektifin kendisini onaylamadığını düşünüyordu. Tommy bunu annesinin kıstığı gözlerinden, dudaklarını kenetleyişinden anlayabiliyordu.</p>

  <p class="calibre3">"Dün doktoruyla konuştum," dedi annesi. "Tommy'nin kabus görebileceğinden korkmuştum çünkü."</p>

  <p class="calibre3">"Tommy, kabus gördün mü?" diye sordu dedektif. "Dün oldukça korkutucu bir gün geçirdin."</p>

  <p class="calibre3">Tommy başını iki yana salladı. Bir yandan da kolundaki iyileşmeye yüz tutan kesikleri kaşıyordu.</p>

  <p class="calibre3">"Gerçekten mi? Çok etkileyici. Ben gördüm. Bayan Navarre de görmüş."</p>

  <p class="calibre3">"Ben yalnızca uyudum," dedi Tommy masa örtüsüne bakmayı sürdürerek.</p>

  <p class="calibre3">"Bana dün neler olduğunu anlatabilir misin?"</p>

  <p class="calibre3">"Koşuyorduk, bir tepeden aşağı inerken dengemizi kaybettik. Ben de ölü bayanın üzerine düştüm," Kısaca ve çok sevimli bir açıklama.</p>

  <p class="calibre3">"Etrafta başka birini gördün mü? Bir yetişkin?"</p>

  <p class="calibre3">"Hayır."</p>

  <p class="calibre3">"Katil oralarda mıydı sizce?" diye sordu Tommy'nin annesi telaşla.</p>

  <p class="calibre3">"Bilmiyorum," dedi Mendez. "Sadece soruyorum."</p>

  <p class="calibre3">"Çocukları görmüş olabilir," diye devam etti annesi iyice açtığı gözleriyle. "Çocukların isimleri gazetelerde çıktı."</p>

  <p class="calibre3">Mendez kadına şöyle bir baktı. "Sadece baş harfler. Yasal olarak izin almadan çocukların tam adlarını yazamazlar."</p>

  <p class="calibre3">"Kesinlikle buna izin vermiyoruz."</p>

  <p class="calibre3">"Katilin orada olması pek mümkün gözükmüyor," dedi Tommy'nin babası. "Değil mi? Yani günün ortasında bir ceset gömecek kadar deli olamaz ya!"</p>

  <p class="calibre3">"Bir deliden başka kim böyle bir şey yapabilir?" diye sordu annesi.</p>

  <p class="calibre3">"İnanamazsınız, Bayan Crane," dedi dedektif Mendez. "Bu konuda çok araştırma yaptım. Katil buradaki herkesten çok daha normal gözüken biri olabilir. Görünce kimse ona deli filan demez yani. Hatta ortalama zekanın üzerinde bile olabilir."</p>

  <p class="calibre3">"Bu çok sinir bozucu," dedi Tommy'nin babası.</p>

  <p class="calibre3">"Ted Bundy hukuk fakültesindeydi. Ayrıca Genç Cumhuriyetçilere üyeydi ve insanlar onu muhteşem bir geleceğin beklediğini düşünüyorlardı. Oysa öldürdüğü..."</p>

  <p class="calibre3">Bayan Navarre insanların karşısındakileri susturmak isterken kullandıkları türden bir boğaz temizleme operasyonu gerçekleştirdi. Mendez de hemen başını kaldırıp kadına bakınca Bayan Navarre gözleriyle Tommy'yi işaret etti.</p>

  <p class="calibre3">Tommy de 'bu sırada unutmayayım da şu Bundy denilen adama ansiklopediden bir bakayım' diye düşünüyordu.</p>

  <p class="calibre3">"Burada da benzer bir şeyler olduğu kanaatinde misiniz, Dedektif?" diye sordu Tommy'nin babası. "Bir seri katil mi? Neden böyle düşündünüz ki?"</p>

  <p class="calibre3">Dedektif sanki söylememesi gereken bir şeyi ağzından kaçırmış gibi gözüküyordu. "Bunu söylemek için henüz çok erken."</p>

  <p class="calibre3">"Kamuoyunun bilmediği başka olaylar da mı var?"</p>

  <p class="calibre3">"Sarı katil ne?" diye sordu Tommy.'</p>

  <p class="calibre3">Bayan Navarre dedektife bakınca artık bir hayli öfkeleniyordu. Dedektif Mendez dikkatini yeniden Tommy'ye yöneltti.</p>

  <p class="calibre3">"Tommy bana gördüklerini anlatabilir misin? Olay yerinde herhangi tuhaf bir şey gördün mü?"</p>

  <p class="calibre3">"Şey, ölü bir kadın," dedi Tommy. Sustu.</p>

  <p class="calibre3">"Başka."</p>

  <p class="calibre3">Tommy bir kez daha omzunu silkti. Sonra çizgili rugby gömleğinin kolunu kıvırıp, dirseğini kaşıdı. "Ölü kadın. Ve bir de köpek. Köpek kadını koruyordu. Siyah beyaz renkli bir köpek."</p>

  <p class="calibre3">"Tasması var mıydı?"</p>

  <p class="calibre3">Tommy hatırlamaya çalışırken başını kaldırıp tavana baktı. "Hrnmmm... Belki... Emin değilim."</p>

  <p class="calibre3">"Ölüye dokundun mu?"</p>

  <p class="calibre3">Başını hızla iki yana salladı. "Asla."</p>

  <p class="calibre3">"Herhangi biriniz dokundu mu?"</p>

  <p class="calibre3">Tommy gözlerini yeniden masa örtüsüne dikip, Dennis Farman'ı ihbar etmenin ne derece akıllıca bir şey olacağını düşünmeye koyuldu. Eğer tek parça olarak kalmayı sürdürmek istiyorsa böyle bir şeyi aklından bile geçirmemeliydi.</p>

  <p class="calibre3">"Tommy?"</p>

  <p class="calibre3">Bayan Navarre. Başını kaldırıp, gözlerinin içine baktığı anda onun cevap vermekten kaçındığını sezdiğini fark etti. Öğretmeni gözleriyle çok şey söylüyordu. Ona karşı aşk benzeri duyguların etkisindeydi ve bu yüzden de onu asla hayal kırıklığına uğratmak istemiyordu.</p>

  <p class="calibre3">"Şey... Ben hiçbir şeye dokunmadım. Wendy'nin de dokunmadığını biliyorum."</p>

  <p class="calibre3">Bayan Navarre o sırada anne babasına döndü. "Tommy bugün okulda kalacak mı?"</p>

  <p class="calibre3">Tommy 'evet' yanıtını vermesini delicesine isteyerek babasına baktı. Annesi psikiyatrdan bahsediyordu. Psikiyatrları televizyonda görmüş, ayrıca annesi meme kanserinden ölen Lori Baylor'un da bir psikiyatrdan yardım aldığını işitmişti. Tommy'nin bildiği kadarıyla onların tek yaptıkları insanları bir kanepeye yatırıp, duygularını anlatmalarını istemekten ibaretti. Oysa Tommy'nin bu konuda söyleyecek hiçbir şeyi yoktu. Duyguları kimseyi ilgilendirmezdi ki.</p>

  <p class="calibre3">"Müdür Garnett sizin çocuk psikolojisi eğitimi aldığınızı söyledi," dedi Tommy'nin babası.</p>

  <p class="calibre3">"Evet. Biraz," dedi Bayan Navarre. "Karar vermenizi kolaylaştıracaksa söyleyeyim, Wendy Morgan kalıyor."</p>

  <p class="calibre3">Tommy gözlerini babasına dikmişti. <span class="italic">Lütfen, lütfen, lütfen, lütfen.</span> Okulu seviyordu. Okul onun beysbol oynadığı veya seyrettiği zamanlar dışında en mutlu olduğu yerdi. Okulda yaşam normaldi. Orada yetişkinleri ne düşündüklerini ve bunun onu nasıl</p>

  <p class="calibre3">etkileyeceğini anlayabilmek için izlemek zorunda kalmıyordu.</p>

  <p class="calibre3">"Ama doktoranızı yapmamışsınız," dedi Tommy'nin annesi.</p>

  <p class="calibre3">"Evet, yapmadım."</p>

  <p class="calibre3">"Ve okul bu konuda uzman birini bulamıyor."</p>

  <p class="calibre3">"Sanınm şu an için öyle."</p>

  <p class="calibre3">"Peki, siz bu işin altından nasıl kalmayı planlıyorsunuz, Bayan Navarre?" diye sordu annesi. Daha sorarken kendini tatmin edici bir yanıt alamayacağına hazırlamıştı.</p>

  <p class="calibre3">"Sınıfta olanları konuşacağız," dedi Bayan Navarre. "Sanırım yapabileceğimiz en iyi şey çocuklara karşı açık ve dürüst olmak."</p>

  <p class="calibre3">"Seri katillerden mi bahsedeceksiniz?" dedi Tommy'nin annesi Bayan Navarre'ye Tommy'nin, İnsanın İçini Donduran Bakış diye tanımladığı yüz ifadesiyle bakarken. "Bu uygun mu sizce, Bayan Navarre?"</p>

  <p class="calibre3">"Hayır," dedi Bayan Navarre çenesini hafifçe kaldırarak. "Ama sınıf arkadaşlarıyla olup bitenleri, bundan sonra neler olabileceğini, polis soruşturmalarının nasıl işlediğini konuşmak yaşadıkları deneyimi bir şeyler öğrenme fırsatına çevirebilir. Bu da bana gayet uygun görünüyor. Siz de aynı fikirde değil misiniz, Bayan Crane?"</p>

  <p class="calibre3">Tommy'nin annesi sabırsız bir ifadeyle iç çekti. "Sanırım okul aile birliğindeki herkes Bay Garnett'i okula bir uzman çağırmadığı için suçlayacak."</p>

  <p class="calibre3">"Onu siz bilirsiniz," dedi Bayan Navarre. "Ama bu arada ben de elimden geleni yapmaya çalışacağım."</p>

  <p class="calibre3">"Bu içimi hiç de rahatlatmadı doğrusu."</p>

  <p class="calibre3">"Ben kalmak istiyorum," diye söze karıştı Tommy. Şimdi İnsanın içini Donduran Bakış kendi üzerine yönelmişti. Şu an 'keşke Dennis Farman'ı gammazlayıp, bu konuda çenemi tutabilmiş olsaydım' diye düşünüyordu. Ah. Ama bunun için artık çok geçti. "Lütfen anne."</p>

  <p class="calibre3">O anda babası söze karıştı. "Bir deneyelim. Fikirleriniz hoşuma gitti, Bayan Navarre. Çocukları yürekten sevdiğinizi de biliyorum."</p>

  <p class="calibre3">"Seviyorum."</p>

  <p class="calibre3">Tommy'nin annesi ayağa kalkıp, saatine baktı. "İşimiz biti mi, Dedektif?" diye sordu. "Bir randevum var. Gitmem gerek."</p>

  <p class="calibre3">Dedektif Mendez'le Bayan Navarre yüzlerinde şaşkın bir ifadeyle Tommy'nin annesine bakakaldılar. Oysa Tommy zerre&nbsp;kadar şaşırmamıştı. Olanlar annesini çılgına çevirmişti. Şimdi bu ortamdan uzaklaşarak her şeyi unutmaya çalışıyordu. Ayrıca buradaki işi bitmişti. Şimdi yapacağı çok daha önemli şeyler vardı. Programının aksamasından hiç hoşlanmazdı.</p>

  <p class="calibre3">Dedektif Mendez, "Gitmekte serbestsiniz," dedi.</p>

  <p class="calibre3">Tommy'nin annesi dönüp, dışarı yöneldi. Babası elini oğlunun omzuna atıp, "Kalmak istediğine emin misin, ahbap?" diye sordu.</p>

  <p class="calibre3">Tommy başıyla onayladı. Emindi. Özellikle de şimdi. Annesinin içinde bulunduğu ruh halinin etkisiyle bir sağa bir sola savrulmak en son istediği şeydi.</p>

  <p class="calibre3">Babası omzuna hafifçe vurup, ayağa kalktı.</p>

  <p class="calibre3">"Bayan Navarre, çabalarınız için teşekkür ederim. Eğer yardım edebileceğim bir şey olursa hemen arayın lütfen." Dedektif Mendez'e döndü. "Soruşturmanızda size iyi şanslar diliyorum, Dedektif. Eğer bu adam düşündüğünüz gibi biriyse çok yoğun bir çalışma temposu sizi bekliyor demektir."</p>

  <p class="calibre3">"Hiçbir zaman yakalanamayacak kadar zeki değillerdir bu tipler," dedi Mendez.</p>

  <p class="calibre3">"Ama bu adam o kadar zekiyse," dedi Tommy'nin babası, "Hiçbir zaman kim olduğunu öğrenenleyiz."</p>

  <p class="calibre3">Kartını Mendez'e ve Bayan Navarre'ye verip, Tommy'nin omzunu son bir kez daha sıkıp, çıkışa yöneldi.</p>

  <p class="calibre3">Tommy derin bir nefes alıp, bilinçsizce kolunu kaşıdı. "Artık sınıfa dönebilir miyiz, Bayan Navarre? Bir an evvel normal yaşamıma dönmek istiyorum."</p>

  <p class="calibre3">"Elbette, Tommy," dedi öğretmeni. "Hadi normalleşelim."</p>

  <p class="calibre3">Elbette Tommy bir daha eskisi gibi olamayacağının farkındaydı ama en azından normale dönmüş gibi davranabilirdi.</p>

  <div class="mbppagebreak" id="calibre_pb_11"></div>
</body>
</html>
