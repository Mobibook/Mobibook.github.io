<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ölümden Daha Derin</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre4"><span class="bold">9</span></p>

  <p class="calibre3">Wendy büyük konferans salonuna girip, büyük pencerelere, ortadaki büyük masaya bakınca kendini her geçen saniye daha bir küçülüyormuş gibi hissetti. Her ne kadar artık el tutma yaşını geçtiğini söyleyip dursa da bu kez annesinin eline sıkı sıkı yapıştığına memnundu.</p>

  <p class="calibre3">Bayan Navarre ilk anda öfkeliymiş gibi masanın diğer ucundaki adama bakıyordu. Sonra dönüp, biraz gülümsedi.</p>

  <p class="calibre3">"Selam Wendy. Merhaba Bayan Morgan," dedi. Gözaltları tıpkı Wendy'nin annesininkiler gibi mosmordu. "Bugün nasılsın bakalım?" •</p>

  <p class="calibre3">"İyiyim," dedi Wendy. "Sadece biraz tuhaf hissediyorum."</p>

  <p class="calibre3">"Kötü rüyalar gördü," diye açıkladı annesi. "Ben de."</p>

  <p class="calibre3">"Ben de," diye itiraf etti Bayan Navarre.</p>

  <p class="calibre3">"Ben de," dedi masanın diğer ucundaki adam. Şimdi ayağa kalkıp, elini Wendy'nin annesine uzatmıştı. "Ben Dedektif Mendez."</p>

  <p class="calibre3">"Sara Morgan."</p>

  <p class="calibre3">"Ve sen de Wendy olmalısın," dedi elini kıza uzatırken.</p>

  <p class="calibre3">Etkilenmiş haldeki Wendy uzatılan eli sıktı. Adam çok tatlıydı. Tıpkı Magnum dizisindeki aktör gibiydi. Siyah saç ve de bıyık. Ama dedektif biraz daha kısa boyluydu. Tabii büyük bir ihtimalle kırmızı bir Ferrari'ye binmiyor, muhteşem bir villada da oturmuyordu. Ayrıca üzerinde Hawaii tişörtüyle şort yerine palto ve takım elbise vardı. Bu da bir televizyon yıldızı olmakla Oak Kholl'da çalışmak arasındaki fark olmalı diye düşündü.</p>

  <p class="calibre3">"Bu olayı soruşturmakla ben görevlendirildim," diye açıklayıp, herkese oturmasını işaret etti. "Şimdi sana sormak istediğim ilk soru dün parkta ne olduğuna ilişkin. Bu konuda endişelenmeni gerektirecek en ufak bir şey yok. Başın belada filan değil."</p>

  <p class="calibre3">"Başımın belaya girmesine yol açacak bir şey yapmadım ki zaten," dedi Wendy dedektife en yakın sandalyeye ilişirken. Sonra yetişkin gibi görünmek ve modayı takip ettiğini göstermek için tercih ettiği kot ceketiyle uyumlu taş yıkama gömleğini düzeltti. Dergilerde gördüğü Madonna'nın tarzını aynen kopyalamış, görünüşünü tamamlamak için, dalgalı saçlarını atkuyruğu yapıp başının üzerinde toplamıştı.</p>

  <p class="calibre3">"Dennis ona dokundu," dedi. "Bu yüzden başı belaya girecek değil mi? Ölü birine dokunmak. Bu yasak olmalı sanırım?"</p>

  <p class="calibre3">"Duruma göre değişir," dedi dedektif.</p>

  <p class="calibre3">"Dennis'in suçuydu," dedi Wendy. "Eğer psikopatın teki olmayıp, bizi parkta kovalamaya kalkmasa biz de ormana girmeyecektik."</p>

  <p class="calibre3">Dedektif Mendez kıza beklemesini işaret edip, kayda geçmesi için salonda kimin bulunduğunu söyledikten sonra yeniden Wendy'ye döndü.</p>

  <p class="calibre3">"Parkta kimseyi gördün mü, Wendy?"</p>

  <p class="calibre3">"Hayır."</p>

  <p class="calibre3">"Cesedin etrafında da kimse yok muydu?"</p>

  <p class="calibre3">"Sadece bir köpek. Çalılıkların arasından çıkıp, yanımıza geldi. Sanki onu koruyor gibiydi."</p>

  <p class="calibre3">"Nasıl bir köpekti?"</p>

  <p class="calibre3">"Korkutucu türden. Hani bilirsiniz şu insanlara saldıranlardan işte."</p>

  <p class="calibre3">"Pitbul mu?"</p>

  <p class="calibre3">"Evet. Ama bize saldırmadı," diye hemen ekledi. "Sadece sanki kadından uzak durmamızı istiyormuş gibi hırladı. Dennis de belki kadını köpek öldürüp, bir kemik gibi gömmüştür dedi. Ama bu çok aptalca, değil mi?"</p>

  <p class="calibre3">Annesi hemen söze karıştı. "Bana hiçbirinizin köpeğe dokunmadığını..."</p>

  <p class="calibre3">"Dokunmadık!" diye çıkıştı Wendy annesinin bu konuyu yeniden açmasına sinirlenerek. O aptal köpeğe dokunup dokunmadıkları kimin umurundaydı ki?</p>

  <p class="calibre3">"Yani cesedi yalnızca üçünüz buldunuz."</p>

  <p class="calibre3">"Dört. Ben, Tommy, Dennis ve Cody."</p>

  <p class="calibre3">"Cody de orada mıydı?" diye sordu Bayan Navarre.</p>

  <p class="calibre3">"Cody kim?" diye sordu dedektif.</p>

  <p class="calibre3">"Cody Roache," dedi Bayan Navarre. "Gece bir ara aklıma gelmişti doğrusu. Çünkü Dennis Farman neredeyse o da oradadır. Ama ben oraya geldiğimde parkta değildi."</p>

  <p class="calibre3">"Çünkü bir bebek gibi çığlıklar atarak kaçmıştı," dedi Wendy nefretini net biçimde göstererek. "Polisler onun yüzünden geldiler."</p>

  <p class="calibre3">Dedektif, Bayan Navarre'ye döndü. "Onunla da konuşmam gerek."</p>

  <p class="calibre3">"Kadının kim olduğunu tespit ettiniz mi?" diye sordu Wendy'nin annesi.</p>

  <p class="calibre3">"Henüz değil"</p>

  <p class="calibre3">"Bu çok korkunç. Burada böyle şeyler hiç olmazdı."</p>

  <p class="calibre3">"Köpek onun kim olduğunu biliyordu," dedi Wendy.</p>

  <p class="calibre3">"Wendy," dedi annesi sabırsızlanarak. "Köpekten bahsetme artık."</p>

  <p class="calibre3">Mendez elini kaldırıp susmasını işaret ettikten sonra</p>

  <p class="calibre3">"Köpeğin tasması var mıydı?"</p>

  <p class="calibre3">Wendy omuz silkti. "Hatırlamıyorum. Büyük dişleri vardı. Onu hatırlıyorum."</p>

  <p class="calibre3">"Ne renkti?"</p>

  <p class="calibre3">"Beyaz. Büyük siyah benekleri vardı." Dönüp annesine en başarılı 'gördün mü' bakışını fırlattıktan soma yeniden dedektife döndü. "Bir gözünün çevresiyle kulağı siyahtı."</p>

  <p class="calibre3">Dedektif Mendez tüm bunları defterine yazdı. Kızın söyledikleri kesinlikle çok önemli ipuçlarıydı.</p>

  <p class="calibre3">"Bu gerçekten önemli olabilir mi?" diye sordu Wendy'nin annesi.</p>

  <p class="calibre3">"Eğer köpeği bulabilirsek ve köpeğin tasması varsa oradan köpeğin sahibini öğrenebiliriz. Belki köpek kurbana aittir ve biz de nüfus müdürlüğünden onun kimliğini tespit edebiliriz," diye açıkladı dedektif Mendez. "Belki çok zor bir ihtimal ama nereden nereye ulaşılacağını kim bilebilir ki?"</p>

  <p class="calibre3">"Çok yardımcı oldun," dedi Bayan Navarre. "Bu kadar iyi bir gözlemci olman müthiş bir şey."</p>

  <p class="calibre3">"Teşekkürler Bayan Navarre," dedi Wendy gözleri ışık saçarak.</p>

  <p class="calibre3">Dedektif Mendez yeniden elini uzattı. "Teşekkürler Wendy. Eğer aklına bir şey gelirse annene veya Bayan Navarre'ye söyle de bizimle temas kursunlar."</p>

  <p class="calibre3">Wendy hayatında kendini hiç bu derece önemli hissetmemişti. Bu tıpkı Nancy Drew öykülerinden biri gibiydi. Belki de kendi de benzer bir öykü yazıp ünlü olabilirdi. Belki Tommy de bu işte onunla birlikte olmak isterdi. Bu şimdi aklına gelmişti ve ona sormak için sabırsızlanıyordu.</p>

  <p class="calibre3">Bayan Navarre kalkıp, onlarla birlikte, karanlık, insanı fısıltıyla konuşmaya zorlayacak derecede sessiz koridora yöneldi.</p>

  <p class="calibre3">"Hâlâ danışman konusunda ne yapacağımıza karar veremedim," diye fısıldadı annesi Bayan Navarre'ye dönerek.</p>

  <p class="calibre3">Wendy hemen söze karıştı." Anne ben iyiyim. Bir ceset gördüm diye hayatım altüst mü oldu yani?"</p>

  <p class="calibre3">"Hayır, benim oldu," dedi annesi. "Belki de danışmana ihtiyacı olan benim."</p>

  <p class="calibre3">"Herkes sarsıldı," dedi Bayan Navarre. "Ama Wendy kendini iyi hissediyorsa o zaman büyük bir ihtimalle derse girmesinde sakınca yok demektir."</p>

  <p class="calibre3">"Evet, anne. O kadar da önemli bir şey değil."</p>

  <p class="calibre3">Bayan Navarre yeniden kıza döndü. "Hayır, çok önemli bir şey, Wendy. Eğer sınıfta aniden korkar ya da üzülürsen bana hemen söyleyeceğine söz ver."</p>

  <p class="calibre3">"Tamam, söz," dedi Wendy hevesle, pek de ikna olmuşa benzemeyen annesine bakarken.</p>

  <p class="calibre3">"Gözüm hep üzerinde olacak," diye söz verdi Bayan Navarre.</p>

  <p class="calibre3">"Pekala," dedi Wendy'nin annesi isteksizce. Sonra başını eğip, endişeli bir ifadeyle Wendy'ye baktı. "Kesinlikle Bayan Navarre'nin sözünden çıkma ve ne olursa olsun eve yürüyerek dönmeye kalkma. Gelip seni alacağım."</p>

  <p class="calibre3">Olay mahallini yeterince gözümün önüne getirdiğime göre artık öykümle ilgili notlar çıkarmaya başlamanın zamanı geldi diye düşündü Wendy. Ah evet. Bu şekilde olup bitenleri unutması mümkün olmayacaktı elbette.</p>

  <p class="calibre3">Buna şüphe yoktu.</p>

  <p class="calibre3">Tommy'yle konuşmaya can atıyordu.</p>

  <div class="mbppagebreak" id="calibre_pb_9"></div>
</body>
</html>
