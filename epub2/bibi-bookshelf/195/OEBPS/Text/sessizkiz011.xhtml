<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ayhanhocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>11</h1>

  <p>Gözlerini kısıp mikroskobun okülerine bakan Jane ayırt edici bir nitelik seçmeye çalıştı, ama objektifin altındaki şey yıllar içinde gördüğü diğer bütün kıllardan çok farklı görünmüyordu. Yana çekilip Johnny'nin göz atmasına izin verdi.</p>

  <p>"Şu lamın üstünde gördüğünüz şey bir koruyucu kıl" dedi Erin. "Koruyucu kıllar hayvanların dış postunu oluşturur."</p>

  <p>"Kürkten farklı mı yani?" diye sordu Johnny.</p>

  <p>"Evet, farklı. Kürk, iç posttan elde edilir ve yalıtım sağlar. İnsanlarda o tüyler yoktur."</p>

  <p>"Bu kılsa eğer, ne kılı peki?"</p>

  <p>"Ne kılı olmadığını söylemem daha kolay olabilir" dedi Erin. "Pigmentasyon değişikliği göze çarpmadığından, bunun ait olduğu hayvanın kıllarının kökten uca dek aynı renk olduğunu biliyoruz. Koronal pullar olmadığından, kemirgenleri ve yarasaları eleyebiliriz."</p>

  <p>Johnny başını mikroskoptan kaldırdı. "Koronal pul nedir?"</p>

  <p>"Pullar kütikülü oluşturan yapılardır... kılın yüzeyini teşkil ederler, tıpkı balık pulları gibi. Bazı hayvan familyalarının pul dizilimleri karakteristiktir."</p>

  <p>"Kemirgenlerde koronal pullar olduğunu söylemiştiniz."</p>

  <p>Kadın başıyla onayladı. "Bu kılda dikenli pullar da yok; yani kedi, vizon ya da fok kılı değil."</p>

  <p>"Bütün hayvan cinslerini teker teker sayacak mıyız?" diye sordu Jane.</p>

  <p>"Bu bir eleme süreci bir bakıma."</p>

  <p>"Ve şimdiye kadar sıçanları, yarasaları ve kedileri elediniz."</p>

  <p>"Doğru."</p>

  <p>"Harika" diye mırıldandı Jane. "Batman'le Kedi Kadın'ı şüpheliler listemizden çıkarabiliriz."</p>

  <p>Erin iç geçirerek gözlüğünü taktı ve burun kemerini ovuşturdu. "Dedektif Rizzoli, ben bir hayvan kılının kaynağını yalnızca ışık mikroskopisiyle saptamanın ne kadar zor olduğunu açıklamaya çalışıyorum. Bu morfolojik ipuçları bazı hayvan gruplarını elememi sağlıyor, ama bu laboratuvarda böyle bir numuneyi ilk kez görüyorum."</p>

  <p>"Başka neleri eleyebilirsiniz?" diye sordu Johnny.</p>

  <p>"Geyik veya karibu<a href="../Text/DiPNOTLAR.xhtml#a4" id="dort"><sup>4</sup></a>&nbsp;olsa, kıl kökü şarap kadehi şeklinde olurdu, ayrıca kılın daha kalın olması gerekirdi. Yani geyik familyasından değil. Rengine bakarak, rakun veya kunduz kılı olmadığını söyleyebilirim; tavşan veya çinçilla kılı olamayacak kadar da kaba. Kökün şekline, çapına ve pul dizilimine bakarak, insan kılına çok benzediğini söyleyebilirim."</p>

  <p>"Neden insan kılı olamaz peki?" diye sordu Jane.</p>

  <p>"Mikroskoba tekrar bakın."</p>

  <p>Jane tekrar eğilip okülere baktı. "Neye odaklanmam gerekiyor?"</p>

  <p>"Kılın düzlüğüne dikkat edin; kasık veya koltukaltı kılları gibi kıvrık değil."</p>

  <p>"Yani saç teli mi?"</p>

  <p>"Başta öyle düşündüm. Bunun saç teli olduğunu. Şimdi kılın içindeki medullaya odaklanın. Kıl boyunca uzanan bir kanal gibidir. Bu numune çok tuhaf."</p>

  <p>"Daha açık konuşabilir misiniz?"</p>

  <p>"Medulla indeksi. Bu, medulların çapının küm çapma oranıdır. Sayısız insan numunesine bakmışımdır ve bir saç telinde bu kadar geniş bir medulla görmedim hiç. Normalde insan indeksi üçte birden azdır. Bununkiyse yarıdan fazla. Sadece kanal değil, dev bir boru resmen."</p>

  <p>Jane doğrulup Erin'e baktı. "Tıbbi bir bozukluk olabilir mi? Genetik anormallik?"</p>

  <p>"Bildiğim kadarıyla hayır."</p>

  <p>"Bu ne kılı peki?" diye sordu Johnny.</p>

  <p>Erin doğru sözcükleri bulmaya çalışırcasına derin bir nefes aldı. "Bu neredeyse diğer her açıdan bir insana ait gibi görünüyor. Ama değil."</p>

  <p>Şaşıran Jane'in attığı kahkaha sessizliği bozdu. "Burada neden bahsediyoruz? Sasquatch'ten<a href="../Text/DiPNOTLAR.xhtml#a5" id="Bes"><sup>5</sup></a>&nbsp;mi?"</p>

  <p><span style="text-indent: 1em;">"İnsan olmayan bir çeşit primat olabilir. Mikroskopiyle saptayamadığım bir tür. Kılın üstünde epitel hücre olmadığından, ancak mitokondriyal DNA'ya bakabiliriz."</span><br /></p>

  <p>"Bu çok uzun sürer" dedi Johnny.</p>

  <p>"Yapmayı düşündüğüm bir test daha var" dedi Erin. "Hindistan'da yazılmış bilimsel bir makale buldum, saç keratininin elektroforetik analiziyle ilgili. Onlar kürk kaçakçılarıyla başa çıkmakta zorlandıklarından, egzotik hayvan türlerinin postlarını bu testle saptıyorlar."</p>

  <p>"Bu test hangi laboratuvarlarda yapılabiliyor?"</p>

  <p>"ABD'de bağlantıya geçebileceğim birçok vahşi yaşam laboratuvarı var. Türleri saptamanın en çabuk yolu olabilir bu." Erin mikroskoba baktı. "Bu kıllı yaratığın ne olduğunu bir şekilde bulacağım."</p>

  <div>
    <br />
  </div>

  <div>
    <br />
  </div>

  <p>Emekli Dedektif Hank Buckholz alkol denen şeytanla uzun süre, kıyasıya savaşmış ve sonunda kaçınılmaza boyun eğmiş gibi görünüyordu. Jane onu her zamanki yerinde, J. P. Doyle's'un barında buldu; barda oturan adam viski bardağına bakıyordu. Saat daha akşamın beşi bile değildi, ama Buckholz şimdiden epey içmiş gibiydi ve Jane'i selamlamak için ayağa kalktığında, genç kadın adamın tokalaşmak üzere uzattığı elinin titrediğini ve gözlerinin ıslak olduğunu fark etti. Ama sekiz yıllık emeklilik eski alışkanlıklardan vazgeçmeye yetmezdi ve adam hâlâ dedektif gibi giyiniyordu, blazer ceket ve her ne kadar yakası yıpranmış olsa da gömlek giymişti.</p>

  <p>Boston polislerinin gözde mekânı olan Doyle's'un müdavimlerinin gelmesi için erken bir saatti hâlâ. Buckholz'un elini bir kez sallaması, barmenin dikkatini çekmeye yetti. "Bayanın içkisi benden" diye bildirdi Buckholz, Jane'i göstererek. "Ne alırsın dedektif?"</p>

  <p>"Bir şey almayayım, teşekkürler" dedi Jane.</p>

  <p>"Hadi ama. Bu yaşlı polisi tek başına içmek zorunda bırakma."</p>

  <p>Jane barmene bakarak başıyla onay verdi. "Sam Adams bira."</p>

  <p>"Benim bardağı da tekrar doldur" diye ekledi Buckholz.</p>

  <p>"Bir masaya geçmek ister misin Hank?" diye sordu Jane.</p>

  <p>"Yok, burayı seviyorum. Bu benim taburem. Hep öyleydi. Hem" diye ekledi adam, neredeyse bomboş bara bakınarak, "Bizi kim duyacak ki burada? Bu vaka öyle eski ki, artık kimsenin umurunda değil. Belki akrabalar hariç."</p>

  <p>"Bir de sen."</p>

  <p>"Evet, eh, boş vermek kolay değil, tahmin edersin. Onca yıldan lOnra bile, çözemediğim vakalar geceleri uykumu kaçırıyor hâlâ. Özellikle de Charlotte Dion vakası, çünkü babasının özel dedektif olması sinirimi bozmuştu. Benim kötü bir polis olduğumu ima ediyordu." Adam homurdanarak bir yudum viski içti. "Tonla para harcadı, ama eline bir şey geçmedi."</p>

  <p>"Özel dedektif de bir şey bulamadı yani?"</p>

  <p>"Evet. Kız yer yarıldı içine girdi sanki. Ne tanık ne de kızın ara sokakta bırakılmış sırt çantasından başka kanıt vardı. On dokuz yıl önce şimdiki kadar çok güvenlik kamerası da yoktu. Kızı kaçıran her kimse, işini çabucak ve temiz halletmiş. Bir anda kafasına esmiş olmalı."</p>

  <p>"Neden öyle düşünüyorsun?"</p>

  <p>"Kız okul gezisindeydi. Lüks bir yatılı okulda, Framingham'in ilerisindeki Bolton Akademisi'nde okuyordu. Çocuklar Özgürlük Yolu'nda yürümek için şehir dışından özel otobüsle geldiler. Faneuil Hall'a uğramaları son dakikada verilmiş bir karardı. Öğretmenin bana söylediğine göre çocukların karnı acıkmış, o yüzden öğle yemeğine oraya gitmişler. O sapık, Charlotte'u görünce harekete geçmiştir diye düşünüyorum." Buckholz başını iki yana salladı. "Kızın kaçırılması büyük olay oldu. Patrick Dion risk sermayedarıdır. Kızı kaçırıldığında Londra'daydı. Özel jetiyle yurda döndü. Adamın kim olduğunu ve servetini göz önüne alarak, fidye isteneceğini tahmin ettim. Ama öyle bir talep olmadı hiç. Charlotte ortadan kayboldu sadece. Ne ipucu bulunabildi ne de ceset. Hiçbir şey bulunamadı."</p>

  <p>"Kaçırılmasından sadece bir ay önce annesi Red Phoenix'te öldürülmüştü."</p>

  <p>"Evet, biliyorum. Amma bahtsız aileymiş." Adam viskisini yudumladı. "Azrail'i parayla durduramazsın."</p>

  <p>"Mesele bu muydu sence? Bahtsızlık mı?"</p>

  <p>"Lou Ingersoll'la ben bu konuda epey konuştuk. İki olayın arasında bağlantı kuramadık; her açıdan baktık oysa. Charlotte'un vekâletiyle ilgili bir çekişme? Kötü bir boşanma? Para?"</p>

  <p>"Sebep hiçbiri değil miydi?"</p>

  <p>Buckholz başını salladı. "Ben de boşandım ve o sürtükten hâlâ nefret ediyorum. Ama Patrick Dion'la eski kansı arkadaş kalmışlar. Hatta adam, kadının yeni kocasıyla iyi anlaşıyormuş."</p>

  <p>"Arthur, Patrick'in karısıyla kaçtığı halde?"</p>

  <p>Adam güldü. "Evet, inanabiliyor musun? İkisi de mutlu aileler kurdular. Patrick, Dina ve Charlotte. Arthur, Barbara ve oğulları Mark. İki çocuk da züppelerin tercihi olan o Bolton Akademisi'nde okuyordu, aileleri o sayede tanışta zaten. Birlikle akşam yemeği yemeye başladdar. Sonra Arthur, Palrick'in karısıyla işi pişirdi ve herkes boşandı. Arthur Dina'yla evlendi, Patrick on iki yaşındaki Charlotte'un vekâletini aldı ve arkadaş kalmayı sürdürdüler. Bu anormal bir durum." Bardağını bıraktı. "Normalde birbirlerinden nefret etmeleri gerekirdi."</p>

  <p>"Etmediklerinden emin misin?"</p>

  <p>"Gizliyorlardı belki de. Boşanmalarından beş yıl sonra Patrick Dion eski karısıyla onun kocasını o restorana kadar takip etmiş, sonra da öfke nöbeti geçirip onları vurmuş olabilir. Ama Mark Mallory bana yemin etti, herkesin arasının iyi olduğunu söyledi -ki onun babası da o olayda ölmüştü."</p>

  <p>"Peki ya Mark'ın annesi? Kocasını başka bir kadına kaptırmaktan memnun muydu?"</p>

  <p>"Barbara Mallory'yle konuşmaya fırsat bulamadım. Cinayetlerden bir yıl önce felç geçirmiş. Charlotte'un kaçırıldığı gün Barbara, bir rehabilitasyon hastanesinde yatıyordu. Bir ay sonra öldü. Yine ailenin bahtsızlığı." Buckholz barmene el salladı. "Hey, bana bir tane daha."</p>

  <p>"Eee, buraya arabanla mı geldin Hank?" diye sordu Jane, adamın boş bardağına çatık kaşlarla bakarak.</p>

  <p>"Sorun değil. Bu son, söz."</p>

  <p>Buckholz barmenin tezgâha bıraktığı viskiye öylece baktı, sanki içkinin varlığı şimdilik onu tatmin etmeye yetermiş gibi. "Yani işin özeti şu" dedi ardından. "Charlotte Dion on yedi yaşındaydı, güzel bir şarısındı. Yatılı okulda kalmadığı zamanlarda zengin babasıyla birlikte yaşıyordu. Bir eli yağda, bir eli baldaydı; ama sonra birden... sına kadem bastı. Sokakta kaçırıldı. Bence ölmüştür; cesedini henüz bulamadık o kadar." Viski bardağını aldı, eli artık titremiyordu. "Hayat tuhaf."</p>

  <p>"Ölüm de."</p>

  <p>Adam gülerek bir yudum içti. "Çok doğru."</p>

  <p>"Kaybolan diğer kızla ilgili ne düşünüyorsun peki? Laura Fang'la?"</p>

  <p>"O Sedlak'ın vakasıydı, ruhu şad olsun. Ama Red Phoenix*le bağlantısı sebebiyle incelemiştim. İki kaçınlma vakasının arasında bağlantı bulamadım. Charlotte anlık bir kararla kaçınldı bence. Laura ise farklı bir vakaydı. Okul çıkışında, yürüyerek evine giderken kaçırıldı. Okul arkadaşlarından biri, Laura'nın bir arabaya gönüllü olarak bindiğini görmüş; kız sürücüyü tanıyormuş sanki. Ama arabanın plakasını veren çıkmadı, kızı da bir daha gören olmadı. O da ölmüştür bence ve cesedi bulunamadı." Buckholz tezgâhın diğer tarafında dizili duran şişelere baktı. "Ormanlarda, çöp sahalarında kaç iskelet gömülüdür kim bilir. Bu ülkede milyonlarca kayıp insan var. Onca kemik. Günün birinde öleceğimi kabullenebilirim, ama güzel bir mezar taşım olsun da, millet orada gömülü olduğumu bilsin bari. Ama asla bulunmamak? Çalıların altına gömülmek? Sanki hiç var olmamışsın gibi." Buckholz ürperdi. "Neyse, Charlotte Dion vakasının özeti bu işte. İşine yarar mı?"</p>

  <p>"Bilmiyorum. Şu an çok kafa karıştırıcı bir yapbozun tek bir parçası sadece." Jane barmene el salladı. "Hesabı alayım."</p>

  <p>"Hayatta olmaz" dedi Buckholz.</p>

  <p>"Charlotte'tan bahsetmekle bana kıyak geçtin."</p>

  <p>"Ben zaten sürekli buradayım. Bu taburede, bu barda. Beni nerede bulacağını biliyorsun." Başını eğip Jane'in çalan cep telefonuna baktı. "Bakıyorum da epey popüler bir kızsın. Şanslı şey seni."</p>

  <p>"Kimin aradığına göre değişir." Jane telefonunu açtı. "Dedektif Rizzoli."</p>

  <p>"Sizi aradığım için üzgünüm." Arayan bir erkekti ve sahiden de Jane'le konuşmaya gönülsüz gibiydi. "Dedektif Johnny'nin amirisiniz sanırım?"</p>

  <p>"Evet, birlikte çalışıyoruz."</p>

  <p>"Ben bütün kurbanların aileleri adına arıyorum. Artık Dedektif Johnny'yle uğraşmak istemiyoruz. Herkesi rahatsız etmeyi başardı, özellikle de zavallı Mary Gilmore'u. Onca yıldan sonra neden bize bu sorular soruluyor ki tekrar?"</p>

  <p>Jane başını ovuşturdu; genç meslektaşıyla yapmak zorunda kalacağı konuşmadan ödü kopuyordu. <i>Sen kamu görevlisisin. Halkı kızdırmamalısın.</i> "Özür dilerim beyefendi" dedi. "İsminizi alamadım."</p>

  <p>"Patrick Dion."</p>

  <p>Jane doğruldu. Konuşmayı ilgiyle izlemekte olan Buckholz'a baktı. Polislik insanın kanına işlerdi. "Dina Mallory eski eşiniz miydi?" dedi.</p>

  <p>"Evet. Ve onun nasıl öldüğünü hatırlamak acı veriyor."</p>

  <p>"Bunun sizin için zor olmasını anlıyorum Bay Dion. Ama Dedektif Johnny'nin bu soruları sorması gerekiyor."</p>

  <p>"Dina on dokuz yıl önce öldü. Katili belliydi. O meseleyi neden tekrar deşiyorsunuz?"</p>

  <p>"Bunu söyleyemem. Bu..."</p>

  <p>"Evet, biliyorum. &nbsp;&nbsp;&nbsp;<i>sürdürülen &nbsp;&nbsp;&nbsp;bir &nbsp;&nbsp;&nbsp;soruşturmanın</i> &nbsp;&nbsp;&nbsp;<i>parçası</i>, De<span style="text-indent: 1em;">dektif Johnny öyle demişti."</span></p>

  <p>"Çünkü öyle."</p>

  <p>"Mark Mallory küplere bindi, Mary Gilmore'la kızı da alt üst oldular. Önce o mesajlar geldi postayla, sonra da Dedektif Johnny bizi aramaya başladı. Bunun sebebini öğrenmek istiyoruz."</p>

  <p>"Özür dilerim" diye araya girdi Jane. "Ne mesajı?"</p>

  <p>"Altı, yedi yıldır devam ediyor. Her yıl 13 Mart'ta posta kutularımıza o mesajlar geliyor, birileri bize o üzücü yıldönümünü hatırlatmak istiyor sanki."</p>

  <p>"Mesajlarda ne yazıyor?"</p>

  <p>"Bana Dina'nın ölüm ilanının kopyası geliyor hep. Arkasında şöyle yazıyor: &nbsp;&nbsp;&nbsp;<i>Gerçeği bilmek istemez misin?"</i></p>

  <p>"Bu mesajlar sizde mi hâlâ?"</p>

  <p>"Evet, Mary de saklıyor. Ama Mark öyle sinirleniyor ki, kendisine gelenleri atıyor."</p>

  <p>"Bunları kim gönderiyor? Biliyor musunuz?"</p>

  <p><i>"Globe'a</i> ilan veren kişidir herhalde. Şu İris Fang."</p>

  <p>"Bayan Fang neden öyle bir şey yapsın ki?"</p>

  <p>Uzun bir sessizlik oldu. "Bayan Fang'ın arkasından konuşmak istemem. Kocasını kaybetti ve onun da acı çektiğini biliyorum. Ona üzülüyorum. Ama durum ortada bence."</p>

  <p>"Ortada olan ne?"</p>

  <p>"O kadın" dedi Patrick, "deli."</p>
</body>
</html>
