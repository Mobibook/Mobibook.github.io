<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ayhanhocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>31</h1>

  <p>"Donohue pisliğin teki" dedi Johnny. "Bence o şeyin Donohue'yu öldürmesine izin verelim. Hepsini gebertsin."</p>

  <p><i>O şey.</i> Dün gece depoda tünemiş olan yaratığa verdikleri başka isim yoktu. Yüzünü gören, sesini duyan olmamıştı. Onu sadece anlık olarak, üstelik her seferinde karanlıkta görmüşlerdi; gölgelerin arasında hareket eden bir gölgeden ibaretti. <i>O şeyin,</i> iyiyle kötünün arasındaki savaşta safını belirlediği barizdi. Daha şimdiden iki kiralık katili öldürmüştü. Şimdiyse Donohue'yu hedef almıştı.</p>

  <p><i>Ama bana ilişmedi,</i> diye düşündü Jane. <i>Benim iyilerden olduğumu nereden biliyor?</i></p>

  <p>"O her ne ise" dedi Frost, "güvenlik kameralarından uzak durmayı gayet iyi beceriyor."</p>

  <p>Üç dedektif bütün sabahı ikinci kattaki konferans odasında, Donohue'nun deposunun bulunduğu Jeffries Point Mahallesi'nin güvenlik kayıtlarını inceleyerek geçirmişlerdi. Şimdi ekranda Donohue'nun kameralarından birinin kaydı oynuyor ve adamın otoparkının akşam manzarasını gösteriyordu. Jane kendi arabasının bahçe kapısından geçip, Donohue'nun Mercedes'inin yanına park etmesini seyretti.</p>

  <p>"Gülümse. Gizli kameradasın" dedi Frost.</p>

  <p>Videodaki Jane arabasından inip duraksadı ve rüzgârı koklarcasına gökyüzüne baktı. Kendi görüntüsünden irkilen Jane <i>Saçım gerçekten o kadar dağınık mı?</i> diye düşündü. <i>O kadar kambur mu duruyorum gerçekten? Dik durup kamımı içeri çekmeyi öğrenmeliyim.</i></p>

  <p>Ekranda Donohue'nun adamı Sean belirdi ve Jane'in silahı hakkında konuştular; Sean ısrar ediyordu, Jane ise omuzlarını kaldırarak direniyordu.</p>

  <p>"Neden bizi çağırmadın?" dedi Johnny.</p>

  <p>"Mesajı almak için uğramıştım sadece. Önemli bir şey değildi."</p>

  <p>"Epey önemliymiş aslında. Yanında olsak faydamız dokunurdu."</p>

  <p>Ekrandaki Jane'le koruma, depoya girip gözden kayboldular ve görüntü durağanlaştı. Hareket yoktu, arada sırada sokaktan geçen arabaların farlan hariç otoparkta değişim yoktu. Frost videoyu beş dakika ileriye sardı. On dakika. Görüntü titreşip kayboldu birden.</p>

  <p>"Bu kadar" dedi Frost. "Dört güvenlik kamerasında da aynı şey. Elektrik kesiliyor ve görüntü gidiyor."</p>

  <p>"Yani o şeyin görüntüsü yok elimizde" dedi Johnny.</p>

  <p>"Donohue'nun kameralarında yok."</p>

  <p>"Bu şey görünmez mi yoksa?"</p>

  <p>"Belki de ne yaptığını biliyordur sadece." Frost deponun dış manzarasının önizleme görüntülerini açtı. "Bu sabah fotoğraf makinemi alıp oraya gittim ve bu fotoğrafları çektim. Bütün kameraların yerlerini görüyorsunuz. Hepsi giriş noktalarına dönük elbette. Kapılarla kamyon girişlerine. Ama binanın arka tarafında duvar var sadece, o yüzden oraya kamera konulmamış. Çatıya da." Jane'e baktı. "Yani kameralara yakalanmamak fiziksel olarak mümkün. Dolayısıyla da o şeyin doğaüstü bir yaratık olması şart değil."</p>

  <p>"Dün gece öyle olduğuna inanmak kolaydı" dedi Jane usulca, depoda etrafında sallanan et kancalarının tuhaf gıcırtılarıyla tiz seslerini anımsayarak. "Donohue'nun güvenlik sistemi ve korumaları var. Adam tepeden tırnağa silahlı. Ama bu yaratığa karşı kendini nasıl koruyacağını bilmiyor, o yüzden de ödü kopuyor."</p>

  <p>"Bu neden umurumuzda olsun ki?" dedi Johnny. "O şey işimizi bizim yerimize yapıyor. Kötü insanları ortadan kaldıracaksa, hiç engel olmayalım derim ben."</p>

  <p>Jane, Donohue'nun deposunun fotoğraflarına baktı. "Biliyor musun, sana hak vermemek elimde değil. 0 şeye hayatımı borçluyum. Ama binaya nasıl girdiğini bilmek istiyorum. Ben oradaydım, ama onu en sonunda gördüm ancak. Kendisini görmeme <i>izin verdiğinde.</i> Donohue'nun adamının da görebileceği kadar uzun süre çatıda oturdu."</p>

  <p>"Bunu neden yaptı ki?" dedi Frost.</p>

  <p>"Belki de varlığını kanıtlamak için. Belki de Donohue'yu korkutmak, onu istediği zaman öldürebileceğini göstermek için."</p>

  <p>"Neden öldürmedi peki? Donohue hâlâ yaşıyor."</p>

  <p>"Ve ödü kopuyor" dedi Jane. "İşin tuhafı, ben o şeyden korkmuyorum arlık. Yaptıklarının sebebini öğrenmek ıstiyorum sadece." Johnny'ye baktı. "Vuşu hakkında ne biliyorsun?"</p>

  <p>Adam iç geçirdi. "Tabii, bunu Asyalı adama sormayıp da kime soracaksın?"</p>

  <p>"Yapma Johnny, sana sormak en mantıklısı. Çin halk masalları hakkında epey bilgili gibisin."</p>

  <p>"Evet" diye kabul etti adam. "Ninem sağ olsun."</p>

  <p>"Donohue ninjaların onu öldürmek istediğini düşünüyor. Dün gece biraz araştırma yapınca, ninja tekniklerinin aslında Çin kökenli olduğunu öğrendim. Donohue'nun söylediğine göre bu adamlar çocukluktan itibaren öldürme eğitimi alıyorlarmış ve her yere girebilirlermiş."</p>

  <p>"Bunun yarısının hayal ürünü olduğunu ikimiz de biliyoruz."</p>

  <p>"Evet ama hangi yansı?"</p>

  <p><i>"Kaplan ve Ejderha'daki</i> yarısı."</p>

  <p>"O filmi sevdim" dedi Frost.</p>

  <p>"Ama savaşçıların havada uçup ağaç tepelerinde dövüşebileceklerine bir an olsun inandın mı? İnanmadın tabii, çünkü o sadece bir masal. Tıpkı ninemin anlattığı, su üstünde yürüyebilen keşişlerle ilgili öyküler gibi. Ya da insanların arasına karışmak için cennetten inen ölümsüzlerle ilgili öyküler gibi."</p>

  <p>"Ama bazı efsanelerde gerçek payı vardır" dedi Jane. "Ve Çin'de gerçekten savaşçı keşişler vardı."</p>

  <p>"Tamam" diye kabul etti Johnny. "O kısım gerçek olabilir. Bir dağ tapınağında yaşayan Shaolin keşişleri vardı gerçekten, imparatoru bir isyandan korumalarının ardından, dövüş becerileriyle ünlendiler. Ama vuşu sanatı bu keşişlerden çok öncesine dayanır. Binlerce yıllıktır, o kadar eskidir ki, gerçek tarihini bilen yok. Ve yüzyıllar geçtikçe öyküler iyice abartıldı. Sonunda da insanlar vuşu savaşçılarını hayalete benzetmeye başladılar. Öldürülmesi imkânsız hayaletlere."</p>

  <p>"Dün geceden sonra, buna inanasım geliyor" dedi Jane.</p>

  <p>"Yapma."</p>

  <p>"Sen orada değildin. O şeyi görmedin."</p>

  <p>"Benim de onun hayalet olduğuna inanasım geliyor" dedi Frost, ekrandaki bir başka videoyu incelerken. "O mahalledeki tüm güvenlik kayıtlarını inceledim ve şimdiye kadar o şeyin izine bile rastlamadım. Kameraların görüş alanlarının dışında kalmayı becermiş." Monitörü gösterdi. "Bu kamera, Donohue'nun deposunun tam karşısında duruyor. Sürekli kayıt halindeymiş, ama kayıtlarda bir şey yok."</p>

  <p>"O şey kanlı canlıysa, illaki bir kameraya yakalanmışın" dedi Jane.</p>

  <p>Frost başka bir videoya geçti. "Evet, bu kamera da aşağı yukarı bir sokak ötede, Summer Sokağı'nın girişine çok yakın."&nbsp;</p>

  <p>Oynat" tuşuna basınca bir ara sokağın görüntüsü belirdi; sokağın uzak ucu zincirle kapatılmıştı. Dakikalar geçti ve hiçbir şey kımıldamadı, hiçbir hareket olmadı. "Bunda da bir şey yok."</p>

  <p>Frost'un sırtına dostça vuran Jane sonunda ayağa kalktı. "Sana iyi seyirler. Bir şey bulursan beni ara."</p>

  <p>"Tamam. Tamam."</p>

  <p>Jane tam kapıdan çıkarken, Frost'un sert bir nefes aldığını işitti. Döndü. "Ne?"</p>

  <p>"Bir an belirip kayboldu!"</p>

  <p>"Ben bir şey görmedim" dedi Johnny.</p>

  <p>Monitöre geri dönen Jane, Frost'un geriye sarıp tekrar "oynat" tuşuna basmasını seyretti. Aynı durağan görüntü belirdi. Aynı loş ara sokak ve bir ucuna çekilmiş zincir.</p>

  <p><i>"Şurada"</i> dedi Frost.</p>

  <p>Karanlığın içinde bir siluet belirdi, sırtı kameraya dönüktü ve ara sokakta hızlı hareket ettiğinden bulanık görünüyordu. Çiti bir sıçrayışta çabucak aştı ve diğer tarafa çömelme pozisyonunda düştü. Bir an bekledikten sonra doğruldu.</p>

  <p>Frost görüntüyü dondurdu.</p>

  <p>O şey tepeden tırnağa siyah giyimliydi. Yüzünü göremeseler de siluetini görüyorlardı; beli ince, kalçası dolgundu.</p>

  <p>"Kadın" dedi Frost.</p>

  <div>
    <br />
  </div>

  <div>
    <br />
  </div>

  <p>Boston polis teşkilatının Schroeder Plazasına uzun adımlarla giren Bella Li'nin üstünde düşük bel kot pantolon, uzun çizmeler ve siyah deri ceket vardı. Metal dedektöründen geçmeden önce ceketini cakayla, kendisini seyreden polislere striptiz yaparak çıkardı ve sutyensiz memelerinin tüm hatlarını belli eden daracık tişörtünü gözler önüne serdi. Adamların bakışlarına ölümcül bir gülümsemeyle karşılık verdikten sonra güvenlik görevlilerin arasından salına salına geçip diğer tarafta bekleyen Jane'e doğru yürüdü.</p>

  <p>"Dedektörden geçmem gerekeceğini bilmiyordum" dedi Bella.</p>

  <p>"Herkesin geçmesi zorunlu. Belediye başkanının bile." Jane asansörü gösterdi. "Yukarı çıkacağız."</p>

  <p>İkinci kata çıkarlarken Bella ağırlığını tek bacağına verip deri ceketini omzuna asarak öylece durdu. Kısa saçı her zamankinden de dikti, dövüşmeye hazır olan sinirli bir kedinin dikilmiş tüyleri gibiydi. <i>Dövüşsek beni yener herhalde,</i> diye düşündü Jane. Bella iriyarı olmasa da çok kaslı ve panter gibi kıvraktı. Jane ona bakarken şunu merak etti: <i>Çatıda çömelmiş olarak gördüğüm o yaratık sen misin? O ara sokakta hayatımı kurtaran?</i></p>

  <p>İkinci kata vardıklarında Jane, Bella'yı sorgu odasına götürdü. "Rahatınıza bakın. Ben de Dedektif Frost'a geldiğinizi söyleyeyim" diyerek genç kadını yalnız bıraktı.</p>

  <p>Yan odadaki Frost'un yanına gitti; Frost, Bella'yı tek taraflı aynadan seyrediyordu. Konukları hiç kaygılı görünmüyordu; sandalyesine yaslanıp çizmeli ayaklarını masaya koymuştu. Başını geriye atıp tavana bakan Bella sıkılmış gibiydi.</p>

  <p>"Asansörde ilginç bir şeyler söyledi mi?" diye sordu Frost.</p>

  <p>Jane başını hayır anlamında salladı. "Onu niye çağırdığımızı bile sormadı."</p>

  <p>"Bu ilginç. Bildiğimizi biliyor mu sence?"</p>

  <p>"Bence bizi umursamadığını göstermeye çalışıyor."</p>

  <p>Yan odadaki Bella doğruca aynaya bakıp tek kaşını kaldırdı; ne demek istediği belliydi: <i>Şu işi bir an önce bitirebilir miyiz?</i></p>

  <p>"Pekâlâ." Jane iç geçirdi. "Şunu dürtükleyelim bakalım."</p>

  <p>Jane ile Frost sorgu odasına girince Bella ayaklarını masadan indirdi, ama Jane'in sorularını monoton bir sesle yanıtlarken sandalyesinde kaykılarak oturmayı ve kollarını kavuşturmayı sürdürdü. Önce yanıltıcı ölçüde kolay sorular soruldu: Adınız? Bella Li. Doğum tarihiniz? 18 Mayıs. Mesleğiniz? Dövüş sanatları eğitmeni. Bella yüksek sesle iç geçirerek, sıkıldığını belli etti. Ama sonraki soruyu duyunca kol kasları seğirdi.</p>

  <p>"Dün gece saat altıyla dokuz arasında neredeydiniz?" diye sordu Jane.</p>

  <p>Bella omuz silkti. "Evimdeydim."</p>

  <p>"Yalnız mıydınız?"</p>

  <p>"Neden sordunuz?"</p>

  <p>"Şahidiniz olup olmadığım öğrenmek istiyoruz."</p>

  <p>"Aşk hayatımın özel olduğunu düşünüyorum. İsim vermek için sebep görmüyorum."</p>

  <p>"Yani dün gece yanınızda biri vardı, öyle mi?" diye sordu Frost. "Bize o adamın ismini söyler misiniz?"</p>

  <p>"Neden erkek olduğunu varsayıyorsunuz ki? Bir kadın daha iyisini bulamaz diye mi düşünüyorsunuz cidden?" Bella, Jane'e kışkırtıcı bir şekilde gülümsedi.</p>

  <p>"Tamam" dedi Jane iç geçirerek. "O <i>kadının</i> ismi ne peki?"</p>

  <p>Bella kendi ellerine bakıp kısa kesilmiş tırnaklarını inceledi. "Kimse yoktu. Evde tek başımaydım."</p>

  <p>"Bunu daha önce de söyleyebilirdiniz."</p>

  <p>"Siz de beni buraya neden çağırdığınızı söyleyebilirdiniz."</p>

  <p>"Pekâlâ, evde tek başınaydınız. Evinizden kısa bir süre çıkmış olabilir misiniz?"</p>

  <p>"Hatırlamıyorum."</p>

  <p>"Size bir fotoğraf göstersek <i>hatırlarsınız</i> belki."</p>

  <p>"Ne fotoğrafı?"</p>

  <p>"Jeffries Point'teki bir güvenlik kamerasından" dedi Frost. "Güvenlik kameralarından uzak durmakta çok iyisiniz Bayan Li. Ama hepsini fark edememişsiniz."</p>

  <p>Yüz ifadesi değişmese de, gözleri orman gölcükleri gibi sakin kalmayı sürdürse de Bella ilk kez karşılık veremedi.</p>

  <p>"Videodakinin siz olduğunuzu biliyoruz" diye yalan söyledi Jane. Kıza doğru eğilince, onun gözkapaklarının titrediğini gördü; istemsiz ve onu ele veren bir tepkiydi bu. Bella sakin görünüyor olabilirdi, ama kaçma ya da dövüşme güdüsü tamamen harekete geçmişti aslında. "O depoya gittiğinizi biliyoruz. Neden gittiniz?"</p>

  <p>Kız güldü. Dezavantajlı durumda olduğu böylesine barizken soğukkanlılığını koruyabilmesi etkileyiciydi. "Siz söyleyin. Madem her şeyi biliyormuşsunuz."</p>

  <p>"Oraya Kevin Donohue'yu korkutmak için gittiniz."</p>

  <p>"Bunu neden yapayım ki?"</p>

  <p>"Önce arabasının ön camına tehdit mesajı bıraktınız. Sonra da deposuna girdiniz. Güvenlik sistemini ve telefon hattını kapattınız."</p>

  <p>"Bütün bunları tek başıma mı yaptım?"</p>

  <p>"Dövüş sanatlarında oldukça ileri seviyedesiniz. Tayvan'da, dünyanın en iyi akademilerinden birinde eğitim görmüşsünüz." Jane bir klasörü masaya sertçe koydu. "Son beş yıldır yaptığınız yolculukların kayıtları."</p>

  <p>Bella başını yana eğdi. "Dosyam mı var?"</p>

  <p>"Artık var."</p>

  <p>Bella klasörü açıp sayfalara sahte bir ilgisizlikle göz gezdirdi. "Evet, yurtdışına gidip geldiğim oldu. Biz Amerikalılar istediğimiz yere gitmekte özgür değil miyiz?"</p>

  <p>"Bir Tayvan manastırında beş yıl kalan, vuşu gibi kadim bir sanatı öğrenen fazla Amerikalı yok."</p>

  <p>"Zevkler kişiden kişiye değişir."</p>

  <p>"Ve işin ilginç kısmı şu: Masraflarınızı Bayan Fang karşılamış.</p>

  <p>Zengin olmamasına karşın, onca yıllık eğitiminizin parasını ödemiş. Uçak biletlerinizin, derslerinizin parasını ödemiş. Neden?"</p>

  <p>"Yetenekli olduğumu görmüştü."</p>

  <p>"Bunu ne zaman fark etti?"</p>

  <p>"On yedi yaşındaydım, sokaklarda yaşıyordum, beni buldu. Üstümü başımı temizleyip beni yanına aldı, çünkü ona kızını hatırlatıyormuşum."</p>

  <p>"Bu yüzden mi Boston'dasınız? Onun kızı rolünü mü oynuyorsunuz?"</p>

  <p>"Stüdyosunda ders veriyorum. Aynı dövüş sanatları stiliyle ilgileniyoruz. Ve aynı felsefeyi paylaşıyoruz."</p>

  <p>"Neymiş bu felsefe?"</p>

  <p>Bella, Jane'in gözlerinin içine baktı. "Adalet herkesin paylaştığı bir sorumluluktur."</p>

  <p>"Adalet mi? Yoksa intikam mı?"</p>

  <p>"Kimilerine göre <i>intikam,</i> adaletle eşanlamlıdır."</p>

  <p>Bella'ya bakan Jane, onu çözmeye çalıştı. Ara sokakta hayatını kurtaran, depo çatısında tüneyen yaratığın o olup olmadığına karar vermeye çalıştı. Bella etten kemiktendi, yirmi dört yaşındaki diğer kızlar gibiydi, ama sıradan olmadığı kesindi. Jane o gözlerde bir tuhaflık, vahşilik gördü. Gördüğü hayvan ruhu birden geri çekilmesine, kollarındaki tüylerin diken diken olmasına yol açtı. O gözlerde tamamen insan olmayan bir şey görmüştü sanki.</p>

  <p>Sessizliği Frost bozdu. "Bayan Li, bize gerçeği söylemenizin zamanı geldi."</p>

  <p>Bella ona küçümseyerek baktı. "Ne zaman gerçeği söylemedim ki?"</p>

  <p>"İris Fang'ın sizi seçmesinin sebebi konusunda."</p>

  <p>"Herhangi birini seçebilirdi."</p>

  <p>"Ama sizi seçti. Annesini yeni kaybetmiş olan on yedi yaşındaki bir kızı bulmak için uçağa binip ta San Francisco'ya gitti. Koruyucu ailesinin evinden kaçmış, sokaklarda yaşayan bir kızı bulmak için. Sizin ne özelliğiniz vardı?"</p>

  <p>Bella yanıt vermeyince Jane "Elimizde California'daki okul kayıtların var" dedi. "Kayıtlarda annenin göçmen olduğundan bahsedilmiyor."</p>

  <p>"Annem öldü. Göçmen olmasının artık ne önemi var ki?"</p>

  <p>"Kaçak göçmendi."</p>

  <p>"Kanıtlayın."</p>

  <p>"Peki ya sen Bella?"</p>

  <p>"Benim ABD pasaportum var."</p>

  <p>"Pasaportunda Massachusetts eyaletinde doğduğun yazılı. Altı yıl sonra San Francisco'daki bir devlet okuluna yazılmışsın. Annen sahte bir sosyal güvenlik numarası kullanıyormuş, bir otelde temizlikçilik yapıyormuş. Neden oraya taşındınız? Siz ikiniz neden durup dururken California'ya kaçtınız?" Jane eğilip, o dipsiz gözlerde kendi yansımasını görecek kadar yaklaştı. "Senin aslında kim olduğunu biliyorum. Henüz kanıtlayamıyorum sadece. Ama kanıtlayacağım, inan bana." Frost'a göz attı. "Ona arama iznini göster."</p>

  <p>Bella kaşlarını çattı. "Arama izni mi?"</p>

  <p>"Bize evine girme hakkı veriyor" dedi Frost. "Dedektif Johnny şu an arama ekibiyle birlikte evinde."</p>

  <p>"Ne bulacaklarını sanıyorsunuz ki?"</p>

  <p>"15 Nisan gecesi cesedi bulunan kimliği belirsiz bir kadın ile 21 Nisan gecesi cesedi bulunan kimliği belirsiz bir erkeğin ölümlerinde senin parmağın olduğuna dair kanıtlar."</p>

  <p>Bella başını iki yana salladı. "Sizi hayal kırıklığına uğratacağım için üzgünüm, ama 15 Nisan gecesi başka yerde olduğumu kesinlikle kanıtlayabilirim. Çin Mahallesi'ndeki bir vuşu gösterisinde sahnedeydim. En az iki yüz görgü tanığı vardı."</p>

  <p>"Bunu kontrol edeceğiz. Bu arada, avukat istiyorsan aramanın tam sırası."</p>

  <p>"Beni <i>tutukluyor</i> musunuz?" Bella öfkeyle öne doğru hareketlenince, bu ani hamle Jane'i irkiltti; bu kızın ne kadar hızlı ve ölümcül hareket edebildiğinin çok iyi farkındaydı. "Bu" dedi kız usulca, <i>"çok büyük bir hata."</i> Bella'nın gözlerinin karanlık derinliklerinde bir şey kımıldanır gibi oldu; bir yaratık uyanıyordu sanki.</p>

  <p>"Bize bunun neden hata olduğunu söylersen belki fikrimizi değiştiririz" dedi Jane.</p>

  <p>Bella derin bir nefes aldı ve başka birisi tarafından ele geçirildi sanki. Onu ele geçiren kişi, kendisine bakan gözlere cilalı taş kadar soğuk bakışlarla karşılık verdi. "Söyleyecek başka sözüm yok."</p>

  <div>
    <br />
  </div>

  <div>
    <br />
  </div>

  <p>Bella'nın dairesi temizdi. Fazla temizdi. Oturma odasında duran Jane, yakın zamanda kullanılmış olan elektrikli süpürgenin paralel izlerinin hâlâ görüldüğü halıya baktı.</p>

  <p>"Geldiğimizde böyleydi" dedi Johnny. "Mutfakla banyo iyice temizlenmiş. Çöp kutularında kâğıt parçası bile yok. Burada kimse oturmuyor sanki. O kız ya temizlik manyağı ya da kanıtlan ortadan kaldırmaya çalışmış."</p>

  <p>"Buraya geleceğimizi nereden bilebilirdi ki?"</p>

  <p>"Boston polis teşkilatı telefon edince, insan zanlı olduğunu tahmin eder ister istemez, Geleceğimizi anlamış olmalı."</p>

  <p>Jane pencereye gidip tertemiz camdan dışarıya, aşağıdaki kaldırımda topallayarak, kol kola yürüyen iki yaşlı kadına baktı. Çin Mahallesi'nin güney ucundaki Tai Tung Village'ın bu köşesi sessizdi, İris Fang'ın evi sokağın hemen ilerisinde, bir dakikalık yürüyüş mesafesindeydi. Bu mahalle kendi içinde bir evrendi ve Jane burada kendini uzaylı gibi hissediyordu. Komşuların bakışları, huzursuzca fısıldaşmaları bu hissi artırıyordu. Jane rozeti ve otoritesi yüzünden, gittiği her yerde uzaylıydı zaten; en iyi dostunuz veya en büyük düşmanınız olabilecek yabancıydı.</p>

  <p>Pencereye sırtını dönüp banyoya girdi; orada diz çökmüş olan Frost lavabonun altındaki dolabı inceliyordu. Yüzü eğilmekten kızarmış bir halde "Bir şey yok" diyerek ayağa kalktı. "Duşta da, lavaboda da tek bir saç teli bile yok. ilaç dolabında aspirinle elastik bandaj buldum sadece. Burada kimse oturmuyor sanki."</p>

  <p>"O kızın burada oturduğundan emin miyiz peki?"</p>

  <p>"Johnny yan komşuyla konuştu. Adam seksen yaşlarında bir ihtiyar. Kızı pek görmüyormuş, ama arada sırada buradan insan sesleri geldiğini duyuyormuş." Frost duvara tık tık vurdu. "Duvarlar kâğıt gibi."</p>

  <p>"İnsan sesleri derken, birden fazla insanın sesi mi?"</p>

  <p>"Televizyon sesi olabilir. Kız yalnız yaşıyormuş."</p>

  <p>Jane tertemiz banyoya baktı. "Belki de burada kalmıyordur."</p>

  <p>"Birisi kirayı ödüyor."</p>

  <p>"Birisi de burayı çamaşır suyuyla ve elektrikli süpürgeyle temizlemiş gibi görünüyor."</p>

  <p>"Elektrikli süpürge meselesi tuhaf. Elektrikli süpürge bulamadık, o yüzden içinde kanıt arayabileceğimiz bir torba da yok elimizde."</p>

  <p>Jane yatak odasına girince, Johnny'nin cep telefonuyla konuştuğunu gördü. Adam odaya giren Jane'i başıyla selamladı. Ahşap zemin adamakıllı temizlenmişti. Yorgan ve çarşaf toplandığından şilte açığa çıkmıştı. Diz çöken Jane yatağın altına bakınca, zeminin o kısmının da tertemiz olduğunu gördü. Görüş alanına bir çift ayakkabı girdi; Jane doğrulunca, yatağın diğer tarafında duran Boston polis teşkilatından bir kriminologla göz göze geldi.</p>

  <p>"Silah bulamadık" diye bildirdi adam. "Mutfaktaki bıçaklar hariç."</p>

  <p>"Kılıç gibi bir şey görmediniz mi?"</p>

  <p>"Hayır efendim. Dolaplara ve çekmecelere baktık. Bütün mobilyaları çekip arkalarına da baktık." Adanı duraksayıp çıplak duvarlara bakındı. "Bence o kız buraya epeydir gelmemiş. En azından burada kalmamış."</p>

  <p>"Belki de kalmak niyetinde değildi zaten."</p>

  <p>"Çok giysi de getirmemiş."</p>

  <p>Jane gardırobu açınca, hepsi de iki beden olan on civarında giysinin asılı olduğunu gördü sadece. Üç siyah pantolon, koyu renk birkaç süveter ve bluz, şeftali rengi yumuşak ipekten yapılma, kolsuz bir yazlık elbise. Burada kalıcı olmayı düşünmediği belli olan geçici bir ziyaretçinin gardırobuydu bu. O kız gizemini koruyordu hâlâ. Jane elbiseye bakarken, Bella Li'yi böylesine kadınsı ve seksi bir giysiyle hayal etmeye çalıştı, ama başaramadı. Kızın vahşi gözlerini, siyah ve dimdik saçını gördü yalnızca.</p>

  <p>"Üzgünüm" dedi Johnny cep telefonunu kaldırarak. "Ama kız 15 Nisan'da söylediği yerdeymiş gerçekten. Kültür merkezindeki program direktörüyle şimdi konuştum. O gece bir dövüş sanatları gösterisi düzenlemişler. Bella Li, Dragon and Stars Akademisi'nin sekiz öğrencisiyle birlikte gösteri yapmış."</p>

  <p>"Saat kaçta?"</p>

  <p>"Akşam altıda gelmişler, yemek yemişler ve dokuz civarında sahneye çıkmışlar. Bütün akşamı orada geçirmişler." Adam başını salladı. "O kızı serbest bırakmak zorunda kalacağız Rizzoli."</p>

  <p>"21 Nisan için bahanesi yok."</p>

  <p>"Onu nezarette tutmaya yetmez bu."</p>

  <p>"Öyleyse yeterli bir sebep bulalım, lanet olsun."</p>

  <p>"Neden?" Johnny'nin bakışları öyle deliciydi ki, Jane rahatsız oldu.</p>

  <p>Adamın gözlerine bakmamak için tekrar gardıroba doğru döndü. "Onda bir terslik seziyorum. Bu işe karıştığını <i>biliyorum,</i> ama nasıl karıştığını bilmiyorum."</p>

  <p>"Elimizde bir kadın siluetini gösteren bir güvenlik videosu var sadece. Bu kadın o olabilir, ama başka biri de olabilir. Elimizde silah yok. Kanıt yok."</p>

  <p>"Çünkü biz gelmeden önce burayı çamaşır suyuyla temizlemiş."</p>

  <p>"Eee, elimizde sezgilerinden başka ne var peki?"</p>

  <p>"Sezgilerim şimdiye kadar gayet iyi hizmet ettiler bana." Jane gardıroptaki giysilerin ceplerini eldivenli eliyle karıştırdı. Ne aradığını bilmiyordu. Bozukluklar, bir düğme, katlanmış bir kâğıt mendil buldu yalnızca.</p>

  <p>"Johnny haklı, biliyorsun" dedi Frost kapı eşiğinden "Kızı serbest bırakmalıyız."</p>

  <p>"Önce onun hakkında daha çok şey öğrenmeliyim. Kim olduğunu" dedi Jane.</p>

  <p>"Sadece tahmin yürütüyoruz."</p>

  <p>"Öyleyse tahminimizin doğruluğunu kanıtlayacak bir şeyler bulalım. Bir yerlerde bir iz vardır mutlaka." Jane yatak odası penceresine gidip aşağıdaki ara sokağa baktı. Pencere taze hava girecek kadar aralanmıştı. Diğer tarafta bir yangın merdiveni sahanlığı vardı ve pencerede parmaklık yoktu. Normal bir kadın kiracı bu güvenlik zaafını huzursuz edici bulurdu, ama Bella Li korkusuzdu, savaşmaya hazırdı hep. Geceleri yatağında yatarken, penceresinin dışından gelen sesler, gıcırtılar yüzünden uyanıyor muydu? Yoksa uykusunda da savaşçı, rüyalarında bile korkusuz muydu?</p>

  <p>Jane pencereye sırtını dönerken, gözü perdeye ilişince donakaldı. Perdenin polyester kumaşı kırışmayan türdendi; orman yeşiliydi ve üstünde bej bambu kamışı desenleri vardı. O rengârenk arka plandaki gümüşi kıl neredeyse görünmezdi. Jane kumaşa yapışmış olan o kılı ancak belirli bir açıdan bakınca, ışık yansıması sayesinde gördü.</p>

  <p>Cebinden bir kanıt torbası çıkardı. Nefes almaya korkarak, kılı perdeden dikkatle alıp torbanın içine koydu. Torbayı ışığa kaldırıp kıla baktı. Sonra pencereye ve hemen ardındaki yangın merdivenine baktı.</p>

  <p><i>Buradaymış. O yaratık bu odadaymış.</i></p>
</body>
</html>
