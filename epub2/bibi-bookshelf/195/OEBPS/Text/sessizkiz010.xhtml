<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ayhanhocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>10</h1>

  <p>Jane tesadüflerden hoşlanmazdı. Yaşamın karmaşık dokusunda tesadüflerin gerçekleştiği olurdu elbette, ama Jane bunların gerçekten rastlantısal mı, yoksa daha büyük bir tasarımın, ancak iplikleri takip edince görülebilecek bir desenin sonucu mu olduklarını araştırma dürtüsüne kapılırdı hep. Dolayısıyla masasında otururken tam da bunu yapmaya, on dokuz yıl önce Çin Mahallesi'ndeki bir restoranda, trajik bir şekilde kesişmiş beş ayrı ipliği takip etmeye çalıştı.</p>

  <p>Red Phoenix dosyası çok kalın değildi. Cinayet masası dedektifleri cinayet-intihar vakalarıyla karşılaşınca kendilerini şanslı sayarlar, çünkü böyle vakalar kolaydır, suçlu kendine kurşun sıkarak adaleti yerine getirir. Staines ile Ingersoll'un hazırladığı polis raporu, cinayet vakasıyla ilgili <i>şahıslara</i> değil, o cinayetlerin <i>sebebine</i> odaklanıyordu. Doktor Zucker, Jane ile Frost'a Wu Weimin'den bahsetmişti zaten.</p>

  <p>Dolayısıyla Jane dört kurbanda odaklandı.</p>

  <p>Birinci kurban Joey Gilmore'du, yirmi altı yaşındaydı, Güney Boston'da doğup büyümüştü. Raporda Gilmore'la ilgili epey bilgi bulunuyordu, çünkü adli sicil kaydı vardı. Hırsızlık, haneye tecavüz, darp ve saldırı. Bu kayıt ve adamın çalıştığı yerin ismi -Donohue Et Toptancısı- Jane'in dikkatini çekti hemen. Boston polis teşkilatı o şirketin sahibi Kevin Donohue'yu çok iyi tanıyordu, çünkü adamın yerel bir suç çetesiyle bağlantısı vardı uzun süredir. Donohue son kırk yılda epey ilerleme kaydetmiş, sıradan bir sokak serserisiyken yerel İrlanda mafyasının üç liderinden biri haline gelmişti. Kanun görevlileri Donohue'nun kim ve ne olduğunu gayet iyi biliyor, ama bunu mahkemede kanıtlayamıyorlardı. Şimdilik.</p>

  <p>Jane suç mahalli fotoğraflarının dosyasını alıp Joey Gilmore'un cesedinin fotoğrafını buldu; adam yere saçılmış karton yemek kutularının arasında yatıyordu. Başının arkasından tek kurşunla vurularak öldürülmüştü. Doktor Zucker buna <i>amok</i> vakası diyebilirdi, ama Jane'e çete infazı gibi geldi.</p>

  <p>İkinci kurban James Fang'dı, otuz yedi yaşındaydı ve Red fhoenix'te restoranında kapıcılık, garsonluk ve kasiyerlik yapıyordu. O ve karısı İris on altı yıl önce Tayvan'dan göç etmişlerdi; adam Birleşik Devletler'de Asya edebiyatı yüksek lisansı yapmıştı. Restoran, akşamları çalıştığı yerdi sadece, gündüzleri Boston Çin Mahallesi Merkezi'nde okul sonrası gelişim programında çalışıyordu. Wu Weimin'le iyi arkadaş olduğu, Red Phoenix'te beş yıl birlikte çalıştıkları söyleniyordu. Bilindiği kadarıyla aralarında anlaşmazlık yoktu hiç. Jane raporda Fang'ların iki yıl önce kaybolan kızları Laura'dan hiç bahsedilmediğini gördü. Belki de Staines ile Ingersoll, Fang ailesinin yaşadığı önceki trajediden habersizdiler.</p>

  <p>Üçüncü ve dördüncü kurbanlar evli bir çiftti; Brookline, Massachusetts'li Arthur ve Dina Mallory. Arthur kırk sekiz yaşındaydı, bir yatırım firması olan Wellesley Grubu'nun başkanı ve CEO'suydu. Dina çalışmıyordu; kocasının iş unvanına bakılırsa, kadının çalışmaya ihtiyacı yoktu zaten. Arthur'un da, Dina'nın da ikinci evlilikleriydi bu ve iki aile birleşmişti. Arthur'un ilk karısı Barbara Hart'tı ve yirmi yaşında, Mark adında bir oğulları vardı. Dina'nın eski kocası Patrick Dion'du ve on yedi yaşında bir kızları vardı. Polis raporunda, iyi bir soruşturmacının otomatikman incelemesi gereken meselenin, yani kurbanların boşanmalarının ve yeniden evlenmelerinin yol açtığı sorunların üstünde özellikle durulmuştu.</p>

  <p>Arthur Mallory'nin oğlu Mark Mallory'nin ifadesine göre, Mallory ve Dion ailelerinin arası oldukça iyiydi, oysa Dina'yla Arthur beş yıl önce birbirleriyle evlenmek için ilk eşlerini terk etmişlerdi. Dina Mallory boşanıp tekrar evlendikten sonra bile kocasıyla arkadaş kalmayı sürdürmüştü ve aileleri tatil günlerinde birlikte akşam yemeği yiyorlardı sık sık.</p>

  <p><i>Medeniliğin bu kadarı tuhaf,</i> diye düşündü Jane. <i>Patrick'in karısı onu başka bir adam uğruna terk ediyor, sonra da Noel'i hep birlikte geçiriyorlar.</i> Bu her ne kadar inanılmaz gibi gelse de, bilgiyi veren kişi Arthur Mallory'nin öz oğlu Mark'tı ve gerçeği biliyor olmalıydı. Yeniden yapılandırılmış ideal aileydi bu, herkes birbirine gülümsüyordu ve çatışma yoktu. <i>Bu herhalde mümkündür,</i> diye düşündü Jane; ama kendi ailesinde böyle olduğunu hayal edemiyordu. Rizzoli'lerin tekrar bir araya geldiklerini ha yal etmeye çalıştı; babasının, annesinin, babasının sevgilisi olacak sürtüğün ve annesinin yeni erkek arkadaşı Vince Korsak'ın. <i>İşte</i> o zaman katliam çıkardı ve en son kimin ayakta kalacağı belli olmazdı.</p>

  <p>Ama Mallory'ler ile Dion'lar uzlaşmayı her nasılsa başarmışlardı. Belki de Charlotte uğruna; anne babası boşandığında o kız daha on iki yaşındaydı. Boşanmış ailelerin çoğunun çocukları gibi, iki ev arasında mekik dokumuştu herhalde; annesi Dina'yla babası Patrick'in evlerinin arasında gidip gelen, zavallı, küçük, zengin bir kızdı.</p>

  <p>Jane dosyanın son sayfasına gelince, rapora eklenmiş kısa bir not buldu:</p>

  <p class="pi">Dina Mallory'nin kızı Charlotte Dion'un 24 Nisan'da kaybolduğu bildirildi. Okul gezisindeyken, Faneuil Hail civarında görüldü en son.</p>

  <p class="pi">Dedektif Hank Buckholz'un söylediğine göre, deliller kızın kaçırıldığı yönünde. Soruşturma devam ediyor.</p>

  <div>
    <br />
  </div>

  <p>28 Nisan tarihli bu notta Dedektif Ingersoll'un imzası vardı.</p>

  <p>İki kayıp kız, Laura Fang ile Charlotte Dion. İkisi de Red Phoenix'te öldürülen kurbanların kızlarıydı, oysa bu raporda bunun üzücü bir rastlantıdan ibaret olmadığı yönünde bir ibare yoktu. Tam Doktor Zucker'ın söylediği gibiydi. Bazen bağlantı yoktu, plan yoktu, kimin fazla acı çektiğini umursamayan kaderin kör zalimliği vardı sadece.</p>

  <p>"Bana sorman yeterliydi Rizzoli, biliyorsun."</p>

  <p>Jane başını kaldırınca yanında duran Johnny Tam'i gördü. "Neyi sormam yeterliydi?"</p>

  <p>"Red Phoenix katliamını. Demin Frost'la karşılaştım. Bana bütün dosyaların peşine düştüğünü söyledi. Benimle konuşsan, sana o vakayla ilgili her şeyi anlatabilirdim."</p>

  <p>"Sen nereden bileceksin ki? O sırada kaç yaşındaydın, sekiz mi?"</p>

  <p>"Çin Mahallesi'nde çalıştığımdan, orada olup biten her şeyi bilmek durumundayım. Çinliler hâlâ Red Phoenix'ten bahsediyorlar. O olay kapanmamış bir yara gibi. Asla da kapanmayacak, çünkü utanca yol açıyor."</p>

  <p>"Utanca mı? Neden?"</p>

  <p>"Katil bizden biriydi. <i>Bizden</i> kastım Çinli olması." Johnny, Jane'nin masasındaki dosyaları gösterdi. "0 vakayı iki ay önce araştırdım. Lou İngersoll'la konuştum. Adli tabip raporlarını okudum." Başına tık tık vurdu. "Bütün bilgiler burada."</p>

  <p>"Bu vaka hakkında bilgi sahibi olduğunu bilmiyordum."</p>

  <p>"Bana sormak aklına gelmedi mi? Ekiptenim sanıyordum."</p>

  <p>Adamın suçlayıcı ses tonu Jane'in hoşuna gitmedi. "Evet, ekiptensin" diye kabul etti. "Bunu hatırlamaya çalışacağım. Ama sen de bu kadar alıngan olmasan hepimiz için daha iyi olur."</p>

  <p>"Ben bu avda aktif olmak istiyorum sadece. Sırf teknik işler için başvurulan yedek eleman olmak istemiyorum, ki burada çok sık başıma gelen bir şey bu."</p>

  <p>"Ne demek istiyorsun?"</p>

  <p>"Boston polis teşkilatı büyük, mutlu bir kaynaşma potasıydı hani?" Johnny güldü. "Saçmalık."</p>

  <p>Jane adamı bir an inceleyip onun sert yüz ifadesini çözmeye çalıştı. Birden o yaştaki kendi halini, kendini kanıtlama arzusunu ve çoğunlukla görmezden gelindiği için duyduğu hıncı gördü onda. "Otur Johnny" dedi.</p>

  <p>Adam iç geçirerek en yakındaki sandalyeyi çekip oturdu. "Evet?"</p>

  <p>"Azınlık olmanın nasıl bir şey olduğunu bilmiyor muyum sanıyorsun?"</p>

  <p>"Bilmem. Biliyor musun?"</p>

  <p>"Etrafına baksana. Kaç tane kadın cinayet masası dedektifi görüyorsun? Sadece bir tane var ve şimdi onunla konuşuyorsun. Erkeklerin sırf kadınım diye beni dışlamalarının, işi beceremeyeceğimi düşünmelerinin nasıl bir şey olduğunu biliyorum. Hıyarlarla ve saçmalıklarla başa çıkmayı öğrenmelisin, çünkü ikisinin de sonu gelmez."</p>

  <p>"Onlara karşı çıkmayacağımız anlamına gelmez bu."</p>

  <p>"Sanki ne fark edecekse."</p>

  <p>"Senin için fark etmiş olmalı. Çünkü <i>seni</i> kabul ediyorlar artık."</p>

  <p>Jane bunun doğru olup olmadığını düşündü. Ekibe ilk katıldığı zamanki hayatını, katlanmak zorunda kaldığı tampon esprilerini, kıs kıs gülmeleri, küçümseyici tavırları anımsadı. Evet, durumu daha iyiydi artık, ama verdiği zorlu savaş yıllar sürmüştü.</p>

  <p>"Fark yaratan şey yakınmak değil" dedi. "İşini herkesten iyi yapmak." Duraksadı. "Dedektiflik sınavını ilk seferde, hem de yüksek notla vermişsin diye duydum."</p>

  <p>Johnny başını hafifçe sallayarak onayladı. "Aslında en yüksek notla verdim."</p>

  <p>"Kaç yaşındasın peki',' Yirmi beş?"</p>

  <p>"Yirmi allı."</p>

  <p>"Bu senin aleyhinde bir durum, biliyorsun."</p>

  <p>"Hangisi? Sıradan bir Asyalı inek olarak görülmem mi?"</p>

  <p>"Hayır, hâlâ çocuk olman."</p>

  <p>"Harika. Ciddiye alınmamam için yeni bir sebep."</p>

  <p>"Mesele şu ki, kendini dezavantajlı hissetmen için bir sürü sebep var. Bazıları gerçek, bazılarıysa değil. Onları boş ver, sen işini yap."</p>

  <p>"Sen de ekipten olduğumu aklında tutmaya çalışırsan olur. Red Phoenix vakasını araştırmaya devam edeyim, nasılsa başladım artık. Kurbanların ailelerine telefon edebilirim, onlarla konuşabilirim."</p>

  <p>"Frost, Bayan Fang'la tekrar konuşacak zaten."</p>

  <p>"Ben de diğer ailelerle konuşurum o zaman."</p>

  <p>Jane başıyla onayladı. "Tamam. Şimdiye kadar vakayla ilgili neler öğrendiğini söyle bakalım."</p>

  <p>"Vakayı araştırmaya şubatta, A-l bölgesine atandığımda, Çin Mahallesi'nde bu olaydan bahsedildiğini duyunca başladım. Çocukken, New York şehrinde yaşarken bu olayı duyduğumu hatırlıyorum."</p>

  <p>"New York'tayken mi duymuştun?"</p>

  <p>"Büyük bir haberdi, ayrıca ülkenin herhangi bir yerinde bir Çinliyle ilgili haber çıktı mı bütün Çinlilerin arasında kulaktan kulağa yayılır, inan bana. New York'ta bile Red Phoenix'ten bahsediyorduk. Ninemin bana katilin bizden biri olmasının çok utanç verici olduğunu söylediğini hatırlıyorum. Bütün Çinlileri zan altında bırakıyormuş. Hepimizi suçlu gibi gösteriyormuş."</p>

  <p>"Kolektif suçluluk duygusu desene."</p>

  <p>"Evet, bunda gayet iyiyizdir. Ben ayağımda yırtık kot pantolonla evden çıkmaya çalışınca ninem küplere biniyordu, çünkü bütün Çinlilere pasaklı gözüyle bakılmasını istemiyordu. Çocukluğumda kapıdan dışarı ne zaman adımımı atsam, tüm bir ırkın temsilcisi olmanın sorumluluğunu taşıyordum. Yam evet. Red Phoenix vakası zaten ilgimi çekiyordu. Sonra mart ayında <i>The Boston Globe'da,</i> çıkan ilanı görünce merakım iyice arttı. Vaka dosyasını ikinci kez okudum."</p>

  <p>"Ne ilanı?"</p>

  <p>"Ayın 13'ünde, cinayetlerin yıldönümünde yayımlandı. Yerel haberler sayfasının aşağı yukarı dörtte birini kaplıyordu."</p>

  <p>"Onu görmedim. Ne yazıyordu?"</p>

  <p>"Aşçı Wu Weimin'in fotoğrafı vardı, birde kalın harflerle yazılmış <i>masum</i> sözcüğü." Johnny masaların ardına, cinayet masası ekibine baktı. "O ilanı görünce, yazılanın doğru olmasını istedim. Wu Weimin'in masum olmasını istiyordum, alnımıza çalınan kara leke silinsin diye."</p>

  <p>"Onun masum olduğunu gerçekten düşünmüyorsun, değil mi?"</p>

  <p>Johnny, Jane'e baktı. "Bilmiyorum."</p>

  <p>"Staines ile Ingersoll ateş edenin o olduğundan asla şüphe duymadılar. Doktor Zucker da duymuyor."</p>

  <p>"Ama o ilan beni düşündürdü. Boston polis teşkilatının on dokuz yıl önce yanılıp yanılmadığını merak ettim."</p>

  <p>"Sırf Wu Çinliydi diye mi?"</p>

  <p>"Çin Mahallesi'ndeki insanlar onun suçlu olduğuna asla inanmadılar diye."</p>

  <p>"İlanı kim vermiş? Öğrenebildin mi?"</p>

  <p>Johnny başıyla onayladı. <i>"Globe'u</i> aradım, İris Fang vermiş."</p>

  <p>Jane'in cep telefonu çaldı. Jane elini cep telefonuna atarken, yeni öğrendiği bu bilgiyi düşünüyordu. İris'in neden olaydan on dokuz yıl sonra, kocasını öldüren adamı savunmak için ilan verdiğini düşünüyordu. Telefonuna göz atıp da suç laboratuvarından arandığını görünce telefonu açtı ve "Rizzoli" dedi.</p>

  <p>"Şu an o kıllara bakıyorum" dedi Kriminolog Erin Volchko. "Kime ait olduklarını bulamadım."</p>

  <p>Jane'in, Erin'in söylediklerinde odaklanması zaman aldı. "Kurbanın giysilerinde bulunan kılları mı diyorsunuz?"</p>

  <p>"Evet. Adli tıptan iki kıl geldi dün. Biri ölen kadının yeninden, diğeriyse taytından alınmış. Morfolojileri ve renkleri benziyor, dolayısıyla kaynakları aynı muhtemelen."</p>

  <p>Johnny'nin bakışlarını üstünde hisseden Jane "O kıllar gerçek mi, yoksa sentetik mi?" diye sordu.</p>

  <p>"Bunlar suni değil. Organik oldukları kesin."</p>

  <p>"İnsan kılı yani?"</p>

  <p>"Emin değilim."</p>
</body>
</html>
