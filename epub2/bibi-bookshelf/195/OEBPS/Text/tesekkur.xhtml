<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ayhanhocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1><a id="Bookmark2"></a>Teşekkür</h1>

  <p>Yazdığım hiçbir roman bu seferki kadar kişisel değildi. Bu romanın ilhamını çocukluğunu Çin'de geçiren annemin anlattığı öykülerden, hayaletlerle, gizemli dövüş sanatı ustalarıyla ve evet, kahraman Maymun Kral'la ilgili öykülerden aldım. O yüzden, beni Çin masallarının muhteşem dünyasıyla tanıştırdığın için teşekkürler anne.</p>

  <p>Ayrıca Tony Yee'ye ve Boston polis teşkilatı memuru Tommy Yung'a, Çin Mahallesi'yle ilgili anlattıkları şeyler için; Halford Jones'a, beni dövüş sanatlarıyla ilgili bir öykü yazmaya uzun süre teşvik ettiği için; oğlum Adam'a, Mandarin dilinde sözcükler ve az bilinen ateşli silahlar konusundaki yardımları için; Penn Eyalet Üniversitesi Adli Tıp Bölümü'ndeki Doçent Doktor Reena Roy'a, primat kılı analizi konusundaki paha biçilmez yardımları için; Huston Üniversitesi Hukuk Çalışmaları Enstitüsündeki Yardımcı Doçent John R. Michaud'a ve onun Ceza Adaleti Kulü-bü'ndeki öğrencilerine, antika kılıçların metal analizi konusundaki tavsiyeleri için; ve Boston polis teşkilatından Dedektif Russell Grant'a, sorularımı yanıtlamaya hep gönüllü olduğu için teşekkürler. Bu romanda yaptığım hatalar sadece bana aittir.</p>

  <p>Bir de bana her aşamada tavsiyeleriyle, teşvikleriyle ve bazen de çok ihtiyaç duyduğum bir bardak martiniyle destek olan güvenilir ve cesur ekip var: Jane Rotrosen Ajansı'nda çalışan eşsiz edebiyat ajanım Meg Ruley; Ballantine'daki editörüm Linda Marrow; Transworld'deki destekçim Selina Walker; ve yoldayken güvende olmamı ve aklımı kaçırmamamı sağlayan adam, Brian McLendon.</p>

  <p>En çok da, bir yazarla evli olmanın güçlüklerine güler yüzle katlanan kocam Jacob'a teşekkürler. Bütün günü yalnızca kafamın içinde var olan insanlarla geçirdikten sonra geri döndüğüm gerçek, kanlı canlı bir kahramanım olduğu için şükrediyorum.</p>
</body>
</html>
