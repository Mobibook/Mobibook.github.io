<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ayhanhocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>29</h1>

  <p>Jane sokağın yarısına, arabalarını park ettikleri yere gelmelerini bekledikten sonra Doktor Cherry'nin karşısına dikildi. "Bunun aradığımız silah olmadığından nasıl o kadar emin olabiliyorsunuz?"</p>

  <p>"Suç laboratuvarına götürün. Bana inanmıyorsanız inceletin" dedi adam.</p>

  <p>"Biz antika bir Çin kılıcını arıyoruz ve <i>tesadüfe</i> bakın ki o kadında bir tane var."</p>

  <p>"Ondan aldığınız şu kılıç aradığınız kılıç değil. Evet, kılıcın ağzı kullanılmaktan aşınmış ve çizilmiş, ama oymalarla kan oyukları fazla belirgin. Kabzası da orijinal gibi görünüyor. Ming Hanedanı döneminde yapılmış bir ahşap kabzanın onca yüzyıldan sonra bu kadar iyi durumda kalabilmiş olması mümkün değil."</p>

  <p>"Bu kılıç eski değil mi yani?"</p>

  <p>"İyi yapılmış bir kılıç kesinlikle ve Ming dönemi süvari kılıçlarının ağırlığına ve dengesine sahip. Ama bu kılıç çok iyi bir taklit sadece. Elli, belki de yetmiş beş yaşındadır en fazla."</p>

  <p>"Bunları neden orada söylemediniz?"</p>

  <p>"Çünkü <i>o kadının</i> bu kılıcın otantik olduğuna inandığı belli. Bunun atalarından kaldığına inanıyor. Bu kılıca çok değer verdiği için onu üzmek istemedim." Adam <i>paifang</i> girişine doğru baktı. Vakit artık ikindi sonuydu ve akşam yemeği için Çin Mahallesi'ne gelen ziyaretçiler dar sokaklarda dolanıyor, camekânlardaki mönülere bakıyorlardı. Doktor Cherry kalabalığı hüzünle inceledi. "Çalıştığım müzede" dedi, "Bir sürü insan aile yadigârlarını getirir bana, incelemem için. Tavan arasında buldukları bir sürü değersiz şeyi getirirler. Vazolar, tablolar, müzik enstrümanları. Çeşitli mitler atfedilmiş şeyler. Hemen her zaman onları hayal kırıklığına uğratırım, çünkü gelinlikleri şeyler hazine değil, değersiz taklitlerdir. İnsanlar bunu duyunca onlara çocukken söylenen her şeyi sorgulamaya başlarlar. Kişisel mitolojileri çöker. Ve ben bunu yapmak zorunda kalmaktan nefret ediyorum. İnsanlar sıra dışı olduklarına inanmak isterler. Ailelerinin eşsiz bir öyküsü olduğuna inanmak isterler ve ninelerinin antika yüzüğünü veya dedelerinin eski kemanını kanıt niyetine sunarlar. Onlara zalim gerçeği, çoğumuzun tamamen sıradan olduğumuz gerçeğini dayatmanın ne anlamı var? Bize atalarımızdan kalan, üstüne titrediğimiz kutsal emanetlerin hemen hepsi sahtedir."</p>

  <p>"Bayan Fang atalarının savaşçı kadınlar olduğuna inanıyor" dedi Frost. "Bu da bir aile fantezisinden ibaret olabilir mi sizce?"</p>

  <p>"Bence ebeveyninin ona söylediği bir şey bu. Ve kanıtlamak için o kılıcı vermişler."</p>

  <p>"Yani General Washi meselesi doğru değil."</p>

  <p>"Her şey mümkündür Dedektif Frost. Siz Kral Arthur'un veya Fatih Wîlliam'ın torunusunuz belki de. Bu sizin için önemliyse, gündelik hayata katlanmanıza faydası oluyorsa, inanmaya devam edin. Çünkü aile mitolojisi gerçeklerden çok daha anlamlıdır bizim için. Hayatlarımızın anlamsızlığıyla başa çıkmamıza katkıda bulunur."</p>

  <p>Jane homurdandı. "Benim aile mitolojim, Lou Amcamın bir oturuşta kaç bira içebildiğiyle ilgiliydi tamamen."</p>

  <p>"Duyduğunuz tek efsanenin bu olduğunu sanmam" dedi Doktor Cherry.</p>

  <p>"Bir düğündeki herkesin büyük büyükannem yüzünden gıda zehirlenmesi yaşadığını da duymuştum."</p>

  <p>Doktor Cherry gülümsedi. "Ben kahramanlardan bahsediyorum. Ailenizde en az bir kahraman vardır mutlaka. Bir düşünün dedektif. O kahramanların, sizin kendinize bakışınızı ne kadar etkilediğini düşünün."</p>

  <p>Jane arabayla eve giderken bunu düşündü, ama aklına ilk gelen insanlar serseriler ve gülünç kişilerdi. Noel Baba'nın geleneksel yoldan eve girebileceğini kanıtlamaya çalışan kuzeni, annesinin bacasında sıkışıp kalmıştı ve bacanın yıkılması gerekmişti. Bir Noel partisinde ev yapımı havai fişek kullanmaya kalkan amcasıysa üç parmağını kaybedip hastanelik olmuştu.</p>

  <p>Ama sessiz sakin insanların saygın öyküleri de vardı; örneğin Jane'in büyük halalarından birinin Afrika'da rahibelik yaptığı söylenirdi. Bir başka büyük halasıysa İtalya'da savaş sırasında sekiz çocuğa bakarken büyük çileler çekmişti. Bunlara da kahraman denebilirdi, ama sessiz sakin kahramanlardı MUcade le edip başarılı olmuş gerçek kadınlardı; İris Fang'ın çifte BÜvaiİ kılıcı kullanıp da askerlerinin başında savaşan efsanevi al asıyla alakalan yoktu. O atanın öyküsü masal gibiydi, masumları koruyup iblislerle ve nehir canavarlarıyla savaşan Maymun Kral Sun Wukong'un öyküsünden daha gerçek değildi, İris böyle bir masal dünyasında yaşayan yalnız bir duldu; eski savaşçıların kanını taşıyan bir kılıç ustası olduğuna inanıyordu. Böyle bir fanteziye sığındığı için onu kim suçlayabilirdi ki? İris lösemi yüzünden ölüyordu. Kocasıyla kızını yitirmişti. Kasvetli evinde, kasvetli mobilyalarının arasında, savaş meydanlarının ve şanın hayalini mi kuruyordu? <i>Ben de aynı şeyi yapmaz mıydım?</i></p>

  <p>Bir trafik ışığında durunca cep telefonu çaldı. Kimin aradığına bakmadan telefonu açınca, öfkeyle bağıran birinin sesini işitti.</p>

  <p>"Ne oluyor Jane? Bana neden söylemedin?" dedi erkek kardeşi Frankie. "Bunu yapmasına izin veremeyiz."</p>

  <p>Jane iç geçirdi. "Annemin nişanlanmasından bahsediyorsun galiba?"</p>

  <p>"Mike söylemese haberim olmayacaktı."</p>

  <p>"Seni arayacaktım, ama yoğundum."</p>

  <p>"O adamla evlenemez. Onu durdurmalısın."</p>

  <p>"Nasıl durdurayım?"</p>

  <p>"O hâlâ evli yahu!"</p>

  <p>"Evet. Onu bir sürtük için terk eden bir adamla."</p>

  <p>"Babam hakkında öyle konuşma."</p>

  <p>"Ama öyle."</p>

  <p>"O ilişkisi eninde sonunda bitecek. Babam eve dönecek, bak görürsün. Biraz zamana ihtiyacı var sadece."</p>

  <p>"Bunu anneme söyle. Bakalım ne diyecek."</p>

  <p>"Buna göz yummana inanamıyorum Jane. Biz Rizzoli <i>ailesiyiz. Aileler</i> bir arada kalmalıdır. Hem bu Korsak denen herifle ilgili ne biliyoruz ki?"</p>

  <p>"Yapma. Düzgün bir insan olduğunu ikimiz de biliyoruz."</p>

  <p><i>"Düzgün</i> ne demek ki?"</p>

  <p>"Yani iyi bir insan. Ve iyi bir polis." Jane duraksadı; üvey babası olmasını çok da istemediği adamı savunduğunu fark etmişti birden. Ama Korsak'la ilgili söylediği her şey doğruydu. O <i>gerçekten</i> iyi bir insandı. <i>Gerçekten</i> güvenilir bir adamdı. Ondan çok daha kötü adamlar vardı.</p>

  <p>"Annemizi düdüklemesine aldırmıyor musun peki?" dedi Frankie.</p>

  <p><a id="Bookmark0"></a>"Sen babamızın Sürtük'ü düdüklemesine aldırmıyorsun ya."</p>

  <p>"O başka. O bir erkek."</p>

  <p>Jane buna sinirlendi. "Annemin düdüklenmeye hakkı yok yani?" diye karşılık verdi.</p>

  <p>"O bizim <i>annemiz."</i></p>

  <p>Yeşil ışık yandı. Jane kavşaktan geçerken "Annem daha ölmedi Frankie" dedi. "Güzel ve eğlenceli bir kadın o ve aşkı tekrar denemeyi hak ediyor. Onu suçlayacağına git babamla konuş. Annemin Korsak'la çıkmasının sebebi o."</p>

  <p>"Evet, onunla konuşacağım. Belki de artık kontrolü ele almasının vakti geldi." Frankie telefonu kapadı.</p>

  <p><i>Kontrol? Babamın kontrolsüzlüğü bizi bu noktaya getirdi zaten.</i></p>

  <p>Telefonu koltuğa attı can sıkıntısıyla; babasının bu habere vereceği tepkiden kaygılanıyordu. Kaygılanacak bir şey daha çıkmasına sinirlenmişti; havaya atıp tuttuğu bir düzine topa bir yenisi eklenmişti.</p>

  <p>Telefon tekrar çaldı.</p>

  <p>Jane telefonu açmak için arabayı kaldırıma yanaştırıp park etti hemen. "Buna zamanım yok Frankie" dedi öfkeyle.</p>

  <p>"Frankie kim be?" diye, aynı derecede öfkeli bir karşılık geldi. "Bak Rizzoli, bu Red Phoenix saçmalığından bıktım artık ve bu işe bir son vermeni istiyorum." Kevin Donohue'nun hırıltılı sesini tanımamak imkânsızdı. Hoş sözcük dağarcığını da.</p>

  <p>"Neden bahsettiğinizi bilmiyorum Bay Donohue" dedi Jane.</p>

  <p>"Bugün öğleden sonra bir tane daha geldi. Bu seferkini sileceğimin altına koymuşlar. <i>Arabama</i> el sürmeye cesaret etmişler yahu, inanabiliyor musun?"</p>

  <p>"Ne geldi?"</p>

  <p>"Joey'nin ölüm ilanı. <i>Basketbola ve atıcılığa düşkündü, onu seven annesiyle kız kardeşine baş sağlığı diliyoruz,</i> falan filan. Arkasında da bir mesaj var."</p>

  <p>"Ne diyor?"</p>

  <p><i>"Senin için geliyor."</i></p>

  <p>"Bu ciddiye alınmaya değer mi sizce?"</p>

  <p>"Ucube bir maymun yaratık iki kişiyi doğradı; bunu ciddiye almayayım mı diyorsun?"</p>

  <p>Jane istifini bozmadan konuştu: "Ne maymun yaratığından bahsediyorsunuz?"</p>

  <p>"Ne yani, bunu bilmemem mi gerekiyordu?"</p>

  <p>"Halka açık bir bilgi değil bu."</p>

  <p>"Ben <i>halk</i> değilim, tamam mı. Ben vergisini ödeyen bir vatandaşım ve ölümle tehdit ediliyorum."</p>

  <p>Soruşturmamızı takip ediyor, diye düşündü Jane. Boston polis teşkilatında adamı var. Buna şaşırmamalıydı. Donohue gibi güçlü bir adam her yerde, Belediye Sarayı ile Schroeder Plaza da dahil olmak üzere her yerde birilerini satın alabilirdi.</p>

  <p>"İşini yap dedektif" dedi Donohue. "Senin görevin hizmet etmek ve korumak, hatırladın mı?"</p>

  <p><i>Bu maalesef senin gibi pislikleri, de korumayı içeriyor.</i> Derin bir soluk alan Jane terbiyesini korumayı başardı. "Bu son mesajı incelemem gerek. Şu an neredesiniz?"</p>

  <p>"Jeffries Point'teki depomdayım. Bir an önce gel, fazla beklemem, ona göre."</p>
</body>
</html>
