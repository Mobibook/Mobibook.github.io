<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ayhanhocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>14</h1>

  <p>İris Fang'ın yatak odasında ayakta duran Jane, kasap bıçağı saplanmış fotoğrafa bakıyordu. Bu fotoğraftaki İris çok daha gençti, yüzü ışıl ısıldı ve kucağında bebek tutarken gülümsüyordu.</p>

  <p>"Bıçak onun mutfağındanmış" dedi Frost. "Bebek de kızı Laura'ymış. Şu fotoğraf aşağıdaki, kitaplıktaki bir çerçevede duruyormuş, içeri giren kişi hem kimse fotoğrafı çerçeveden almış ve yukarı getirip buraya bırakmış, İris görsün diye."</p>

  <p>"Veya mesaj vermek için. Fotoğrafı yastığa koyup bıçak saplamış, tatlı rüyalar dilemediği kesin. Mesele neymiş peki?"</p>

  <p>"İris bilmiyor." Frost alt kattaki İris duyamasın diye sesini alçalttı. "&nbsp;En azından bilmediğini söylüyor."</p>

  <p>"Bizden bir şeyler gizlediğini mi düşünüyorsun?"</p>

  <p>"Bilmiyorum. Mesele şu ki..."</p>

  <p>"Ne?"</p>

  <p>Frost sesini daha da alçalttı. "Seni aramamı istemedi. Hatta bu meseleyi unutmamı istedi. Buna anlam veremiyorum."</p>

  <p>Ben de, diye düşünen Jane, kabzasına kadar yastığa saplanmış ve fotoğrafı ezerek neredeyse yastık kılıfına gömmüş olan bıçağa çatık kaşlarla baktı. Dehşete düşürmek için, safı hiddetle yapılmış bir eylemdi bu. "Başka biri olsa polis koruması isterdi çığlık çığlığa."</p>

  <p>"İstemediğini söylüyor ısrarla. Korkmuyormuş."</p>

  <p>"Buraya gerçekten birinin girdiğinden emin miyiz?"</p>

  <p>"Ne demek istiyorsun?"</p>

  <p>"Bunu İris yapmış olabilir. Mutfağından bıçağı alıp."</p>

  <p>"Bunu neden yapsm ki?"</p>

  <p>"Korkmamasının sebebi bu olabilir."</p>

  <p>"Değildi."</p>

  <p>"Nereden biliyorsun?"</p>

  <p>"Çünkü fotoğrafı bulduğunda buradaydım, yanındaydım."</p>

  <p>Jane ona doğru döndü. "Yatak odasına mı geldin?"</p>

  <p>"Bana öyle bakma. Ona evine kadar eşlik ettim sadece. Sokak kapısının açık olduğunu fark ettik, o yüzden de etrafı kolaçan etmek için içeri girdim."</p>

  <p>"Tamam."</p>

  <p>"Hepsi buydu!"</p>

  <p><i>Öyleyse neden bu kadar suçlu görünüyorsun?</i> Jane aşağıdaki parçalanmış fotoğrafa baktı. "Ben evime gelip de böyle bir şey bulsam, ödüm kopardı. Soruşturma yapmamızı neden istemiyor ki?"</p>

  <p>"Polisle ilgili kültürel bir mesele olabilir. Johnny'nin söylediğine göre, Çin Mahallesi'ndeki insanlar bizden çekiniyormuş."</p>

  <p>"Ben olsam bunu yapan kişiden çekinirdim asıl." Jane kapıya doğru döndü. "Bayan Fang'la konuşalım."</p>

  <p>Aşağı indiklerinde İris'in soluk kahverengi kanepede oturduğunu gördüler; kadın fazlasıyla sakin görünüyordu, oysa az önce hanesine tecavüz edilmişti. Dedektif Johnny cep telefonu kulağında, etrafta turluyordu. Başını kaldırıp Jane'e <i>Burada neler olduğunu ben de bilmiyorum,</i> dercesine baktı.</p>

  <p>İris'in karşısına oturan Jane, onu konuşmadan süzdü bir an. Kadın onun bakışlarına gözlerini kaçırmadan, bunun bir test olduğunu anlamışçasına ve kararlılıkla karşılık verdi. Kurbanmış gibi bakmıyordu.</p>

  <p>"Sizce neler oluyor Bayan Fang?" dedi Jane.</p>

  <p>"Bilmiyorum."</p>

  <p>"Daha önce evinize izinsiz giren olmuş muydu?"</p>

  <p>"Hayır."</p>

  <p>"Ne kadar zamandır bu binada oturuyorsunuz?"</p>

  <p>"Yaklaşık otuz beş senedir. Kocamla birlikte bu ülkeye göç ettiğimden beri."</p>

  <p>"Bunu kimin yapmış olabileceğine dair bir fikriniz var mı? Çıktığınız bir adam, kendisini reddetmenize kızmış biri yapmış olabilir mi?"</p>

  <p>"Hayır." Kadın durup düşünmemişti bile. Vermeye hazır olduğu tek yanıt buydu sanki. "Hayatımda bir erkek yok. Polisin bu işe kanşmasına da gerek yok."</p>

  <p>"Birisi evinize izinsizce giriyor. Fotoğrafınızı yastığınızın üstüne koyup kasap bıçağı saplıyor. Verdiği mesaj gayet net. Sizi tehdit eden kim?"</p>

  <p>"Bilmiyorum."</p>

  <p>"Ama araştırmamızı islemiyorsunuz, "</p>

  <p>Jane'in bakıştığı kadın korku belirtisi göstermiyordu. Onun gözlerine bakmak siyah su birikintilerine bakmak gibiydi, hiçbir şeyi ele vermiyordu. Jane arkasına yaslanıp bekledi bir an. Johnny ile Frost'un yakında durduklarını, onların konuşmasını dikkatle dinlediklerini gördü. Üç çift göz İris'e odaklanmıştı. Sessizliğin uzamasına karşın kadın soğukkanlılığını korudu.</p>

  <p>Yeni bir yaklaşımın vakti gelmişti.</p>

  <p>"Bugün ilginç bir konuşma yaptım" dedi Jane. "Patrick Dion'la, Red Phoenix kurbanlarından birinin eski kocasıyla. Bana söylediğine göre, her martta ona ve diğer ailelere mektup gönderiyormuşsunuz."</p>

  <p>"Kimseye mektup göndermedim ben."</p>

  <p>"Son yedi yıldır mektup geliyormuş onlara. Red Phoenix katliamının her yıldönümünde. Aileler o mektupları sizin gönderdiğinizi düşünüyorlar. Onlara sevdiklerinin ölüm ilanlarının fotokopilerini gönderiyormuşsunuz. Kötü anılarını canlandırmaya çalışıyormuşsunuz."</p>

  <p>"Kötü anılarını <i>canlandırmaya</i> mı?" İris kaskatı kesildi. "Bunlar nasıl aileler ki, onlara <i>hatırlatmak</i> gerekiyor?" Kadın ilk kez sinirli konuşmaya başlamıştı, elleri titriyordu. "Ben anılarımla yaşıyorum. Beni asla terk etmiyorlar, uykumda bile."</p>

  <p>"Size mektup geldi mi hiç?"</p>

  <p>"Hayır. Ama <i>bana</i> kimsenin hatırlatmasına gerek yok zaten. Görünen o ki, bütün o ailelerin içinde soru soran tek kişi benim. Yanıt talep eden."</p>

  <p>"Onları siz göndermiyorsanız, kimin gönderdiği hakkında tahminde bulunabilir misiniz peki?"</p>

  <p>"Belki de gerçeğin örtbas edildiğini düşünen biridir."</p>

  <p>"Sizin gibi."</p>

  <p>"Ama ben bunu söylemekten çekinmiyorum."</p>

  <p>"Hem de uluorta. Geçen ay <i>Globe'a</i> ilan verdiğinizi biliyoruz."</p>

  <p>"Kocanızın öldürüldüğünü ve katilin cezasız kaldığını bilseniz, siz de aynısını yapmaz mıydınız? Aradan kaç yıl geçmiş olursa olsun?"</p>

  <p>İki kadın bir an bakıştılar. Jane her sabah bu döküntü evde uyandığını, ifade edilemeyecek kadar derin bir kederle yaşadığını, yitirdiği mutluluğu saplantı yaptığını hayal etti. Hayatının mahvolmasının sebebini, bir açıklama aradığını. Bu odada, bu yıpranmış koltukta otururken omuzlarında umutsuzluğun ağırlığını duydu; aşağı çekildiğini ve yaşama sevincini yitirdiğini his<span style="text-indent: 1em;">etti. &nbsp;&nbsp;&nbsp;</span><i style="text-indent: 1em;">Üstelik bu benim dünyam değil,</i> <span style="text-indent: 1em;">diye düşündü,</span> <i style="text-indent: 1em;">ben evime&nbsp;</i><i style="text-indent: 1em;">gidip kocamı öpebilirim. Kızımı kucaklayıp yatağına yatırabilirim. Oysa İris hâlâ burada kapana kısılmış halde olacak.</i></p>

  <p>"On dokuz yıl oldu Bayan Fang" dedi Jane. "Hayatınıza devam etmenizin kolay olmadığını biliyorum. Ama diğer aileler bunu yapmak istiyorlar. Patrick Dion, Mark Mallory... onlar katilin Wu Weimin olduğundan eminler. Onların çoktandır kabullendiği şeyi sizin de kabullenmenizin vakti gelmiştir belki de."</p>

  <p>İris çenesini kaldırdı, gözleri çakmak çakmaktı. "Ben sadece gerçeği kabullenirim."</p>

  <p>"Ama bunun gerçek <i>olmadığını</i> nereden biliyorsunuz? Polis raporuna göre, Wu Weimin'in aleyhindeki kanıtlar sağlammış."</p>

  <p>"Polisler onu tanımıyorlardı."</p>

  <p>"Siz onu tanıdığınızdan emin olabilir misiniz peki?"</p>

  <p>"Evet, tamamen eminim. Ve durumu düzeltmek için son şansım bu."</p>

  <p>Jane ona kaşlarını çatarak baktı. "Son şanstan kastınız nedir?"</p>

  <p>İris derin bir soluk alıp başını kaldırdı. Jane'e vakur, sakin bir ifadeyle baktı. "Hastayım."</p>

  <p>Odaya sessizlik çöktü. Bu basit söz hepsini afallatmıştı. istifini bozmadan oturan İris, Jane'i merhamet gösterisinde bulunmaması için gözleriyle uyarır gibiydi.</p>

  <p>"Bende kronik lösemi var" dedi İris. "Doktorların söylediğine göre on yıl daha yaşayabilirmişim. Hatta belki de yirmi yıl. Bazı günler kendimi gayet iyi hissediyorum. Bazense öyle yorgun oluyorum ki, başımı yastıktan kaldırmakta zorlanıyorum. Ölümüm bu hastalıktan olacak herhalde, ama korkmuyorum. Gerçeği bilmeden ölmeyi reddediyorum sadece." Kadın duraksadı ve sesinde korku belirdi ilk kez. "Zamanın parmaklarımın arasından kayıp gittiğini hissediyorum."</p>

  <p>İris'in arkasına geçen Frost elini kadının omzuna koydu. Basit bir sempati jestiydi bu, herkesin yapabileceği bir şeydi, ama Jane o dokunuştan ve Frost'un gözlerinde gördüğü üzüntü ifadesinden rahatsız oldu.</p>

  <p>"Bu gece burada tek başına kalamaz" dedi Frost. "Güvenli değil."</p>

  <p>"Demin telefonda Bella Li'yle konuştum" dedi Johnny. "Olay yeri inceleme ekibi etrafı araştırırken Bayan Fang bu gece onda kalabilirmiş."</p>

  <p>"Ben onu arabayla bırakırım" dedi Frost.</p>

  <p>"Hayır" dedi Jane. "Johnny götürsün. Bayan Fang, isterseniz valizinizi hazırlayın." Ayağa kalktı. "Dedektif Frost , benimle dışarı çıkabilir misin? Etrafa göz atmamız gerek."</p>

  <p>"Ama..."</p>

  <p>"Frost."</p>

  <p>Gözleri İris ile Jane'in arasında mekik dokuyan adam sonunda Jane'in peşinden sokak kapısından dışarıya, sisli geceye çıktı.</p>

  <p>Kapı kapanır kapanmaz Jane "Neler olduğunu söylemek ister misin?" dedi.</p>

  <p>"Keşke söyleyebilsem. Birinin o kadını korkutmaya çalıştığı belli. Onun soru sormasını engellemeye çalışıyor."</p>

  <p>"Hayır, ben <i>senden</i> bahsediyorum. Onu akşam yemeğine götürmenden. Onun beyaz atlı prensine dönüşmenden."</p>

  <p>"Kızıyla ilgili soru sormaya gelmiştim. Bunu biliyorsun."</p>

  <p>"Akşam yemeği nereden çıktı peki?"</p>

  <p>"Acıkmıştık. Kendiliğinden oldu."</p>

  <p>"Tesadüfler olur. Ama sorguya çektiğin biriyle yemeğe çıkman? Bu bambaşka bir mesele."</p>

  <p>"O zanlı değil ki. "</p>

  <p>"Bunu bilmiyoruz."</p>

  <p>"Yapma Rizzoli, o bir kurban. Kocası vurularak öldürüldü ve şimdi tek istediği şey adalet. "</p>

  <p>"Ne istediğini bilmiyoruz. Açıkçası ben senin de ne istediğini bilemiyorum."</p>

  <p>Sundurma lambasının sisi aydınlatan sarı ışığı, Frost'un başını çevreleyen bir hale gibiydi. Aziz Barry, izci Çocuk, diye düşündü Jane. Hep doğru şeyi yapan polis. Frost şimdi Jane'in karşısında bakışlarını kaçırıyordu, tam bir suçlu gibi.</p>

  <p>"Ona acıyorum" dedi Frost.</p>

  <p>"Hissettiğin tek şey bu mu?"</p>

  <p>"Sadece isterdim ki..." Frost iç geçirdi. "Kocası öleli on dokuz sene olmuş ve o hâlâ kocasını seviyor. Hâlâ onu düşünüyor. Alice daha on sene geçmeden beni terk etti. İris'e bakınca <i>Neden böyle biriyle evlenmedim ki?</i> diye düşünüyorum."</p>

  <p>"O kadın annen olacak yaşta neredeyse."</p>

  <p><i>"Onu</i> demiyorum. Onunla çıkmaktan bahsetmiyorum! Hem yaşın ne alakası var? Benim bahsettiğim şey sadakat. Bir insanı ne olursa olsun ömür boyu sevmek." Frost sırtını dönüp usulca konuştu: "Bunun nasıl bir şey olduğunu asla bilemeyeceğim."</p>

  <p>Sokak kapısı açılınca ikisi birden o tarafa doğru döndüler ve Johnny'nin İris'i binadan çıkardığını gördüler. Kadın Frost'a başını sallayıp yorgunca gülümsedikten sonra Johnny'nin arabasına bindi. Arabanın arka far ışıkları siste gözden kaybolurken Frost kadının arkasından bakıyordu hâlâ.</p>

  <p>"İtiraf etmeliyim ki" dedi Jane düşünceli bir tavırla, bu kadın içime kurt düşürdü."</p>

  <p>Frost ona doğru döndü. "Hangi konuda?"</p>

  <p>"Bir konuda haklısın. O kadının birinin canını sıktığı belli. Onun evine izinsizce girecek kadar sinirlenen veya kendini tehdit altında hisseden birinin. Yastığına bıçak saplayacak kadar."</p>

  <p>"Ya katliam konusunda haklıysa? Ya aşçı yapmadıysa?"</p>

  <p>Jane başıyla onayladı. "Red Phoenix'e daha yakından bakmanın zamanı geldi."</p>
</body>
</html>
