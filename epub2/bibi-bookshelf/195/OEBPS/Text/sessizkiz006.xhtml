<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ayhanhocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>6</h1>

  <p>Maura o gece iyi uyumadı. Lazanya yiyip üç kadeh şarap içtiği ağır bir akşam yemeğinden sonra bitkin halde yatağa uzandı. Birkaç saat sonra uyandığında, acıyla yanındaki boşluğun farkına vardı. Elini uzatıp soğuk çarşafa dokunurken, son dört ay boyunca pek çok gece yaptığı gibi, Daniel Brophy'nin de yatağında yalnız ve uyanık olup olmadığını merak etti. Onun da telefon edip aralarındaki suskunluğu bozmayı isteyip istemediğim. Yoksa mışıl mışıl uyuyor muydu, pişmanlık duymadan, ilişkilerinin nihayet bitmesinin verdiği rahatlıkla? Maura artık tekrar özgür bir kadın olsa da, özgürlüğün bedeli vardı. Boş bir yatak, uykusuz geceler ve yanıtsız soru: <i>Onunla mı daha iyiyim, onsuz mu?</i></p>

  <p>Ertesi sabah işe gittiğinde uyku sersemiydi ve kendine gelmek için içtiği kahveler yüzünden midesi bulanıyordu. Morgun antresinde maske ve kâğıt başlık takıp galoş giyerken izleme penceresinden içeri bakınca, Jane'in daha şimdiden masanın yanında durduğunu, kendisini beklediğini gördü. Dün pek iyi ayrılmamışlardı ve Jane'in alaycı terslemesi, <i>Sen sadece gerçeklerle ilgilenirsin, değil mi?</i> sözü Maura'nın içine oturmuştu. Evet, gerçekleri önemsiyordu o. Onlar değiştirilemez ve inkâr edilemez şeylerdi, bir arkadaşlığı tehdit ettiklerinde bile. Polis Graff'ın yargılanması aralarını açmış ve Maura'ya arkadaşlıklarının baştan beri zor olduğunu anımsatmıştı. Önlüğünü bağlarken, cesedi değil, Jane'i görmekten korkuyordu.</p>

  <p>Derin bir soluk alıp kapıyı iterek içeri girdi.</p>

  <p>Asistanı Yoshima ceset torbasını masanın üstüne koymuştu bile. Cesedin yanındaki bir tepside duran kesik elin üstü örtülmüştü. Yoshima'nın, kendilerini dinlediğinin farkında olan Maura, Jane'i başıyla profesyonelce selamlayıp "Frost gelecek mi?" dedi.</p>

  <p>"Bu sefer gelmeyecek, ama Johnny Tam yoldaymış. Hatta senin cesedi kesip biçmeni görmek için sabırsızlanıyor sanırım."</p>

  <p>"Dedektif Johnny kendini kanıtlamaya pek hevesli gibi."</p>

  <p>"Cinayet masasına katılmak istiyor bence. Şimdiye kadar gördüklerime bakılırsa, bunu başarabilir de." Jane gözlerini kaldırdı. "İyi insan lafının üstüne gelirmiş."</p>

  <p>İzleme penceresine bakan Maura, Johnny'nin gelmiş olduğunu ve cerrah önlüğü taktığını gördü. Adam biraz sonra içeri girdi; kâğıt başlığı simsiyah saçını gizliyordu. Masaya yaklaştı ve üstü örtülü cesede sakin, donuk gözlerle baktı.</p>

  <p>"Johnny, başlamadan önce söyleyeyim" dedi Jane, "kusmak istersen lavabo şurada."</p>

  <p>Adam omuz silkti. "İhtiyacım olmayacak."</p>

  <p>"Şimdi öyle diyorsun."</p>

  <p>"Kolay kısımdan başlayalım" diyen Maura, tepsideki kesik elin üstünü açtı. El plastik gibi görünüyordu. Çin Mahallesi tur grubundakilerin onu sahte kan sürülmüş bir Cadılar Bayramı oyuncağı sanmalarına şaşmamalıydı. Üstünde barut izi bulunmuştu. Bu elden alınan parmak izlerinin Heckler - Koch'un kabzasında bulunması, kurbanın çatıda beş el ateş ettiği konusunda şüpheye yer bırakmamıştı. Maura büyüteci ele yaklaştırıp kesik bileği inceledi.</p>

  <p>"Tam uç radiyus<sup style="text-indent: 1em;"><a href="../Text/DiPNOTLAR.xhtml#a1">1</a></sup> <span style="text-indent: 1em;">ile ay kemik</span><a id="footnote2" style="text-indent: 1em;"></a><sup style="text-indent: 1em;"><a href="../Text/DiPNOTLAR.xhtml#a2">2</a></sup> <span style="text-indent: 1em;">arasından kesilmiş" dedi. "Ama piramit kemiğin epey bir kısmını görebiliyorum."</span></p>

  <p>"Yani?" dedi Jane.</p>

  <p>"Bu eli kesen şey, bilek kemiğini ikiye bölmüş. Bu kemikler epey serttir."</p>

  <p>"Keskin bir aletti demek ki."</p>

  <p>"Tek bir darbeyle ampütasyon yapacak kadar keskin." Maura gözlerini kaldırdı. "Başka kesik görmüyorum."</p>

  <p>"Bana bu elin o cesede ait olduğunu söyle yeter."</p>

  <p>Maura masaya doğru dönüp ceset torbasının fermuarını açtı. Torba ikiye ayrılırken, donmuş et ile bayat kanın mide bulandırıcı kokusu etrafa yayıldı, içindeki kadavra tamamen giyinikti hâlâ, başı geriye kaykılmıştı, boynundaki geniş yara iyice ortaya çıkmıştı. Yoshima fotoğraf çekerken, Maura'nın gözü kadının kurumuş kanla kaplı olan kumral saçma takıldı. <i>Güzel saç,</i> diye düşündü, <i>ve güzel kadın.</i> Silahlı olan ve o çatıda birine ateş eden bir kadın.</p>

  <p>"Doktor Isles, saç ve iplik kanıtları var elimizde" dedi Yoshima. Cesedin siyah hırkasının üstüne eğilmişti ve giysi koluna yapışmış olan açık renk bir kıla bakıyordu.</p>

  <p>Maura kılı cımbızla alıp ışığa tutarak inceledi. Kıl aşağı yukarı beş santim uzunluğundaydı, gümüşi griydi ve biraz kıvrıktı. Maura kadavraya göz attı. "Ona ait olmadığı belli."</p>

  <p>"Bak, bir tane daha var" dedi Jane, kurbanın siyah taytına yapışmış bir başka kılı göstererek.</p>

  <p>"Belki de hayvan kılıdır bunlar" dedi Yoshima. "Golden retriever olabilir."</p>

  <p>"Veya belki de kır saçlı bir dede saldırmıştır kadına."</p>

  <p>Maura kılları ayrı ayrı delil zarflarına koyup kenara bıraktı. "Pekâlâ, kadını soyalım şimdi."</p>

  <p>Önce kadının üstündeki tek süs eşyasını, sol bileğindeki siyah Swiss Hanowa kol saatini çıkardılar. Sonra siyah Reebok ayakkabılarını, ardından da kapüşonlu hırkayı ve uzun kollu tişörtü, taytı, pamuklu külotu ve atlet sutyeni çıkardılar. Kadının vücudu formdaydı, sırım gibiydi ama kaslı değildi. Maura bir patoloji profesörünün, yıllardır otopsi yaptığı halde çekici bir cesede hiç rastlamadığını söylediğini duymuştu bir keresinde. Bu kadın istisna olabilirdi. Boynundaki geniş yaraya ve sırtıyla kalçasındaki morluklara, donuk gözlerine karşın hâlâ nefes kesici güzellikteydi.</p>

  <p>Ceset çırılçıplak kalınca, Yoshima röntgen çekebilsin diye Maura ile iki dedektif odadan çıktılar. Antrede durup izleme penceresinden, adamın kurşun önlük takmasını ve film kartuşlarını yerleştirmesini seyrettiler.</p>

  <p>"Böyle bir kadını" dedi Maura, "özleyecek biri vardır mutlaka."</p>

  <p>"Güzel olduğu için mi öyle diyorsun?" dedi Jane.</p>

  <p>"İnanılmayacak kadar formda olduğu için, diş yapısı kusursuz olduğu için ve taytı Donna Karan marka olduğu için öyle diyorum."</p>

  <p>"Cahil bir adam olarak bir sorum var" dedi Johnny. "Taytı pahalı mı yani?"</p>

  <p>"Mağaza fiyatını Doktor Isles tamı tamına söyleyebilir eminim" dedi Jane.</p>

  <p>"Demek istediğim şu ki" dedi Maura, "sokaklarda yaşayan beş parasız bir kadın değil o. Üstünde epey para varmış, ayrıca Heckler - Kohl taşıyordu, ki anladığım kadarıyla sokaklarda sık kullanılan bir tabanca değil."</p>

  <p>"Ayrıca kimliği yoktu" dedi Johnny.</p>

  <p>"Çalınmış olabilir."</p>

  <p>"Ama hırsız üç yüz dolara el sürmemiş, öyle mi?" Johnny başını iki yana salladı. "Bu tuhaf olurdu."</p>

  <p>İzleme penceresinden bakan Maura, Yoshima'nın el salladığını gördü. "İşi halletti" diyerek kapıyı itti ve laboratuvara girdi.</p>

  <p>Maura önce kesik boynu inceledi. Bu yarayı açan darbe, tıpkı eli koparan darbe gibi, tek hamlede ve tereddütsüzce indirilmiş gibiydi. Yaranın içine cetvel sokan Maura "Derinliği neredeyse sekiz santim" dedi. "Soluk borusu kesilmiş ve yara ta boyun omurgasına kadar iniyor." Cetvelin yerini değiştirdi. "Genişliği derinliğinden fazla, aşağı yukarı on iki santim. Alet saplanmamış, yarmış." Duraksayıp açığa çıkmış kesiği inceledi. "Garip bir şekilde çok düzgün. Aletin ağzı tırtıklı değilmiş, ikincil kesikler yok. Morluk ya da eziklik de yok. Darbe öyle hızlı inmiş ki, kurban mücadele etmeye fırsat bulamamış." Maura cesedin başını kaldırıp öne eğdi. "Biriniz kafatasını bu pozisyonda tutabilir misiniz? Yaranın kenarlarını incelemek istiyorum."</p>

  <p>Dedektif Johnny hiç duraksamadan öne çıkıp cesedin başını eldivenli elleriyle tuttu. Bir insan gövdesi kişilik atfedilemeyen deriden, kemikten ve kastan ibaret gibi görünebilse de, bir cesedin yüzü çoğu polisin görmek istemeyeceği kadar çok şey sergiler. Ama Johnny Tam o görüntüden ürkmedi. Aklındaki birçok sorunun yanıtını orada bulabilecekmişçesine ölü kadının gözlerinin içine baktı.</p>

  <p>"Hah, öyle tut" dedi Maura, büyüteci cesedin derisinin üstünde gezdirerek. "Tırtık izi görmüyorum. Nasıl bir bıçak kullanıldığını anlamamı sağlayacak bir şey yok..." Duraksadı.</p>

  <p>"Ne?" diye sordu Jane.</p>

  <p>"Bu açı tuhaf. Normal kesilmiş bir boğaz değil bu."</p>

  <p>"Ya, o tür kesikler çok sıkıcı oluyor."</p>

  <p>"Birinin boğazını kestiğini hayal et bir an" dedi Maura. "Bu kadar derinden, ta omurgaya inecek kadar kesmek için arkadan yaklaşman gerekir. Kurbanı saçından tutarsın, başını geriye çekersin ve önden kesersin, kulaktan kulağa."</p>

  <p>"Komando yöntemi" dedi Johnny.</p>

  <p>"Arkadan yaklaşman hem kurbanı zapt etmeni sağlar hem de boğazı iyice ortaya çıkarır. Ve açılan yara kıvrık olur genellikle. Bu yaraysa sola doğru biraz yukarı çıkıyor. Kurbanın başı o sırada öne eğikmiş, yukarı dönük değil."</p>

  <p>"Belki de katil onun karşısında duruyordu" dedi Jane.</p>

  <p>"Öyleyse kadın niye direnmedi? Mücadele izi yok. Kellesi uçurulmuş neredeyse. Niye direnmedi?"</p>

  <p>"Röntgen filmlerini astım" dedi Yoahima.</p>

  <p>Işıklı panoya doğru döndüler hep birlikte; orada asılı duran, arkadan aydınlanan röntgen filmlerindeki beyaz kemikler ışıldıyordu. Maura önce sağ bileğin kesik ucu ile kopuk ele odaklanarak kesilmiş piramit kemiğin açılarını zihninde karşılaştırdı. Açılar birbirine uyuyordu.</p>

  <p>"Kesinlikle onun eli" dedi.</p>

  <p>"Benim bundan hiç şüphem yoktu zaten" dedi Jane.</p>

  <p>Maura daha sonra boyun röntgenlerine odaklandı, yumuşak dokuda düzgünce açılmış kesiğe. Boyun omurgasındaki parlak, kıymığa benzer bir nesne dikkatini çekti hemen. "Bu boyun omurunun yan röntgenini çektin mi?" diye sordu.</p>

  <p>Yoshima'nın bu talebi beklediği belliydi, çünkü el ve bilek filmlerini hemen indirip yeni bir film astı. Bu seferkinde boynun yandan görünümü vardı. "O şeyi görmüştüm. Daha ayrıntılı görmek istersin diye düşündüm."</p>

  <p>Maura beşinci boyun omurunun yan görüntüsüne baktı. Jilet gibi ince olan o nesne bu röntgen filminde de görülüyordu.</p>

  <p>"Nedir?" diye sordu Jane, Maura'ya arkadan yaklaşarak.</p>

  <p>"Metal bir şey, beşinci ön omura saplanmış." Otopsi masasına doğru döndü. "Bence katil darbesini indirirken, kesici aletin bir parçası boyun kemiğine saplanıp kalmış."</p>

  <p>"Yani metali analiz edebiliriz" dedi Jane. "O bıçağın imalatçısını bulabiliriz."</p>

  <p>"Bıçak değildi bence" dedi Maura.</p>

  <p>"Balta?"</p>

  <p>"Balta daha geniş bir yarık açardı ve yumuşak dokularda eziklik görürdük. Bu kadında ikisi de yok. Bu yarık düzgün ve doğrusal. Jilet keskinliğinde olan ve boynu tek darbede enlemesine yarabilecek kadar uzun bir kesici alet tarafından açılmış."</p>

  <p>"Pala gibi mi?" diye sordu Jane.</p>

  <p>"Veya kılıç."</p>

  <p>Jane, Johnny'ye baktı. "Zorro'yu arıyoruz." Cep telefonu çalınca kahkahası yarıda kesildi. Eldivenlerini çıkarıp belindeki cep telefonunu aldı. "Rizzoli."</p>

  <p>"Daha önce kılıç yarası görmüş müydünüz Doktor Isles?" diye sordu Johnny, röntgen filmini incelemeyi sürdürerek.</p>

  <p>"Bir kez, San Francisco'da. Bir adam, kız arkadaşını samuray kılıcıyla doğramıştı."</p>

  <p>"Bu aletin samuray kılıcı olup olmadığı metal analizinden anlaşılır mı peki?"</p>

  <p>"O kılıçlar artık seri üretiliyor, o yüzden silahı bulma konusunda pek faydası olmaz herhalde. Yine de belli olmaz, suçlunun hüküm giymesini sağlayacak ipucu olabilir bu." Johnny'ye baktı; adamın yüzü ışıklı panodan gelen ışıkla aydınlanıyordu. Saçı, kabarık kâğıt başlıkla örtülü olsa da, Maura adamın güçlü yüz ifadesinden etkilendi. Ve ciddiyetinden. "İyi sorular soruyorsun" dedi.</p>

  <p>"Öğrenmeye çalışıyorum sadece."</p>

  <p>"Rizzoli zeki polistir. Ona ayak uydurursan sorun çıkmaz."</p>

  <p>"Johnny" dedi Jane telefonunu kapatırken, "sen burada kalıp otopsiyi tamamla. Benim gitmem gerek."</p>

  <p>"Ne oldu ki?"</p>

  <p>"Frost aradı. Kurbanın arabasını bulduk."</p>

  <div>
    <br />
  </div>

  <div>
    <br />
  </div>

  <p>Tyler Sokağı otoparkının dördüncü katı neredeyse boştu, ama mavi Honda Civic uzak bir köşede tek başına duruyordu. Orası loş ve izole bir yerdi, arabanıza gittiğinizi kimsenin görmesini istemiyorsanız seçeceğiniz türden bir yerdi. Aracı inceleyen Jane ile Frost'un yegâne seyircileri bir otopark görevlisiyle arabayı o sabah fark etmiş olan iki Boston polisiydi.</p>

  <p>"Ön camdaki otopark fişine göre, araba çarşamba akşamı sekiz on beşte giriş yapmış" dedi Frost. "Güvenlik kamerası kaydını izledim, Honda'nın o vakitte otoparka girdiğini gösteriyor. Beş dakika sonra bir kadın garajdan yürüyerek çıkıyor. Başında kapüşon olduğundan yüzü görünmüyor, ama bizim kurbana benziyor. Araba o zamandan beri buradaymış."</p>

  <p>Frost konuşurken Jane, Honda'nın etrafında yavaşça turladı. Araba üç yaşındaydı ve üzerinde ciddi göçükler, çizikler yoktu. Lastikler iyi durumdaydı. Jane içeriyi incelesin diye bagaj açılmıştı.</p>

  <p>"Plakaların beş gün önce Springfield'da çalındığı bildirilmiş" dedi Frost. "Araç da orada çalınmış, bir hafta önce."</p>

  <p>Jane yedek lastik dışında boş olan bagaja kaşlarını çatarak baktı. "Benimkinden çok daha temiz yahu."</p>

  <p>Frost güldü. "Bunu birçok araba için söyleyebilirsin."</p>

  <p>"Bunu diyen de obsesif kompülsif bozukluğu olan adam."</p>

  <p>"Arabanın muayenesi yeni yapılmış galiba. Torpido gözünde gerçek sahibinin ruhsatıyla sigorta kartı var. Ve ön koltukta bulduğum şeye bayılacaksın." Frost eldivenlerini giyip sürücü kapısını açtı. "El GPS'i."</p>

  <p>"Neden eğlenceli şeyleri hep sen buluyorsun?"</p>

  <p>"Cihaz yeni olmalı, çünkü kadın sadece iki adres girmiş. İkisi de Boston'da."</p>

  <p><a id="Bookmark0"></a>"Nereler?"</p>

  <p>"İlki Roxbury Crossing deki bir özel mesken. Sahibi Louis Ingersoll."</p>

  <p>Jane ona şaşkınlıkla baktı. <i>"Dedektif Lou</i> Ingersoll mu?"</p>

  <p>"Ta kendisi. Boston polis teşkilatındaki adresi o."</p>

  <p>"Cinayet masasından ne zaman emekli olmuştu? On altı, on yedi yıl önce mi?"</p>

  <p>"On altı. Kendisine şu an ulaşamıyoruz. Kızını aradım, Lou'nun bir haftalığına kuzeye, balık tutmaya gittiğini söyledi. Lou'nun bulunduğu yerde cep telefonları çekmiyor olabilir. Veya belki de rahatsız edilmek istemediğinden telefonunu kapatmıştır."</p>

  <p>"Peki ya GPS'teki ikinci adres?"</p>

  <p>"Buradaki, Çin Mahallesi'ndeki bir işletme. Dragon and Stars Dövüş Sanatları Akademisi diye bir yer. Telesekreterin söylediğine göre öğleyin açılacakmış." Frost kol saatine göz attı. "Yani açılalı on dakika olmuştur."</p>
</body>
</html>
