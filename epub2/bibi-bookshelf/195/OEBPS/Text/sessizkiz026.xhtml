<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ayhanhocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>26</h1>

  <p>"Bunlar Dedektif Ingersoll'un cep telefonuyla sabit hattının son otuz günlük telefon kayıtları" diyen Johnny, sayfaları Jane'le Frost'un görebilmesi için konferans masasına serdi. "Son bir ayda aradığı ve arandığı bütün numaraların listesi, ilk bakışta dikkat çekici bir şey görünmüyor. Çoğu sıradan aramalar. Kızını, dişçisini, kablolu televizyon şirketini, kredi kartı şirketini aramış. Maine'de kaldığı balıkçı kampına telefon etmiş. Sokağındaki pizzacıyı da defalarca aramış."</p>

  <p>"Vay be. Epey pizza yemiş" dedi Frost.</p>

  <p>"Red Phoenix kurbanlarının ailelerini de aradığını fark edeceksiniz. Onları 13 Mart ile 1 Nisan arasında aramış. Yani katliamın yıldönümü civarında."</p>

  <p>"Hem Bayan Gilmore'la hem de Mark Mallory'yle konuştum" dedi Frost. "İngersoll'un onları aradığını doğruladılar; düzenli olarak aldığı imzasız mektupların onlara da gelip gelmediğini sormuş. Hani hepsine her sene gelen o mektuplar var ya."</p>

  <p>"Ama listedeki birkaç numaraya anlam veremedim" dedi Johnny. Telefon numaralarından birinin üstüne tık tık vurdu. "Örneğin buna. 6 Nisan'da Lowell'i aramış. My Best Friend diye bir köpek bakıcılığı firmasını." Johnny başını kaldırıp meslektaşlarına baktı. "Bildiğimiz kadarıyla Ingersoll'un köpeği olmadı hiç."</p>

  <p>"Belki de bir köpek bakıcısıyla çıkıyordu" dedi Jane.</p>

  <p>"O numarayı aradım" dedi Johnny. "İngersoll'un adını hiç duymamışlar ve müşteri listelerinde de yok. Belki de yanlış numarayı aramıştır diye düşündüm." Başka bir numarayı gösterdi. "8 Nisan'da da Worcester'ı aramış. Shady Lady diye bir kadın iç çamaşırı mağazasını."</p>

  <p>Jane yüzünü buruşturdu. "Bunun ayrıntılarını bilmek istediğimden emin değilim."</p>

  <p>"Mağazayı aradığımda" dedi Johnny, "hiçbiri Ingersoll ismini hatırlamadı. Bu yüzden ben de yine yanlış numaraydı herhalde diye düşündüm."</p>

  <p>"Mantıklı bir varsayım."</p>

  <p>"Ama yanlış. O numarayı <i>bilerek</i> aradı."</p>

  <p>"İngersoll'un kendine değil, kız arkadaşına seksi iç çamaşırları aldığını söyle lütfen" dedi Jane.</p>

  <p>"Mesele seksi iç çamaşırları değildi. Ingersoll aslında Shady Lady'yi değil, o numaranın <i>eski</i> sahibini aramak istemişti."</p>

  <p>Jane kaşlarını çattı. "Bunu nereden anladın?"</p>

  <p>"Sen Bolton Akademisi'ne gittikten sonra, istediğini yapıp eyaletin kayıp kızlar veri tabanına baktım. Massachusetts'te son yirmi beş yıl içinde kaybolan bütün kızların listesini çıkardım."</p>

  <p>"O kadar geriye mi gittin?" dedi Frost.</p>

  <p>"Charlotte on dokuz yıl önce ortadan kaybolmuştu. Laura Fang da yirmi bir yıl önce. Ben ne olur olmaz diye yirmi beş yıl öncesine kadar baktım, iyi ki de bakmışım." Johnny kalın bir dosyadan çıkardığı bir sayfayı masanın üstünden Jane'e doğru itti. Sayfanın ortasındaki bir telefon numarası kırmızı kalemle çembere alınmıştı. "Bu, Ingersoll'un aradığı, şimdi Shady Lady'ye ait olan numara. Yirmi iki yıl önceyse, Worcester'da oturan Bay Gregory Boles'a aitti. On iki yıl önce, numara başka birine verildi. Dört yıl önce de Shady Lady kadın iç çamaşırı mağazasına verildi. Telefon numaralarının sahipleri sık sık değişir, sabit hatlarını iptal ettiren insanların sayısı arttıkça daha da sık değişiyor. Bence Dedektif Ingersoll'un ulaşmaya çalıştığı kişi oydu. Gregory Boles. Ama Boles on iki yıl önce bu eyaletten taşınmış."</p>

  <p>"Gregory Boles kim?" diye sordu Frost.</p>

  <p>Telefon numaralarının bulunduğu sayfayı yukarıdan aşağıya tarayan Jane durumu anlayınca birden heyecanlandı. "Bunlar kayıp çocuk veri tabanındaki irtibat numaraları." Başını kaldırıp baktı.</p>

  <p>Johnny başıyla onayladı. "Gregory Boles kayıp kızlardan birinin babası. Şu an eyalette soruşturulan bütün vakaları incelemek niyetindeydim. Yani son yirmi beş yılda ortadan kaybolan, on sekiz yaşından küçük bütün kızların dosyalarını." Getirdiği kabarık dosyayı gösterdi. "Ama hepsini gözden geçirmenin, Charlotte'la veya Laura'yla ilgili bağlantılar bulmaya çalışmanın epey uzun iş olduğunu fark ettim. Ve açıkçası bu işin bana verilmesine bozulmuştum, çünkü sırf angarya olduğunu düşünüyordum."</p>

  <p>"Ama sonunda bir şey buldun" dedi .İane.</p>

  <p>"Evet, buldum. Bütün telefon numaralarını Ingersoll'un telefon kayıtlarıyla karşılaştırmak geldi aklıma. Onun sabit hattından veya cep telefonundan aradığı bütün numaralarla. Kayıtlara bakılırsa, adam nisan başından itibaren bazı ailelerin izini sürmeye başlamış. Sonra birden aramayı kesmiş. Cep telefonundan da, sabit hattından da."</p>

  <p>"Çünkü telefonlarının dinlendiğini düşünüyordu" dedi Jane. Adamın bu konuda haklı olduğu ortaya çıkmıştı; suç laboratuvarında yapılan incelemede, Ingersoll'un sabit hattında dinleme cihazı bulunmuştu sahiden de.</p>

  <p>"O telefonları kullanmayı kesmeden önce yaptığı aramalara bakılırsa, şu kayıp kızlara odaklanmış." Johnny bir sayfayı Jane'in önüne doğru itti.</p>

  <p>Jane sadece üç isim gördü. "Bu kızlar hakkında ne biliyoruz?"</p>

  <p>"Farklı yaşlardaymışlar. On üç, on beş ve on altı. Hepsi de Boston'ın iki yüz kırk kilometre çevresine yayılan bir bölgede kaybolmuş. İkisi beyaz, biri Asyalı."</p>

  <p>"Laura Fang gibi" dedi Frost.</p>

  <p>"Laura Fang'la bir başka ortak noktaları" dedi Johnny, "Bunların da 'iyi kızlar' olmaları. Notları yüksek öğrenciler. Suç işlememişler, kaçtıklarını düşünmek için sebep yok. Ingersoll'un listesinde onlan aynı gruba almasının sebebi bu olabilir. Ortak paydanın bu olduğunu düşünüyordu."</p>

  <p>"Bu vakalar ne kadar eski?" diye sordu Frost.</p>

  <p>"Bu kızların hepsi de kaybolalı yirmi yılı geçmiş."</p>

  <p>"İngersoll sadece eski vakalara mı bakıyordu yani? Neden daha yenilerle ilgilenmemiş ki?"</p>

  <p>"Bilmem. Belki de daha yeni başlıyordu. Öldürülmese başka isimler de bulacaktı belki. Çözemediğim şey, neden bu meseleyle ilgilenmeye başladığı. Boston polis teşkilatındayken bu kayıp vakalarıyla ilgilenmemiş. Şimdi niye ilgilenmeye başlamıştı acaba? Emekliliği o kadar sıkıcı mı geçiyordu gerçekten?"</p>

  <p>"Belki de birisi onu özel dedektif olarak tutmuştur. Ailelerden biri tutmuş olabilir."</p>

  <p>"Benim de ilk düşüncem buydu" dedi Johnny. "Üç aileye de ulaştım, ama hiçbiri Ingersoll'u tutmamış. Patrick Dion'un da tutmadığını biliyoruz."</p>

  <p>"Yani belki de bu meseleyle istediği için ilgileniyordu sadece" dedi Frost. "Bazı polisler emekliliğe katlanamazlar."</p>

  <p>"Boston polis teşkilatı bu kızların hiçbirini soruşturmuş olamaz" dedi Jane. "Hepsi de Boston polis teşkilatının yetki alanının dışında kaybolmuşlar."</p>

  <p>"Ama Charlotte Dion, Boston'da kayboldu. Laura Fang da. Onlar Ingersoll'un başlangıç noktaları; dolayısıyla bu meseleyle ilgilenmeye başlamasının sebebi olabilirler."</p>

  <p>Jane üç yeni kızın isimlerine baktı. "Ve Ingersoll artık ölü" dedi usulca. "Nasıl bir işe bulaştı acaba?"</p>

  <p>"Kevin Donohue'nun bölgesine girdi" dedi Johnny.</p>

  <p>Jane ile Frost başlarını kaldırıp ona baktılar. Johnny yalnızca iki haftadır onlarla birlikte çalışmasına karşın, daha şimdiden kibirli bir havaya bürünmüştü. Takım elbisesi ve kravatıyla, düzgün kesimli saçı ve buz gibi bakışlarıyla, Gizli Servis ajanı veya Siyahlı Adamlar çizgi romanından fırlamış gibiydi. Kolayca samimiyet kurulabilecek bir adam değildi, hele Jane'in bira bardağı tokuşturmayı hayal edebileceği türden bir adam hiç değildi.</p>

  <p>"Sokaklarda söylenenlere bakılırsa" dedi Johnny, "Donohue yıllardır kız pazarlıyormuş. Pezevenklik onun yan işlerinden biri sadece."</p>

  <p>Jane başıyla onayladı. "Evet. <i>Donohue Et Toptancısının</i> bir anlamı da bu."</p>

  <p>"Ya o kızları bu şekilde buluyorsa?"</p>

  <p>"Yüksek not alan öğrencileri kaçırarak mı?" Jane başını hayır anlamında salladı. "Reşit olmayan fahişeler edinmek için biraz riskli bir yöntem bu. Daha kolay yollar var."</p>

  <p>"Ama böyle düşününce her şey çözülüyor. Joey Gilmore, kayıp kızlar ve Red Phoenix. Belki de Ingersoll, kayıp vakalarının arkasında Donohue'nun olduğunu fark edip korktu. Telefonlarını kullanmayı bu yüzden kesti. Çünkü Donohue'nun gerçeği öğrenirse onu öldüreceğini biliyordu."</p>

  <p>"İngersoll <i>öldü</i> zaten" dedi Jane. "Bilmediğimiz şey, onun <i>neden</i> soru sormaya başladığı. Emekli olmasından onca yıl sonra neden durup dururken kayıp kızlarla ilgilenmeye başladı?"</p>

  <p>"Belki de asıl sormamız gereken soru şu" dedi Johnny. "Kimin için çalışıyordu?"</p>

  <div>
    <br />
  </div>

  <div>
    <br />
  </div>

  <p>Sayı altıya çıkmıştı.</p>

  <p>Masasında oturan Jane, listedeki üç yeni isimle ilgili bildiklerini gözden geçiriyordu, ilk kaybolan kız Deborah Schiffer'dı, on üç yaşındaydı, Lowell, Massachusetts'liydi. Bir doktorla bir öğretmenin kızıydı, boyu bir elli dokuzdu, ağırlığı kırk beş kiloydu, saçı ve gözleri kahverengiydi. Yirmi beş yıl önce, ortaokulundan piyano öğretmeninin evine giderken ortadan kaybolmuştu. Hep en yüksek notu alan bir öğrenciydi ve erkek arkadaşı olmayan, utangaç bir kitap kurdu olarak tasvir ediliyordu. O sıralar internet olsa, kız hakkında çok daha fazla bilgi toplanırdı herhalde; ama Facebook, MySpace ve internet sohbet grupları icat edilmemişti henüz.</p>

  <p>Bir buçuk yıl sonra, listedeki ikinci kız ortadan kaybolmuştu. On beş yaşındaki Patricia Boles, annesinin onu bıraktığı bir alışveriş merkezinde görülmüştü en son. Patricia üç saat sonra buluşmayı kararlaştırdıkları yere gelmemişti. Boyu bir altmış ikiydi, ağırlığı 48 kiloydu, sarışındı ve mavi gözlüydü. Deborah Schiffer gibi o da ortalamanın üstünde bir öğrenciydi ve başı belaya girmemişti hiç. Ortadan kaybolması, ebeveyninin boşanmasında etkili olmuştu şüphesiz. Annesi yedi yıl sonra ölmüştü; Jane kızın Florida'da oturan babasına epey uğraştıktan sonra ulaştığında, adam uzun süredir kayıp olan kızından bahsetmek istememişti pek. "Tekrar evlendim ve artık üç çocuğum var. Patty'nin ismini duymak bile içimi dağlıyor" demişti telefonda Jane'e. Evet, polisler onu kayıp vakasıyla ilgili olarak aramışlardı yıllarca. Evet, geçenlerde Dedektif Ingersoll'la konuşmuştu. Ama o konuşmalardan sonuç çıkmamıştı.</p>

  <p>Patty Boles'un sırra kadem basmasının üzerinden bir yılı aşkın bir süre geçtikten sonra üçüncü kız ortadan kaybolmuştu. Sherry Tanaka on altı yaşındaydı, ufak tefekti ve Attleboro'da lise bire gidiyordu. Bir ikindi vakti, evindeyken ortadan kaybolmuştu; ön kapıyı aralık bırakmıştı, ödevi yemek masasında duruyordu hâlâ. Şimdi Connecticut'ta yaşayan annesi geçenlerde Dedektif Ingersoll'dan mektup almıştı; Ingersoll onunla Sherry hakkında konuşmak istiyordu. 4 Nisan tarihini taşıyan mektup bir dizi eski adresten yönlendirilerek kadına ulaşmıştı. Kadın daha dün Ingersoll'u aramıştı, ama telefonu açan olmamıştı.</p>

  <p>Çünkü Ingersoll artık ölüydü.</p>

  <p>Bayan Tanaka listedeki kızların hiçbirini tanımıyordu, Charlotte Dion'un ismini de duymamıştı. Ama Laura Fang ismini hatırlıyordu, çünkü o da Sherry gibi Asyalı bir kızdı ve bu ayrıntı Bayan Tanaka'nın zihninde yer etmiş, arada bir bağlantı olup olmadığını merak etmesine yol açmıştı. Kadın yıllar önce Attleboro polisini arayıp bu konudan bahsetmişti, ama onu geri aramamışlardı.</p>

  <p>Altı yıl içinde üç Massachusetts'li kızın ortadan kaybolması kendi içinde şaşırtıcı değildi. Her yıl ülkede yaşları on iki ila on altı arasında değişen binlerce çocuk kayboluyordu; çoğu, akrabaları olmayan kişiler tarafından kaçırılıyordu şüphesiz. Aynı zaman diliminde Massachusetts'te aynı yaş grubundan onlarca çocuk kaçınlmıştı ve bunlar Ingersoll'un listesinde yoktu. Ingersoll neden sadece bazı kurbanlara odaklanmıştı? Hepsi de Boston şehrinin etrafından geçen 495. Otoban'ın civarında kayboldukları için mi?</p>

  <p>Bir de on yedi yaşındaki Charlotte Dion vardı. Diğer kızlardan büyüktü ve dersleriyle ilgilenmeyen, notları düşük bir öğrenciydi. Onun bu kızlarla bağlantısı neydi?</p>

  <p>Belki de bağlantı yoktu. Belki de Ingersoll var olmayan bağlantıların peşine düşmüştü.</p>

  <p>Jane üç kızla ilgili notları kenara koyup dikkatini Dedektif Buckholz'un hazırladığı, Charlotte'la ilgili dosyaya yöneltti. Bu dosya Laura Fang'ınkinden çok daha kalındı; Jane bunu kızın Dion ailesinden olmasına yordu ister istemez. Zenginlik önemliydi, adli meselelerde bile. Hatta belki de özellikle adli meselelerde. Evladının ortadan kaybolması hiçbir ebeveynin aklından çıkmayacak bir olaydı; aradan onlarca yıl geçince, bir anne ya da baba sokakta gördüğü bir genç kadının çok eskiden yitirdiği kızının büyümüş hali olup olmadığını merak ederdi. Yoksa o kadın, tesadüfen gördüğü sıradan bir yabancı mıydı sadece, tıpkı gülümsemesi ve dudak kıvrımları bir anlığına yürek sızlatacak kadar tanıdık gelen diğer tüm kadınlar gibi?</p>

  <p>Jane, Charlotte'un muhtemelen en son çekilmiş fotoğraflarının bulunduğu zarfı açtı; bu fotoğraflar <i>Boston Globe'un</i> fotoğraf arşivinden temin edilmişti. Arthur'la Dina Mallory'nin ortak cenaze törenlerinde çekilmiş bir düzine fotoğraf vardı. Korkunç şekilde can vermiş olmaları ve Red Phoenix katliamının epey ses getirmesi, <i>Globe'da</i> yazılana göre o gün mezarlığa yaklaşık iki yüz kişinin gelmesine yol açmıştı ve fotoğrafçı, iki açık mezarın yanında duran siyah giyimli topluluğun fotoğraflarını uzun uzun çekmişti.</p>

  <p>Ama en etkileyici görüntüler, ailenin yakın çekimleriydi. Tam ortada duran Charlotte kompozisyonun dramatik odağıydı ve bu şaşırtıcı değildi: O solgun yüzlü, uzun sarı saçlı, narin kız, kederin cismanileşmiş haliydi. Hıçkırığını bastırmak istercesine elini ağzına götürmüştü ve yüzü fiziksel acı çekercesine çarpılmıştı. Sağında duran babası Patrick ona kaygıyla bakıyordu. Ama kız ona sırtını dönmüştü; üzüntüsünü babasının görmesini istemiyordu sanki.</p>

  <p>Fotoğrafın kenarında Mark Mallory bulunuyordu; onun siyah saçı daha uzun ve dağınıktı. Henüz yirmi yaşında olmasına karşın yetişkin bir adam kadar kaslı ve geniş omuzluydu. Yanındaki tekerlekli sandalyede oturan sıska, orta yaşlı kadının yanında dev gibi duruyordu; eli kadının omzundaydı. Jane o kadının Mark'ın annesi, Arthur'un eski kansı Barbara olduğunu tahmin etti. Oturduğu yerden tabutlara bakan Barbara, yüz ifadesinin bu fotoğrafta sonsuza dek korunacağının farkında değildi; üzgün değil, rahatsız edici derecede soğuk ve ilgisiz bir ifadeydi bu. Tabuttaki adamı hiç umursamıyordu sanki. Hatta ondan hazzetmiyordu belki de; ne de olsa Arthur onu terk edip Dina'yla evlenmişti ve her ne kadar Mark annesiyle babasının birbirlerine karşı kötü hisler beslemediğini öne sürse de, Barbara'nın yüzündeki bu ifade tersini söylüyordu. Terk edilmiş kadın, eski kocasının ve kocasını elinden almış olan kadının mezarlarının başında oturuyordu. O an mutluluk duymuş muydu? İkisinin de ölmesi zafer hissi yaşatmış mıydı ona?</p>

  <p>Jane sonraki fotoğrafa geçti. Bu fotoğraf aynı yerden çekilmişti, ama babasına iyice sırtını dönmüş olan Charlotte'un yüzü bulanıktı ve bedeni ileri doğru hareket halindeydi. Sonraki fotoğrafta Patrick, hareket etmeyi sürdüren, elini ağzına bastırmış ve yüzü çarpılmış olan kızına kaşlarını çatarak bakıyordu. Sonraki fotoğrafta kızın yarısı karenin dışındaydı, sadece sırtı görünüyordu ve siyah eteği bulanıktı. Sonraki fotoğraftaysa Charlotte yoktu; Mark da yoktu. Patrick Dion ile Barbara Mallory yerlerinde kalmışlardı; ikisinin de yüzünde, çocuklarının gitmesinin yol açtığı şaşkınlık vardı.</p>

  <p>Mark ile Charlotte'un arasında neler oluyordu? Mark kıza destek olmak için onun peşinden mi gitmişti?</p>

  <p>Sonraki fotoğrafta Patrick, Barbara'ya sarılmak için beceriksizce eğiliyordu; terk edilmiş iki eş, birbirlerini avutuyorlardı. Sanatsal bir görüntüydü bu ve kucaklaşmaları tabutun parlak yüzeyine yansıyordu.</p>

  <p>Son fotoğrafta, ikiz mezarlara sırtlarını dönüp dağılan kalabalık görülüyordu. Yaşayanların hep hayatlarına devam etmelerinin metaforuydu bu belki de. Bu son fotoğrafta Charlotte tekrar beliriyordu, babasının yanında yürüyordu ve Patrick kızın beline sımsıkı sarılmıştı. Ama Charlotte başını geriye çevirmişti, annesinin mezarına bakıyordu ve yüzünde umutsuz bir özlem vardı; kendini annesinin tabutunun üstüne atmak istiyordu sanki. Beş yıl önce onu terk etmiş olan annesinin.</p>

  <p>Jane fotoğrafı bıraktı; Charlotte için çok üzülmüştü. Kendi an nesini, Angola'nın sinir bozucu yönlerini düşündü. Ama Jane annesinin onu sevdiğinden ve onun için canını feda edebileceğinden bir an olsun şüpheye düşmemişti; Jane de Regina için canını gözünü kırpmadan feda ederdi. Dina, Patrick'ten boşanıp ailesini terk ettiğinde Charlotte daha on iki yaşındaydı, çocukluğun sonundaki o hassas yaştaydı. Babası ona düşkün olsa da bir kız bazı sırları, kadınlık sırlarını ancak annesinden öğrenebilirdi. <i>Sana öğretecek kim vardı Charlotte?</i></p>

  <p>Jane öğle tatilinde kafeteryaya inip kahve ve salamlı sandviç aldı. Bunları yukarı çıkarıp masasında karnını doyurdu; yediklerinden tat almıyor, sırf zorunluluktan yiyordu. Mayonez bulaşmış pannaklanm sildikten sonra, Ingersoll'un evinde çekilmiş suç mahalli fotoğraflarını tekrar incelemek için bilgisayanna doğru döndü. Adamın evinin fotoğraflarına göz atarken, bahçe yolundaki çalıların kokusunu ve adamın penceresinden gelen televizyon ışığını anımsayınca kalbinin küt küt atmaya başladığını hissetti. <i>O gece ölecektim az kalsın.</i> Derin bir soluk alıp kendini fotoğraflara odaklanmaya ve suç mahallini daha sakin incelemeye zorladı. Mutfağı ve yerde yatan, başınm çevresinde kan birikintisi oluşmuş Ingersoll'u inceledi. Adamın ev-ofısinin fotoğrafını, yağmalanmış çekmecelerin ve üstündeki bilgisayarın muhtemelen götürüldüğü boş masanın fotoğrafını açtı. Ingersoll son telefon konuşmalarında, evine birinin gizlice girdiğini söylemişti Jane'e. Adam balık avı tatilinden dönünce evini böyle darmadağın halde bulmuştu; hırsızlığın kanıtıydı bu. Jane son olarak bir yatak odası fotoğrafına tıkladı; bu fotoğrafta Ingersoll'un hâlâ yerde duran kapalı bavulu görülüyordu. Adam bavulunu boşaltmaya fırsat bulamamıştı.</p>

  <p>Jane, Ingersoll'un evinin önündeki sokağa park ettiği Ford Taurus'un fotoğraflarına geçti. Arabada uzun bir yolculuğun kalıntıları vardı hâlâ: boş karton kahve bardakları, buruşturulmuş bir Burger King poşeti, <i>Bangor Daily</i> gazetesi. Jane o gece ara sokakta olanlar yüzünden kan içinde kaldığından ve sarsıldığından arabayı bizzat incelememişti ve bu işi Frost'la Johnny'ye bırakmıştı. Frost torpido gözünde Greenville, Maine'deki bir benzin istasyonundan bir hafta önce alınmış bir fış bulduğunu söylemişti. Ingersoll'un kızı, babasının kuzeye balık avlamaya gittiğini söylemişti; onun ifadesiyle örtüşüyordu bu.</p>

  <p>Jane fotoğraflara tekrar göz gezdirdi, hepsine peş peşe tıkladı. Oturma odası, yemek odası, mutfak, yatak odası. Aradığı şeyi bulamayınca Frost'a telefon etli.</p>

  <p>"Evde bir yerlerde balık avlama seti buldunuz mu?" diye sordu.</p>

  <p>"Eee, hayır. Gördüğümü hatırlamıyorum</p>

  <p>"Kim yanına balık avlama seti almadan balık avlamaya gider ki?"</p>

  <p>"Belki de kaldığı kampta kiralamıştır her şeyi."</p>

  <p>"Oranın müdürüyle konuştun mu?"</p>

  <p>"Evet. Ama balıkçılık malzemelerini sormadım."</p>

  <p>"Onu arayayım."</p>

  <p>"Neden?"</p>

  <p>"Hiç, tuhaf geldi sadece." Jane telefonu kapatıp, Ingersoll'un arama kayıtlarının bulunduğu sayfayı çıkardı. Sayfayı tararken, 207 alan kodunu fark etti. Ingersoll bu aramayı 14 Nisan'da, sabit hattından yapmıştı.</p>

  <p>Jane numarayı çevirdi. Beşinci çalıştan sonra telefon açıldı ve sert bir erkek sesi "Loon Point" dedi.</p>

  <p>"Ben Dedektif Rizzoli, Boston polis teşkilatı. Kiminle konuşuyorum acaba?"</p>

  <p>"Joe. Başka sorunuz var mı?"</p>

  <p>"Efendim?"</p>

  <p>"Dün Boston polis teşkilatından biri aramış. Oğlum Will'le konuşmuş."</p>

  <p>"Dedektif Frost'tur. Loon Point tam olarak nerede?"</p>

  <p>"Moosehead Gölü'ndeyiz. Burada on civarı, güzel, kutu gibi kulübemiz var."</p>

  <p>"Geçenlerde Ingersoll adlı biri kalmıştı orada."</p>

  <p>"Evet, Will onun hakkında sorular sorduğunuzu söylemişti. O adamın kaydını karım yaptı, ama bugün burada değil. Size tek söyleyebileceğim şu ki, burada beş gün kaldı ve başkalarıyla konuşmadı pek." Adam duraksayıp oğluna seslendi: "Will, şu müşterilerin teçhizatlarını indirmelerine yardım edecek misin? Tekneleri iskeleye bağlandı bile!" Tekrar Jane'le konuşmaya başladı: "Kusura bakmayın hanımefendi, işlerimiz yoğunlaşmaya başladı. Yardımcı olmayı cidden isterdim, ama söyleyebileceğim başka pek bir şey yok. O adamın öldüğünü duyunca hepimiz üzüldük."</p>

  <p>"Bay Ingersoll, Loon Point'te ilk kez ne zaman kalmıştı?"</p>

  <p>"Onu daha önce gördüğümü hatırlamıyorum."</p>

  <p>"Siz ne kadar zamandır orada çalışıyorsunuz?"</p>

  <p>"Burası açıldığından beri. Buranın sahibiyim ben. Bakın, gidip müşterilere yardım etmem gerek."</p>

  <p>"Son bir soru. Bay Ingersoll oradayken balıkçılık malzemeleri satın aldı mı?"</p>

  <p>"Evet, aldl. Will onun olta ve misina sermesine yardım etti. Ama adanı pek balık tutamadı sanırım."</p>

  <p>Jane çalan cep telefonuna göz attı. "Teşekkürler Bay..."</p>

  <p>"Patten. Başka sorunuz olursa arayın."</p>

  <p>Masa telefonunu kapatıp cep telefonunu alan Jane, suç laboratuvarından arandığını gördü. "Rizzoli."</p>

  <p>Kriminolog Erin Volchko karşılık verdi: "Yıllardır bu işi yaparım ve bir sürü şaşırtıcı şey gördüm, ama böylesini ilk kez görüyorum."</p>

  <p>"Neden bahsediyorsunuz?"</p>

  <p>"Adli tıp kurumundan gelen o metal parçası var ya. Kimliği belirsiz kadının boyun omurundan çıkarılmıştı hani."</p>

  <p>"Evet. Kılıç parçası."</p>

  <p>"Hayatımda öyle metal görmedim."</p>
</body>
</html>
