<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ayhanhocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>25</h1>

  <p>Kayıp kızların sayısı üçe çıkmıştı.</p>

  <p>Jane sayıları giderek artan dosyalarına bakarken ılık kahvesini yudumlayıp tavuklu-salatalı sandviçini yedi. Masasında kimliği belirsiz kadının, Red Phoenix katliamının ve ortadan kaybolan Laura Fang ile Charlotte Dion'un dosyaları vardı. Bir başka kayıp kız için de dosya açmıştı: aşçının kızı, on dokuz yıl önce annesiyle birlikte sırra kadem basan Mei Mei. Mei Mei artık yirmi dört yaşındaydı, belki de evlenmişti ve soyadı değişmişti. Ellerinde o kızın fotoğrafı ya da parmak izleri yoktu, görünüşünü de bilmiyorlardı. Kız artık başka bir ülkede yaşıyor bile olabilirdi. <i>Veya burnumuzun dibinde yaşıyor, Çin Mahallesi 'ndeki bir stüdyoda dövüş sanatları dersi veriyor olabilir,</i> diye düşünen Jane'in gözünde İris'in ifadesiz yüzlü yardımcısı Bella Li canlandı; o kızın geçmişini araştırmaya başlamışlardı bile.</p>

  <p>Üç kızın içinde, hâlâ sağ olma ihtimali en yüksek olan kız Mei Mei'ydi. Diğer iki kızınsa öldükleri neredeyse kesindi.</p>

  <p>Jane dikkatini Laura Fang ile Charlotte Dion'a yöneltti tekrar. Hayatlarının farklılığına karşın aralarındaki şaşırtıcı bağlantıya. Charlotte zengin ve beyazdı. Laura ise yoksul Çinli göçmenlerin kızıydı. Charlotte, Brookline'daki bir konakta büyümüştü; Laura ise Çin Mahallesi'ndeki sıkış tıkış bir apartman dairesinde. Birbirlerinden çok farklı olsalar da, iki kız da restoran katliamında ebeveynlerini yitirmişlerdi ve şimdi cinayet masasında, Jane'in masasında duran dosyaları eşit yer kaplıyordu - kimse dosyasının buraya gelmesini istemezdi. Jane kızların dosyalarına göz gezdirirken, Ingersoll'un kendisine söylediği son sözü anımsadı. <i>Mesele, o kızlara olanlar.</i></p>

  <p>Adam bu kızları mı kastetmişti?</p>

  <p>* * *</p>

  <p><span style="text-indent: 1em;">Jane, Patrick Dion'ın konağını ikinci görüşünde de önceki kadar etkileyici buldu.</span><br />
  <a id="Bookmark3"></a></p>

  <p>Arabasıyla ikiz taş sütunların arasından geçti ve bahçe yolunda huş ağaçlarının, geniş çimenliğin yanından geçerek kolonyal tarzı dev binaya doğru ilerledi. Jane garajın girişine park ederken, Patrick Dion onu selamlamak için evden çıktı.</p>

  <p>El sıkışırlarken Jane "Benimle tekrar görüştüğünüz için teşekkürler" dedi.</p>

  <p>"Charlotte'la ilgili bir haber mi vereceksiniz?" diye sordu adam; gözlerindeki umudu görmek, sesinin titrediğini duymak acı vericiydi.</p>

  <p>"Ziyaretimin sebebini yeterince açıklayamadıysam kusura bakmayın" dedi Jane. "Size verebileceğim yeni bir haber yok maalesef."</p>

  <p>"Ama telefonda Charlotte'la ilgili konuşmak istediğinizi söylediniz."</p>

  <p>"Şimdi yürüttüğümüz soruşturmayla ilgili konuşmak için geldim. Çin Mahallesi'nde işlenen cinayetle."</p>

  <p>"Bunun kızımla ne ilgisi var?"</p>

  <p>"Emin değilim Bay Dion. Ama bazı gelişmeler, Charlotte'un kaybolmasının bir başka kayıp kızla bağlantılı olduğunu düşündürüyor bana."</p>

  <p>"Yıllar önce, Dedektif Buckholz araştırmıştı bunu."</p>

  <p>"Bir de ben araştırmak istiyorum. Aradan on dokuz yıl geçmiş olsa da, kızınızın unutulmasına izin vermeyeceğim. Charlotte bundan daha iyisini hak ediyor."</p>

  <p>Jane adamın yaşlı gözlerini kırpıştırdığını görünce, onun kızını yitirmenin acısını hâlâ eskisi kadar hissettiğini anladı. Ebeveynler asla unutmazlardı.</p>

  <p>Adam ihtiyatla başını sallayarak "İçeri gelin" dedi. "Söylediğinizi yaptım, onun eşyalarını tavan arasından indirdim. İstediğiniz kadar bakın lütfen."</p>

  <p>Adamın peşinden antreye giren Jane pırıl pırıl parke zeminleri ve en az iki yüzyıllık gibi görünen yağlıboya portreleri etkileyici buldu yine. Bu evi Kevin Donohue'nun eviyle, onun zevksiz eşyalarıyla ve alışveriş merkezlerinden satın alınmış tablolarıyla kıyasladı ister istemez. Yeni zenginler eskiler gibi değildi. Patrick onu ana yemek salonundan geçirdi; buranın Palladio tarzı pencereleri dışandaki zambaklı havuza bakıyordu. On-on iki misafire yetecek kadar büyük olan pelesenk yemek masasında karton kutular duruyordu.</p>

  <p>"Sakladıklarım bunlar" dedi adam kederle. "Giysilerinin çoğunu hayır kurumlarına bağışladım sonunda. Charlotte da bunu isterdi sanırım. Öyle şeyleri önemserdi; yoksulların doyurulmasını, evsizlere barınak sağlanmasını." Odaya bakınan adam alaycı bir kahkaha attı. "Bu size ikiyüzlülük gibi geliyordur herhalde, değil mi? Bu evde yasarken, böyle bir mülke sahipken bunları söylemem. Ama kızım <i>gerçekten</i> iyi kalpliydi. Yardımseverdi." Adam kutulardan birinden eski bir blucin çıkardı. Pantolona bakarken, dar kalçalı kızının bu pantolonu giydiği zamanki halini hayal ettiği belliydi. "Bunları bağışlamaya gönlüm elvermedi nedense. Blucinin modası asla geçmez. Kızım geri dönerse bu pantolonu ister, biliyorum." Pantolonu yavaşça kutuya geri koydu ve derin derin iç geçirdi.</p>

  <p>"Çok üzgünüm Bay Dion. Bütün bunları hatırlatıp sizi üzdüğüm için. Bu kutulara tek başıma bakabilirim isterseniz."</p>

  <p>"Hayır, bazı şeyleri açıklamam gerek. Yoksa taşıdıkları anlamı bilemezsiniz." Adam başka bir kutudan bir fotoğraf albümü çıkardı. Albümü bırakmak istemezmiş gibi, sımsıkı tuttu bir an. Sonunda iki eliyle Jane'e uzattığında, Jane kendisine sunulan bu değerli şeyi eşit ölçüde saygıyla aldı. "Bunu görmek istersiniz herhalde."</p>

  <p>Jane kapağı açtı. İlk sayfada, yeni doğmuş kırmızı yüzlü bir bebeği kucağında tutan genç bir sarısın kadının fotoğrafı vardı; bebek beyaz bir battaniyeyle, mumya gibi sarmalanmıştı. Fotoğrafın altındaki CHARLOTTE'UMUZ, SEKlZ SAATLİK yazısı gösterişli kıvrımlarla ve zarifçe yazılmıştı; bir kadının el yazısıydı bu. Dina'nın Patrick'le yeni evlendiği zamanki hali buydu demek. Arthur Mallory onların hayatlarına girip de evliliklerini yıkmadan önce.</p>

  <p>"Charlotte tek çocuğunuz muydu?" diye sordu Jane.</p>

  <p>"Dina tek çocuk yapmamızda ısrar etti. Ben de kabul ettim. Ama şimdi..."</p>

  <p><i>Şimdi pişman,</i> diye düşündü Jane. <i>Bütün sevgisini ve umutlarını günün birinde yitireceği bir çocuğa yüklediği için pişman.</i> Sayfaları çeviren Jane başka fotoğrafları, mavi gözlü ve sarışın Charlotte'un bebeklik fotoğraflarını inceledi. Bazı fotoğraflarda Dina da vardı, ama hiçbirinde Patrick yoktu; fotoğraf makinesini tutarken, çerçevenin kenarında belli belirsiz görülen gölgesi vardı sadece. Jane albümün son sayfasına, Charlotte'un dört yaşındaki halini gösteren fotoğrafların bulunduğu sayfaya geçti.</p>

  <p>Patrick ona sonraki albümü verdi.</p>

  <p>Bu ikinci albümde yıllar hızlanmış gibiydi; kız her birkaç sayfada bir büyüyor, değişiyordu. Ebeveyni ilk yıllarda onun üstüne heyecanla titredikten sonra, fotoğraf çekmeyi umursamamaya başlamışlardı giderek; fotoğraf makinesini ancak özel durumlarda ellerine almışlardı. Kızın beşinci doğum günü partisinde. Ilk bale resitalinde. New York şehri gezisinde. O meleksi bebek somurtkan bir ergene dönüştü birden; Bolton Akademisi'nin ön bahçe kapısında, üstünde okul formasıyla poz veriyordu.</p>

  <p>"Bu fotoğrafta on iki yaşındaydı" dedi Patrick. "O formadan nefret ettiğini hatırlıyorum. Ekosenin kızları şişman gösterdiğini, okulun bu yüzden o formayı dayattığını söylerdi. Kızlar çok çirkin görünsünler de delikanlılarla başları belaya girmesin diye."</p>

  <p>"Bolton'a gitmek istemiyor muydu?"</p>

  <p>"Ah, kesinlikle istiyordu. Ama bunun benim hoşuma gitmediğini itiraf ediyorum. Kızımın yatılı okulda okuması benim için çok zor oluyordu. Dina ısrar ediyordu, çünkü o okuldan mezun olmuştu ve orası bir kızın <i>bütün doğru insanlarla</i> tanışabileceği bir yermiş. Öyle diyordu." Adam duraksadı. "Tannm, çok yüzeysel gelecek herhalde, ama Dina böyle şeylerle kafayı bozmuştu. Charlotte'un uygun arkadaşlar edinmesiyle ve doğru erkekle evlenmesiyle." Adam duraksayıp alaycı bir tavırla ekledi: "Sonunda Bolton'dan koca bulan kişi Dina oldu."</p>

  <p>"Dina sizi terk edince yıkılmış olmalısınız."</p>

  <p>Patrick kaderine boyun eğmişçesine omuz silkti. "Kabullendim. Başka ne yapabilirdim ki? Ve tuhaf bir şekilde, Arthur Mallory'ye epey kanım ısındı. Aslında Mallory ailesinin tamamını sevdim, Barbara'yı, oğullan Mark'ı. Hepsi de düzgün insanlardı. Ama hormonlar karşı konulmaz bir güçtür. Karımı, Arthur'la birbirlerini gördükleri an yitirdim bence. Yapabileceğim tek şey kenarda durup evliliğimin sona ermesini seyretmekti."</p>

  <p>Jane son sayfaya geçip, albümdeki son fotoğrafı inceledi. Bu bir düğün fotoğrafıydı ve ortada yeni gelinle damat, Dina'yla Arthur Mallory duruyordu; ikisi de şıktı. Yanlarında çocukları vardı; Mark babasının, Charlotte ise annesinin yanında duruyordu. Gelinle damat gülümsüyordu, Charlotte ise bu insanların yanında neden durduğunu bilmezcesine şaşkın görünüyordu.</p>

  <p>"Charlotte bu fotoğrafta kaç yaşında?" diye sordu Jane.</p>

  <p>"On üç olması gerek."</p>

  <p>"Biraz şaşkın görünüyor."</p>

  <p>"Her şey öyle çarçabuk olup bitti ki, hepimiz afalladık sanınm. Mallory'lerle tanışalı daha bir sene olmuştu, Charlotte'la Mark Bolton Akademisi'nin Noel şenliğinde sahne aldıklarında tanışmıştık. Ertesi yıl Bolton Noel şenliğine gittiğimizdeyse, Uina beni terk edip Arthur'la evlenmişti. Kızını tek başına yetiştiren, sıradan bir bekâr babaydım artık."</p>

  <p>"Boşanmadan sonra Charlotte sizde mi kaldı?"</p>

  <p>"Dina'yla ben bunu konuştuk ve velayeti benim almama karar verdik, Charlotte büyüdüğü evde kalabilsin diye. Charlotte her ay bir hafta sonunu Dina ve Arthur'la geçirecekti güya, ama onlar öyle çok seyahat ediyorlardı ki evde olmuyorlardı pek."</p>

  <p>"Yani kızınız için hukuk savaşı, çekişme filan yaşamadınız?"</p>

  <p>"İki insanın boşanması, birbirlerine değer vermedikleri anlamına gelmez. Biz birbirimize değer veriyorduk. Ve artık daha geniş bir ailenin parçasıydık hepimiz. Arthur'un eski karısı Barbara boşanmayı kabullenemedi maalesef ve hep hınç duydu. Ama hınca saplanıp kalmak anlamsız geliyordu bana. Buna medeni olmak diyorlar."</p>

  <p>Ingersoll da raporuna Patrick Dion'la eski karısının boşandıktan sonra bile samimiyetlerini sürdürdüklerini yazmıştı. Jane, Patrick'i dinledikten sonra buna inanıyordu artık.</p>

  <p>"Hatta son Noellerini burada, benimle birlikte geçirdiler" dedi adam. "Arthur, Dina ve Mark. Bu odada birlikte akşam yemeği yedik. Birbirimize aldığımız hediyeleri açtık." Adam masaya bakındı; o insanların hâlâ orada oturan hayaletlerini görüyordu sanki. "Charlotte'un şurada, masanın ucunda oturduğunu hatırlıyorum; Mark'a Harvard'ı sevip sevmediğini sormuştu. Dina ona inci kolye armağan etti. Tatlı olarak balkabaklı turta yedik. Sonra da Mark'ı alt kattaki ahşap atölyeme götürdüm, çünkü elleriyle çalışmaya bayılır. Çocuk Harvard'da okuyor, ama aklı fikri güzel mobilyalar yapmakta." Patrick gözlerini kırpıştırarak Jane'e baktı; onun varlığını birden hatırlamıştı sanki. "Artık yoklar. Sadece Mark'la ben kaldık geride."</p>

  <p>"Birbirinize yakın gibisiniz."</p>

  <p>"Ah, o iyi bir genç adam." Duraksayan Patrick birden gülümsedi. "Mark şimdi otuz dokuz yaşında, ama insan benim yaşıma gelince, kırkın altındaki herkesi genç görüyor."</p>

  <p>Jane kutudan bir başka cildi çıkardı... Bu, aile albümü değildi, Bolton Akademisi yıllığıydı ve vişne rengi deri kapağında okulun arması vardı.</p>

  <p>"Charlotte o yıl ikinci sınıftaydı" dedi Patrick kapağa bakarak. "Şeyden önceki yıl..." Duraksayan adamın yüzü karardı. "Okula ihmal davası açmayı düşündüm. Kızımı okul gezisine götürdüler, ama gözetimleri yetersizdi. Sonuçta halka açık bir yerdeydiler. Faneuil Hall'da! Bazı çocukların uzaklaşablleceğini, yabancıların onlara yaklaşabileceğini bilmeleri gerekirdi. Ama öğretmenler dikkatsiz davrandılar ve kızım bir anda ortadan kayboldu. Ben okyanus ötesindeydim ve onu kurtarmak için hiçbir şey yapamadım."</p>

  <p>"Londra'daydınız anladığım kadarıyla."</p>

  <p>Patrick başıyla onayladı. "Potansiyel yatırımcılarla görüşüyordum, lanet olası servetime servet katıyordum. Her şeyimi verebilirim, yeter ki..." Birden ayağa kalktı. "Sert bir içkiye ihtiyacım var. Siz de alır mısınız?"</p>

  <p>"Almayayım, teşekkürler. Araba kullanacağım."</p>

  <p>"Ah. Sorumluluk sahibi kadın polis. İzninizle" diyen adam odadan çıktı.</p>

  <p>Jane, Bolton yıllığının ikinci sınıflara ayrılmış bölümünü açtı ve en alt sıradaki fotoğrafların arasında Charlotte'u buldu. Sarı saçı omuzlarına dökülmüş olan kız hafifçe, hüzünle gülümsüyordu. Güzel kızdı, ama yaşayacağı trajedi şimdiden yüz hatlarına damgasını vurmuş gibiydi; sanki gelecekte kendisini yalnızca yürek acısının beklediğini biliyordu. Fotoğrafının altına ilgi alanları ve aktiviteleri yazılmıştı. TİYATRO KULÜBÜ.RESİM. ORKESTRA. TENIS TAKIMI.</p>

  <p>Orkestra. Jane, Charlotte'un viyola çaldığını anımsadı. Laura Fang'ın da keman çaldığını. O kızlar farklı evrenlerde büyümüş olabilirlerdi, ama ortak yönleri müzikti.</p>

  <p>Yıllığı karıştıran Jane aktiviteler bölümünü buldu ve orada da Charlotte'u gördü; kız yirmi civarında müzik öğrencisinin arasında poz veriyordu. Yaylı çalgı öğrencilerine ayrılmış ikinci sırada oturan kızın enstrümanı kucağındaydı. Fotoğrafın altında MÜZlK YÖNETMENI CANDACE FORSYTH VE BOLTON AKADEMİSI ORKESTRASI yazısı vardı.</p>

  <p>Jane, Patrick'in yemek salonuna geri döndüğünü işitti; adamın taşıdığı içki bardağındaki buzlar şıngırdıyordu. "Kızınız Laura Fang diye bir kızı tanıyor muydu?" diye sordu Jane.</p>

  <p>"Dedektif Buckholz da Charlotte ortadan kaybolunca bana aynı soruyu sormuştu. Ona bu ismi ilk kez duyduğumu söyledim. Laura Fang'ın Charlotte'tan iki yıl önce kaybolduğunu sonradan öğrendim. Dedektif Buckholz'un o soruyu neden sorduğunu da o zaman anladım."</p>

  <p>"İki kızın arasında bağlantı var mıydı sizce? Charlotte, Laura'dan bahsetmedi mi hiç?"</p>

  <p>Patrick, Bolton orkestrasının fotoğrafına haklı. "Çocuklar okuldan dönünce bir sürü kızdan ve oğlandan bahsederler. Hepsinin ismini nasıl hatırlayayım?"</p>

  <p>Adam haklıydı, hatırlaması beklenemezdi.</p>

  <p>Jane yıllığın sonunu, son sınıf öğrencilerine ayrılmış bölümü açtı ve mavi blazer ceketli, kırmızı kravatlı Bolton forması giymiş bakımlı delikanlıların fotoğraflarına göz gezdirdi. Mark Mallory'yi gördü; delikanlının yüzü biraz zayıf, saçı ise daha uzun ve kıvırcıktı. Daha şimdiden yakışıklı bir genç adamdı ve Harvard'a gidecekti. Fotoğrafının altında ilgi alanları yazılıydı: LACROSSE<a href="../Text/DiPNOTLAR.xhtml#a8" id="footnote8"><sup>8</sup></a>,' ORKESTRA, SATRANÇ, ESKRİM, TİYATRO.</p>

  <p>Yine orkestra. Nihayetinde Dion'larla Mallory'ler böyle tanışmışlardı... Noel şenliğinde, müzikle ilgilenen çocukları sayesinde.</p>

  <p>"Bunlar ne işinize yarayacak bilmiyorum" dedi Patrick. "Dedektif Buckholz bütün bunlan on dokuz yıl önce sormuştu bana."</p>

  <p>Jane başını kaldırıp ona baktı. "Yanıtlar değişmiştir belki de."</p>

  <div>
    <br />
  </div>

  <div>
    <br />
  </div>

  <p>İkindi güneşi, Brookline'dan çıkıp Massachusetts paralı yolunda araba süren Jane'in gözlerini kamaştırıyordu. Jane, Worcester'a çabucak varsa da sonrasında, kuzeye sapınca daha yavaş ilerledi; geçtiği tali yollarda asfaltlama çalışmaları yapıldığından, trafik tek şeritten akıyordu. Bolton Akademisi'ne vardığında saat akşamın beşiydi neredeyse. Ön bahçe kapısından geçen Jane, arabasını yaşlı meşe ağaçlarının gölgesindeki yılankavi bahçe yolunda sürdü. Okulun ana binasının taş basamaklarında oturan üç kız çene çalıyordu. Park edip arabasından inen Jane'e bakma zahmetine bile girmediler. On beş-on altı yaşlarında gibiydiler, hepsi de zayıf ve güzeldi; doğa ana onları yeryüzündeki biyolo-j ik görevlerini yerine getirmeleri, genç erkekleri etkilemeleri için kusursuzca tasarlamıştı.</p>

  <p>"Özür dilerim. Müzik Yönetmeni Bayan Forsyth'ı arıyorum" dedi Jane.</p>

  <p>Üç tanrıça pasif bakışlarla karşılık verdiler. Ekose etek ve beyaz pamuklu bluz giymiş olmalarına karşın, Jane'in kendini iflah olmaz ölçüde demode hissetmesini sağlamayı başardılar.</p>

  <p>"Bennett Hall'da" dedi kızlardan biri nihayet.</p>

  <p>"Orası neresi?"</p>

  <p>Kız zarif kolunu uzatıp, çimenliğin diğer tarafındaki görkemli binayı gösterdi. "Şurası."</p>

  <p><span style="text-indent: 1em;">"Teşekkürler." Jane çimenlikten geçerken, kızların bakışlarını üstünde hissetti; sıradan insanların dünyasından gelmiş olan yabancı bir numuneydi o. Yatılı okul böyle bir şeydi demek ki; Hogwarts gibi eğlenceli değildi hiç. Kız yurdu cehennemi gibi bir şeydi daha çok. Bennett Hall'un basamaklarına ulaşan Jane başını kaldırıp beyaz sütunlara ve binanın zarif, oymalı alınlığına baktı.</span> <i style="text-indent: 1em;">Olympos Dağı'na tırmanmak gibi,</i> <span style="text-indent: 1em;">diye düşündü, merdiveni çıkıp ana salona girerken.</span><br /></p>

  <p>Solundaki koridordan kulak tırmalayıcı keman sesleri geliyordu. Sesleri takip ederek bir sınıfa girdi; burada pür dikkat öne eğilmiş ergen bir kız oturuyordu ve kır saçlı bir kadın ona kaşlarını çatıyordu.</p>

  <p>"Yeter Amanda, yaptığın vibrato yüksek gerilim hattı gibi ses çıkarıyor! Sinirim bozuldu resmen. Sapı da fazla sıkıyorsun. Bileğini gevşet." Kadın, kızın sol bileğini tutup şiddetle sarstı. "Haydi, gevşet!"</p>

  <p>Birden Jane'i fark eden öğrenci donakaldı. Kadın dönüp "Evet?" dedi.</p>

  <p>"Bayan Forsyth. Size telefon etmiştim. Ben Dedektif Rizzoli."</p>

  <p>"Buradaki işimiz bitmek üzere." Öğretmen öğrencisine doğru dönüp iç geçirdi. "Bugün çok gerginsin, o yüzden derse devam etmemizin anlamı yok. Yurduna geri dön ve bilek titretme egzersizi yap. iki elinle. Bir kemancının her şeyden önce bilekleri esnek olmalıdır."</p>

  <p>Kız enstrümanını kutusuna koydu uysalca. Tam odadan çıkacakken birden durup Jane'e "Dedektif olduğunuzu söylediniz" dedi. "Polis filan mısınız yani?"</p>

  <p>Jane başıyla onayladı. "Boston polis teşkilatı."</p>

  <p><i>"Süper!</i>&nbsp;Ben de ileride FBI ajanı olmak istiyorum."</p>

  <p>"Öyleyse bunun için uğraşmalısın. Büro'nun daha çok kadına ihtiyacı var."</p>

  <p>"Evet, bunu annemle babama söyleyin. Polisliğin <i>başkalarına</i> göre olduğunu söylüyorlar" diye mırıldanan kız, iki büklüm yürüyerek odadan çıktı.</p>

  <p>"Korkarım ki o kız asla iyi bir müzisyen olamayacak" dedi Bayan Forsyth.</p>

  <p>"Son duyduğuma göre" dedi Jane, "FBI'a girmek için keman çalmak şart değilmiş."</p>

  <p>Bu alaycı söz öğretmenin hoşuna gitmedi. Bayan Forsyth, Jane'i soğuk bakışlarla süzdü. "Sorularınız olduğunu söylemiştiniz dedektif?"</p>

  <p>"On dokuz, yıl önceki bir öğrencinizle ilgili. O kız okul orkestrasındaydı. Viyola çalıyordu."</p>

  <p>"Charlotte Dion hakkında konuşmak için geldiniz, değil mi?" Jane'in başıyla onayladığını gören kadın iç geçirdi. "Mesele, Charlotte <i>tabii.</i> Kimsenin unutmamıza izin vermediği tek öğrenci. Bay Dion bunca yıl sonra bile hâlâ bizi suçluyor, değil mi? Kızı kaybolduğu için."</p>

  <p>"Bu, her ebeveynin kabullenmekte zorlanacağı bir şey. Bunu anlıyorsunuzdur."</p>

  <p>"Boston polis teşkilatı o kızın kaybolmasını titizlikle soruşturdu ve okulumuzun ihmali bulunduğunu düşünmediler hiç. O gezide gereğinden de fazla gözetmen vardı; altıya bir oranında. O öğrenciler de bebek değil, ergendiler. Onlara bakıcılık yapmamıza gerek yoktu." Kadın fısıldayarak ekledi: "Ama Charlotte'a bakıcılık yapmalıydık belki de."</p>

  <p>"Neden?"</p>

  <p>Bayan Forsyth duraksadı. "Özür dilerim, bunu söylememeliydim."</p>

  <p>"Charlotte zor bir çocuk muydu?"</p>

  <p>"Ölülerin arkasından konuşmayı sevmem."</p>

  <p>"Ölüler adalet ister bence."</p>

  <p>Kadın anlık bir tereddütten sonra başıyla onayladı. "Onun hakkında şunu söyleyeceğim sadece: Akademik yıldızlarımızdan biri değildi. Ah, yeterince akıllıydı. Giriş sınavındaki puanı bunu gösteriyor. Buradaki ilk senesinde iyiydi de. Ama annesiyle babası boşandıktan sonra tam anlamıyla tepetaklak oldu ve derslerinin çoğunu güçbela geçti. Haline üzülüyorduk tabii, ama buradaki öğrencilerin yarısı boşanmış ailelerin çocukları. O çocuklar duruma uyum sağlayıp hayatlarına devam edebiliyorlar. Charlotte ise bunu yapmadı hiç. Somurtkan bir kız olarak kalmayı sürdürdü sadece. Sanki kendine acıdığı için kötü şansı <i>üstüne çekti."</i></p>

  <p>Bayan Forsyth ölülerin arkasından konuşmayı sevmeyen bir kadın olarak, ağzına geleni söylemekten çekinmiyordu kesinlikle.</p>

  <p>"Annesini kaybetmesi onun suçu değildi ki" diye belirtti Jane.</p>

  <p>"Elbette değildi. O korkunç bir şeydi, Çin Mahallesi'ndeki katliam. Ama felaketlerin sanki belirli insanların başına geldiğini fark ettiniz mi hiç? Aynı yıl içinde eşlerini ve işlerini kaybediyorlar ve kanser oluyorlar. Charlotte da öyleydi, hep karamsardı, hep kötü şansı üstüne çekerdi. Çok arkadaşı olmamasının sebebi buydu belki de."</p>

  <p>Patrick, Charlotte'tan böyle bahsetmemişti kesinlikle Jane kızın bu yönünü duyunca şaşırdı.</p>

  <p>"Okul yıllığına bakılırsa, oldukça faydalı aktivitelerle uğraşıyormuş" dedi Jane. "Örneğin müzikle."</p>

  <p>Bayan Forsyth başıyla onayladı. "Fena bir viyolacı değildi, ama tutkusuz gibiydi. Boston yaz orkestrası atölyesine girmeyi daha ilk senesinde başardı. Ama viyola çalmasının da payı vardı bunda. Onlar viyolacı sıkıntısı çekerler hep."</p>

  <p>"O atölyeye kaç öğrenciniz girdi?"</p>

  <p>"Her yıl en az birkaç tane girer. O atölye New England'da bir numaradır, Boston Senfoni Orkestrası'nın üyeleri ders verir. Çok seçicidirler." Bayan Forsyth duraksadı. "Şimdi kimi soracağınızı biliyorum. Kaybolan o Çinli kızı, değil mi?"</p>

  <p>Jane başıyla onayladı. "Sanki aklımı okuyorsunuz. Adı Laura Fang'dı."</p>

  <p>"Anladığım kadanyla yetenekli bir kızmış. Bunu o kaybolduktan sonra duydum. Birkaç öğrencim onu atölyeden tanıyormuş."</p>

  <p>"Charlotte onunla tanışmıyor muydu peki?"</p>

  <p>"Hayır. Charlotte, Laura'nın kaybolmasından sonraki yıl sınavı geçmişti; yani tanışmış olamazlar. Bunu da soracaktınız eminim."</p>

  <p>"On dokuz yıl sonra bile bütün bu ayrıntıları hatırlıyor musunuz?"</p>

  <p>"Hatırlıyorum, çünkü bunları o dedektifle de konuştum geçenlerde."</p>

  <p>"Hangi dedektifle?"</p>

  <p>"Adamın adını hatırlamıyorum. Birkaç hafta önceydi. Randevu defterime bakmam gerek."</p>

  <p>"Hemen bakarsanız sevinirim hanımefendi."</p>

  <p>Kadının gözleri öfkeyle parladı bir an; zahmete girmek istemiyor gibiydi. Ama masasına gidip bir çekmecenin içini karıştırdı ve sonunda bir günlük plan defteri çıkardı. Sayfaları karıştırdıktan sonra başını salladı. "Buldum. 2 Nisan'da, randevu almak için aradı. Dedektif olamayacak kadar yaşlı olduğunu düşündüm, ama tecrübe önemlidir herhalde."</p>

  <p><i>Yaşlı. Ve kayıp kızlar hakkında sorular soruyor.</i> "Dedektif Ingersoll muydu?" diye sordu Jane.</p>

  <p>Bayan Forsyth başını kaldırıp baktı. "Onu tanıyorsunuz demek."</p>

  <p>"Duymadınız mı? Geçen hafta vurularak öldürüldü."</p>

  <p>Bayan Forsyth'ın randevu defteri ellerinin arasından kayıp masaya düştü. "Tanrım. Hayır, bilmiyordum."</p>

  <p>"Buraya neden gelmişti Bayan Forsyth? Neden Charlotte'la il gili sorular soruyordu?"</p>

  <p>"Herhalde kızın babası istemiştir, hâlâ yanıtlar bulmayı umuyordur diye düşündüm. Birkaç hafta önceki mezunlar yemeğinde Mark Mallory'ye bahsettim, ama bu konuda hiçbir şey bilmiyordu."</p>

  <p>"Bay Dion'a sordunuz mu?"</p>

  <p>Kadın kızardı. "Bolton Akademisi, Bay Dion'la herhangi bir şekilde temas kurmaktan kaçınıyor. Kötü hisler... uyandırmamak için."</p>

  <p>"Dedektif Ingersoll'un size tam olarak ne dediğini söyleyin bana."</p>

  <p>Kadın masasının ardındaki koltuğa gömüldü. Daha ufak tefek ve daha az etkileyici görünmeye başlamıştı birden; kitaplardan ve orkestra parçalarından oluşan korunaklı dünyasına dış dünyanın böyle kabaca müdahale etmesi karşısında afallamıştı. "Kusura bakmayın, izninizle biraz düşüneyim..." Yutkundu. "Aslında Charlotte'la ilgili çok soru sormadı. Daha çok diğer kızla ilgili sordu."</p>

  <p>"Laura Fang'la."</p>

  <p>"Ve diğerleriyle."</p>

  <p>"Diğerleri?"</p>

  <p>"Bir listesi vardı. Uzun bir liste, yirmiden fazla isim vardı orada. Dedektif bana o kişilerden herhangi birini tanıyıp tanımadığımı sordu. Herhangi birinin Bolton'da okuyup okumadığını. Hayır dedim."</p>

  <p>"O listedeki isimlerden hatırladığınız var mı?"</p>

  <p>"Hayır. Dediğim gibi, hiçbirini tanımıyorum. Dedektif bana hepsinin Laura gibi ortadan kaybolan kızlar olduğunu söyledi." Bayan Forsyth doğrulup Jane'e baktı. "Asla bulunmamış kızlar."</p>
</body>
</html>
