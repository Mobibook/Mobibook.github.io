<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ayhanhocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>30</h1>

  <p>Jane, Donohue Et Toptancısı'nın açık bahçe kapısından arabayla geçip bir BMW ile gümüş rengi bir Mercedes'in arasına park ettiğinde, karanlık çökmüştü artık. Mafya üyeleri, gösterişli ithal arabalara bayılıyor gibiydiler. Jane arabadan inerken, yakındaki Logan Havalimanından kalkan bir jetin gürlemesini duydu; uçağın yükselerek güney yönünde ilerlemesini seyretti. Aklına Florida kumsallarıyla romlu punçlar ve palmiye ağaçları geldi. Güneşli bir tatile çıkması, cinayetlerden uzaklaşması ne güzel olurdu.</p>

  <p>"Dedektif Rizzoli."</p>

  <p>Jane dönünce karşısında gördüğü adamı tanıdı; birkaç gün önce, Donohue'nun evinde gördüğü çam yarması korumalardan biriydi. Adı Sean'du.</p>

  <p>"İçeride bekliyor" diyen Sean, Jane'in askılı kılıfındaki tabancasına baktı. "Önce onu bana vermeniz gerekecek."</p>

  <p>"Bay Donohue geçen gün silah taşımama itiraz etmemişti."</p>

  <p>"Evet ama şimdi çok daha huzursuz. Arabasının ön camına bırakılan mesaj yüzünden." Adam elini uzattı.</p>

  <p>"Ben silahımı kimseye vermem. Bay Donohue'ya söyle, benimle görüşmek istiyorsa emniyet müdürlüğüne gelsin. Kendisiyle orada seve seve konuşurum." Jane arabasına doğru döndü.</p>

  <p>"Tamam, tamam" diye pes etti adam. "Ama gözüm üstünüzde olacak, sizi şahin gibi izleyeceğim, haberiniz olsun."</p>

  <p>"Tamam. Keyfin bilir."</p>

  <p>Adamın peşinden depoya giren Jane, yalıtılmış kapı arkasından kapanınca, daha kalın bir ceket giymediğine pişman oldu birden, içerisi buz gibiydi; bu penceresiz mağara öyle soğuktu ki Jane kendi nefesinin dalgalandığını görebiliyordu. Sean'u takip ederek, plastik şeritlerden oluşma bir perdeden geçip soğutuculu kısma girdi. Tavandan sıra sıra sarkan kancalarda devasa el parçaları asılıydı, sarkık karkaslar ormanıydı burası. Soğuk buharda kan ve parçalanmış et kokusu vardı; Jane bu kokunun saçına ve giysilerine sinmesinden, buradan çıkıp gittikten çok sonra bile üstünde kalmasından korktu. Asılı etler ormanından geçip, binanın arka tarafındaki bir ofise gittiler ve adam kapıyı çaldı.</p>

  <p>Kapı açılınca Jane ikinci korumayı görüp tanıdı; adam ona elini sallayarak girmesini işaret etti. Jane penceresiz odaya girdi ve kapı arkasından küt diye kapandı. Bir et deposunun içindeki, silahlı gangsterler tarafından korunan bir kalede kısılıp kalmıştı, ama ev sahibi ondan daha kaygılı gibiydi. İrlanda mafyasının prensi olmanın bedeli buydu işte, sürekli paranoyayla ve korkuyla yaşamaktı. Güç sahibi olmak, onu yitirmekten sürekli korkmak demekti.</p>

  <p>Masasının ardında oturan ve sosis gibi parmakları son mesajın bulunduğu fermuarlı çantanın üstünde duran Kevin Donohue kilo almış gibiydi. Adam çantayı kaldırdı. "Maalesef" dedi, "sivri zekâlı adamlarım mektubu bana göstermeden önce her tarafında parmak izlerini bırakmışlar."</p>

  <p>"Bu mesajlarda asla parmak izi olmuyor" dedi Jane çantayı alırken. "Onları gönderen kişi, her kimse çok dikkatli." Ardından mesajın fotokopili yüzüne baktı. Joey Gilmore'un on dokuz yıl önce <i>Boston Globe'da.</i> yayımlanan ölüm ilanının fotokopisiydi bu. Diğer yüzü çevirip büyük harfle yazılmış mesajı okudu: SENİN İÇİN GELİYOR.</p>

  <p>Donohue'ya baktı. "Geliyor derken kimi kastediyor sizce?"</p>

  <p>"Gerzek misin? Şehirde dolanıp kılıçlı kahraman rolü oynayan o yaratığı kastediyor besbelli."</p>

  <p>"O niye sizin peşinize düşsün ki? Yoksa suç mu işlediniz?"</p>

  <p>"Bir tehdidi fark etmem için suç filan işlemiş olmama gerek yok. Yeterince tehdit alıyorum."</p>

  <p>"Et nakliyatı yapmanın bu kadar tehlikeli bir iş olduğunu bilmiyordum. "</p>

  <p>Adam solgun gözleriyle Jane'e baktı. "Salak rolü yapmayacak kadar zeki kızsın sen."</p>

  <p>"Ama benden ne istediğinizi kestirecek kadar zeki değilim Bay Donohue."</p>

  <p>"Telefonda dedim ya. Bu saçmalığın sona ermesini istiyorum, daha fazla kan dökülmeden."</p>

  <p>"Kendi kanınızı kastediyorsunuz." Jane biri sağında, diğeri sonunda duran iki adama göz attı. "Yeterince korumanız var gibi görünüyor."</p>

  <p>"O... o <i>şeye</i> karşı yetmez. Her ne ise."</p>

  <p>"Şey mi?"</p>

  <p>Yüzü sabırsızlıktan kızaran Donohue öne eğildi. "Duyduğuma göre o yaratık, o iki kiralık katili yemeklik et gibi doğramış. Sonra da iz bırakmadan ortadan kaybolmuş."</p>

  <p>"O kiralık katiller sizin için mi çalışıyorlardı?"</p>

  <p>"Son görüşmemizde söylemiştim. Hayır, onları ben tutmadım."</p>

  <p>"Kimin için çalıştıklarını biliyor musunuz?"</p>

  <p>"Bilsem söylerdim. Meseleyi soruşturdum ve duyduğuma göre o polisin bileti haftalar önce kesilmiş."</p>

  <p>"Dedektif Ingersoll'un mu?"</p>

  <p>Donohue başıyla onaylayınca üç katlı gerdanı sallandı. "O adam, başına para konduğu haberinin yayıldığı andan itibaren ölü sayılırdı zaten. Birilerinin kuyruğuna basmış olmalı."</p>

  <p>"İngersoll emekliydi."</p>

  <p>"Ama çok soru soruyordu."</p>

  <p>"Kızlarla ilgili Bay Donohue. Kayıp kızlarla." Jane adamın gözlerinin içine baktı. "İşte <i>sizi</i> kaygılandırması gereken bir konu."</p>

  <p>"Beni mi?" Adam dev cüssesiyle geriye yaslanınca, koltuğu yüksek sesle gıcırdadı. "Neden bahsettiğini bilmiyorum."</p>

  <p>"Fahişelik? Reşit olmayan kızlar çalıştırmak?"</p>

  <p>"İspatla."</p>

  <p>Jane omuz silkti. "Neyse, düşünüyorum da, o maymun yaratığın ne yapacaksa yapmasına göz yummam daha iyi olur belki de."</p>

  <p>"Yanlış adamın peşinde o! Benim Red Phoenix'le ilgim yoktu! Evet, Joe çakalın tekiydi. Arkasından gözyaşı dökmedim, ama onu öldürtmedim de."</p>

  <p>Jane, Joey'nin ölüm ilanına baktı. "Öldürttüğünüzü düşünen biri var."</p>

  <p>"Çin Mahallesi'ndeki o manyak kadın. Onun işidir mutlaka."</p>

  <p>"Bayan Fang'ı mı diyorsunuz?"</p>

  <p>"Kocasını kimin öldürdüğünü bulmak için Ingersoll'u tuttu bence. Adam gerçeğe fazla yaklaşınca da savaş çıktı. İrlandalıların sert oynadığını düşünüyorsan, Çinlilerin neler yapabildiğini görmemişsin henüz. Onların her yere girebilen adamlan var. Düz duvarda yürüyorlar resmen."</p>

  <p>"Gerçek insanlardan mı, yoksa masallardan mı bahsediyoruz?"</p>

  <p><i>"Ninja Suikastçı</i> filmini izlemedin mi? Onlar çocukluklarından itibaren adam öldürme konusunda eğitiliyorlar."</p>

  <p>"Ninjalar Japon'dur."</p>

  <p>"Laga luga yapma bana! Sonuçla becerileri aynı, aldıkları eğitim aynı. O kadının kim olduğunu biliyorsun, değil mi? İris Fang'ın nereden geldiğini? Onun geçmişini araştırdım. Çocukluğu dağlardaki gizli bir manastırda geçmiş; o manastırlarda çocuklara öyle şeylerin eğitimini verirler. Daha on yaşındayken boyun kırmayı biliyordu herhalde. Şimdi de bir sürü öğrencisi var."</p>

  <p>"Elli beş yaşında, dul bir ihtiyar o." <i>Üzücü bir büyüklük kompleksi olan hasta bir kadın,</i> diye düşündü Jane. <i>Efsanevi bir generalin torunu olduğuna ve elindeki sahte kılıcın bunu kanıtladığına inanan bir kadın.</i></p>

  <p><i>"Öyle</i> dul, düşman başına."</p>

  <p>"İris Fang'ın sizi tehdit ettiğinden emin misiniz?"</p>

  <p>"Bunu kanıtlamak <i>senin</i> işin. Ben sadece tahminimi söylüyorum. O gece kocasını yitirdi ve onu benim öldürttüğümü düşünüyor. Red Phoenix meselesi yüzünden suçlanıyorum ve son kez söylüyorum ki, <i>ben yapmadım</i> yahu."</p>

  <p>Bina büyük bir gürültüyle sarsıldı birden. Jane, Donohue'nun şaşkınlıktan donakalmış yüzünü gördü bir an ve sonra odaya zifiri karanlık çöktü.</p>

  <p>"Ne oluyor?" diye bağırdı Donohue.</p>

  <p>"Elektrik gitti galiba" dedi adamlarından biri.</p>

  <p>"Elektriğin gittiğini görüyorum! Jeneratörü çalıştırın!"</p>

  <p>"El feneri bulabilirsem..."</p>

  <p>Yukandan bir ses gelince hepsi sustu. Tavandan tıpırtılar gelince Jane yukarı baktı. Karanlığa bakarken kendi kalp atışlarını hissediyordu, silahına el atarken avuçlarındaki teri hissediyordu. "Jeneratör düğmesi nerede?" diye sordu.</p>

  <p>"Şeyde... depoda" diye karşılık verdi adamlardan biri; korkudan boğuklaşmış sesi, Jane'in yakınından gelmişti. "Elektrik kutusu arka duvarda. Ama karanlıkta bulamam. O şey varken..." Tıpırtılar tekrar başlayınca sustu; çatıya yağmur yağıyordu sanki.</p>

  <p>Jane çantasından SureFire marka el fenerini çıkardı. El fenerini açınca, Donouhe'nun yüzü aydınlandı; adamın korkudan terlemiş yüzü parlıyordu. "Polis merkezini ara" diye emretti Jane.</p>

  <p>Adam masasındaki telefonu kaptı. Sonra masaya küt diye gerisingeri bıraktı. "Çalışmıyor!"</p>

  <p>Jane kemerindeki cep telefonunu çıkardı. Sinyal yoktu. "Burası kurşunla filan mı kaplı?"</p>

  <p>"Bu duvarlar kurşun geçirmez ve patlamalara karşı dayanıklıdır" dedi Donohue. "Güvenlik tedbiri."</p>

  <p>"Harika. Telefonsuz kaldık."</p>

  <p>"Sinyal için dışarı çıkman gerek."</p>

  <p><i>Ama dışarı çıkmak istemiyorum. Kimse istemiyor.</i></p>

  <p>Oda giderek ısınıyor; duvarlar vücut ısılarını ve korkularını hapsediyordu. <i>Sonsuza dek burada kalamayız,</i> diye düşündü Jane. <i>Birinin dışarı çıkıp telefon etmesi gerek ve bu iş bana kalacak gibi.</i></p>

  <p>Silahını çekip kapıya doğru yürüdü. "Ben önden çıkacağım" dedi. "Yanımdan ayrılmayın."</p>

  <p>"Durun!" diye onun sözünü kesti Donohue. "Adamlarım seninle gitmeyecek."</p>

  <p>"Desteğe ihtiyacım var."</p>

  <p>"Onlar <i>beni</i> korumak için para alıyorlar. Burada kalacaklar."</p>

  <p>Jane dönüp fenerin ışığını adamın gözlerine tuttu. "Tamam öyleyse. <i>Sen</i> çık, adamlarını da yanına al. Ben burada kalırım, dönmeni beklerim." Jane bir sandalye kapıp oturdu ve el fenerini söndürdü.</p>

  <p>Karanlıkta birkaç saniye geçti, binada çıt çıkmıyordu. Panik içindeki Donohue'nun hırıltılı soluklan duyuluyordu sadece.</p>

  <p>"Tamam" dedi adam sonunda. "Colin'i al. Ama Sean burada kalacak."</p>

  <p>Jane, Colin'e güvenip güvenemeyeceğini bilmiyordu; adamın onu kazara sırtından vuracak kadar beyinsiz olmadığını umuyordu sadece. Kapıda duraksayıp diğer taraftan gelen seslere kulak kabarttı, ama aradaki engel fazla kalındı. <i>Kurşungeçiıvnez ve patlamalara karşı dayanıklıdır,</i> demişti Donohue.</p>

  <p>Jane sürgüyü açıp kapıyı çok az araladı. Ofisin dışı, içi kadar karanlık değildi; yüksek bir depo penceresinden giren loş şehir ışıklan, Jane'in sıra sıra dizilmiş gölge savaşçılan andıran asılı etleri hayal meyal görebilmesini sağlıyordu. O loşlukta herhangi bir şey et siluetlerinin arasında pusuda bekliyor olabilirdi.</p>

  <p>Jane el fenerini açıp etrafı çabucak taradı. Fenerin tek bir hareketi sayesinde, asılı karkasları, beton zemini ve kendi soluğunun buharını gördü. Hemen arkasında duran Colin'in nefesinin korkudan titrediğini duyuyordu. Destek isterken, silahlı ve ödü patlayan bir adamı kastetmemişti. <i>Belkemiğimden vurulabilirim,</i> diye düşündü. <i>O yaratık daha önce kellemi uçurmazsa.</i></p>

  <p>"En yakın çıkış nerede?" diye fısıldadı.</p>

  <p>"Tam karşıda. Binanın diğer ucunda."</p>

  <p>Jane sertçe yutkundu ve sıra sıra dizili karkasların arasında ilerlemeye başladı. Fener ışığını etrafta gezdirerek bir hareket, bir yüz, bir çelik parıltısı arıyordu. Mezbaha ürünlerinin, kancalarda asılı duran etlerle kemiklere indirgenmiş canlı varlıklardan başka bir şey görmüyordu. Titreyen elindeki fener kayganlaşmıştı. <i>Her kimsen, her neysen,</i> diye düşündü Jane, <i>daha ünce bir kez canımı bağışlamıştın.</i> Ama yaratığın tekrar kıyak geçeceği anlamına gelmiyordu bu, hele Jane'in yanındaki adamı görünce.</p>

  <p>İleride de karkaslar vardı. Fener ışığını doğruca önüne tutan Jane, sıranın sonunu göremiyordu. Birden durdu ve gök gürültüsünü andıran kalp atışlarının arasından kulak kabarttı.</p>

  <p>"Ne?" diye fısıldadı Colin.</p>

  <p>"Dinle."</p>

  <p>Çok hafif bir gıcırtıydı, şiddetlenen rüzgârda sallanan bir ağacın çıkardığı ses gibiydi. Ama gıcırtı giderek yükselip ritmik bir iniltiye dönüştü; sanki ağaç giderek daha şiddetli sallanıyordu. <i>Tepemizden geliyor.</i> Jane ışığını tavana çevirince, oradan sarkan ve görünmez bir el tarafından itilmişçesine ileri geri sallanan bir karkas gördüler.</p>

  <p>Bir başka gıcırtı duydular; bu seferki soldan geliyordu. Colin "Orada!" deyince Jane fenerini sesin geldiği tarafa çevirdi. El fenerinin dar huzmesinde, dev bir sarkaç gibi ileri geri sallanan bir başka karkas gördü.</p>

  <p>"Arkamızda!" dedi Colin, artık panikten tizleşmiş sesiyle. "Hayır, orada!"</p>

  <p>Jane fenerini çevirdikçe dört bir yanda hareket görüyordu; sanki karanlık canlanmıştı ve içinden tangırtılar, iniltiler, metal gıcırtıları geliyordu.</p>

  <p><i>"Ne</i> oluyor be?" diye haykırdı Colin, Jane'in yanında dönüp durarak; dört bir yanlarında karkaslar sallandıkça, adam silahını sağa sola çevirip duruyordu. Ateş edince karanlıkta bir yerden metal tangırtısı geldi. Adam tekrar ateş edince, kurşun soğuk ete boğuk sesle saplandı.</p>

  <p><i>"Kes</i> şunu, yoksa ikimizi de öldüreceksin!" diye haykırdı Jane.</p>

  <p>Adam ateş etmeyi kesse de sağa sola dönerek hedef aramayı sürdürdü. Her yerde yaratığı gördüğünü sanıyordu şüphesiz, tıpkı Jane gibi. Şurada bir yüz mü belirmişti, bir göz mü parlıyordu? Herhangi bir şey nasıl bu kadar hızlı, bu kadar sessiz hareket edebilirdi? Jane Çin halk masalları kitabındaki illüstrasyonu hatırladı birden. Asasını tutan, uzun kuyruğu yılan gibi kıvrılan Maymun Kral. Bir kılıcın gecenin içinden fısıldadığını, boğazını kestiğini hayal etti. Yukarı bakınca, tepesinde yaratığın tünediğini, vahşi gözlerinin karanlıkta parladığını görür gibi oldu. Ama orada yaratık yoklu, taze et bekleyen boş bir çelik kanca vardı sadece.</p>

  <p>iniltiler ve gıcırtılar yavaşça kesildi. Ama Jane ile Colin sırt sırta, kımıldamadan durdular; ikisi de gölgeleri tarıyordu telaşla. El fenerini dört bir yana çeviren Jane davetsiz misafir görmüyordu, ama karanlık onları seyrediyordu sanki. <i>Ve elimdeki fener yüzünden,</i> diye düşündü Jane, <i>buradaki şey her ne ise, yerimizi tam olarak biliyor.</i></p>

  <p>"Yürü" diye fısıldadı. "Kapıya."</p>

  <p>"Bu şey ne? Karşımızda ne var?"</p>

  <p>"Durup öğrenmeyi beklemeyelim."</p>

  <p>Colin geride kalmak istemiyordu. Jane kapıya doğru yürürken, adamın nefesini ensesinde hissediyordu neredeyse. Colin gibi korkak adamlar tabancadan cesaret alıp kabadayılaşır, katile dönüşürlerdi. Ama düşmanı göremeyecekleri kadar karanlık bir ortamda, körlük şartları eşitlediğinde, korkaklıkları tekrar yüzeye çıkardı. Jane adamın rahatlayarak iç geçirdiğini ancak kapıya ulaşıp da dışarı çıktıklarında işitti. Havada deniz kokusu vardı ve gökyüzünde turlayan jetler hareketli yıldızlar gibi ışıldıyordu. Jane cep telefonunu çıkardı, ama arama yapmadan önce duraksadı. Ne diyecekti ki? <i>Elektrik kesilince ödümüz koptu. Karanlıkta sesler duyduk ve canavarlar olduğunu hayal ettik.</i></p>

  <p>"Arayacak mısın, aramayacak mısın?" dedi Colin. Korkak gitmişti ve kabadayı geri gelmişti.</p>

  <p>Arama yapmak için telefonunu kaldıran Jane, deponun çatısında bir şey görünce donakaldı. Orada çömelmiş olan siluet, gece göğünün altında <i>gargoyle'ye</i> benziyordu. Jane'i seyrediyordu, tıpkı Jane'in onu seyrettiği gibi. <i>Beni dost olarak mı, yoksa düşman olarak mı görüyor?</i></p>

  <p>"İşte orada!" diye bağırdı Colin.</p>

  <p>Tam ateş etmek için tabancasını kaldırırken, Jane onun kolunu tuttu. Kurşun gökyüzüne fırladı zararsızca.</p>

  <p>"Ne yapıyorsun?" diye haykırdı Colin. "İşte orada duruyor, öldürsene!"</p>

  <p>Çatıdaki figür kımıldamıyordu, oturmuş onlara bakıyordu sadece.</p>

  <p>"Vurmazsan ben vuracağım" dedi Colin. Tekrar tabancasını kaldırdı ve birden donakalıp çatıyı gözleriyle taradı. "Nerede? Nereye gitti?"</p>

  <p>"Gitti işte" dedi Jane, boş çatıya bakarak. <i>Hayatımı kurtarmıştın, şimdi de ben seninkini kurtardım.</i></p>
</body>
</html>
