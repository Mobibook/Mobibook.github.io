<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ayhanhocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>27</h1>

  <p>Jane suç laboratuvarına girdiğinde, Frost'la Johnny onu bekliyorlardı. Yanlarında Jane'in ilk kez gördüğü, yumuşak sesli, Afroamerikan bir adam vardı; Erin bu adamın Harvard'ın Arthur Sackler Müzesi'nde çalışan Doktor Calvin Napoleon Cherry olduğunu söyledi.</p>

  <p>"Bu metalin ne olabileceğini fark edince, Doktor Cherry'den bir bakmasını rica eltim" dedi Erin. "Bunu anlayabilecek biri varsa o da Doktor Cherry'dir."</p>

  <p>Utanan Doktor Cherry güldü. "Beni fazla abartıyorsunuz."</p>

  <p>"Eh, bu konudaki yayımlanmış makalelerin yarısında isminiz geçiyor. Danışacak daha iyi bir uzman düşünemiyorum."</p>

  <p>"Sackler Müzesi'nde ne iş yapıyorsunuz Doktor Cherry?" diye sordu Jane.</p>

  <p>Adam alçakgönüllülükle omuz silkti. "Silah koleksiyonlarından sorumluyum. Doktora tezimi kılıçların metalürjik analizi üstüne yazdım. Özellikle de Çin ve Japon kılıçlarının. Birbirlerine çok benzerler, üretim yöntemleri yüzyıllar önce birbirinden farklılaşmış olsa da."</p>

  <p>"Bu kılıcın Asya'da yapıldığından eminsiniz yani?"</p>

  <p>"Emin sayılırım."</p>

  <p>"Tek bir parçadan bunu anlayabiliyor musunuz?<font size="2">"</font></p>

  <p>"Bakın" dedi Erin, bilgisayarının başına oturarak. "Bu hafta Doktor Cherry'ye gönderdiğim görüntüleri göstereyim. Bunlar fragmanın nükrografları." Kadın klavyeyi kullanınca ekranda gri sarmallı ve dalgalı bir görüntü belirdi.</p>

  <p>"Baktığınız şeye" dedi Doktor Cherry, "Şam çeliği lamelleri denir. Metal tabakalarının katlanıp defalarca dövülmesi, yumuşak ve sert çeliğin birlikte ezilmesi bu dalgalı katmanları oluşturur. Ne kadar çok tabakayı bir araya getirip döverseniz, işçilik o kadar kaliteli, kılıç da o kadar sağlam olur. Çin'de en İyi çeliğe <i>bailian jinggang,</i> yani 'yüz kere dövülmüş çelik' denir. Bu çelikle, burada gördüğünüz ve bizim kılıç damarı dediğimiz şu çizgiler oluşur."</p>

  <p>"Bu bir Çin silahıysa" dedi Frost, "neden Şam çeliği deniyor?"</p>

  <p>"Bunu açıklamak için, size Çin silahlarının tarihini biraz anlatmalıyım. İsterseniz tabii." Adam duraksadı ve üç dedektife, ilgilenip ilgilenmediklerini anlamak için baktı.</p>

  <p>"Devam edin" dedi Jane.</p>

  <p>Doktor Cherry'nin gözleri parladı; en çok keyif aldığı konu buydu sanki. "Kılıç zanaatının başlangıcına gidelim. Binlerce yıl önce Çinliler taştan kılıçlar yapmaya başladılar. Sonra yumuşak, ağır ve silah materyali olarak yetersiz bir metal olan tunca geçtiler. Ardından demire geçtiler, ama bu silahların çok örneği yok elimizde, çünkü demir korozyona uğrar ve geride pek bir şey kalmaz. Ironik bir şekilde, tunç kılıç bulmak demir kılıç bulmaktan daha kolaydır; oysa tunç kılıçlar yüzlerce yıl daha eskidir."</p>

  <p>"Ama burada çelikten bahsediyoruz" dedi Johnny. "Demirden değil."</p>

  <p>"Çelikle demirin farkını biliyor musunuz peki?"</p>

  <p>Johnny duraksadı. "Hatırladığım kadarıyla, karbon eklenmesiyle ilgili."</p>

  <p>"Çok iyi!" Doktor Cherry gülümsedi. "Bunu herkes bilmez; hatta Harvard'daki birinci sınıf öğrencilerimden bazıları bile bilmiyor. Evet, şimdi iki bin yıl kadar öncesine geliyoruz; Han Hanedanı'nın orta döneminde kılıç yapımcılan çeliği dövüp bükmeyi, çekiçle döverek şerit ve tabaka haline getirmeyi öğrendiler. Bu teknik Hindistan'dan Çin'e ve Ortadoğu'ya yayıldı muhtemelen. Şam çeliği ismini de öyle aldı."</p>

  <p>"Ama Şam'la alakası yok" dedi Frost.</p>

  <p>"Evet, Hindistan'da icat edildi. Ama iyi fikirler mutlaka yayılır ve bu teknik Çin'e ulaşınca, kılıç yapımı gerçekten sanata dönüştü. Yüzyıllar geçtikçe, savaşlarla birlikte çeşitli teknikler ortaya çıktı. Silahlar yeni husumetlerle birlikte gelişir hep. Moğollar Song Hanedanlığı'nı işgal ederken onlara süvari kılıcı olarak bilinen kılıcı tanıttılar. Çinliler bu kılıcı kendi kıvrık kılıçlarına dönüştürdüler. Buna <i>dao</i> denir; süvariler tarafından, at sırtındayken kesip biçmekte kullanılıyordu. Jilet gibi keskin kılıçlardan bahsediyoruz; yani savaş meydanında yol açtıkları katliamı hayal edebilirsiniz. Birçok insan uzuvlarım ve kellelerini yitiriyordu."</p>

  <p>Jane'in zihninde bu korkunç görüntü fazlasıyla net belirdi. Ara sokağı hatırladı Silahın vınlamasını, yüzüne dökülen sıcak kanı Doklor Cherry'nin yumuşak sesi, anlattıklarının korkunçluğuyla tuhaf bir tezat oluşturuyordu.</p>

  <p>"O zamanlar kim askerlik yapmak istermiş ki.' Ben istemezdim" dedi Frost.</p>

  <p>"Seçme şansınız olmayabilirdi" dedi Doktor Cherry. "Antik Çin tarihinin büyük bölümünde, silahlı çatışma hayatın parçasıydı. Savaş beyleri birbirleriyle savaşıyordu. Moğollar ve korsanlar istila ediyordu."</p>

  <p>"Korsanlar mı? Çin'de mi?"</p>

  <p>Doktor Cherry başıyla onayladı. "Ming Hanedanı döneminde, Japon korsanlar Çin sahillerinde terör estiriyordu. Sonra General Qi adlı bir kahraman onları yendi."</p>

  <p>"Onu duymuştum" dedi Johnny. "Ninem General Qi'nin beş bin korsanın kellesini uçurduğunu söylemişti bana. O generalin maceralarını ben uyumadan önce anlatırdı, harika masallardı."</p>

  <p>"İşe bak" diye mırıldandı Jane. "Bana sadece Pamuk Prenses'le Yedi Cüceler'i anlattılar."</p>

  <p>"General Qi'nin elit askerlerinin dâhice taktikleri meşhurdu" dedi Doktor Cherry. "Ve <i>dao</i> kullanmayı yeğlerlerdi. Çin süvari kılıcı." Adam Erin'in bilgisayar ekranındaki büyütülmüş görüntüyü gösterip huşuyla konuştu: "Bu parça muhteşem bir kılıca ait muhtemelen."</p>

  <p>"Çin süvari kılıcına mı?" dedi Jane.</p>

  <p>"Evet."</p>

  <p>"O küçücük parçadan bunu nasıl anlayabiliyorsunuz? Japon samuray kılıcı olamaz mı?"</p>

  <p>"Mümkündür sanırım, ne de olsa Japonlar kılıç yapma tekniklerini Çinlilerden öğrendiler."</p>

  <p>"Hem samuray kılıcı bulmak kolay" dedi Johnny. "Bıçak dükkânlarında satılıyor."</p>

  <p>"Ah, ama o dükkânlarda bunun gibi kılıçlar satılmaz."</p>

  <p>"Bunun özelliği ne ki?" diye sordu Jane.</p>

  <p>"Yaşı. Karbon 14 metodunun sonucuna bakılırsa."</p>

  <p>Jane kaşlarını çattı. "Karbon 14 metodu sadece organik materyallerde kullanılabilir sanıyordum. Bu çelik."</p>

  <p>"Antik kılıçların nasıl yapıldığına geri dönelim" dedi Doktor Cherry. "Geleneksel teknik, demir kumunu demir ocağında eritmekti. Sonra bu demir karbonla birleştirilerek çelik oluşturuluyordu. Peki karbonu nereden buluyorlardı? Tahta külü kullanıyorlardı."</p>

  <p>"Ve tahta organiktir" dedi Johnny.</p>

  <p>"Kesinlikle. Bu numuneyi kapalı tüpte ısıtarak karbon öğesini ayrıştırdık" dedi Erin. "Sonra da o karbonu analiz ettik."</p>

  <p>"Parçanın eritilmesi şart mıydı?"</p>

  <p>"Maalesef evet. Karbonun yaşını belirlemek için, numuneyi feda etmemiz gerekiyordu. Net bir sonuca varmamızın tek yolu buydu."</p>

  <p>"İşte o zaman büyük bir sürpriz yaşadık" dedi Doktor Cherry heyecanla.</p>

  <p>"Anladığım kadarıyla bu silah bir yerel bıçakçı dükkânından alınmamış" dedi Jane.</p>

  <p>"Çok eski antikalar satan bir dükkân değilse evet."</p>

  <p>"Ne kadar eski?"</p>

  <p>Doktor Cherry mikrografı gösterdi. "Şu gördüğünüz çelik Ming Hanedanı döneminde üretilmiş. Karbon 14 metoduna göre, 1540 ile 1590 arasında." Adam Jane'e ışıl ışıl gözlerle baktı. "Yani General Qi'nin efsanevi ordusunun döneminde. Böyle kaliteli bir süvari kılıcı ancak Qi'nin elit askerlerinden birine ait olabilir. Hatta birkaç korsanın kellesini uçurmuştur belki."</p>

  <p>Jane bilgisayardaki görüntüye baktı. "Bu silahın yaşı beş yüz yıldan fazla mı yani? Ve hâlâ kullanılabilir durumda mı?"</p>

  <p>"Böyle bir silahı çok ama çok uzun süre muhafaza etmek mümkün, ama özel bakım gerekir, özellikle de bu silah savaşta kullanılmış olduğundan. Kan çeliği aşındırır, ökenle temizlense bile. Havayla temas paslanmaya ve aşınmaya yol açar. Kılıcın yüzyıllar boyunca defalarca temizlenip cilalanması gerekir ve sırf bu bile metali aşındırıp keskin ağzını kırılganlaştırır. Bu kılıç parçasının kırılıp kurbanın boynunda kalmasının sebebi bu olabilir. Bir öldürme aleti olarak ömrünün sonuna gelmiş." Adam özlemle iç geçirdi. "O kılıcı incelemek için neler vermezdim! General Qi'nin dönemine ait bir <i>dao</i> paha biçilmezdir, bulabilirseniz tabii." Duraksadı ve birden beti benzi atmış olan Frost'a kaşlarını çatarak baktı. "Bir şey mi oldu dedektif?"</p>

  <p>Frost usulca konuştu: "Ben o kılıcı nerede bulacağımızı biliyorum."</p>
</body>
</html>
