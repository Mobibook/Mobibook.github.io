<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ayhanhocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>37</h1>

  <p>Patrick Dion'un bahçe yoluna park edilmiş çok sayıda Brookline ve Boston polis teşkilatı aracının arasında duran Jane gün doğumunu seyrediyordu. Yirmi dört saattir uyumamıştı, dünkü öğle yemeğinden beri bir şey yememişti. Söken şafağın ışığıyla kamaşan gözlerini kapadı; birden başı dönünce, sendeleyerek gerileyip bir devriye arabasına yaslandı. Gözlerini tekrar açtığında, Maura'yla Frost evden çıkmışlar, ona yaklaşıyorlardı.</p>

  <p>"Eve gitmeliydin" dedi Maura.</p>

  <p>"Herkes öyle diyor." Jane binaya doğru baktı. "Orada işiniz bitti mi?"</p>

  <p>"Şimdi cesetleri çıkarıyorlar."</p>

  <p>Jane galoş takmak için eğilince Frost kaşlarını çattı. "Sen oraya girmesen daha iyi olur bence" dedi.</p>

  <p>"Daha önce de girmiştim, ne olacak ki?"</p>

  <p>"Mesele de bu ya."</p>

  <p>Frost'un açıklama yapmasına gerek yoktu; Jane meseleyi anlamıştı. Mark Mallory'yi öldüren oydu, ayrıca Patrick Dion'un beynindeki kurşunun da onun tabancasından çıktığı neredeyse kesindi. Şimdi balistik incelemede olan silahını özlüyordu; onun ağırlığını kemerinde hissetmek istiyordu.</p>

  <p>Ön kapı açıldı ve ilk sedye, cesetlerden birini taşıyan sedye dışarı çıkarıldı. Cesedin, bekleyen morg kamyonetine götürülmesini sessizce seyrettiler.</p>

  <p>"Yaşlı adamda tek kurşun yarası var. Şakağının ortasından, yakından vurulmuş" dedi Maura.</p>

  <p>"Patrick Dion" dedi Jane.</p>

  <p>"Adamın sağ elinde barut izi bulacakmışız gibi bir his var içimde. Bu sana başka bir suç mahallini hatırlatıyor mu?"</p>

  <p>"Red Phoenix" dedi-İane usulca. "Wu Wehnin."</p>

  <p>"Onun ölümüne intihar denmişti."</p>

  <p>"Sen bu seferkine ne diyeceksin peki Maura?"</p>

  <p>Maura iç geçirdi. "Elimizde görgü tanığı yok, değil mi?"</p>

  <p>Jane başını iki yana salladı. "Bella'nın söylediğine göre, adam vurulduğunda o ve İris üst kattaymışlar. Görmemişler."</p>

  <p>"Ama evde başka biri daha varmış" diye belirtti Frost. "Onu gördüğünü söyledin ya."</p>

  <p>"Ne gördüğümü bilmiyorum." Jane bahçeye doğru baktı. Dün gece orada, ay ışığının altında, ağaçların arasına karışan bir şey görmüştü bir anlığına. "Asla da bilemeyeceğim herhalde."</p>

  <p>Maura dönüp, evden tekerlekli sedyeyle çıkarılan ikinci cesede baktı. "Patrick Dion'un ölümüne intihar diyebilirim, ama Red Phoenix vakasına çok benziyor Jane. İntihar süsü verilmiş gibi geliyor."</p>

  <p>"Bence benzemesi gerekiyordu zaten. Geçmişten gelen bir yankı olması gerekiyordu. Adalet çemberinin tamamlanması."</p>

  <p><i>"Adalet</i> ölüm şekliyle sağlanmaz."</p>

  <p>Jane, Maura'ya baktı. "Belki de sağlanmalı."</p>

  <p>"Hey, Frost! Rizzoli!" Ağaçların arasında, bir kriminoloji ekibiyle birlikte duran Johnny onlara el salladı.</p>

  <p>"Ne var?" dedi Jane.</p>

  <p>"Kadavra köpeği koku aldı!"</p>

  <p><i>Kayıp kızlar.</i> Ingersoll'un listesinde yer almayan, Charlotte Dion'un sırra kadem basmasından sonraki yıllarda ortadan kaybolan başka kızlar da vardı mutlaka. Ve meraklı gözlerden ırak olan bu özel sığınak, cesetleri gizlemek için biçilmiş kaftan değil miydi? Olay yeri inceleme ekibine yaklaşırlarken, köpeğin mutlu mutlu kuyruk sallayarak kendisine dikkatli gözlerle baktığını gördü. Bir tek köpek neşeliydi. Ağaçların gölgesinde toplanmış adamlarla kadınlar suskun ve asık yüzlüydüler, çünkü ayaklarının altında büyük ihtimalle neyin yattığını biliyorlardı.</p>

  <p>"Toprağın bu kısmı kazılmış" dedi Johnny, ağaçların altındaki çıplak toprağı göstererek. "Üstü şu çalılarla örtülüp gizlenmiş."</p>

  <p>Bu mezar yeniydi. Jane etrafa, ağaçlarla gölgelenmiş araziye, sık çalılara, gölgelerin ve çalıların gizlediği bütün saklı noktalara bakındı. Bu boyuttaki bir kötülüğü anlamakta zorlanıyordu. Burada kaç cesedin yattığını merak etti. Kaç sessiz kız nihayet konuşabilecekti? Yapacakları iş katlanılmaz geldi birden. Yara bere içinde kalmıştı, karnı açtı ve ölümden bıkmıştı.</p>

  <p>"Frost, bu işi sana bırakacağım. Eve gidiyorum" dedi ve çimenlikte gerisingeri yürüyerek uzaklaştı. Gün ışığına geri döndü.</p>

  <p>"Rizzoli" dedi Johnny. Jane'i bahçe yoluna kadar takip etti. "Şunu haber vermek istedim sadece; az önce hastaneyle konuştum, İris Fang ameliyattan çıkmış ve bilinci yerindeymiş."</p>

  <p>"İyileşecek miymiş?"</p>

  <p>"Kalçasına kurşun saplanmış ve epey kan kaybetmiş, ama düzelecekmiş. Bünyesi çok sağlammış."</p>

  <p>"Hepimizi gömer o."</p>

  <p>Bahçe yolu aydınlıktı ve yüzlerine güneş vuruyordu. Johnny cebinden güneş gözlüğünü çıkarıp taktı. "Ben hastaneye gitsem mi? Onun ifadesini alsam?" diye önerdi.</p>

  <p>"Sonra. Şu an sana burada ihtiyacım var. Brookline polisi yardımcı olmamızı istedi, o yüzden burada epey zaman geçireceğiz."</p>

  <p>"Ekipte kalıyor muyum yani?"</p>

  <p>Jane ona gözlerini kısarak baktı; güneş yorgun gözlerini kamaştırıyordu. "Evet, A-l bölgesindeki amirinle konuşacağım, bu iş hallolana kadar bizimle kalmanı isteyeceğim. Yani cinayet masasında kalmak istersen tabii."</p>

  <p>"Sağ ol. Çok isterim" dedi Johnny kısaca. Adam gitmek için sırtını dönerken, Jane onun başının arkasındaki bir saç telinin parıltısını fark etti birden. Adamın simsiyah saçına yapışmış olan bu tel ışıldıyordu. <i>Gümüşi bir kıl.</i></p>

  <p>"Johnny?" dedi.</p>

  <p>Adam döndü. "Evet?"</p>

  <p>Ona bir an öylece bakan Jane, adamın gözlerindeki ifadeyi çözmeye çalıştı; ama Johnny güneş gözlüklüydü ve Jane o aynalı gözlük camlarında kendi yansımasını gördü sadece. Johnny'nin Ingersoll'un penceresinden çabucak ve sessizce geçivermesini hatırladı. Knapp Sokağı'ndaki güvenlik kamerasının kendisini ve Frost'u yangın merdivenine beceriksizce tırmanırken görüntülediğini, ama Johnny'nin kayıtlarda görünmediğini hatırladı. <i>Belki de ben hayaletimdir,</i> diye şaka yapmıştı adam. <i>Hayalet değil,</i> diye düşündü Jane, <i>ama hayalet gibi gizli hareket eden biri. Soruşturmanın her aşamasında yer almış, konuşulanları ve yapılan planlaıı bilen biri.</i> Jane Johnny'nin gözlerindeki ifadeyi göremese de, onun sırlarını araştıramasa da, o gözlerde sırların yattığından ve keşfedilmeyi beklediğinden emindi. Adamın bu sırları gizlemesine göz yummaya karar verdi.</p>

  <p>Şimdilik.</p>

  <p>"Bir şey mi soracaktın Rizzoli?"</p>

  <p>"Boş ver" dedi Jane. Ve dönüp gitti.</p>

  <div>
    <br />
  </div>

  <div>
    <br />
  </div>

  <p>J. P. Doyle's'un barı indirimli içki saatinde tıklım tıklımdı ve iş çıkışında gelmiş öyle çok polis vardı ki, Jane, Korsak'ı bulmakta zorlandı. Onu ancak garson kadın gösterince bulabildi; tek başına oturan adamın önünde bir tabak dolusu kızarmış deniz mahsulü ve bir bardak İngiliz birası vardı.</p>

  <p>"Kusura bakma, geç kaldım" dedi Jane. "N'aber?"</p>

  <p>"Ben sipariş verdim, kusuruma bakmazsın umarım."</p>

  <p>Jane adamın tabağındaki, bol yağda kızartılmış karideslere baktı. "Rejimi bozmuşsun?"</p>

  <p>"Üstüme gelme, tamam mı? Berbat bir gün geçirdim ve güzel şeyler yemem gerek, cidden." Adam çatalını sapladığı dört karidesi ağzına tıkıştırdı. "Eee, sen bir şey söylemeyecek misin?"</p>

  <p>Jane garson kadına el sallayıp küçük salata söyledi ve Korsak'ın yarım düzine karidesi daha mideye indirmesini seyretti.</p>

  <p>Jane'in salatası gelince "Sırf onu mu yiyeceksin?" diye sordu Korsak.</p>

  <p>"Akşam yemeğini evde yiyeceğim. Son günlerde orada çok zaman geçiremedim."</p>

  <p>"Evet, duyduğuma göre Brookline sirke dönmüş resmen. Şimdiye kadar kaç ceset çıkardılar?"</p>

  <p>"Altı ve görünüşe göre hepsi de dişi. Evin tamamını araştırmamız aylar sürer, ayrıca katiller cesetleri bilmediğimiz yerlere de gömmüş olabilirler. O yüzden Mark Mallory'nin evini de aramaya başladık."</p>

  <p>Korsak kadeh kaldırdı. "Siz kadınlar nasıl dersiniz? <i>Yaşa be kızım!"</i></p>

  <p>Adamın yağ sıçramış gömleğine bakan Jane <i>Bu memelerle kadın gibi görünüyor zaten,</i> diye düşündü. Su bardağını kaldırdı ve bardakları yüksek sesle tokuşunca, adamın giderek ufalan karides yığınına bira döküldü.</p>

  <p>"Bir tek sorun var" dedi Jane çatalını alırken. "Cesetleri bulunan o kimliği belirsiz adamla kadının dosyalarını asla kapatamayacağım. Üstelik her şey o kadının ölmesiyle başlamıştı."</p>

  <p>"Onu öldüren kılıcı bulamadınız mı?"</p>

  <p>"Yer yarıldı içine girdi sanki. O gece gördüğüm, hani şu ağaçların arasında kaybolan yaratık götürmüştür herhalde. Kimseye itiraf ettiremeyeceğiz. Ama ben kimin yaptığını tahmin ediyorum."</p>

  <p>"Hüküm giydirecek kadar kanıt var mı elinde?"</p>

  <p>"Açık konuşayım mı? Ben hüküm giymesini İstemiyorum işimi yaparken bazen yanlış şeyler yapmam gerekiyor Korsak."</p>

  <p>Korsak güldü. "Doktor Isles duymasın."</p>

  <p>"Evet, o anlamaz" diye onu onayladı Jane. Maura'nın anladığı şey verilerdi ve Polis Memuru Wayne Graff birkaç gün önce bu veriler yüzünden hüküm giymişti. Evet ya da hayır, siyah ya da beyaz; Maura'ya göre sınır gayet netti hep. Jane ise polislik yaptıkça, doğruyla yanlışın arasındaki sınırın giderek belirsizleştiğini görüyordu.</p>

  <p>Ağzına salata aldı. "Eee, sen anlat? Benimle konuşmak istediğin şey ne?"</p>

  <p>Adam iç geçirerek çatalını bıraktı. Vince Korsak'a tabağı boşalmadan çatalını bıraktırabilecek şeylerin sayısı çok azdı. "Anneni sevdiğimi biliyorsun" dedi adam.</p>

  <p>"Evet, fark ettim."</p>

  <p>"Yani, <i>gerçekten</i> seviyorum. Eğlenceli, zeki ve seksi bir kadın o."</p>

  <p>"Hop dedik." Jane kendi çatalını bıraktı. "Sadede gel."</p>

  <p>"Tek istediğim onunla evlenmek."</p>

  <p>"Evlenmeyi kabul etti ya. Daha ne istiyorsun?"</p>

  <p>"Mesele senin şu kardeşin. Anneni günde üç kez arıyor, vazgeçirmeye çalışıyor. Benden nefret ediyor besbelli."</p>

  <p>"Frankie değişiklikten hiç hoşlanmaz."</p>

  <p>"Annenin canını sıktı, annen sırf onu mutlu etmek için düğünü iptal etmeyi düşünüyor şimdi." Adam inlercesine, derin derin iç geçirdi ve dönüp koridorun diğer tarafındaki yan masaya baktı. Yüksek sırtlı sandalyede oturan bir bebek, onu görünce ağlamaya başladı. Korsak'a ters ters bakan anne, bebeği kucağına aldı. Zavallı Korsak çocukları korkutacak kadar çirkindi; onun kaba saba görünüşünün altında iyi kalpli birinin olduğunu göremiyorlardı. <i>Ama annem görüyor. Ve annem onun gibi iyi bir adamı hak ediyor.</i></p>

  <p>"Merak etme" dedi. "Frankie'yle konuşurum." Konuşmak işe yaramazsa, Jane kardeşinin kafasına şaplağı geçirecekti.</p>

  <p>Korsak başını kaldırdı. "Benim için bunu yapar mısın? Gerçekten mi?"</p>

  <p>"Neden yapmayayım ki?"</p>

  <p>"Bilmem. Şeyden pek hoşlanmıyorsun sanıyordum, bilirsin. Annenle birlikte olmamdan."</p>

  <p>"Fazla ayrıntıya inme yeter, tamam mı?" Jane masanın üstünden uzanıp adamın kolunu sevgiyle yumrukladı. "Sen iyi adamsın Korsak. Ve onu mutlu ediyorsun. Benim için önemli olan bu." Ayağa kalktı. "Eve gitmeliyim. Şimdi iyi misin?"</p>

  <p>"Onu seviyorum. Bunu biliyorsun."</p>

  <p>"Biliyorum, biliyorum."</p>

  <p>"Seni de seviyorum." Adam kaşlarını çatarak ekledi: "Ama kardeşini <i>sevmedim."</i></p>

  <p>"Seni çok iyi anlıyorum."</p>

  <p>Jane adamı deniz mahsulleri tabağıyla baş başa bırakıp kalabalık barın kapısına doğru yürüdü. Tam kapıya ulaşmışken, birinin seslendiğini işitti: "Rizzoli!"</p>

  <p>Seslenen kişi, on dokuz yıl önce Charlotte Dion'un ortadan kaybolmasını soruşturmuş olan emekli Dedektif Buckholz'du. Barda, her zamanki yerinde oturan adamın önünde bir bardak viski vardı. "Seninle konuşmalıyım" dedi.</p>

  <p>"Eve gidiyorum."</p>

  <p>"Öyleyse seninle yürüyeyim."</p>

  <p>"Yarın konuşsak olmaz mı Hank?"</p>

  <p>"Hayır. Sana söylemem gereken bir şey var, cidden canımı sıkan bir şey." Adam içkisini fondipleyip bardağı tezgâha küt diye bıraktı. "Dışarı çıkalım. Burası fazla gürültülü."</p>

  <p>Doyle's tan çıkıp otoparkta durdular. Serin bir bahar akşamıydı, havada nemli toprak kokusu vardı. Ceketinin fermuarını çeken Jane park edilmiş arabasına bakarken, bu işin ne kadar süreceğini ve eve giderken yolda süt almaya vaktinin kalıp kalmayacağını düşündü.</p>

  <p>"Patrick Dion'la Mark Mallory'yi suçluyorsunuz ya? Yanılıyorsunuz" dedi adam.</p>

  <p>"Ne demek istiyorsun?"</p>

  <p>"Bütün haberlerde çıktı. Yirmi beş yıl boyunca birlikte kız avlayan iki zengin adam. Bütün ülke bunu konuşuyor, neden farkına varamadığımızı soruyor. Neden onları durdurmadığımızı."</p>

  <p>"Zekice davrandılar Hank. İhtiyatlı ve dikkatliydiler. Kontrollü olmayı başardılar."</p>

  <p>"Patrick Dion o kaybolma vakalarından bazılarında, olay sırasında başka yerde olduğunu kanıtladı."</p>

  <p>"Çünkü kızları sırayla kaçılıyorlardı. Bazılarını Mallory kaçırıyordu, bazılarını da Dion. Dion'un evinde şimdiden altı ceset bulduk ve daha da bulacağımızdan eminim."</p>

  <p>"Ama Charlotte'un cesedini bulamadınız. Orada bulamazsınız zaten."</p>

  <p>"Nereden biliyorsun?"</p>

  <p>"Ben o vakanın üstünde çalışırken işimi savsaklamadım, tamam mı? Aradan on dokuz yıl geçmiş olabilir, ama ayrıntılanı hatırlıyorum. Emin olmak için dün gece eski notlarımı çıkardım. Charlotte'un kaybolduğu gün Patrick Dion'un Londra'da olduğunu <i>biliyorum.</i> O akşam, haberi alır almaz uçakla yurda döndü."</p>

  <p>"Tamam, bu ayrıntı konusunda haklısındır. Kanıtlaması kolay."</p>

  <p>"Mark Mallory konusunda da haklıyım. Charlotte'u o kaçırmış olamaz, çünkü o da başka yerdeydi. Annesini ziyarete gitmişti. Kadın bir önceki sene felç geçirmişti ve rehabilitasyon hastanesinde yatıyordu."</p>

  <p>Jane çöken akşamın loş ışığında adamı süzdü. Buckholz işini düzgün yaptığını kanıtlamaya çalışıyordu, dolayısıyla tarafsız olamazdı. Adamın yıpranmış yüzüne ve eskimiş gömleğine bakılırsa, emeklilik ona yaramamıştı. Doyle's'ta yatıp kalkacaktı neredeyse; sanki ancak oradayken, polislerin arasındayken kendini canlı hissedebiliyordu artık. Ve faydalı.</p>

  <p><i>Bu ihtiyarın huyuna git.</i> Jane başını sevgiyle salladı. "Vaka dosyasına bakıp seninle görüşürüm."</p>

  <p>"Beni böyle başından def edebileceğini mi sanıyorsun? Ben <i>iyi</i> bir polistim Rizzoli. O delikanlıyı araştırdım. Kaçırılma vakalarında önce aileye bakılır hep; ben de kızın üvey ağabeyine uzun uzun baktım. O gün yaptığı her şeyi öğrendim. Charlotte'u Mark Mallory'nin kaçırmış olması mümkün değil."</p>

  <p>"Annesini ziyarete gittiğini söyledi diye mi? Yapma Hank. Onun da, annesinin de sözüne güvenemezsin. Annesi evladını korumak için yalan söylemiştir."</p>

  <p>"Tıbbi kayıtlara güvenebilirsin ama."</p>

  <p>"Ne?"</p>

  <p>Adam ceketinin iç cebinden çıkardığı katlı kâğıdı Jane'e uzattı. "Bunu Barbara Mallory'nin hastane dosyasından aldım. Hemşire notlarının fotokopisi. 20 Nisan'da, öğlen birde yazılanlara bak."</p>

  <p>Jane hemşirenin o saatte yazdıklarını buldu. <i>T 115/80, Nabız 84. Hasta rahat rahat dinleniyor. Oğlu ziyarete geldi; annesinin hemşire odasından uzakta, daha sessiz bir odada kalmasını istiyor.</i></p>

  <p>"Öğlen birde" dedi Buckholz, "Charlotte Dion okul arkadaşlarıyla birlikte Faneuil Hall'daydı. Öğretmenler onun kaybolduğunu aşağı yukarı biri çeyrek geçe fark ettiler. Peki söylesene, kırk kilometre ötedeki bir hastanede, annesinin odasında oturan bir adam sadece on beş dakika sonra, Boston'daki bir sokakta üvey kardeşini kaçırmayı nasıl başarabilir?"</p>

  <p>Jane hemşirenin yazdıklarını defalarca okudu. Verilen tarih ve saat netti. <i>Bütün bunlarda bir terslik var,</i> diye düşündü Jane.</p>

  <p>Yoktu oysa. Durum gayet açıktı.</p>

  <p>"Beni işimi düzgün yapmamışım gibi göstermeye çalışmayı kes" dedi Buckholz. "Charlotte'u o adamların kaçınmadığı belli."</p>

  <p>"Öyleyse kim kaçırdı?" diye mırıldandı Jane.</p>

  <p>"Bunu asla öğrenemeyeceğiz muhtemelen. Adamın teki onu tesadüfen gördü ve fırsattan istifade edip kaçırdı herhalde."</p>

  <p><i>Adamın teki.</i> Kim olduğunu bilmiyorlardı.</p>

  <p>Arabayla evine giderken fotokopi sayfasını yan koltuğa koyan Jane ihtimalleri düşündü. Ailesinde iki katil bulunan Charlotte alakasız bir yabancı tarafından mı kaçırılmıştı? Arabayı dairesinin park yerine çekti ve öylece oturup düşündü; anneliğin gürültüsüne ve kaosuna adım atmaya hazır değildi henüz. Doğruluğundan emin oldukları şeyleri düşündü: Dion'la Mallory o kızları birlikte takip etmiş ve öldürmüşlerdi. Dion'un bahçesine en az altı ceset gömmüşlerdi. Charlotte babasının sırrını keşfetmiş miydi? Onu ortadan kaldırmalarının sebebi neydi? Patrick'le Mark masum görünmek için üçüncü birinden yardım mı almışlardı?</p>

  <p>Bu soruları yanıtlayamayan Jane başını ovuşturdu. Gizem Charlotte'un etrafında dönüyordu yine. Onun ne bildiğiyle ve nereden öğrendiğiyle ilgiliydi. Ve bildiklerini kiminle paylaştığıyla. Charlotte'un son fotoğraflarını, annesiyle üvey babasının cenazesinde çekilmiş fotoğraflarını düşündü. Charlotte' un babasıyla Mark'ın arasında durduğunu anımsadı. Düşmanlarla çevriliydi kız ve kaçamıyordu.</p>

  <p>Jane bariz yanıtı birden akıl edince doğruluverdi.</p>

  <p><i>Belki de kaçtı.</i></p>
</body>
</html>
