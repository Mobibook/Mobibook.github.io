<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ayhanhocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>24</h1>

  <p>"O gece mutfak mahzeninde biri varmış Bayan Fang. Belki de olanları bilen bir çocuk" diyor Dedektif Rizzoli. "Siz o çocuğun kim olduğunu biliyor musunuz?"</p>

  <p>Kadın polis beni inceliyor, sözlerine verdiğim tepkiyi gözlemliyor. Kapalı kapıların ardından dövüş sopalarının takırtılarını ve savaş hareketleri egzersizi yapan öğrencilerimin hep bir ağızdan çıkardığı sesleri duyabiliyorum. Ama ben verebileceğim karşılıkları gözden geçirirken ofisim sessiz. Suskunluğum da bir tepki ve Dedektif Rizzoli bunun anlamını çözmeye çalışıyor, ama ben duygulanmı belli etmiyorum. Aramızdaki satranç oyununun içinde bir satranç oyununa dönüştü bu; öyle ince hamleler yapıyoruz ki, beni seyreden Dedektif Frost bunların farkında bile değil herhalde.</p>

  <p>Asıl hasmım kadın. Gözlerinin içine bakarak soruyorum: "Mahzende biri olduğunu nereden biliyorsunuz?"</p>

  <p>"Mutfakta ve mahzen merdiveninde ayak izleri var. Bir çocuğun ayak izleri."</p>

  <p>"Ama aradan on dokuz yıl geçti."</p>

  <p>"Onca yıldan sonra bile geride kan izleri kalır Bayan Fang" diye açıklıyor Frost. Onun sesi daha yumuşak; anlamadığıma inandığı şeyi sabırla açıklayan bir arkadaşın sesi. "Kan izlerini bazı kimyevi maddeler sayesinde görebiliyoruz. Ve o mahzenden bir çocuğun çıktığını, Wu Weimin'in kanına basarak mutfaktan arka sokağa çıktığını biliyoruz."</p>

  <p>"Bunu bana kimse söylemedi. Dedektif Ingersoll bir şey demedi."</p>

  <p>"Çünkü o ayak izlerini görmedi" diyor Dedektif Rizzoli. "O gece polis geldiğinde, izler silinmişti. Ortadan kaldırılmıştı." Kadın hana öyle yaklaşıyor ki gözbebeklerini, çikolata rengi irislerin içindeki o iki siyah hedef merkezini görebiliyorum. "Bunu kim yapmış olabilir Bayan Fang? Mahzende bir çocuğun olduğunu kim gizlemek istemiş olabilir?"</p>

  <p>"Neden bana soruyorsunuz ki? Ben o sırada yurtdışındaydım. Tayvan'daydım, ailemi ziyarete gitmiştim."</p>

  <p>"Ama Wu Weimin'le karısını tanıyordunuz. Onlar gibi siz de Mandarin dilini biliyorsunuz. Mahzendeki çocuk onların kızıydı, değil mi?" Kadın cebinden çıkardığı bir not defterinden okuyor: "Mei Mei, beş yaşında." Bana bakıyor. "Anneyle kız nereye gittiler?"</p>

  <p>"Ne bileyim? Ben ancak üç gün sonrasına uçak bileti bulabildim. Döndüğümde de gitmişlerdi. Her şeylerini toplayıp gitmişlerdi. Nereye gittiklerini bilmiyorum."</p>

  <p>"Neden kaçtılar? Kadın kaçak göçmen diye mi?"</p>

  <p>Çenem kasılıyor ve kadına öfkeyle bakıyorum. <i>"Kaçmasına</i> şaşırıyor musunuz? Ben kaçak göçmen olsam ve siz kocamın dört kişiyi öldürdüğünü düşünseniz, <i>beni</i> kelepçeleyip sınır dışı ettirmez miydiniz hemen? O kız burada doğmuş olabilir, ama Li Hua öyle değildi. Kızının Amerika'da büyümesini istiyordu; polisten kaçtığı için suçlayabilir misiniz onu? Gölgelerde gizlendiği için?"</p>

  <p>"O ayak izlerini sildiyse, önemli kanıtlan yok etti."</p>

  <p>"Belki de kızını korumak için yapmıştır."</p>

  <p>"O kız görgü tanığıydı. O soruşturmanın gidişatını değiştirebilirdi."</p>

  <p>"Beş yaşında bir çocuğu mahkemeye çıkarıp tanıklık mı yaptıracaktınız? Bütün şehir onun babasının canavar olduğunu düşünürken, annesi babası kaçak göçmen olan bir çocuğa jüri üyeleri inanır mıydı sizce?"</p>

  <p>Bu sözlerimin karşısında afallıyor. Suskunlaşıyor ve söylediklerimi düşünüyor. Li Hua'nın aslında mantıklı davrandığını fark ediyor. Kendini ve çocuğunu güvenmediği yetkililerden korumaya çalışan bir kadının mantığıydı bu.</p>

  <p>Frost kibarca konuşuyor: "Biz düşman değiliz Bayan Fang. Gerçeği öğrenmeye çalışıyoruz sadece."</p>

  <p>"Ben gerçeği on dokuz yıl önce söyledim zaten" diye belirtiyorum. "Polise söyledim, Wu Weimin kimseyi incitmezdi dedim, ama duymak istedikleri şey bu değildi. Onun deli bir Çinli olduğunu düşünmeleri çok daha kolaydı, üstelik bir Çinlinin kafasının içinde olup bitenler kimin umurundadır ki?" Sesimdeki hıncı fark ediyorum, ama bastırmaya çalışmıyorum. Hıncımı sert ve kulak tırmalayıcı im sesle ifade ediyorum. "Gerçeği aramak fazla zarı metli. Polisler oyle düşünüyorlardı."</p>

  <p>"Ben öyle düşünmüyorum" diyor Frost usulca.</p>

  <p>Ona bakınca, gözlerinde içtenlik görüyorum. Yan odadaki ders sona erdi; öğrencilerin çıktığını, kapının defalarca açılıp kapandığını duyuyorum.</p>

  <p>"Mei Mei o mahzende idiyse" diyor Dedektif Rizzoli, "onu bulmamız şart. Neler hatırladığını öğrenmeliyiz."</p>

  <p>"Ona inanacak mısınız peki?"</p>

  <p>"Nasıl bir kız olduğuna bağlı. Bize onun hakkında ne söyleyebilirsiniz?"</p>

  <p>Bunu bir an düşünüyorum; geçmişin sisine, on dokuz yıl öncesine bakıyorum. "Hiçbir şeyden korkmadığını hatırlıyorum. Yerinde durmazdı hiç, zıplaya zıplaya koştururdu sürekli. Babası ona <i>minik kaplan</i> derdi. Kızım Laura o kıza bakıcılık yaptığında, eve bitkin bir halde gelirdi. Mei Mei gibi yaramaz bir çocuğu olacaksa asla çocuk yapmayacağını söylerdi."</p>

  <p>"Mei Mei akıllı bir kız mıydı peki?"</p>

  <p>Ona hüzünle gülümsüyorum. "Çocuğunuz var nu dedektif?"</p>

  <p>"İki yaşında bir kızım var."</p>

  <p>"Onun gelmiş geçmiş en zeki kız olduğunu düşünüyorsunuz-dur, değil mi?"</p>

  <p>Gülümseme sırası Rizzoli'de şimdi. "Öyle olduğunu biliyorum."</p>

  <p>"Ne de olsa bütün çocuklar zeki görünür, değil mi? Mei Mei öyle ele avuca sığmaz, öyle meraklı bir çocuktu ki..." Susup yutkunuyorum. "Onlar gidince, öz kızımı tekrar yitirmiş gibi oldum."</p>

  <p>"Nereye gittiler?"</p>

  <p>Başımı sallıyorum. "California'da bir kuzeni vardı galiba. Li Hua henüz yirmili yaşlardaydı ve öyle güzeldi ki. Tekrar evlenmiş olabilir, ismini değiştirmiş olabilir."</p>

  <p>"Şimdi nerede olduğunu bilmiyor musunuz?"</p>

  <p>Kadın poliste şüphe uyandıracak kadar duraksıyorum. Doğruyu söyleyip söylemediğimi merak etmesine yol açacak kadar. Satranç oyunumuz sürüyor; her hamleyi karşı hamle takip ediyor.</p>

  <p>"Hayır" diye yanıtlıyorum sonunda. "Sağ olup olmadığını bile bilmiyorum."</p>

  <p>Kapı çalınıyor ve ofise Bella giriyor. Ders verdiği için yüzü kızarmış; terden sertleşmiş kısa, siyah saçı dimdik duruyor. Başını eğip selam veriyor.</p>

  <p><i>"Sifu,</i> son öğrenciler de gitti. Bana ihtiyacın olacak mı?"</p>

  <p>"Bekle biraz. Burada işimiz bitmek üzere."</p>

  <p>Onlara sunabileceğim başka bir şey kalmadığını anlayan iki dedektif gitmek için sırtlarını dönüyorlar. Kapıya doğru yürürler ken Rizzoli duraksayıp Bella'yı süzüyor. Onu uzun uzun inceliyor ve kadının aklından peş peşe geçen düşünceleri görür gibi oluyorum. <i>Mei Met kaybolduğunda beş yaşındaydı. Bu genç kadın kaç yaşında acaba? Bu mümkün olabilir mi?</i> Ama Rizzoli bir şey demiyor ve başıyla veda edip stüdyodan çıkmakla yetiniyor.</p>

  <p>Kapı kapanınca Bella'ya "Zamanımız azalıyor" diyorum.</p>

  <p>"Biliyorlar mı?"</p>

  <p>"Gerçeğe yaklaştılar." Derin bir soluk alıyorum ve artık beni aşağı çeken bitkinlikten kurtulamayışım kaygılanmama yol açıyor, iki savaş birden veriyorum; biri iliklerimde için için yanan düşmana karşı. Bu düşmanlardan birinin beni öldüreceği kesin.</p>

  <p>Tek soru şu: Beni hangisi öldürecek?</p>
</body>
</html>
