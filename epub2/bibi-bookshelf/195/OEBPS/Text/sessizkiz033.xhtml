<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ayhanhocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>33</h1>

  <p>İris'in yatağının yanında çömelmiş olan Jane, gördüklerinden hoşlanmamıştı. Döşemede, birinin düştüğü yerde ve çarşafın kenarında kan lekeleri vardı. Kan kaybı asgariydi; ölümcül düzeyde olmadığı kesindi. Jane ayağa kalkıp yerde sürüklenmiş birinin geride bıraktığı kan izlerine baktı. Merdivenle ön sundurmada da kan izleri görmüştü; kapının ardına dek açık durması, İris'in komşusunun büyük bir terslik olduğunu arılamasını sağlamıştı.</p>

  <p>Jane, Frost'a doğru döndü. "Saat, konusunda emin misin? Dün gece buradan dokuzda mı çıktın?"</p>

  <p>Şaşkın görünen Frost başıyla onayladı. "Evden çıktığımda etrafta kimse yoktu. Evin hemen önüne park etmiştim zaten."</p>

  <p>"Buraya neden gelmiştin?"</p>

  <p>"İris'le konuşmak için. Olanlar yüzünden kendimi kötü hissediyordum. Kılıcı aldığımız için."</p>

  <p>"İşini yaptığın için özür dilemeye mi geldin?"</p>

  <p>"Bu iş yüzünden kendimi götün teki gibi hissediyorum bazen, tamam mı Jane?" dedi Frost sinirlenerek. "O kadın zaten bir kurbandı. Kocasıyla kızını kaybetti. Bizse ona zanlı gözüyle baktık. Onu sorguya çektik. Onu tekrar kurbanlaştırdık."</p>

  <p>"Ben İris Fang'ın ne olduğunu bilmiyorum. En başından beri bu işin merkezinde olduğunu biliyorum ama. Her şey <i>onun</i> çevresinde olup bitiyor sanki." Jane'in cep telefonu çaldı. Telefonu açıp "Rizzoli?" dedi.</p>

  <p>Arayan Johnny'ydi. "Kevin Donohue dün gece başka yerde olduğunu kanıtlayabileceğini söylüyor."</p>

  <p>"Peki ya adamları?"</p>

  <p>"O mesele problemli. Birbirlerine tanıklık ediyorlar. Üçü de akşamı hep birlikte Donohue'nun evinde televizyon seyrederek geçirdiklerine yemin ediyorlar. Yani hiçbirinin sözüne güvenenleyiz."</p>

  <p>"Dolayısıyla onları eleyemeyiz."</p>

  <p>"Ama suçlu olduklarını mahkemede kanıtlayanlayız da."</p>

  <p>Jane telefonu kapatıp can sıkıntısıyla pencereye doğru döndü. Aşağıdaki sokakta duran yaşlı üç Çinli kadın kendi aralarında konuşarak ona bakıyorlardı. <i>Bize söylemedikleri ne?</i> Çin Mahallesi'nde hiçbir şey net değildi, hiçbir şey göründüğü gibi değildi. İnsan hep bir ipek perdenin ardından bakıyor ve asla belirgin bir görüntü, bütün bir tablo göremiyordu.</p>

  <p>Jane, Frost'a doğru döndü. "Belki de Bella bizimle konuşur artık. Bütün kartlarımızı açmanın zamanı geldi."</p>

  <div>
    <br />
  </div>

  <div>
    <br />
  </div>

  <p>Bella bugün daha da agresif görünüyordu; yumruklarını sıkmıştı, bakışları elmas gibi sertti. "Bu <i>sizin</i> suçunuz" dedi. "Orada olmalıydım. İris'in kaçırılmasını engellerdim."</p>

  <p>O parlak gözlere bakan Jane, genç kadının vaşak gibi sıçradığını, dişleriyle ve pençeleriyle saldırdığını hayal etti birden. Ama konuşurken sakinliğini korudu: "Bunun olacağını biliyor muydun yani? Onu kaçıracaklarını biliyor muydun?"</p>

  <p>"Zaman kaybediyoruz! Bana ihtiyacı var."</p>

  <p>"Yerini bile bilmiyorsun, ona nasıl yardım edeceksin?"</p>

  <p>Konuşmak için ağzını açan Bella tek taraflı aynaya göz attı; başkalarının seyrettiğini biliyordu sanki.</p>

  <p>"En baştan başlayalım mı Bella?" dedi Jane. "Senin aslında kim olduğundan başlayalım. California'da kendine verdiğin ismi değil, gerçek ismini kastediyorum." Jane masaya bir doğum sertifikası fotokopisini koydu. "Çin Mahallesi'ndeki bir doktor tarafından imzalanmış. Sen burada, Boston'da doğmuşsun. Knapp Sokağı'nda. Babanın adı Wu Weimin."</p>

  <p>Bella karşılık vermese de, Jane onun söylenenleri kabullendiğini gözlerinden okudu. Gerçi buna ihtiyacı yoktu, bu belge tek bilgi kaynağı değildi. Jane diğer belge fotokopilerini de çıkardı. Kızın San Francisco devlet okullarındaki kayıtlarını, ki bu kayıtlarda kızın adı Bella Lİ olarak geçiyordu. Kızın, kırk üç yaşındayken mide kanserinden ölen annesinin ölüm sertifikasını çıkardı. Hepsi orada, o siyah beyaz sayfalardaydı; Jane'in ekibi bu belgelere ulaşabilmek için son kırk sekiz saat boyunca azimle çalışmıştı; kayıt altına alınmamış göçmenlerin kol gezdiği gizli dünyada, hele 11 Eylül'den sonra yetki sınırları değişmişken, iz sürmek zordu. Bu dünyada yalnız bir anneyle çocuğu kolayca ortadan kaybolabilir ve isim değiştirerek tekrar ortaya çıkabilirlerdi.</p>

  <p>"Boston'a neden geri geldin?" diye sordu .İane.</p>

  <p>Bellaonun gözlerinin içine baktı. <i>"Sifu</i>&nbsp;Kang gelmemi istedi. Sağlığı iyi olmadığından, okulunda eğitmene ihtiyacı vardı."</p>

  <p>"Evet, öyle deyip duruyorsun."</p>

  <p>"Başka bir şey mi demem gerekiyor?"</p>

  <p>"Red Phoenix'te olanlarla hiç ilgisi yok muydu yani? Babanın dört kişiyi öldürmesiyle?"</p>

  <p>Bella'nın yüzü gerildi. "Babam masumdu."</p>

  <p>"Resmi rapora göre masum değilmiş."</p>

  <p>"Resmi raporlar <i>asla</i> yanılmaz tabii."</p>

  <p>"Rapor yanlışsa, doğru olan ne peki?"</p>

  <p>Bella, Jane'in bakışlarına öfkeli gözlerle karşılık verdi. "Öldürüldü o."</p>

  <p>"Annen sana öyle mi dedi?"</p>

  <p>"Annem orada değildi!"</p>

  <p>Jane bu son sözün, <i>annem orada değildi</i> sözünün anlamını birden kavrayınca duraksadı. Mahzen merdiveninde ışıldayan luminolü, kanlı çocuk ayakkabısı izini hatırladı. "Ama <i>biri</i> oradaydı" dedi usulca. "Olay gerçekleşirken mahzende saklanan biri."</p>

  <p>Bella donakaldı. "Sen nereden..."</p>

  <p>"Kan izleri bulduk. Silmeye çalışsan bile izler kalır. Onlarca yıl sonra bile, kimyevi sprey sıkarak görebiliyoruz. Mahzen merdiveninde ayak izini bulduk; mutfak zemininde de, arka kapıya doğru giden ayak izlerini bulduk. O gece polis gelmeden önce biri o izleri silmiş." Jane kıza doğru eğildi. "Annen bunu neden yaptı Bella? Neden kanıtları yok etmeye çalıştı?"</p>

  <p>Bella yanıt vermese de, Jane kızın gerçeği söylemekle söylememek arasında kararsız kaldığını yüzünden okudu.</p>

  <p>"Seni korumak için yaptı, değil mi?" dedi Jane. "Çünkü sen olanları görmüştün ve annen senin için korkuyordu. Seni öldürmeye kalkmalarından korkuyordu."</p>

  <p>Bella başını iki yana salladı. "Ben bir şey görmedim."</p>

  <p>"Oradaydın."</p>

  <p>" Ama <i>görmedim?</i> diye bağırdı Bella. Bağırışı havada, aralarında bir an asılı kaldı sanki. Bella başım eğip fısıldadı: "Ama duydum."</p>

  <p>Jane soru sormadı, araya girmedi. Artık anlatılacağını bildiği öyküyü bekledi sadece.</p>

  <p>Bella derin bir nefes aldı. "Annem yatakta uyuyordu. Bütün gün bakkalda çalıştıktan sonra yorgun olurdu hep. Üstelik o gece hastaydı, gripti." Bella masaya bakıyordu; battaniyelerin altında büzülmüş annesini görebiliyordu sanki. "Ama ben yorgun değildim, bu yüzden yataktan kalktım. Babamı görmek için aşağı indim."</p>

  <p>"Restorana."</p>

  <p>"Bana kızdı tabii." Bella hüzünle gülümsedi. "Tencerelerle, tavalarla uğraşıyordu. Ben de sızlanıp dikkatini çekmeye çalışıyordum ve dondurma istiyordum. Yukarıya, yatağa geri dönmemi söyledi bana. Meşgulmüş ve bana ayıracak zamanı yokmuş. Fang Amca'nın da bana ayıracak zamanı yoktu."</p>

  <p>"İris'in kocasının mı?"</p>

  <p>Bella başıyla onayladı. "O yemek salonundaydı. Kapıdan bakınca gördüm, bir adam ve bir kadınla birlikte oturuyordu. Çay içiyorlardı."</p>

  <p>Jane kaşlarını çattı; bir garsonun iki müşteriyle aynı masada oturmasının sebebini merak etmişti. Mallory'lerle ilgili bir gizem daha vardı: Otopside yakın zamanda İtalyan yemeği yedikleri ortaya çıkmıştı. O halde cesetlerinin bir Çin restoranında bulunmasının sebebi neydi?</p>

  <p>"Ne hakkında konuşuyorlardı?" diye sordu Jane. "Bay Fang'la iki müşteri?"</p>

  <p>Bella başını salladı. "Mutfak çok gürültülüydü, duyamadım. Babam tencereleri tangır tungur kullanıyordu. Vantilatör de çalışıyordu."</p>

  <p>"Joey Gilmore'un siparişini almak için geldiğini gördün mü?"</p>

  <p>"Hayır. Tek hatırladığım şey, babamın ocağın başında çalıştığı. Kan ter içindeydi. Bir de eski tişörtünü giymiş olduğunu hatırlıyorum. Çalışırken o tişörtü giyerdi hep." Sesi titreyen kız, eliyle gözlerini sildi. "Zavallı babam. Hep çalışırdı. Ellerinde yanık ve kesik izleri vardı bir sürü."</p>

  <p>"Sonra ne oldu?"</p>

  <p>Bella kederle gülümsedi. "Dondurma istiyordum. Sızlanıyordum, sipariş kutularını doldurmaya uğraşan babamın dikkatini çekmeye çalışıyordum. Sonunda pes etti. Aşağı inip derin dondurucudan dondurma almamı söyledi."</p>

  <p>"Mahzenden mi?"</p>

  <p>Bella başıyla onayladı. "Ah, o mahzeni avcumun içi gibi biliyordum. Oraya birçok kez inmiştim. Köşede büyük, kutu şeklinde bir derin dondurucu vardı. Kapağı kaldırmak için bir sandalyenin üstüne çıkmak zorunda kaldım, istediğim dondurmayı bulmak için içeri baktığımı hatırlıyorum. Bir kepçelik dondurma alacak kadar küçük karton kaplardaydılar. Çikolatalı, vanilyalı ve çilekli olanı istiyordum. Ama bulamadım. O küçük kapları eşeleyip durdum, ama hepsi vardlyalıydı. Vanilyalı dondurma vardı sadece." Derin bir soluk aldı. "Sonra babanım bağırdığım duydum."</p>

  <p>"Kime bağınyordu?"</p>

  <p>"Bana sesleniyordu." Bella başını kaldırıp gözlerinin yaşını sildi. "Saklanmamı söylüyordu."</p>

  <p>"Restorandaki herkes onu duymuş olmalı."</p>

  <p>"Çince söyledi. Katil anlamamıştır herhalde, yoksa beni aramaya gelirdi. Mahzende olduğumu bilmiyordu."</p>

  <p>Jane tek taraflı aynaya göz attı. Frost ile Johnny'yi göremese de, şaşkın yüzlerini hayal etti. Öykünün eksik kısmı buydu işte. Mahzen merdiveniyle mutfak zemininde ipuçları vardı baştan beri, ama ayak izleri sessizdir. Ancak Bella onlara ses verebilmişti.</p>

  <p>"Saklandın mı?" diye sordu Jane.</p>

  <p>"Ne olduğunu anlamadım. Sandalyeden inip yukarı çıkmaya başladım, ama sonra durdum. Babamın sesini duydum. Canının bağışlanması için yalvanyordu bozuk İngilizcesiyle. İşte o zaman babamın oyun oynamadığını, bana şaka yapmadığını anladım. Babam oyun oynamazdı." Bella yutkundu ve sesini alçalttı. "O yüzden, bana söylediğini yaptım. Çıt çıkarmadım. Merdivenin arkasına saklandım. Bir şeyin düştüğünü duydum. Sonra da yüksek bir patlama sesi."</p>

  <p>"Kaç silah sesi duydun?"</p>

  <p>"Tek bir tane. O patlama sesini."</p>

  <p>Jane, Wu Weimin'in elinde bulunan silahı, dişli namlulu Glock'u düşündü. Katil önce, sekiz el ateş ederken susturucu kullanmıştı. Susturucuyu ancak kurbanlarını öldürdükten sonra çıkarmıştı, tabancanın kabzasını Wu Weimin'in cansız eline yerleştirmişti ve kurbanın derisinde barut izi bulunsun diye, son bir el ateş etmişti.</p>

  <p>Kusursuz suç, diye düşündü Jane. Ama bir görgü tanığı vardı. Mahzen merdiveninin altına saklanmış, sessiz bir kız.</p>

  <p>"Babam benim için canını verdi" diye fısıldadı Bella. "Kaçması gerekirdi, ama beni bırakmak istemedi. O yüzden de kaldı. Mahzen kapısının önünde öldü. Kapıya yaslıydı. Yanından geçerken kanına basmak zorunda kaldım. O gece orada olmasam, lanet olası dondurmam için yalvarmasam, babam şimdi yaşıyor olacaktı."</p>

  <p>Jane her şeyi anlıyordu artık. Wu Weimin'in neden elinde fırsat varken kaçmadığını. Neden mutfak zemininde iki mermi kovanının olduğunu. İntihar süsü verme fikri, katilin aklına aşçının cesedinin başında dururken son anda mı gelmişti? Tabancayı ölü adamın eline yerleştirip bir el ateş etmek öyle kolaydı ki. Tabancayı bırakıp gitmek.</p>

  <p>"Polise söylemeliydin" dedi Jane. "Bu her şeyi değiştirirdi."</p>

  <p>"Hayır, değiştirmezdi. Beş yaşında bir kıza kim inanırdı ki? Katilin yüzünü bile görmemiş olan bir kıza. Hem annem tek kelime etmeme izin vermedi. Polisten korkuyordu. <i>Ödü kopuyordu</i> demek daha doğru olur ya."</p>

  <p>"Neden?"</p>

  <p>Bella'nın çenesi kasıldı. "Tahmin edemiyor musun? Annem kaçak göçmendi. Polisin dikkatini çeksek ne olurdu sanıyorsun? Annem hem benim, hem de kendisinin geleceğini düşünmek zorundaydı. Babam ölmüştü. Ne yaparsak yapalım, onu geri getiremezdik."</p>

  <p>"Peki ya adalet? Adaletin yerine gelmesini istemiyor muydu annen?"</p>

  <p>"O sırada hayır. O gece tek düşüncesi, ikimizin de canını kurtarmaktı. Katil bir görgü tanığının olduğunu öğrenirse, beni aramaya gelebilirdi. Annem bu yüzden ayak izlerimi sildi. Bu yüzden pilimizi pırtımızı toplayıp iki gün sonra gittik."</p>

  <p>"İris Fang biliyor muydu?"</p>

  <p>"O sırada hayır. Yıllar sonra öğrendi, annem mide kanserinden ölürken. Annem ölmeden bir ay önce <i>Sifu</i> Fang'a mektup yazıp gerçeği söyledi. Korkaklığı için özür diledi. Ama aradan onca yıl geçtikten sonra hiçbir şeyi kanıtlayamazdık, hiçbir şeyi değiştiremezdik."</p>

  <p>"Ama sen çabalıyorsun, değil mi?" dedi Jane. "Son yedi senedir birisi kurbanların ailelerine ölüm ilanı gönderiyor; bunu ya sen yapıyorsun ya da İris. Onların anılarını ve acılarını taze tutmak için. Biriniz onlara gerçeğin söylenmediğini söylüyor."</p>

  <p>"Söylenmedi <i>zaten.</i> Bunu bilmeleri gerek. O mektupların gönderilmesinin sebebi bu; soru sormalarını sağlamak. Katilin kimliğini ancak bu şekilde öğrenebiliriz."</p>

  <p>"Yani sen ve İris, katilin ortaya çıkmasını sağlamaya çalışıyorsunuz. Ailelere ve Kevin Donohue'ya mesajlar gönderiyor, gerçeğin ortaya çıkmak üzere olduğunu ima ediyorsunuz. <i>The Boston Globe'a.</i> ilan verdiniz, katil sonunda kaygılanıp da saldırıya geçsin diye. Sonra ne yapacaktınız peki? Onu bize mi teslim edecektiniz? Yoksa adaleti kendiniz mi yerine getirecektiniz?"</p>

  <p>Bella güldü. "Bunu nasıl yapabiliriz ki? Biz <i>kadınız</i> sadece."</p>

  <p>Gülme sırası Jane'e gelmişti. "Ben <i>seni</i> asla hafife almam." Evrak çantasını açtı ve eski Çin halk romanı <i>Maymun'un</i> Arthur Waley çevirisini çıkardı. "Maymun Kral'ı duymuşsundur eminim."</p>

  <p>Bella kitaba göz attı. "Çin masalları. Konumuzla ne alakası var?"</p>

  <p>"Bu kitabın bölümlerinden biri dikkatimi çekti. Adı 'Chen O'nun Öyküsü'. Hamile karısıyla birlikte yolculuk eden bir âlimle ilgili. Tam tekneye binecekken haydutların saldırısına uğruyorlar ve adam öldürülüyor. Karısı da kaçırılıyor. Bu masalı biliyor musun?"</p>

  <p>Bella omuz silkti. "Duymuştum."</p>

  <p>"Öyleyse sonunu da biliyorsundur. Kadın tutsakken bir erkek çocuk doğuruyor ve onu bir kalasın üstüne koyuyor, bir de müşkülatını anlatan bir mektup bırakıyor. Çocuk tıpkı bebek Musa gibi nehre salmıyor. Altın Dağ Tapınağı'na kadar gidiyor ve orada din adamları tarafından yetiştiriliyor. Büyüyünce ailesiyle ilgili gerçeği öğreniyor. Babasının öldürüldüğünü, annesininse tutsak edildiğini."</p>

  <p>"Bunları anlatmanın bir sebebi var mı?"</p>

  <p>"Sebebi şurada, genç adamın şu sözünde." Jane sayfaya bakıp okudu. <i>"Annesine babasına yapılan kötülüklerin intikamını almayana erkek denmez."</i> Bella'ya baktı. "Mesele bu, değil mi? Sen bu öyküdeki erkek çocuk gibisin. Babanın öldürülmesini aklından çıkaramıyorsun. Onun intikamını almak onur meselesi senin için." Jane kitabı Bella'nın önüne doğru itti. "Adalet için savaşmak, tam da Maymun Kral'ın yapacağı şey. Masumları korumak. Bir babanın intikamını almak. Ah, Maymun bu arada ortalığı biraz kırıp dökebilir. Bütün porselenleri kırabilir, mobilyaları ateşe verebilir. Ama sonunda adalet yerini bulur. Maymun Kral hep <i>doğru şeyi</i> yapar."</p>

  <p>Bella eli asalı savaşçı maymun illüstrasyonuna, tek kelime etmeden bakıyordu.</p>

  <p>"Seni çok iyi anlıyorum Bella" dedi Jane. "Kötü biri değilsin. Bir kurbanın kızısın, polisin yapamadığı şeyi yapmak istiyorsun. Adaleti yerine getirmek." Alçalan sesi, anlayışlı bir mırıltıya dönüştü. "İris'le senin yapmaya çalıştığınız şey buydu. Katili ortaya çıkarmak. Onu saldırmaya teşvik etmek."</p>

  <p>Kızın yavaşça başını sallayıp onayladığını mı görmüştü? Bella gerçeği istemsizce onaylamış mıydı?</p>

  <p>"Ama plan çok iyi işlemedi" dedi Jane. "Katil bizzat saldırmadı, kiralık katiller tuttu. Dolayısıyla da onun kimliğini hâlâ bilmiyorsunuz. Şimdi de İris'i kaçırdı."</p>

  <p>Bella başını kaldırıp hiddetle baktı. <i>"Senin</i> yüzünden. İris'in yanında olup onu korumalıydım."</p>

  <p>”0 yemdi."</p>

  <p>"Riske girmeye gönüllüydü."</p>

  <p>"Siz ikiniz adaleti kendi başınıza mı yerine getirecektiniz peki?"</p>

  <p>"Başka kim yapacaktı ki? Polis mi?" Bella acı acı güldü. "Onca yıldan sonra, umurlarında değil artık."</p>

  <p>"Yanılıyorsun Bella. Benim kesinlikle umurumda."</p>

  <p>"Öyleyse bırak da İris'i bulayım."</p>

  <p>"Nereden başlayacağını bilmiyorsun."</p>

  <p>"Sen biliyor musun ki?" diye karşılık verdi Bella öfkeyle.</p>

  <p>"Birkaç zanlıyı araştırıyoruz."</p>

  <p>"Beni sebepsiz yere nezarette tutarken."</p>

  <p>"İki cinayet vakasını soruşturuyorum. Sebep bu."</p>

  <p>"Onlar kiralık katillerdi. Öyle demiştin."</p>

  <p>"Öldürüldükleri gerçeğini değiştirmiyor bu."</p>

  <p>"İlkini öldürmediğimi kanıtlayabilirim. Çatıdaki kadını benim öldürmediğimi <i>biliyorsun."</i></p>

  <p>"Kim öldürdü peki?"</p>

  <p>Bella kitaba baktı, ağzı seğirdi. "Belki de Maymun Kral'ın işidir."</p>

  <p>"Ben gerçek insanlardan bahsediyorum."</p>

  <p>"Zanlı olduğumu söylüyorsun, ama o kadını öldürmüş olamayacağımı biliyorsun. Oldu olacak, efsanelerdeki bir yaratığı suçla bari; o iddiam da kanıtlayamazsın nasılsa." Bella, Jane'e baktı. "O masalın başlangıcını bilirsin, değil mi? Sun Wukong taştan çıkar ve savaşçıya dönüşür hani? Babamın öldürüldüğü gece, ben o taş mahzenden tıpkı Maymun gibi çıktım. Ben de dönüştüm. Şimdiki ben oldum."</p>

  <p>Jane kızın gözlerine bütün dikkatiyle baktı. Bella'yı beş yaşındaki korkmuş bir çocuk olarak hayal etmeye çalıştı, ama bu vahşi yaratıkta o çocuktan eser kalmamıştı görünüşe göre. <i>Sevdiğim birinin öldürülmesine tanık olsam, ben farklı mı olurdum sanki?</i></p>

  <p>Jane ayağa kalktı. "Haklısın Bella. Seni nezarette tutmaya yetecek kadar delil yok elimde. Şimdilik."</p>

  <p>"Yani... beni serbest mi bırakıyorsun?"</p>

  <p>"Evet, gidebilirsin."</p>

  <p>"Peşime adam takmayacak mısın peki? İstediğimi yapmakta özgür müyüm?"</p>

  <p>"Ne demek istiyorsun?"</p>

  <p>Bella ava çıkmak için doğrulan bir aslan gibi ayağa kalktı ve iki kadın masanın iki ucundan bakıştılar. "Ne gerekiyorsa yapacağım" dedi kız.</p>
</body>
</html>
