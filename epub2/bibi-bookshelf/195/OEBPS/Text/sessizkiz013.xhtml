<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ayhanhocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>13</h1>

  <p>Stüdyoma girdiğini onu görmeden önce bile anlıyorum, kapı açılıp kapanırken içeri esen nemli gece havasından anlıyorum. Egzersizime ara verip onu selamlamıyorum, kılıcımı savurmayı sürdürüyorum. Dedektif Frost'un, kılıç şarkısı hareketini yapmamı ilgiyle seyrettiğini geniş aynadan görüyorum. Bugün kendimi güçlü hissediyorum, kollarımla bacaklarım gençliğimdeki kadar esnek. Her hareketim, her dönüşüm, her kılıç hamlem kadim bir şiirin bir dizesine tekabül ediyor:</p>

  <div>
    <br />
  </div>

  <p><i>Yedi yıldıza tırmanıp kaplanın sırtına bin.</i></p>

  <p><i>Ruhlar gibi süzülerek, dönerek, savuşturarak</i></p>

  <p><i>Beyaz turna ol,</i></p>

  <p><i>Bacağını uzatırken kanatlarını açan.</i></p>

  <p><i>Rüzgâr esiyor</i></p>

  <p><i>Ve lotus çiçeği titriyor.</i></p>

  <div>
    <br />
  </div>

  <p>Her hareketi çok iyi biliyorum ve birinden diğerine kolayca geçiyorum. Hareketlerin üstünde düşünmeme gerek yok, çünkü vücudum hatırlıyor, tıpkı yürümeyi ve nefes almayı bildiği gibi. Kılıcım havayı yarıyor ve dönüyor, ama aklım poliste, ona söyleyeceklerimde.</p>

  <p>Şiirin on üçüncü ve son dizesine geliyorum. <i>Anka kuşu yuvasına dönüyor.</i> Hazır olda duruyorum, kılıcım nihayet hareketsiz, terim yüzümü serinletiyor. Ancak o zaman adama doğru dönüyorum.</p>

  <p>"Bu güzeldi Bayan Fang" diyor Dedektif Frost; kocaman açılmış gözlerinde hayranlık var. "Dans gibi."</p>

  <p>"Acemi egzersizi. Günümün sakince sona ermesini sağlıyor."</p>

  <p>Elimdeki kılıca bakıyor. "Gerçek kılıç mı?"</p>

  <p>"Adı Zheng Yi. Büyük büyük ninemden kaldı."</p>

  <p>"Öleyse gerçekten eski olmalı."</p>

  <p>"Ve Savaşta kullanıldı. Savaşmak için yapıldı. Samuray Kılıçlarıyla egzersiz yapmazsanız ağırlığına alışmayı öğrenemezsiniz, onu kabzasından tutmanın nasıl bir his olduğunu öğrenemezsiniz." Havayı şimşek hızıyla yarıyorum iki kez; adam irkilerek geri çekiliyor. Kabzayı adama uzatıyorum gülümseyerek. "Alın. Ağırlığını hissedin."</p>

  <p>Elektrik çarpabilirmişçesine duraksıyor. Kabzayı ihtiyatla kavrıyor ve kılıcı beceriksizce savuruyor. "Bana doğal gelmiyor" diyor.</p>

  <p>"Öyle mi?"</p>

  <p>"Dengesi tuhaf sanki."</p>

  <p>"Çünkü tören kılıcı değil, gerçek bir <i>dao.</i> Hakiki Çin kılıcı. Tasarımına söğüt yaprağı denir. Keskin kısmının kıvrımını görüyor musunuz? Ming Hanedanı döneminde askerlerin standart silahıydı bu."</p>

  <p>"Yani ne zaman?"</p>

  <p>"Altı yüzyıl kadar önce. Zheng Yi bir savaş sırasında, Gansu eyaletinde yapıldı." Duraksayıp esefle ekliyorum: "Maalesef eski Çin'de savaş fazlasıyla sık gerçekleşen bir şeydi."</p>

  <p>"Yani bu kılıç gerçek bir savaşta kullanıldı, öyle mi?"</p>

  <p>"Kullanıldığını biliyorum. Onu tutunca, eski savaşların şarkılarını hissedebiliyorum."</p>

  <p>Adam gülüyor. "Karanlık bir arka sokakta saldırıya uğrarsam yanımda olmanızı isterim Bayan Fang."</p>

  <p>"Tabancası olan sizsiniz. Sizin <i>beni</i> korumanız gerekmez mi?"</p>

  <p>"Siz kendi başınızın çaresine gayet iyi bakabilirsiniz eminim." Kılıcı bana geri veriyor. Kılıcın jilet keskinliğindeki ağzına yakın olmanın bile onu huzursuz ettiğini görebiliyorum. Eğilerek silahı alıyorum ve adamın gözlerinin içine bakıyorum dosdoğru. Bakışlarım karşısında kızarıyor, bir polisten beklediğim bir tepki değil bu, hele cinayetleri soruşturan tecrübeli bir dedektiften. Ama bu adamda tuhaf bir sevimlilik, bana kocamı anımsatan bir kırılganlık var. Dedektif Frost, James'in öldüğü zamanki yaşında aşağı yukarı ve bu adamın yüzünde James'in mahcup gülümsemesini, mutlu etme arzusunu görüyorum.</p>

  <p>"Başka sorularınız mı var dedektif?"</p>

  <p>"Evet. Sizinle daha önce konuştuğumuzda henüz bilmediğimiz bir meseleyle ilgili."</p>

  <p>"Hangi meseleyle?"</p>

  <p>Rahat konuşamıyor gibi. Gözleriyle özür dilediğini görebiliyorum şimdiden. "Kızınızla. Laura'yla."</p>

  <p>Laura'nın isminin söylenmesi, göğsüme inen sersemletici bir darbe gibi. Bunu beklemiyordum. Sarsılıyorum.</p>

  <p>"Çok üzgünüm Bayan Fang" diyerek, beni tutmak için elini uzatıyor. "Bunun altüst edici olduğunu biliyorum. İyi misiniz? Oturmak ister misiniz?"</p>

  <p>"Sadece..." Afallamış haldeyim, başımı sallıyorum. "Sabahtan beri bir şey yemedim de."</p>

  <p>"Şimdi yeseniz? Sizi karnınızı doyuracağınız bir yere götürebilir miyim?"</p>

  <p>"Başka bir gün konuşsak daha iyi olur belki."</p>

  <p>"Sadece birkaç sorum olacak." Duraksıyor. Usulca ekliyor: "Ben de akşam yemeği yemedim."</p>

  <p>Sözleri havada asılı kalıyor bir an. Nabzımı yokluyor. Kılıcımı daha sıkı tutuyorum; belirsizliklerle dolu bir duruma karşı verdiğim içgüdüsel tepki bu. Tehlikede fırsat vardır. O bir polis, ama onda çekinilecek bir şey görmüyorum, müşfik yüzlü ve dikkatli bir adam görüyorum sadece. Ve Laura'yı neden sorduğunu öğrenmeye can atıyorum.</p>

  <p>Zheng Yi'yi kınına geri koyuyorum. "Beach Sokağı'nda bir mantıcı var."</p>

  <p>Gülümsüyor; yüzündeki değişim şaşırtıcı. Çok gençleşiyor birden. "Orayı biliyorum."</p>

  <p>"Yağmurluğumu alayım, yürüyerek gideriz."</p>

  <p>Dışarı çıkınca, ince ince yağan bahar yağmurunda yürüyoruz, ama aramızda uygun bir mesafe bırakarak. Zheng Yi'yi yanıma aldım, çünkü stüdyoda bırakamayacağım kadar değerli. Hem o, beni göremediğim bütün tehlikelerden korudu hep. Çin Mahallesi bu yağmurlu akşamda bile ana baba günü, sokaklar kızarmış ördek veya zencefilli balık buğulama yemek isteyen müdavimlerle dolu. Yürürken çevreme, yanımızdan geçenlerin tanımadığım yüzlerine odaklanmaya çalışıyorum. Ama konuşkan ve hayat dolu olan Dedektif Frost dikkatimi dağıtıyor sürekli.</p>

  <p>"Boston'da en sevdiğim yer burası" diyor, Çin Mahallesi'ni ve içindeki herkesi kucaklamak istercesine kollarını kocaman açarak. "En güzel yemekler, en iyi pazarlar, en ilginç küçük ara sokaklar burada. Buraya gelmeyi her zaman sevmişimdir."</p>

  <p>"Bir cesedi görmeye geldiğinizde bile mi?"</p>

  <p>"Şey, hayır" diyor esefle gülerek. "Ama bu mahallede bir şey var. Bazen kendimi buraya ait gibi hissediyorum. Çinli olarak doğmamam kaza eseriymiş gibi."</p>

  <p>"Alı! Reenkarne olduğunuzu düşünüyorsunuz."</p>

  <p>"Evet. Güney Boston'lı bir Amerikalı çocuk olarak Bana bakı yor, ıslak yüzü ışıldıyor. "Tayvanlı olduğunuzu söylemiştiniz."</p>

  <p>"Oraya gittiniz mi hiç?"</p>

  <p>Başını üzüntüyle sallıyor. "İstediğim kadar çok seyahat edemedim. Ama balayımda Fransa'ya gittim."</p>

  <p>"Eşiniz ne iş yapıyor?"</p>

  <p>Duraksaması ona bakmama yol açıyor ve başını eğdiğini görüyorum. "Hukuk fakültesinde okuyor" diyor usulca. Bir an sonra ekliyor: "Boşandık. Geçen yaz."</p>

  <p>"Buna üzüldüm."</p>

  <p>"Son bir senem iyi geçmedi maalesef diyor ve sonra kiminle konuştuğunu hatırlıyor birden. Hem kocasını hem de kızını yitirmiş bir kadınla. "Aslında şikâyet etmem için bir sebep yok cidden."</p>

  <p>"Yalnızlık kimse için kolay değildir. Ama başka birini bulursunuz eminim."</p>

  <p>Bana bakıyor ve gözlerinde acı görüyorum. "Ama siz tekrar evlenmediniz Bayan Fang."</p>

  <p>"Evet, evlenmedim."</p>

  <p>"Sizinle ilgilenen erkekler çıkmıştır mutlaka."</p>

  <p>"İnsan hayatının aşkının yerine başkasını nasıl koyabilir ki?" diyorum basitçe. "James kocamdı. Hep kocam olacak."</p>

  <p>Bunu düşünüyor bir an. Sonra "Ben de aşk dediğin öyle olmalı diye düşünmüşümdür hep" diyor.</p>

  <p>"Çünkü öyle."</p>

  <p>Bana bakarken gözleri doğal olmayan bir şekilde parlıyor. "Sadece bazılarımız için."</p>

  <p>Mantıcıya varıyoruz; pencereleri buğulu. Dedektif Frost hemen öne geçip kapıyı açıyor; bu centilmence hareketini ironik buluyorum, çünkü ölümcül kılıç taşıyan kişi benim. İçerideki küçük yemek salonu tıklım tıklım dolu. Pencerenin yanında, köşedeki son boş masayı kapabildiğimiz için şanslıyız. Kını sandalyemin sırtına asıp yağmurluğumu çıkarıyorum. Mutfaktan gelen nefis sarımsak ve mantı kokuları, kahvaltıdan beri ağzıma lokma girmediğini acı verici bir şekilde anımsatıyor. Mutfak kapılarından çıkan garsonlar domuz etli, karidesli veya balıklı mantılarla dolu tabaklar taşıyor; yan masadan kâselere çarpan yemek çubuklarının sesleri geliyor. Bir aile Guangzhou dilinde öyle yüksek sesle konuşuyor ki, tartışıyor gibiler.</p>

  <p>Frost uzun mönüyü incelerken şaşkın görünüyor. "Ne yiyeceğime sizin karar vermeniz daha iyi olur belki."</p>

  <p>"Sevmediğiniz yemekler var mı?"</p>

  <p>"Ben her şeyi yerim."</p>

  <p>"Bunu söylediğinize pişman olabilirsiniz. Çünkü biz Çinliler <i>gerçekten</i> her şeyi yeriz."</p>

  <p>Bu meydan okumayı neşeyle kabulleniyor. "Beni şaşırtın."</p>

  <p>Garson kadın soğuk denizanalı, tavuk ayaklı ve turşulu domuz paçalı bir aperatif tabağı getirince, hiç bilmediği bu yiyecekleri gören dedektifin yemek çubukları duraksıyor; ama sonra yarı saydam bir domuz kıkırdağını ısırıyor. Gözlerinin hazla ve hayretle açıldığını görüyorum.</p>

  <p>"Bu muhteşem!"</p>

  <p>"İlk kez mi deniyorsunuz?"</p>

  <p>"Pek maceraperest sayılmam galiba" diye itiraf ediyor, acı biber yağı bulaşmış dudaklarını silerken. "Ama bunu değiştirmeye çalışıyorum."</p>

  <p>"Neden?"</p>

  <p>Durup düşünürken, yemek çubuklarının arasındaki denizanası parçası sallanıyor. "Galiba... galiba yaşlanmakla ilgili, anlarsınız ya. Ne kadar az şey yaşadığımı fark etmekle ilgili. Ve her şeyi yapmak için ne kadar az zamanımın kaldığını."</p>

  <p><i>Yaşlanmak.</i> Bunu duyunca gülümsüyorum ister istemez, çünkü ondan neredeyse yirmi yaş büyüğüm, dolayısıyla beni çok yaşlı görüyor olmalı. Ama bana o gözle bakmıyor. Yüzümü incelerken yakalıyorum onu ve bakışlarına karşılık verdiğimde yanakları kızarıyor. Tıpkı kocamın yanaklarının ilk çıktığımız gece, şimdiki gibi sisli bir bahar akşamında kızardığı gibi. <i>Ah James, bu genç adamı severdin bence. Sana öyle benziyor ki.</i></p>

  <p>Mantılar geliyor; domuz eti ve karidesle dolu, yumuşak, minik, kabarık yastıklar. Dedektif Frost'un o kaygan yiyecekleri almaya çalışmasını, onları tabağında yemek çubuklarıyla kovalamasını keyifle seyrediyorum.</p>

  <p>"Kocamın en sevdiği yemekti bu. Bir oturuşta bir düzine yiyebilirdi." Bunu anımsayınca gülümsüyorum. "Ona tarifini vermeleri karşılığında burada bir ay bedava çalışmayı teklif etmişti."</p>

  <p>"Tayvan'da da restoran işi mi yapıyordu?"</p>

  <p>Sorusunu duyunca gözlerinin içine bakıyorum. "Kocam Çin edebiyatı uzmanıydı. Ataları da öyleydi, çok eskiden beri. Yani hayır, restoran işinde değildi o. Sadece hayatta kalabilmek için garsonluk yapıyordu."</p>

  <p>"Bunu bilmiyordum."</p>

  <p>"Burada gördüğünüz garsonun sadece garson olduğunu, market çalışanının sadece market çalışanı olduğunu var saymak çok kolaydır. Ama Çin Mahallesinde kimseyle ilgili varsayımda bulunamazsınız. Aslanlı girişin altında dama oynayan şu kılıksız ihtiyarları görüyor musunuz? Bazıları milyoner. Ya şuradaki, yazarkasanın ardındaki kadını? İmparatorluk ordusu generallerinin olduğu bir aileden gelme. Buradaki insanlar göründükleri gibi değildir, dolayısıyla onları asla küçümsememelisiniz. Çin Mahallesi'nde yapmayın bunu."</p>

  <p>Başını mahcupça sallayıp onaylıyor. "Yapmam. Bundan sonra. Ve kocanıza herhangi bir şekilde saygısızlık eder gibi konuştuysam özür dilerim Bayan Fang." Tamamen içtenlikle özür diliyor gibi; bu adamı çok şaşırtıcı bulmam için bir sebep daha.</p>

  <p>Yemek çubuklarımı bırakıp onu inceliyorum. Artık karnım doyduğundan, yemek boyunca aklımızda olan meseleye geçebilirim. Yan masadaki gürültücü aile gitmek için ayaklanırken bağıra çağıra Guangzhou dilinde konuşuyor ve sandalyelerinin ayakları gıcırdıyor. Kapıdan çıktıklarında içeriye sessizlik çöküyor sanki.</p>

  <p>"Kızımla ilgili soru sormaya geldiniz. Neden?"</p>

  <p>Yanıt vermeden önce ellerini siliyor ve peçetesini düzgünce katlıyor. "Charlotte Dion adını duymuş muydunuz?"</p>

  <p>Başımla onaylıyorum. "Dina Mallory'nin kızıydı."</p>

  <p>"Charlotte'a ne olduğunu biliyor musunuz?"</p>

  <p>"Dedektif Frost" diyorum iç geçirerek, "Ben o olayları bizzat yaşamak zorunda kaldım, o yüzden buraya ebediyen kazındılar." Başıma dokunuyorum. "Bayan Mallory'nin eskiden Patrick Dion diye bir adamla evli olduğunu ve Charlotte adlı bir kızlarının olduğunu biliyorum. Cinayetlerden birkaç hafta sonra Charlotte ortadan kayboldu. Evet, kurbanlar ve aileleriyle ilgili her şeyi biliyorum, çünkü onlardan biriyim." Parıldayan yağlı tabağa bakıyorum. "Bay Dion'la tanışmadım, ama kızının kaybolmasından sonra üzüntümü belirten bir kart yazdım ona. Eski karısını hâlâ önemseyip önemsemediğini, onun ölümüne üzülüp üzülmediğini bilmiyorum. Ama insanın evladını kaybetmesinin nasıl bir şey olduğunu bilirim. Ona çok üzgün olduğumu söyledim. Çektiği acıyı bildiğimi söyledim. Cevap yazmadı." Başımı kaldırıp tekrar Frost'a bakıyorum. "Yani evet. Neden Charlotte'u sorduğunuzu biliyorum. Herkesin merak ettiği şeyi merak ediyorsunuz. Benim de merak ettiğim şeyi. İki aile nasıl bu kadar lanetlenebilir? Önce Laura'ın kayboldu, iki yıl sonra da o adamın Charlotte'u. Hem Red Phoenix olayı hem de kızlarımızı kaybetmemiz ailelerimizi birbirine bağlıyor. Bu konuda soru soran ilk polis siz olmayacaksınız."</p>

  <p>"Dededektif Buckholz'u kastediyorsunuz sanırım."</p>

  <p>Başımla onaylıyorum. "Charlotte ortadan kaybolunca o adam beni görmeye geldi. İki kızın tanışıp tanışmadığını sormak için. Charlotte'un babası çok zengin tabii, o yüzden o kızla epey ilgilendiler. Laura'mla ilgilendiklerinden çok daha fazla."</p>

  <p>"Buckholz raporunda Laura'nın da, Charlotte'un da klasik müzik eğitimi aldıklarını yazmış."</p>

  <p>"Kızım keman çalardı."</p>

  <p>"Charlotte da okul orkestrasında viyola çalıyormuş. Tanışmış olabilirler mi? Belki bir müzik atölyesinde?"</p>

  <p>Başımı iki yana sallıyorum. "Bunu polislere defalarca söyledim zaten. O kızların müzik dışında ortak noktası yoktu. Charlotte özel okulda okuyordu. Bizse burada, Çin Mahallesi'nde yaşıyoruz." Susup yan masadaki, küçük çocukları olan Çinli çifte bakıyorum. Yüksek sandalyede oturan küçük kızın toplanmış saçları, minik şeytan boynuzlan gibi dik duruyor. Laura üç yaşındayken onun saçlarını da aynen böyle toplardım.</p>

  <p>Garson kadın masamıza hesabı getiriyor. Elimi uzatıyorum, ama Frost önce davranıp hesabı kapıyor.</p>

  <p>"Lütfen" diyor. "Ben vereyim."</p>

  <p>"Hesabı yaşlılar ödemeli hep."</p>

  <p>"Size kesinlikle yaşlı diyemem Bayan Fang. Hem bu masaya gelen yemeklerin yüzde doksanını ben yedim." Masaya para bırakıyor. "Sizi evinize bırakayım."</p>

  <p>"Sadece birkaç sokak ötede, Tai Tung Village'da oturuyorum. Yürüyerek gitmem daha kolay olur."</p>

  <p>"Öyleyse sizinle yürürüm. Ne olur ne olmaz."</p>

  <p>"Niyetiniz beni mi korumak, yoksa kendinizi mi?" diye soruyorum, sandalyenin sırtında asılı duran kılıcımı alırken.</p>

  <p>Zheng Yi'ye bakıp gülüyor. "Silahlı ve tehlikeli olduğunuzu unutmuşum."</p>

  <p>"Yani bana evime kadar eşlik etmenize gerek yok."</p>

  <p>"Lütfen. Kendimi daha iyi hissetmem için."</p>

  <p>Dışarı çıktığımızda yağmur çiseliyor hâlâ ve restoranın buharlı, sıcak havasından sonra serin havayı içime çekmek rahatlatıcı oluyor. Dedektif Frost'un saçı ve teni siste ışıldıyor. Soğuğa karşın yanaklarımın beklenmedik bir şekilde ısındığını hissediyorum. Akşam yemeğimin parasını ödedi, şimdi de bana evime kadar eşlik etmekte diretiyor. Uzun zamandır bir erkekten bu kadar ilgi görmemiştim ve koltuklarım mı kabarsın, yoksa beni savunmasız olarak gördüğü için sinirleneyim mi bilemiyorum.</p>

  <p>Tyler Sokağı'nda güneye, eski Tai Tung Village'a doğru yürüyerek Çin Mahallesi'nin daha sessiz, daha ıssız bir bölgesine giriyoruz. Burada turist yok, zemin katlarında bu saatte kapıları kilitlenmiş tozlu dükkânların bulunduğu eski binalar var sadece. Aydınlık restoranda kendimi rahat hissediyordum. Şimdiyse açıkta hissediyorum, her ne kadar yanımda silahlı bir dedektif olsa da. Işıklar arkamızda kalıyor gitgide ve gölgeler koyulaşıyor. Kalp atışlarımın ve ciğerlerime girip çıkan havanın farkındayım. Kılıç şarkısını söylüyorum içimden, sözleri beni hem sakinleştiriyor hem de olabilecek şeylere hazırlıyor.</p>

  <div>
    <br />
  </div>

  <p><i>Yeşil ejderha sudan çıkıyor.</i></p>

  <p><i>Rüzgâr çiçekleri titretiyor.</i></p>

  <p><i>Tepede beyaz bulutlar hareket ediyor.</i></p>

  <p><i>Siyah kaplan dağda iz sürüyor.</i></p>

  <div>
    <br />
  </div>

  <p>Elim hazır duran kılıcımın kabzasına gidiyor. Karanlıktan, ışıktan ve tekrar karanlıktan geçiyoruz ve algılarım açıldıkça gece titriyor sanki.</p>

  <div>
    <br />
  </div>

  <p><i>Soldaki yılanı aramak için çimenlerde yürü.</i></p>

  <p><i>Sağdaki yılanı aramak için çimenlerde yürü.</i></p>

  <div>
    <br />
  </div>

  <p>Karanlık canlanıyor. Her yerde hareket var. Ara sokakta su sıçratarak koşan bir sıçan. Bir yağmur oluğundan damlayan sular. Her şeyi görüyorum, her şeyi duyuyorum. Yanımdaki adam bunların farkında değil, beni koruduğunu sanıyor. Tam tersinin geçerli olabileceği aklına bile gelmiyor.</p>

  <p>Hudson Sokağı'na sapıyoruz ve iki katlı, gösterişsiz evime varıyoruz. Ben anahtarlarımı çıkarırken Dedektif Frost sarı sundurma ışığında duruyor; vızıldayan böcekler ampule tık tık çarpıyor. Adam tam bir centilmen olarak, evime sağ salim girmemi bekliyor.</p>

  <p>"Akşam yemeği için ve bana silahlı koruma hizmeti verdiğiniz için teşekkürler" diyorum gülümseyerek.</p>

  <p>"Neler olduğunu henüz bilmiyoruz. O yüzden dikkatli olun."</p>

  <p>"İyi geceler." Anahtarımı kilide sokuyorum ve birden donakalıyorum. Aldığım derin nefes Dedektif Frost'u kaygılandırıyor.</p>

  <p>"Ne oldu?"</p>

  <p>"Kilitli değil" diye fısıldıyorum. Kapı aralık duruyor. Zheng Yi'yi kınından çıkarmışım bile; bunu yaptığımı hatırlamıyorum. Kapıyı ayağımla iterken kalbim küt küt atıyor. Kapı ardına dek açılıyor ve ötesinde karanlıklan başka bir şey görmüyorum. İleriye doğru biı adım atıyorum, ama Dedektif Frost beni geriye çekiyor.</p>

  <p>"Burada bekleyin" diye emrediyor. Tabancasını çekip içeri giriyor ve ışığı açıyor.</p>

  <p>Gösterişsiz evimde hareket etmesini, James'le benim yıllar önce Tayvan'dan göç ettiğimizde satın aldığımız çizgili koltuğun ve kahverengi kanepemin önünden geçmesini kapı eşiğinden seyrediyorum. O mobilyaları hayatta atamam, çünkü bir zamanlar kocamla kızım onların üstünde oturdular. Sevdiklerimin ruhları mobilyalarda bile varlığını koruyor hâlâ. Frost mutfağa yönelirken ben oturma odasının ortasına gidip hiç kımıldamadan duruyorum, nefes alıyorum, odayı tarıyorum. Kitaplık dikkatimi çekiyor. Boş fotoğraf çerçevesi. Korkuya kapılıyorum.</p>

  <p><i>Buraya birisi girmiş.</i></p>

  <p>Frost mutfaktan sesleniyor: "Her şey yolunda mı?"</p>

  <p>Yanıtlamadan merdivene doğru yürüyorum,</p>

  <p>"İris, bekle" diyor.</p>

  <p>Merdiveni hızla, sessizce çıkmaya başladım bile. Kalp atışlarım gök gürültüsü gibi. Kalbim uzuvlarıma, kaslarıma kan pompalıyor. Yatak odamın kapısına doğru yürürken kılıcımı iki elimle tutuyorum.</p>

  <div>
    <br />
  </div>

  <p><i>Bulutları dağıt ve güneşi gör.</i></p>

  <div>
    <br />
  </div>

  <p>Havayı koklayınca, davetsiz misafırin bu odaya girdiğini, saldırganlığının kokusunu bıraktığını fark ediyorum hemen. O pis kokuyu alınca birkaç saniyeliğine donakalıyorum, ilerleyip düşmanla yüzleşemiyorum. Dedektif Frost'un koşarak yukan çıktığını duyuyorum. Arkamı koruyor, ama ödümü koparan şey önümde.</p>

  <div>
    <br />
  </div>

  <p><i>Kaplana binmek için yedi yıldızı kullan.</i></p>

  <div>
    <br />
  </div>

  <p>Ben tam eşikten geçerken Frost ışığı yakıyor. Oda ansızın aydınlanıyor, afallatıcı bir netliğe bürünüyor. Kayıp fotoğraf yastığımın üstünde duruyor; üstüne bıçak saplanmış. Frost'un cep telefonunun tuşlarına bastığını duyunca dönüp ona bakıyorum.</p>

  <p>"Ne yapıyorsun?" diye somyorum.</p>

  <p>"Ortağımı arıyorum. Bunu bilmesi gerek."</p>

  <p>"Onu arama. Lütfen. Bu meseleyi hiç bilmiyorsun."</p>

  <p>Başını kaldırıp bana bakıyor; gözlerinde ansızın beliren yoğun ilgi, onu fazla küçümsediğimi fark etmemi sağlıyor. "Sen biliyor musun?"</p>
</body>
</html>
