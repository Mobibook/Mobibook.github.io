<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ayhanhocha</title>
  <link href="../Styles/Style11.css" rel="stylesheet" type="text/css" />
</head>

<body>
  <h1>35</h1>

  <p>Dedektif Ingersoll'un bildiği şey neydi ve bu bilgi neden onun ölmesine yol açmıştı?</p>

  <p>Akşama kadar oturup Ingersoll cinayetiyle ilgili notlarını karıştıran Jane'in aklından çıkmayan soru buydu. Masasında adamın evinde çekilmiş suç mahalli fotoğrafları, balistik ve delil raporları, Ingersoll'un cep telefonuyla sabit hattının arama kayıtları ve banka hesap hareketlerinin dökümleri yayılıydı. Donohue'nun söylediğine göre, haftalar önce Ingersoll'un başına ödül konmuştu; yani tam da Ingersoll'un kayıp kızlarla ilgili soru sormaya başladığı sırada. Ingersoll'un ilgilendiği bütün vakalar, artık Massachusetts'te soruşturulmayan eski vakalardı. Jane adamın cesedinin fotoğrafına bakarken <i>Nasıl bir canavarı uyandırdın?</i> diye düşündü.</p>

  <p><i>Ve kayıp kızların Red Phoenix'le bağlantısı ne?</i></p>

  <p>O kayıp kızların dosyalarına uzandı. Laura'yla Charlotte'un kaybolmalarına ilişkin tüm ayrıntıları bildiğinden, diğer üç vakaya odaklandı. Bütün kurbanlar güzel ve ufak tefekti. Hepsi de mükemmel öğrencilerdi. Hepsi de birden fazla alanda yetenekliydi.</p>

  <p>Patty Boles ile Sherry Tanaka tenis turnuvalarına katılmışlardı. Deborah Schiffer ile Patty Boles sanat fuarlarına iştirak etmişlerdi. Deborah Schiffer okul orkestrasında piyano çalıyordu. Ama üç kız birbirlerini tanımıyorlardı, en azından ailelerinin söylediğine göre. Ve kaybolduklarında farklı farklı yaşlardaydılar. Sherry Tanaka on altı yaşındaydı. Deborah Schiffer on üç yaşındaydı. Patty Boles on beş yaşındaydı. Biri ortaokula, diğer ikisiyse liseye gidiyordu.</p>

  <p>Jane bunun üstünde düşündü bir an. Laura Fang'ın ortadan kaybolduğunda On dört yaşında Olduğunu anımsadı.</p>

  <p>Kızların isimlerini kaybolma tarihlerine göre sıraladı.</p>

  <p>Deborah Schiffer, on üç yaşında.</p>

  <p>Laura Fang, on dört yaşında.</p>

  <p>Patty Boles, on beş yaşmda.</p>

  <p>Sherry Tanaka, on altı yaşında.</p>

  <p>Charlotte Dion, on yedi yaşında.</p>

  <p>Floş royale bakmak gibiydi bu. Her yıl farklı yaştaki bir kız kaçırılmıştı. Sanki yıllar geçtikçe, kaçıran kişi daha olgun kızlardan hoşlanmaya başlamıştı.</p>

  <p>Jane, Charlotte'un, annesiyle üvey babasının çifte cenazesinde çekilmiş son fotoğraflarının bulunduğu dosyaya uzandı. <i>The Boston Globe'un</i> fotoğrafçısının peş peşe çektiği fotoğraflara tekrar göz attı. Etrafı yas tutanlarla çevrili olan, siyahlara bürünmüş Charlotte solgun ve zayıf görünüyordu. Charlotte sendeleyerek kalabalıktan çıkarken üvey ağabeyi Mark Mallory arkasından bakıyordu. Charlotte'la Mark'ın bulunmadığı fotoğrafta, kızın babası Patrick birden terk edilmesine şaşırmış gibiydi. Jane son fotoğrafa baktı nihayet; ikisi geri dönüyorlardı, Mark, Charlotte'un peşinden yürüyordu. Uzun boylu ve geniş omuzlu olan delikanlı, üvey kız kardeşini kolayca alt edebilirdi.</p>

  <p>Her yıl bir yaş büyük bir kız.</p>

  <p>On üç yaşındaki Deborah Schiffer'ın ortadan kaybolduğu yıl, Dina'yla Arthur Mallory'nin evlenip yeni bir düzen ve bir aile kurmalarının ve böylece birçok ortak aktiviteyle uğraşmaya başlamalarının ertesi yılıydı. Okul toplantıları. Orkestra gösterileri. Eyalet çapındaki tenis turnuvaları.</p>

  <p><i>Kurbanlar böyle mi seçiliyordu? Charlotte'la bağlantılı mıydılar?</i></p>

  <p>Jane telefonu alıp Patrick Dion'u aradı.</p>

  <p>"Sizi akşam yemeği vaktinde rahatsız ettiğim için kusura bakmayın" dedi. "Ama Charlotte'un okul yıllıklarına tekrar bakmam mümkün mü acaba?"</p>

  <p>"İstediğiniz zaman gelin. Yeni bir şey mi buldunuz?"</p>

  <p>"Emin değilim."</p>

  <p>"Tam olarak ne arıyorsunuz? Belki yardımım dokunur."</p>

  <p>"Charlotte'u düşünüp duruyorum. Bütün bu olanların merkezinde olup olmadığını."</p>

  <p>Patrick'in kederle iç geçirdiğini işitti. "Kızım hep merkezdeydi zaten dedektif. Hayatımın, önemli olan her şeyin merkezindeydi. Hayatta en çok istediğim şey, ona ne olduğunu öğrenmek."</p>

  <p>"Anlıyorum efendim" dedi Jane kibarca. "Yani istediğinizi biliyorum ve size bu yanıtı verebilirim sanırım."</p>

  <p>Kapıyı açan adamın üstünde bol bir kazakla <i>chino</i> pantolon, ayaklarında da yatak odası terlikleri vardı. Patrick'in yüzü kazağı gibi sarkıktı ve üzüntüden yıpranmıştı; eski kederlerin açtığı derin kırışıklıklarla kaplıydı. Ve Jane, adamın korkunç anılarını canlandırmaya gelmişti. Bu sebeple suçluluk duyduğundan, el sıkışırken adamın elini gereğinden uzun süre tuttu; böylece özür diliyordu. Anladığını belli ediyordu.</p>

  <p>Adam başını hüzünle salladıktan sonra öne düşüp yemek salonuna girdi; terlikleri ahşap zemine sürünüyordu. "Yıllıkları hazırladım" dedi, yemek masasında duran ciltleri göstererek.</p>

  <p>"Ben hemen bunları alıp gideyim. Teşekkürler."</p>

  <p>"Ama..." Adam kaşlarını çattı. "Sakıncası yoksa, evden çıkarmamanızı yeğlerim."</p>

  <p>"Çok dikkatli olacağıma söz veriyorum."</p>

  <p>"Bundan şüphem yok, ama..." Adam elini yıllık yığınının üstüne, bir çocuğu kutsarcasına koydu. "Kızımdan geriye kalanlar bunlar. Gözümün önünde olmalarını istiyorum, anlarsınız ya. Kaybolurlar veya hasar görürler diye korkuyorum. Belki de onları arabanızdan çalmaya çalışırlar. Veya kaza geçirirsiniz ve..." Adam duraksayıp başını kederle salladı. "Ne korkuncum, değil mi? Bu yıllıklara öyle değer veriyorum ki, sadece <i>onlara</i> ne olacağına takılıp kalıyorum. Oysa altı üstü kâğıt, karton bunlar."</p>

  <p>"Sizin için değerliler. Bunu anlıyorum."</p>

  <p>"Öyleyse ricamı kabul eder misiniz? Burada oturup yıllıklara istediğiniz kadar bakabilirsiniz. Size bir şey getireyim mi? Bir kadeh şarap?"</p>

  <p>"Sağ olun ama almayayım, görevdeyim. Hem eve giderken araba kullanacağım."</p>

  <p>"Öyleyse kahve."</p>

  <p>Jane gülümsedi. "Harika olur."</p>

  <p>Patrick kahve yapmak için mutfağa gidince Jane yemek masasına oturup yıllıkları önüne yaydı. Adam ilkokul yıllıkları da dahil olmak üzere Charlotte'un bütün yıllıklarını getirmişti. İlkokul yıllıklarını yana iten Jane kızın Bolton Akademisi'ndeki ilk senesinin, yedinci sınıfta okuduğu senenin yıllığını açtı. Fotoğraftaki kız dişleri telli, narin görünüşlü bir sarışındı. Fotoğrafın altında şu yazı vardı: ORKESTRA, TENİS, RESlM. Jane daha büyük öğrencilerin fotoğraflarına göz gezdirince, lise ikinci sınıfta Mark Mallory'nin Potoğrafını buldu. Delikanlı o sırada on beş yaşında olmalıydı ve ilgi alanlarının orkestra, <i>lacrosse,</i> şairane, eskrim ve tiyatro olduğu yazılmıştı. Onlan müzik bir araya getirmişti, hayatlarını ve ailelerini müzik değiştirmişti. Dion'larla Mallory'ler çocuklarının okulda sahne almaları sayesinde tanışmışlardı. Arkadaş olmuşlardı. Sonra da Dina, Patrick'i Arthur için terk etmişti ve hepsinin hayatları geri dönülmez şekilde değişmişti.</p>

  <p>"Buyrun" dedi Patrick, kahve demliğini tepsiyle getirerek. Jane'e koyduğu bir fincan kahveyi, şeker ve krema ekledikten sonra masaya bıraktı. "Acıkmışsınızdır da. Size sandviç yapabilirim."</p>

  <p>"Hayır, bu mükemmel" dedi Jane sıcak kahveyi yudumlayıp. "Öğle yemeğini geç yemiştim, eve gidince de akşam yemeği yiyeceğim."</p>

  <p>"Anlayışlı bir aileniz var herhalde."</p>

  <p>Jane gülümsedi. "Kocam benimle evlendiğinde, hayatımın nasıl olduğunu biliyordu. Aklıma gelmişken..." Cep telefonunu çıkarıp Gabriel'a mesaj yazdı çabucak: GECİKECEĞİM, SEN YEMEĞE BAŞLA.</p>

  <p>"Aradığınız şeyi bunlarda bulabilecek misiniz?" diye sordu Patrick, yıllıkları başıyla göstererek.</p>

  <p>Jane telefonunu bıraktı. "Henüz bilmiyorum."</p>

  <p>"Ne aradığınızı söylerseniz yardımcı olabilirim."</p>

  <p>"Bağlantılar arıyorum" dedi Jane.</p>

  <p>"Ne bağlantısı?"</p>

  <p>"Kızınızla. Bu kızların arasında." Jane yanında getirdiği dosyayı açıp dört isimlik listeyi gösterdi.</p>

  <p>Patrick kaşlarını çattı. "Laura Fang'ı biliyorum tabii. Charlotte kaybolunca polis ikisinin arasında bağlantı olup olmadığını araştırdı. Ama bu diğer kızları bilmiyorum maalesef."</p>

  <p>"Onlar Bolton'da okumuyorlardı, ama kızınız gibi iz bırakmadan ortadan kayboldular. Farklı şehirlerde, farklı yıllarda. Charlotte'un onları tanıyıp tanımadığını merak ediyorum. Belki müzik veya spor sayesinde tanışmışlardır."</p>

  <p>Patrick bunu düşündü bir an. "Dedektif Buckholz çocukların sürekli kaybolduğunu söylemişti. Bu kızlara odaklanmanızın sebebi nedir?"</p>

  <p><i>Çünkü Ingersoll adlı bir ölü adam onlara odaklanmıştı,</i> diye düşündü Jane. Söylediğiyse şu oldu: "Bu isimlere soruşturma sırasında ulaştım. Arada hiçbir bağlantı olmayabilir de. Ama Charlotte'la aralarında gerçekten bağlantı varsa, burada bulabilirim."</p>

  <p>"Charlotte'un yıllıklarında mı?"</p>

  <p>Jane öğrenci aktiviteleri şayialarını karıştırdı. "Bakın" dedi. "Bunu geçen sefer fark etmiştim. Bolton Akademisi, öğrencileri nin bütün aktivitelerini, okul konserlerinden tenis maçlarına dek bütün aktivitelerini gayet iyi takip etmiş. Belki de öğrenci sayısı az olduğundan." Bilim projelerinin yanında gülümseyerek duran öğrencilerin fotoğraflarının bulunduğu bir sayfayı gösterdi. Sayfanın altında NEW ENGLAND BİLİM FUARI, BURLINGTON, VERMONT, 17 MAYIS yazıyordu. "Bu yıllıklar sayesinde" dedi, "Charlotte'un okul yıllarında neler yaptığını öğrenmeyi umuyorum. Nerede olduğunu, hangi aktivitelere katıldığını." Patrick'e baktı. "Charlotte viyola çalıyordu. Mallory'lerle bu sayede tanıştınız. Çocuklar sahnedeyken."</p>

  <p>"Bunun size ne faydası olacak?"</p>

  <p>Jane müzik bölümünün sayfasını açtı. "İşte. Charlotte'un orkestraya katıldığı sene çekilmiş bu." Müzisyenlerin grup fotoğrafını gösterdi. Fotoğrafta Charlotte'la Mark da vardı. Fotoğrafın altında şu yazılıydı: ORKESTRANIN OCAK KONSERİ AYAKTA ALKIŞLANDI!</p>

  <p>Sırf o fotoğrafı görmek bile Patrick'in fiziksel acı çekercesine yüzünü buruşturmasına yol açtı. Adam usulca konuştu: "Zor bir şey, tahmin edersiniz. Bu fotoğraflara bakmak. Hatırlamak..."</p>

  <p>"Bunu yapmak zorunda değilsiniz Bay Dion." Jane adamın eline dokundu. "Ben bunlara tek başıma bakarım. Merak ettiğim bir şey olursa sorarım."</p>

  <p>Adam başıyla onayladı; altmış yedi yaşından çok daha yaşlı görünmeye başlamıştı birden. "Sizi yalnız bırakayım öyleyse" dedi. Yemek odasından usulca çıkıp sürme kapıyı arkasından kapadı.</p>

  <p>Jane boşalan fincanını kahveyle doldurdu. Bir başka yıllığı açtı.</p>

  <p>Charlotte'un sekizinci sınıf yıllığıydı bu; o sırada on üç yaşındaydı, Mark ise on altı. Delikanlı hızla büyümeye başlamıştı bile; fotoğrafında çenesi ve omuzları geniş görünüyordu. Charlotte'un yüzü hâlâ çocuksuydu, solgun ve zarifti. Okul aktiviteleri bölümüne geçen Jane o ikisinin fotoğraflarını aradı. Lowell, Massachusetts'te 20 Mart'ta düzenlenen eyaletlerarası "Orkestralar Savaşı" yarışmasında çekilmiş bir grup fotoğrafında ikisini de buldu.</p>

  <p>Deborah Schiffer, Lowell'da yaşıyordu ve piyano çalıyordu.</p>

  <p>Jane, Charlotte'la diğer müzisyenlerin fotoğrafına uzun uzun baktı. O fotoğrafın çekilmesinden iki ay sonra Deborah sırra kadem basmıştı.</p>

  <p>Jane'in eU heyecandan ve kahve yüzünden titriyordu. Kahvesini bitirip bir fincan daha koydu. Charlotte'un dokuzuncu sınıf yıllığını aradı. Müzik bölümünü açtığında, ne bulacağını zaten biliyordu. Sekiz müzik öğrencisinin enstrümanlarıyla birlikte çekilmiş bir fotoğrafı vardı ve altına şu yazılmıştı: BOLTON'IN EN İYİLERİ, BOSTON ORKESTRASI YAZ ATÖLYESl'NE GİRMEYE HAK KAZANDI. Jane fotoğrafta Charlotte'u görmese de Mark Mallory'yi gördü. Delikanlı artık on yedi yaşındaydı, karanlık ve yakışıklı görünüyordu, herhangi bir ergen kızın dönüp bakacağı bir gençti. O yıl Laura Fang on dört yaşındaydı. O da Boston'daki orkestra atölyesine gitmişti. Zengin bir aileden gelmeyen Laura, kendisini fark etmeyecek kadar yakışıklı ve zengin olan bu delikanlıdan hoşlanmış mıydı?</p>

  <p>Yoksa delikanlı, Laura'nın son derece farkında mıydı?</p>

  <p>Jane'in boğazı kurumuştu ve başı iyice uğulduyordu. Bir yudum kahve daha içip bir sonraki cilde, Charlotte'un onuncu sınıf yıllığına uzandı. Yıllığı açınca yazılarla insan yüzlerini bulanık gördü. Gözlerini ovuşturdu ve aktiviteler bölümünü açtı. Burada da Charlotte viyolasıyla birlikte orkestradaydı. Ama Mark mezun olmuştu ve timballerin ardında başka bir delikanlı duruyordu.</p>

  <p>Jane atletizm sayfalarını açtı. Yine gözlerini ovuşturup görüşünü netleştirmeye çalıştı. Fotoğraf bir belirip bir kaybolsa da, Jane yan yana dizilmiş tenis oyuncularının arasında Charlotte'un yüzünü seçebildi. BOLTON TAKIMI EKİM AYINDAKİ BÖLGE TURNUVASINDA İKİNCİ OLDU.</p>

  <p>Patty Boles da tenis oyuncusuydu, diye düşündü Jane. Charlotte gibi o da ikinci sınıftaydı. O bölge turnuvasına katılmış mıydı? Kim olduğunu ve hangi okulda okuduğunu kolayca öğrenebilecek birinin dikkatini mi çekmişti?</p>

  <p>O bölge turnuvasından altı hafta sonra Patty Boles ortadan kaybolmuştu.</p>

  <p>Jane başını sarstı, ama gözlerinin önündeki sis iyice yoğunlaştı sanki. <i>Büyük bir terslik var.</i></p>

  <p>Kulaklarındaki uğultuyu, çalan bir telefonun uzaklardan gelen sesi deldi. Jane, Patrick'in konuştuğunu işitti. Yardım istemeye çalıştı, ama sesi çıkmadı.</p>

  <p>Güçlükle ayağa kalkarken, sandalyenin devrilip yere küt diye düştüğünü duydu. Bacakları tamamen hissizleşmişti; ahşap cambaz ayaklıkları gibiydiler, hissiz ve sakardılar. Jane sürme kapıya doğru sendeledi; oraya ulaşamadan yığılıp kalmaktan ve Patrick'e rezil olmaktan korkuyordu. Kapıya yaklaştıkça kapı uzaklaşıyor, çabalayan Jane'le dalga geçiyordu sanki, onun parmak uçlarının biraz ötesindeydi hep.</p>

  <p>Tam Jane ileri atılırken kapının kanatları kayarak açıldı ve Patrick belirdi.</p>

  <p>"Yardım edin" diye fısıldadı Jane.</p>

  <p>Ama adam hareket etmedi. Öylece durup, tuhaf bir şekilde soğuk ve duygusuz bir ifadeyle Jane'i seyretti. Jane yaptığı hatayı ancak o zaman anladı. Bilincini kaybedip adamın ayaklarının dibine yığılmadan önceki son düşüncesi bu oldu.</p>
</body>
</html>
