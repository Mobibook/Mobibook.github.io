<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:e49d6a22-68c7-404c-b61d-adbfe4600a93" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_10"><br class="calibre4" />
  10<br class="calibre4" />
  <br class="calibre4" />
  Kafası karışık Dalla Piccola<br class="calibre4" />
  <br class="calibre4" />
  <br class="calibre4" /></h1>

  <p class="sagitalik">3 Nisan 1897</p>

  <p class="normal1"><span class="ideitalik">Sevgili Yüzbaşı Simonini,</span></p>

  <p class="normal1"><span class="ideitalik">bu sabah başımda bir ağrı, ağzımda tuhaf bir tatla uyandım. Tanrı affetsin, bu absent tadıydı! Sizi temin ederim ki henüz dün geceyle ilgili gözlemlerinizi okumamıştım. Ben de aynısından içmiş olmasaydım sizin ne içtiğinizi nereden bilecektim? Hem zaten bir din adamı yasak ve tanımadığı bir içkinin tadını nasıl tanıyabilir? Ya da hayır, kafam pek karışık, uyandığımda ağzımdaki tattan söz ediyorum ama bunu sizi okuduktan sonra yazıyorum ve sizin yazdıklarınız beni etkiledi. Hem zaten hiç absent içmemiş olsaydım, ağzımdaki tadın absent olduğunu nereden bilecektim? Bu başka bir şey tadı ama günceniz bana bunun absent olduğunu düşündürdü.</span></p>

  <p class="normal1"><span class="ideitalik">Ah güzel İsa, sözün özü şu ki yatağımda uyandım ve her şey normal görünüyordu, sanki geçen ay boyunca başka bir şey yapmamıştım. Tek bildiğim sizin dairenize gelmem gerektiğiydi. Orada, daha doğrusu burada, güncenizin henüz haberdar olmadığım sayfalarını okudum. Boullan'dan söz ettiğinizi gördüm ve bulanık ve karmaşık da olsa zihnimde bir şeyler canlandı.</span></p>

  <p class="normal1"><span class="ideitalik">Bu adı yüksek sesle kendi kendime yineledim, birkaç kez telaffuz ettim ve beynimde bir sarsıntı oluştu; hani sanki sizin doktorlar Bourru ve Burrot bedenimin bir yanına manyetik bir metal koymuşlardı ya da Doktor Charcot örneğin parmağını, anahtarını, açık elini gözümün önünde sallamıştı ve beni berrak bir ayakta uyur durumuna sokmuştu.</span></p>

  <p class="normal1"><span class="ideitalik">Gözümün önüne gelen görüntüde içine şeytan girmiş birinin ağzına tüküren bir rahip var.</span></p>
</body>
</html>
