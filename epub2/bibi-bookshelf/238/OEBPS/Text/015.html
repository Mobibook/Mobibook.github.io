<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p0"><span class="t10">&nbsp;</span></p>

  <h1 class="h11"><a id="ncx1166"></a>XV</h1>

  <p class="p28"><span class="t6">Planlar De</span><span class="t6">ğ</span><span class="t6">i</span><span class="t6">ş</span><span class="t6">iyor</span></p>

  <p class="p4">&nbsp;</p>

  <p class="p22">Güneş, bir büyücünün yaratmış olduğu dev bir ışık küresi gibi, Saray'ın uzak kulelerinin üzerinde asılı duruyor ve bahçelere turuncu ışıklarını saçıyordu.</p>

  <p>Patika boyunca ilerlerken Sonea sessizdi. Rothen, Sonea'nın bu gezintilerinin arkasındaki sebebi tahmin ettiğini ve kendini zihinsel olarak, göreceği hiçbir şeyin, onu Lonca'da kalmaya ikna edemeyeceği konusunda katılaştırdığını biliyordu.</p>

  <p>Gülümsedi. Kız her ne kadar gördüğü hiçbir şeyin onu etkilememesi konusunda kararlı olsa da Rothen, yine de gösterebileceği her şeyi göstermeye niyetliydi. Neyi reddettiğini bilmesi gerekiyordu...</p>

  <p>Sonea'nın ayrılma konusundaki kararlılığının sürmekte olmasına şaşıran Rothen kendini, hayatını düşünürken buldu. Evlerdeki bütün çocuklar gibi, yaklaşık on yaşındayken büyü yeteneği testine tabi tutulmuştu. Potansiyeli olduğunu öğrenince ailesinin ne kadar heyecanlandığını hatırlıyordu. Ona şanslı ve özel olduğunu söylemişlerdi. O günden sonra da sabırsızlıkla Lonca'ya katılmayı beklemişti.</p>

  <p>Büyücü olmak Sonea için asla bir olasılık olmamıştı. Büyücüleri, suçlanacak ve nefret edilecek düşmanlar olarak görecek şekilde büyümüştü. Şimdiye kadar yaşamış olduğu hayat düşünüldüğünde, neden Lonca'ya katılmayı, birlikte büyüdüğü insanlara ihanet olarak gördüğü, kolaylıkla anlaşılabiliyordu.</p>

  <p>Ama bu şekilde olmak zorunda değildi. Eğer onu, güçlerini kendi insanlarına yardım etmek için kullanabileceğine ikna edebilirse, kalmaya da ikna edebilirdi.</p>

  <p>Akademi'nin sonuna ulaşan Rothen sağa döndü. Binanın her iki tarafında yer alan bahçeleri geçerlerken, derslerin bitliğini gösteren gonk çaldı. Bu sesten sonra ortalığın, Akademi'den kendi Bölümlerine doğru koşan çıraklarla dolacağını bilen Rothen, Şifacılar Makamıma giden daha uzun ama daha sakin bir yol seçmişti.</p>

  <p>Bu gezintiyi sabırsızlıkla bekliyordu. İyileştirme, büyücülerin becerilerinin en soylusu ve Sonea'nın değer veriyor gibi gözüktüğü tek büyüydü. Savaşçıların sanatının onu pek etkilemeyeceğini bildiğinden, önce onları görmeye götürmüştü. Fakat gördükleri kızı beklediğinden daha fazla tedirgin etmişti. Öğretmenin, uygulanan kurallar ve korumalar hakkındaki açıklamalarına rağmen, taraflar savaş eğitimine başladıkları anda onlardan rahatsız olmuştu.</p>

  <p>Dannyl'in zihin-yazıcısı deneyi simyanın bir kullanımını istemiş olsa da aslında simya sadece bir hobiydi. Eğer kızı yetiştirmek istiyorsa, ona şehir için daha yararlı bir şeyler göstermesi gerekiyordu. Ne olması gerektiğini henüz düşünmemişti</p>

  <p>Daire şeklindeki Şifacılar Makamı'na yaklaştıklarında Sonea'ya bir kez daha göz attı. Yüz ifadesi ihtiyatlı olmasına rağmen, gözleri merakla parlıyordu. Rothen girişin önünde durdu. "Binası inşa edilen ikinci Şifacılar Makamı." diye açıkladı. "ilki oldukça konforluydu. Maalesef eskilerimiz, zengin hastaların buradaki eğitimi satın alabilecekleri ilanı yüzünden sorunlar yaşamışlar. Akademi ve diğer binalar inşa edilirken, eski Şifacılar Makamı yıkılmış yerine burası yapılmış." görünüşü çekici olmasına rağmen, Şifacıların binası, Akademi kadar etkileyici değildi. Açık kapılardan geçtikten sonra Rothen, Sonea'yı küçük ve sade bir giriş holüne götürdü. Havada ıtırlı, hafif bir ilaç kokusu vardı.</p>

  <p>İki Şifacı, orta yaşlı bir adam ve ondan daha genç olan bir kadın, Rothen ve Sonea içeri girince kafalarını kaldırıp baktı. Adam kuşkuyla Sonea'ya bakıp arkasını döndü ama genç kadın gülümseyerek, onları selamlamak için öne çıktı. "Selamlar, Lord Rothen," dedi kadın.</p>

  <p class="p5">"Selamlar, Leydi Indria," diye karşılık verdi Rothen. "Bu Sonea." Sonea başıyla selamladı. "Sizinle tanıştığıma memnun oldum." Indria da hafifçe başını eğdi. "Ben de tanıştığımıza memnun oldum Sonea."</p>

  <p class="p5">"Indria bize Şifacılar Makamı'nı gezdirecek," dedi Rothen.</p>

  <p class="p5">Şifacı, Sonea'ya gülümsedi. "Umarım bu ufak turu ilgi çekici bulursun." Rothen'e baktı. "Başlayalım mı?" Rothen başıyla onayladı. "Bu taraftan öyleyse."</p>

  <p>Çift kanatlı bir kapıya doğru öncülük eden Indria, büyü iradesiyle kapıları açtı. Kapılar geniş, kavisli bir koridora açılıyordu. Birkaç tane açık kapının önünden geçtiler ve Sonea, odaların içine göz atmak için bulduğu ilk fırsatı değerlendirdi.</p>

  <p>"Binanın giriş katı hastaların yatırıldığı ve tedavi edildiği yerdir," dedi Indria. "Hasta insanlardan merdivenleri inip çıkmasını bekleyemeyiz, değil mi?" Sonea'ya gülümsedi Sonea karşılık olarak sadece şaşkınca omzunu silkebildi.</p>

  <p>"Üst katta derslikler ve burada yaşayan Şifacılar için odalar var. Çoğumuz Büyücüler Makamı'nda yaşamaktansa burada yaşamayı tercih ediyoruz. Acil bir durumda çabuk müdahale etmemizi sağlıyor." Sol tarafını gösterdi "Hastaların odalarında güzel birer bahçe veya onun manzarası var." Sağ tarafı göstererek, "İç odalar bizim tedavi odalarımız. Gel, bir tanesini ziyaret edelim."</p>

  <p>Şifacı'yı açık kapılardan birinden geçip takip ederlerken Rothen, Sonea'nın odayı inceleyişini izledi. Küçük bir odaydı; içinde sadece bir yatak, bir dolap ve birkaç sandalye vardı. "İkincil iyileştirmeleri ve basit tedavileri burada yapıyoruz," dedi Indria. Birkaç şişe ve kutu sırasını göstermek için dolabı açtı. "Çabuk hazırlanabilen veya önceden hazırlanmış ilaçları, kolayca erişebileceğimiz bir yerde tutarız. Üst katta daha karmaşık hazırlıkların yapıldığı başka odalarımız da var."</p>

  <p>Odadan çıktıktan sonra Indria, onları Tedavi Odası'nın yanındaki bir koridor girişine götürdü. Koridorun sonundaki bir odayı göstererek, "Binanın merkezinde Şifa Odaları bulunur," dedi. "Bir bakayım bu oda boş mu?"</p>

  <p>Acele ile koridorda ilerleyerek kapıdaki cam bir panele gitti. Daha sonra onlara doğru dönerek başıyla onayladı.</p>

  <p>"Boş,"dedi. "Gelin."</p>

  <p>Koridorda ilerleyen Rothen, kendisi için kapıyı açan Indria'ya gülümsedi. Girdikleri oda biraz öncekinden daha büyüktü. Orada dar bir yatak duruyordu ve duvarlarda dolaplar diziliydi. "Burası asıl iyileştirmeleri ve ameliyatları yaptığımız yer," dedi Indria. "Tedavi sırasında buraya sadece şifacılar girebilir, bir de hastalar tabii ki."</p>

  <p>Sonea'nın gözleri odada dolaştı. Odanın uzak ucundaki duvarda bulunan boşluğa doğru ilerledi. Indria, Sonea'ya "İlaç hazırlama odaları tam üzerimizde bulunuyor," diye gösterdi Şifacı, duvardaki boşluğu göstererek. Sonea deliğe başını uzatıp yukarıdaki odaya bakmaya çalıştı, "ilaç yapım konusunda uzmanlaşmış birkaç Şifacı kızımız var. İhtiyacı olduğunda hazırlanan karışımları, bu boşluktan vasıta ile iletiyorlar."</p>

  <p>Merakını gideren Sonea, Rothen'in yanına döndü. Indria bir dolaba gitti. Dolabı açıp şişelerden birini aldı.</p>

  <p>Indria açık bir gurur ile "Burada, Lonca'da, ilaçlar konusunda dünyadaki en büyük bilgi arşivine sahibiz," dedi. "İnsanları sadece iyileştirme gücümüzle tedavi etmiyoruz. Eğer böyle yapsaydık hizmetimize duyulan talebe asla yetişemezdik." Omuzlarını silkti. "Aslında şu anda da yetişemiyoruz. Sadece yeterli sayıda Şifacı yok."</p>

  <p>Bir çekmeceyi açıp küçük beyaz bir nesne çıkardı. Sonea'ya dönüp bir an duraksadı sonra soru sorarcasına Rothen'e baktı. Kadının ne yapacağını anlayan Rothen başını salladı. Indria dudağını ısırdı, önce Sonea'ya, sonra elindeki nesneye baktı. "Ah, belki gezintinin bu kısmını atlayabiliriz."</p>

  <p>Sonea şişeye baktı, gözlerinde büyük bir merak vardı. "Hangi kısmı atlayabiliriz?" Indria şişeyi, etiketini Sonea'nın görebileceği şekilde çevirdi. "Bu anestetik bir krem," diye açıkladı. "Genellikle ilaçlarımızın etkisini göstermek için ziyaretçilerimizin avucuna biraz sürerim."</p>

  <p>Sonea kaşlarını çattı. "Anestetik mi?"</p>

  <p>"Hiçbir şey hissetmemen için derini uyuşturur. Etkisi bir saat sonra geçer." Sonea'nın kaşları kalktı, ardından omuzlarını silkti ve elini uzattı. "Deneyeceğim." Nefesini tutan Rothen, Sonea'ya şaşkınlıkla baktı. Bu olağanüstüydü. Büyücülere duyduğu güvensizlik azalıyor muydu? Buna memnun olan Rothen, Indria'nın şişeyi açıp macunun bir kısmını almasını izledi.</p>

  <p>Indria, Sonea'ya bakıp endişeyle kaşlarını çattı, "ilk başla hiçbir şey hissetmeyeceksin. Bir dakika sonra derin kalınlaşmış gibi hissedeceksin. Hâlâ denemek istiyor musun?" Sonea başıyla onayladı. Indria gülümseyerek macunu nazikçe Sonea'nın avucuna yaydı. "Gözlerine değdirmemeye dikkat et. Seni kör etmez ama uyuşuk göz kapakları çok garip bir hisse sebep olur."</p>

  <p class="p5">Sonea gülümseyip avucunu inceledi. Şişeyi rafa geri koyan Indria, bir bez parçasını dolaplardan birinin içindeki kovaya batırıp ellerini ovaladı. "Şimdi üst kata çıkıp sınıflara bakalım."</p>

  <p>Odadan çıkıp ana koridora döndüler. Yolda birkaç Şifacı ve çırağın yanından geçtiler. Bazıları Sonea'ya merakla bakarken, bazıları da Rothen'i rahatsız edecek bir biçimde onaylamazlık ile kaşlarını çattılar. "Indria!"</p>

  <p>Şifacı aniden döndü. Bu hareketin getirdiği savrulma yüzünden yeşil cüppesi bir an canlıymış gibi göründü. "Darlen?"</p>

  <p>"Buraya gelebilir misin?"</p>

  <p>Sesi yakındaki Tedavi odalarının birinden geliyordu. Indria kapıya doğru ilerledi. "Evet?"</p>

  <p>"Bana yardım eder misin?"</p>

  <p>Indria dönüp Rothen'e gülümsedi. "Hastanın izleyiciden rahatsız olup olmayacağını sorayım," dedi kadın sessizce.</p>

  <p>Kadın odaya girdiğinde Rothen, yavaşça konuşan kişilerin seslerini duydu. Sonea anlaşılmaz bir yüz ifadesi ile Rothen'e baktı sonra bakışlarını tekrar önüne çevirdi. Indria kapıda gözüktü ve başı ile onları çağırdı. "Gelin." Rothen başıyla onayladı. "Bir dakika." Odaya geri girince Rothen, Sonea'ya döndü. "İçeride ne göreceğini bilmiyorum ama berbat bir şey olsaydı inan bizi içeri davet etmezdi sanıyorum. Ama kan görmek seni rahatsız ediyorsa, içeri girmesek daha iyi olur." 'Sonea eğlenmiş gözüküyordu. "Sorun değil." omuzlarını silken Rothen kapıyı gösterdi, içeri giren Sonea odanın daha önce girdikleri odayla aynı tarzda yapılmış olduğunu fark etti. Yatakta sekiz yaşlarında bir çocuk yatıyordu. Çocuğun yüzü iyice solmuş ve ağlamaktan gözleri kızarmıştı. Indria'dan yardım isteyen ses, çocuğun elindeki kandan sırılsıklam olmuş sargıyı nazikçe çözen, yeşil cüppeli genç bir adam olan Lord Darlen'e aitti. Tahta sandalyelerde genç bir çift oturuyordu.</p>

  <p>"Şurada durun lütfen," dedi Indria onlara, sesi artık gayet katı çıkıyordu. Rothen bir köşeye çekildi ve Sonea da onu takip etti. Darlen, dikkatini çocuğa çevirmeden önce ikisine de göz attı. "Hâlâ acıyor mu?" Çocuk kafasını iki yana salladı.</p>

  <p>Rothen genç çifte baktı. Aceleyle giyinmiş olmalarına rağmen, kıyafetleri varlıklı olduklarını gösteriyordu. Adamın üzerinde modaya uygun, düğmeleri değerli taşlardan yapılmış uzun bir ceket vardı. Kadında ise kapüşonu kürklü, sade, siyah bir pelerin vardı. Sonea hafif bir ses çıkardı. Rothen bakışlarını tekrar çocuğa çevirdi ve çocuğun elindeki son sargıların da çıkarılmış olduğunu gördü. Çocuğun avucunda boydan boya iki derin kesik vardı ve kesikler kanıyordu.</p>

  <p>Darlen çocuğun elini yukarı çekti ve sıkıca kolunu tuttu. Kan akışı durdu. Adam kafasını kaldırıp çifte baktı. "Bu nasıl oldu?"</p>

  <p class="p5">Adam kıpkırmızı oldu ve bakışları yere çevrildi. "Kılıcımla oynuyordu. Yasaklamıştım, ama o..." Adam kafasını iki yana salladı, yüz ifadesi sertti.</p>

  <p>"Hım," Darlen çocuğun elini biraz çevirdi. "Çabuk iyileşecektir. Ama artık gururla gösterebileceği yara izi olacak."</p>

  <p>Kadın boğulur gibi bir ses çıkardı, ardından gözyaşlarına boğuldu. Kocası kolunu kadının omuzlarına koydu ve göz ucuyla Şifacı'ya baktı.</p>

  <p>Darlen, Indria'ya döndü. Kadın başıyla onaylayıp masaya gitti. Bir çekmeceden bir kase, büyük bir su şişesi ve bir materyal aldı, materyalden bir miktar daha aldı. Yatağa dönüp çocuğun elini nazikçe yıkadı. Yara temizlenince, Şifacı avucunu dikkatlice çocuğun avucuna yerleştirdi ve gözlerini kapadı.</p>

  <p>Bir süre sessizlik oldu. Anne ara sıra burnunu çekmesine rağmen, bütün sesler kesilmiş gibiydi. Çocuk kıpırdanmaya başladı ama Indria öne doğru eğildi ve elini çocuğun omzuna koydu.</p>

  <p>"Kıpırdama. Konsantrasyonunu bozma."</p>

  <p>"Ama kaşınıyor," diye itiraz etti çocuk. "Çok uzun sürmeyecek."</p>

  <p>Yanındaki hareketi fark eden Rothen, Sonea'ya bakıp onun omzunu ovalarken gördü. Darlen derin bir nefes aldı ve gözlerini açtı. Başını eğip çocuğun eline baktı ve parmaklarını gezdirdi. Derin yaraların yerinde şimdi ince kırmızı çizgiler bulunmaktaydı. Darlen çocuğa bakıp gülümsedi. "İyileştirildi. Yine de kesiği her gün sarmanı istiyorum Elini en az bir hafta kullanma. Az önce yaptığım işi berbat etmek istemezsin, değil mi?" Çocuk kafasını iki yana salladı. Elini kaldırıp parmağını omzunun üzerinde gezdirdi. Darlen hafifçe çocuğun omzuna dokundu</p>

  <p>İki hafta sonra, elini nazik olmak koşulu ile kullanmaya başlayabilirsin." Kafasını kaldırıp ebeveynlere baktı. "Kalıcı olmaması gerekiyor. Sonuçta daha önce yaptığı her işi yapabilecek, babasının kılıcını kullanmak dahil." Eğilip çocuğun göğsünü hafifçe dürttü. "Ama büyümeden olmaz". Çocuk sırıttı, Darlen çocuğun yataktan inmesine yardım etti ve onun ailesine koşup onların kolları tarafından sarılmasına gülümsedi. Çocuğun babası, kafasını kaldırıp Darlen'e baktı, bir şey söylemek için ağzını açtı. Şifacı eliyle onu durdurdu, sonra dönüp Indna'ya baktı. Rothen ve Sonea'ya onu takip etmelerini işaret etti odadan çıktılar. Koridorda ilerledikleri sırada Rothen babanın teşekkürlerini sunduğunu duyabiliyordu.</p>

  <p>"Kolay görünüyor, değil mi?" Indria suratını buruşturdu. "Aslında çok zor."</p>

  <p>"Bütün disiplinler arasında en zor olanı Şifa'dır," dedi Rothen. "Daha iyi bir kontrol ve yıllarca uygulama yapmak ister."</p>

  <p>"Bu yüzden gençlerin çoğu için pek uygun değil," diye burnunu çekti Indria. "Çok tembeller."</p>

  <p>"Tembellikle uzaktan yakından alakası olmayan birçok öğrencim var." dedi Rothen muzipçe. Indria sırıttı. "Ama sen mükemmel bir öğretmensin, Rothen. Tabii ki senin öğrencilerin Akademimin en başarılı öğrencileridir... "</p>

  <p>Rothen güldü. "Şifacılar'a daha sık gelmeliyim. Gelen herkesi kesinlikle memnun ediyorsunuz."</p>

  <p>"Hıımm," dedi kadın. "Gülünç deneylerinden kaynaklanan yanık ve hazımsızlık hakkında homurdanmak için de gelmesen seni hiç burada göremeyeceğiz."</p>

  <p>"Böyle söyleme," dedi Rothen bir parmağını dudaklarına koyarak. "Sonea'ya bir dahaki sefer Simya odalarını göstermeyi düşünüyorum."</p>

  <p>Indria, Sonea'ya içten bir şekilde gülümsedi. "İyi şanslar. Uyumamaya çalış."</p>

  <p>Rothen sırtını dikleştirip merdivenleri gösterdi. "Gezintiye devam et, seni küstah kız," diye buyurdu. "Mezun olalı sadece bir yıl oldu ve sen şimdiden büyüklerin ile alay edebileceğini düşünüyorsun."</p>

  <p>"Evet, Lordum." Gülümseyerek, muzipçe eğildi ve koridorda ilerlemeye başladı.</p>

  <p class="p3"><span class="t12">* * *</span></p>

  <p class="p16">Rothen'in pencerelerinden birinin perdesini açan Sonea, camdan, döne döne yağan karı izledi. Elini dalgınlıkla ovuşturdu. Her ne kadar avucundaki hisler saatler önce normale dönmüş olsa da uyuşukluk hissini hâlâ duyumsuyor gibiydi.</p>

  <p>Rothen'in, kendisine Şifacıları iş başında göstermesini bekliyordu zaten. Böylece şifa yapabilir hale gelme arzusuna karşı koymak zorunda kalacaktı. Etkilenmeme yönünde aldığı karara rağmen, gözlerinin önünde bir çocuğun iyileştirilmesi, uyanmasını istemediği hisleri harekete geçirmişti. Böyle şeyler yapma potansiyeli olduğunu bilmesine rağmen, gerçekte neler yapabilecek olduğunu o an daha iyi fark etmişti.</p>

  <p>Rothen'in amacının da bu olduğunu iyi biliyordu zaten. İçini çekerek parmakları ile pencere camının köşesine vurmaya başladı. Beklediği gibi, büyüsüyle yapabileceği bütün harika şeyleri göstererek onu kalmaya ikna etmeye çalışıyordu.</p>

  <p>Ama adam, Savaşçılar'ın önceki gün yaptıkları gösteriden etkilenmesini beklememişti herhalde. Birbirlerine büyü atan çırakları izlemek, Lonca'da kalması için onu hiç etkilemeyecekti. Belki de ona dövüşlerin zararsız olduğunu göstermek istemişti sadece. Katı kurallarla yönlendirildikleri için, gerçek savaştan çok, oyuna benziyorlardı. Böyle düşündüğünde, Kuzey Meydanı'nda onlara 'saldırdığı' zaman, neden öyle bir tepki verdiklerini anlamak zor olmuyordu. 'İç kalkanlarına' ve 'vuruşların' skorunu tutmaya o kadar alışmışlardı ki büyünün, savunmasız bir insana yaptıklarını görmek, onlar için gerçekten büyük bir şok olmalıydı.</p>

  <p class="p5">Tekrar iç geçirdi. Sırada büyük bir ihtimalle Simya odaları vardı. Hiç istemese de kendini meraklanmaktan alıkoyamıyordu. Bütün disiplinlerin içinde en az anladığı Simya'ydı. Ana kapı çalınınca kaşlarını çattı. Tania saatler önce onlara iyi geceler dilemişti, Rothen de gideli çok olamamıştı. Aklından geçen başka bir isim kalp atışlarını aniden hızlandırdı. Fergun...</p>

  <p>Adam bir yanıt istiyordu ama Sonea henüz karar vermemişti. Ziyaretçinin başka birisi olduğunu umarak, isteksizce kapıya gitti. "Kim o?"</p>

  <p>"Fergun. İzin ver gireyim Sonea."</p>

  <p>Derin bir nefes alarak kapı kolunu tuttu. Kapı bir anda içeriye doğru açıldı. Kırmızı cüppeli büyücü içeriye zarifçe girdi ve arkasından kapıyı kapadı.</p>

  <p>"Kapıyı açmayı nasıl basardın?" diye sordu kız, kaşlarını çatıp kapı koluna bakarak. "Kilitli olduğunu sanıyordum"</p>

  <p class="p5">Fergun gülümsedi. "Öyleydi ama kol içeriden ve dışarıdan aynı anda döndürülürse kapı açılır."</p>

  <p>"Kilit böyle mi açılıyor?"</p>

  <p>Fergun başıyla onayladı. "Sadece bir önlem. Acil bir durumda Rothen buralarda olmayabilir. Örneğin bir yangın başlatırsan başka biri de kapıyı açabilir."</p>

  <p>Kız yüzünü buruşturdu. "En azından artık böyle bir sorun olmayacak." Sandalyeleri gösterdi. "Otur Fergun."</p>

  <p>Adam sandalyeye doğru ilerledi ve oturdu. Kız karşısına oturunca öne doğru merakla eğildi. "Eee, Kontrol derslerin iyi gidiyor mu?"</p>

  <p>"Evet... Sanırım."</p>

  <p>"Hımm, bana bugün neler yaptığını anlat."</p>

  <p>Kız kederle gülümsedi. "Yerden bir kutuyu havalandırdım. Kolay olmadı." Fergun gözleri büyüyerek ani bir soluk aldı. Sonea bir an ürperdi. "Sana öğrettiği şey Kontrol alıştırması değil. Sana büyünü nasıl kullanacağını gösteriyor. Eğer bunu yapıyorsa, Kontrol'ü çoktan öğrenmiş olmalısın."</p>

  <p>Sonea beklenti ve umutla doldu. "Kontrol'ümü test ettiğini söyledi."</p>

  <p>Fergun başını ciddi bir ifadeyle salladı. "Bütün büyüler bir Kontrol testidir. Kontrolün yeterince gelişmese sana cisimleri kaldırmayı öğretemezdi. Hazırsın Sonea."</p>

  <p>Arkasına yaslanan Sonea, dudaklarının bir gülümsemeyle kıvrıldığını fark etti. <span class="t11">Sonunda!</span> diye düşündü. <span class="t11">Eve gidebilirim!</span></p>

  <p>Bu düşünceyi beklenmedik bir pişmanlık sancısı izledi. Buradan ayrıldıktan sonra Rothen'i bir daha asla göremeyebilirdi...</p>

  <p class="p5">"Eee, sana söylediklerimin doğruluğuna ikna oldun mu? Rothen'in senden bilgi sakladığına..."</p>

  <p class="p29">Kız, Fergun'a bakıp başını salladı. "Çoğunun... Güçlerin bağlanmasını Yönetici Lorlen anlattı."</p>

  <p>Fergun şaşırmış görünüyordu. "Bizzat Lorlen... Güzel."</p>

  <p>"Bana bunun rahatsızlık verici olmadığını söyledi hatta hiç farkında olmayacakmışım."</p>

  <p class="p5">"Tabii düzgün çalışırsa. Lonca, uzun yıllar boyu bunu yapma ihtiyacı hissetmemişti." Yüzünü buruşturdu. "En son yaptıklarında işleri biraz karıştırmışlardı. Ama bu konuda endişelenmene gerek yok. Yardımımı kabul edersen bu riski almana gerek kalmaz." Gülümsedi. "Beraber çalışacak mıyız?"</p>

  <p>Kız duraksadı. Aklından şüpheler geçiyordu. Yüz ifadesini gören Fergun sordu: "O zaman kalmaya karar verdin"</p>

  <p>"Hayır."</p>

  <p>"Öyleyse hâlâ karar vermedin?"</p>

  <p>"Planından o kadar da emin değilim," diye kabul etti kız. "en azından bazı bölümlerinden."</p>

  <p>"Hangi bölümlerinden?"</p>

  <p>Sonea derin bir nefes aldı. "Çırak olursam, bozacağımı bildiğim bir yemin etmek zorunda kalacağım."</p>

  <p>Fergun kaşlarını çattı. "Yani?"</p>

  <p>"Bunu yapmayı... pek istemiyorum."</p>

  <p>Büyücünün gözleri hafifçe kısıldı. "Bir yemini mi bozmaktan endişeleniyorsun?" Adam başını salladı. "Senin için Kral'ın yasasını çiğnemeyi planlıyorum, Sonea. Bunu, kendi kendine kaçmışsın gibi gösterebileceğimizden eminim ama bu işte oynadığım rolün ortaya çıkarılma şansı hâlâ mevcut. Senin iyiliğin için bu riski göze almaya hazırım." Öne doğru eğildi. "Kral'ın, senden güçlerini almaya hakkı olup olmadığına karar ver. Eğer böyle bir hakkı yoksa, yeminin bir anlamı kalır mı?"</p>

  <p>Sonea yavaşça başını salladı. Haklıydı. Faren de aynı şekilde düşünürdü, tabi Cery de. Evler, büyüyü çok uzun zamandır kendilerine saklamışlar, üstelik her Arınma sırasında yoksullara karşı kullanmaktan çekinmemişlerdi. Varoşlular, Çırak Yemini'ni bozduğu için onu suçlamazlardı. Önemli olan onların ne düşündüğüydü, Kral'ın ya da büyücülerin değil... Eğer güçlerini kaybetmeden varoşlara dönüp kendini eğitebilirse, başkalarına da öğretebil irdi. Belki kendi gizli Lonca'sını bile kurabilirdi.</p>

  <p>Bu, Faren'in onu Lonca'dan bir kez daha saklaması anlamına geliyordu. Aynı zamanda ailesine dönemeyebileceği anlamına da gelebilirdi. Sonuçta güçlerini, insanlara yardım etmek ve onları iyileştirmek için kullanabileceği anlamına geliyordu ki bu da tüm bu risklere değerdi.</p>

  <p>Karşısında oturan büyücüye baktı. Ne düşündüğünü bilse Fergun gitmesine yine de izin verir miydi? Kaşlarını çattı. Eğer onun çırağı olursa, eğitimi için zihnine girmesi gerekebilirdi. Planlarını keşfedebilir ve ona yardımının sonuçlarını beğenmeyip fikrini değiştirebilirdi. Fergun'un cazip teklifleri, onu adama güvenmeye itiyordu. Fergun'u tanımıyordu, zihninin içini görmemişti.</p>

  <p>Onun yardımı olmadan bir gidebilse, kaçabilse...</p>

  <p>Birdenbire ürperdi. Belki de kaçabilirdi. Kontrol'ü kazanmıştı. Rothen onun bildiğini bilmiyordu. Eninde sonun da bu ortaya çıkacaktı. Ama bunu kendisine şimdi söylerse kaçma girişimlerine karşı hazırlık yapma fırsatı olurdu. Ama şu anda bunu beklemiyor olmalıydı. Denemek için en uygun zaman şu andı...</p>

  <p>Ama ya fırsat bulamaz veya başaramazsa!</p>

  <p class="p5">O zaman Fergun'un önerisi hâlâ geçerli olacaktı. Yine de, şimdilik onu oyalamak zorundaydı. Fergun'a bakıp iç geçirdi ve kafasını iki yana salladı. "Bilmiyorum. Planın işe yarasa bile, Lonca hâlâ peşimde olacak."</p>

  <p>"Seni bulamayacaklar," diye güvence verdi ona. "Sana güçlerini nasıl saklayacağını öğreteceğim. Nerede olduğuna dair bir ipucu bulamayınca, sonunda pes edecekler. Geçen seferki kovalamacadan bıkan tek kişi sen değilsin, Sonea. Sonsuza kadar aramayacaklar."</p>

  <p>"Bilmediğin bazı şeyler var," dedi kız. "Varoşlara büyüyle dönersem, Hırsızlar onlar için çalışmamı isteyecek. Oyuncakları olmak istemiyorum."</p>

  <p>Adam gülümsedi. "Büyün var Sonea. Sana istemediğin hiçbir şeyi hiç kimse yaptıramaz." Kız bakışlarını kaçırıp kafasını iki yana salladı. "Ailem var Fergun. Hırsızlar bana zarar veremeyebilir ama diğerlerine zarar verebilirler. Benim..." Yüzünü ovaladı, sonra adama özür dilercesine baktı. "Düşünmek için biraz daha zamana ihtiyacım var." Adamın gülümsemesi kayboldu. "Ne kadar?" Kız omuzlarını silkti. "Birkaç hafta, belki."</p>

  <p>"O kadar zamanım yok," dedi adam, yüzü karararak. Senin de o kadar zamanın yok." Sonea kaşlarını çattı. "Neden?"</p>

  <p>Adam birdenbire ayağa kalkarak cüppesinin içinden bir hançer çıkardı ve Sonea'nın önüne koydu.</p>

  <p>Hançeri tanıyan kızın biran nefesi kesildi. Önünde duran bu bıçağın dikkat ve sevgiyle bilendiğini kaç kez görmüştü? üzerinden yıllar geçmiş olmasına karşın, bu tanıdık resmin bıçağa kabaca kazındığı günü bile hatırlayabiliyordu... "Tanıdın bakıyorum."</p>

  <p>Fergun gözleri parlayarak başında dikiliyordu.</p>

  <p>"Bu bıçağın sahibini, hiç kimsenin bilmediği küçük, karanlık bir odaya kapattım." Dudakları tatsız bir gülümseme ile kıvrıldı. "Bilmemeleri daha iyi, çünkü bazı kemirgenlerin ne kadar büyüyebildiğini görseler gerçekten endişelenirlerdi." Çömelerek, ellerini kızın oturduğu sandalyenin kollarına koydu. Sonea adamın kötücül bakışları karşısında sandalyeye iyice sindi.</p>

  <p>"Söylediklerimi yaparsan, arkadaşını serbest bırakırım. Başıma iş açarsan, onu sonsuza kadar orada bırakırım." Gözleri kısıldı. "Anlıyor musun?" Donakalan Sonea konuşamıyordu. Sadece başını sallayabildi.</p>

  <p>"Kulağını dört aç," dedi adam. "Sana ne yapman gerektiğini anlatacağım. İlk önce, Rothen'e kalmaya karar verdiğini söyleyeceksin. Bunu yaptığın zaman, Kontrol'ü kazandığını duyuracak ki fikrini değiştirmeden senin bir an önce Lonca'ya katılmanı sağlasın. Bir hafta içinde bir Toplantı ve gardiyanının kim olacağına karar verecek bir Duruşma yapılacak. "Bu Duruşma'da herkese, Arınma'da seni Rothen'den önce gördüğümü söyleyeceksin. Onlara, taş bariyeri geçtikten sonra bana çarpmadan önce seni fark ettiğimi söyleyeceksin.</p>

  <p>"Bunu söylediğinde Yüksek Büyücülerin, gardiyanlığını bana vermekten başka seçeneği kalmayacak. Lonca'ya kabul edileceksin ama seni temin ederim, bu uzun sürmeyecek. Benim için küçük bir iş yaptıktan sonra, ait olduğun yere gönderileceksin. Sen de istediğini elde edeceksin, ben de. Bana yardım etmekle hiçbir şey kaybetmeyeceksin, ama..." hançeri aldı ve parmağını keskin tarafta gezdirdi, "yardım etmezsen küçük arkadaşını kaybedeceksin." Adam hançeri cüppesine geri koyarken bakışlarını Sonea'dan ayırmadı. "Rothen'in bunu öğrenmesine izin verme. Küçük Ceryn'inin nerede olduğunu benden başka bilen yok ve ben ona yiyecek götürmezsem çok ama çok acıkacaktır."</p>

  <p>Ayağa kalkarak kapıya doğru ilerledi ve biraz araladı. Dönüp Sonea'ya bakarak dudaklarını küçümsemeyle büktü. Adamı nerede gördüğünü anlayan Sonea'nın bir an kalbi tekledi. Arınma'da bayılttığı büyücüydü o.</p>

  <p>"Rothen'in yarın başarısını açıklamasını bekliyorum. Daha sonra görüşürüz." Dışarı çıktı ve kapıyı arkasından kapattı.</p>

  <p class="p5">Sonea aceleyle uzaklaşan zayıf ayak seslerini dinledi, ardından ellerini yüzüne bastırdı. Büyücüler... Bir lanet okudu. Bir daha asla ama asla onlara güvenmeyeceğim... Ardından aklına Rothen geldi ve öfkesi yavaş yavaş yok oldu. Kontrol'ü henüz öğrenmediğine inandırarak onu kandırmış olsa da, Rothen'in iyi niyetli olduğuna emindi. Muhtemelen, ayrılmayı gerçekten isteyip istemediğine dair karar verebilmesi için Sonea'ya zaman tanımak adına işleri geciktiriyordu. Ki bu düşüncesin doğruluğunu -onun yerinde olsa- kendisinin de yapmayacağı hiçbir şey yapmamış olması gösteriyordu. Eğer ondan yardım isterse, yardım edeceğine de emindi.</p>

  <p>Ama ondan yardım isteyemezdi. Boğucu bir çaresizlik çöktü üzerine. Fergun'un söylediklerini yapmazsa, Cery ölecekti.</p>

  <p>Sandalyede kıvrılarak, kollarını vücuduna doladı. <span class="t11">Ah Cery,</span> diye düşündü. <span class="t11">Neredesin? Yakalanmayaca</span><span class="t11">ğı</span><span class="t11">ndan emin ol demedim mi sana?</span></p>

  <p>İç geçirdi. Fergun bunu neden yapıyordu? Adamın dudaklarını büküşünü ilk gördüğü anı düşününce içi titredi.</p>

  <p>İntikam. Asi bir varoşlu tarafından bayıltılmanın getirdiği utanç için basit, adi bir intikam... Cezalandırılmak yerine Lonca'ya davet edilmesi onu deliye çevirmiş olmalıydı. Ama kalmak istememesine rağmen neden hâlâ onunla uğraşıyordu?</p>

  <p>Adamın söylediklerini düşündü. "Benim için küçük bir iş yaptıktan sonra, ait olduğun yere gönderileceksin." Lonca'ya katılıp sonra da kovulmak... Ona saldırdığı için cezalandırılmasını garantiye alacaktı.</p>

  <p>Fikrini asla değiştiremeyeceğinden ve Lonca'ya dönemeyeceğinden emin olacaktı.</p>

  <p class="p23">&nbsp;</p>
</body>
</html>
