<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p0"><span class="t10">&nbsp;</span></p>

  <h1 class="h11"><a id="ncx853"></a>XXIII</h1>

  <p class="p24"><span class="t6">Rothen'in Arkada</span><span class="t6">ş</span><span class="t6">ı</span></p>

  <p class="p4">&nbsp;</p>

  <p class="p14">"Bugün hiç ders yoktu."</p>

  <p>Rothen okuduğu kitaptan kafasını kaldırdı. Sonea pencereye eğilmişti ve nefesi camda yuvarlak buğular oluşturuyordu.</p>

  <p>"Evet," diye karşılık verdi. "Bugün Boşgün. Haftanın son günü ders yapmayız."</p>

  <p>"Ne yapıyorsunuz o halde?"</p>

  <p>Adam omuzlarını silkti. "Bu büyücüye göre değişir. Bazıları at yarışlarını izlemeye gider veya diğer sporlar ve kendi ilgi alanları ile ilgilenir. Bazıları ailelerini görmeye gider."</p>

  <p>"Ya çıraklar?"</p>

  <p>'Aynı şekilde geçer günleri, tabi çıraklığın sonuna yaklaşırken günlerini çalışarak geçirirler."</p>

  <p>"Ve yolları temizlemeye devam ederler." gözleri pencerenin altındaki bir şeyin ilerlemesini takip ediyordu. Neye baktığını tahmin edebilen Rothen gün boyu işleri "Yolları temizlemek, buradaki ilk yıllarında onlara verilen birçok görevden yalnızca bir tanesidir, İleriki yıllarda bu işleri sadece ceza olarak yaparlar."</p>

  <p>Sonea kaşlarını kaldırarak adama baktı. "Ceza mı?" kaba şakalar yaptıkları ya da büyüklerine karşı saygılı olmadıkları için," diye açıkladı. "Tokat yemek için biraz büyük"</p>

  <p>Yanağının kenarı seyirdi ve pencereye geri döndü. "Demek bu yüzden o kadar suratsız görünüyor."</p>

  <p>Kızın parmakları ile cama vurmakta olduğunun farkında olan Rothen iç geçirdi. Son iki gündür hızla öğreniyordu; daha önce Kontrol eğitimi verdiği bütün çıraklardan da hızlı öğreniyordu. Ama bugün birkaç kez konsantrasyonu bozulmuştu. Her ne kadar bunu çok iyi saklasa da -ki bu da zihinsel disiplininin ne kadar gelişmiş olduğunu göstermekteydi-bir şeylerin canını sıktığı belliydi.</p>

  <p>İlk başta bunun için kendini suçlamıştı. Ona Dannyl'in yapacağı ziyaretten bahsetmemişti; bir yabancının ziyareti düşüncesinin, onun derslerini olumsuz etkileyebileceğini düşünmüştü. Kız ondan bir şey sakladığını hissetmiş ve şüphelenmeye başlamış olmalıydı. Hatasını anlayan Rothen ona ziyaretten bahsetmişti. "Diğer büyücülerle ne zaman tanışacağımı merak ediyordum," demişti kız. "Eğer bu gece ziyaretçi istemiyorsan, başka zaman gelmesini söyleyebilirim," diye öneride bulunmuştu Rothen. Kız kafasını iki yana sallamıştı. "Hayır, arkadaşınla tanışmak istiyorum." Kızın tepkisine şaşırıp sevinerek derse devam etmeye çalışmıştı. Ama kız, hâlâ alıştırmalar üstünde dikkatini toplayamıyordu. Rothen kızın hayal kırıklığını ve gittikçe artan sabırsızlığını sezmişti. Her mola verdiklerinde, dışarı bakmak için pencereye gidiyordu. Tekrar kıza baktı ve onun ne kadar süredir bu odada kilitli olduğunu düşünmeye başladı. İçinde yaşadığı dairenin kız için bir hapishane olduğunu unutmak çok kolaydı. Burada bulunmaktan sıkılmış ve bezmiş olmalıydı. Bunun, onu Dannyl'le tanıştırmak için iyi bir zaman olduğuna karar verdi. Uzun boylu büyücü, onu tanımayan insanları korkuturdu ama içten tavırları ile insanları çabuk rahatlatırdı. Kızın, Lorlen'in ziyaretinden önce Dannyl'in arkadaşlığıyla daha rahatlayacağını umut ediyordu.</p>

  <p>Peki ya sonra? Kızın cama vuran parmaklarını izleyen Rothen gülümsedi. Onu dışarı çıkarıp Lonca'yı gezdirecekti.</p>

  <p>Kapının çalınması düşüncelerini böldü. Kalkıp kapıyı açtı. Dışarıda biraz da gergin gözüken Dannyl duruyordu. "Erkencisin," dedi Rothen.</p>

  <p>Dannyl'in gözleri parladı. "Daha sonra geleyim mi?" Rothen kafasını iki yana salladı. "Hayır hayır, içeri gir."</p>

  <p>Rothen geriye bakarak, Dannyl odaya girerken Sonea'nın yüzünü inceledi. Kız, uzun boylu büyücüyü bakışlarıyla tartıyordu. "Dannyl, bu Sonea," dedi adam.</p>

  <p>"Seninle tanıştığıma memnun oldum," dedi Dannyl, başını eğerek. Sonea başıyla onayladı. "Ben de seninle tanıştığıma memnun oldum." Gözleri hafifçe kısıldı ve yüzünden küçük bir gülümseme geçti. "Sanırım daha önce karşılaşmıştık." Aşağı baktı. "Bacağın nasıl?" Dannyl gözlerini kırpıştırdı, dudakları yarım bir gülümseme ile kıvrıldı. "Daha iyi, teşekkür ederim."</p>

  <p>Ağzını kapatan Rothen başarısız bir şekilde kahkahasını kıstırmaya çalıştı. Öksürüyormuş gibi davranarak, sandalyelere doğru elini salladı. "Oturun. Biraz sumi hazırlayayım." Sonea pencereden çekilip Dannyl'in karşısına oturdu. ikisi de dikkatle birbirlerine baktı. Yandaki masaya geçen Rothen, sumi hazırlamak için gerekenleri bir tepsiye koydu. "Dersler nasıl gidiyor?" diye sordu Dannyl. "Sanırım iyi. Seninkiler nasıl?" Benimkiler mi?"</p>

  <p class="p5">Rothen'in yerine derslere giriyorsun, değil mi?" Evet. Kesinlikle... zorlayıcı. Daha önce hiç ders vermemiştim, o yüzden de neredeyse çıraklardan daha çok şey bilmem gerekiyormuş gibi hissediyorum."</p>

  <p class="p5">"Genelde ne yapıyorsun?"</p>

  <p>"Deney. Çoğunlukla ufak projeler. Bazen daha büyük 'projelere yardım ediyorum." Rothen masaya bir tepsi koyup oturdu. "Ona düşünce yazıcısından bahset," diye önerdi.</p>

  <p>"Ah, o yalnızca bir hobi." Dannyl umursamaz bir tavırla elini salladı. "Kimse ilgilenmiyor zaten."</p>

  <p>"O nedir?" diye sordu Sonea.</p>

  <p>"Zihindeki görüntüleri kâğıt üzerine aktarmanın bir yolu." Sonea'nın gözleri merakla parladı. "Bunu yapabiliyor musun?"</p>

  <p>Dannyl, Rothen'in uzattığı sumi fincanını aldı. "Hayır, henüz değil. Yüzyıllardır birçok büyücü denedi fakat resmi uzun süre tutabilecek bir madde bulunamadı henüz." Sıcak içecekten yudumlamak için durakladı. "Anivope asması yapraklarından özel bir kâğıt hazırladım, resmi birkaç gün tutabiliyor ama yaklaşık iki saat sonra resim kenarlarından başlayarak bulanıklaşıyor ve renkleri solmaya başlıyor. Sonuçta resmin kalıcı olması gerekir."</p>

  <p>"Bunları ne amaçla kullanacaksınız?"</p>

  <p>Dannyl omuzlarını silkti. "ilk olarak kimlik saptaması için. Örneğin seni ararken bu işlemi yapabiliyor olsaydık bize çok yardımcı olurdu. İçimizde seni tek gören Rothen'di. Eğer senin resmini yapabilseydi yanımızda taşıyıp insanlara gösterebilirdik."</p>

  <p>Sonea yavaşça başını salladı. "Renkleri solduktan sonra resimler nasıl gözüküyor?"</p>

  <p class="p5">"Soluk. Bulanık. Ama bazı durumlarda yine de içinde ne olduğunu görebiliyorsun."</p>

  <p>"Bir... bir örneğini görebilir miyim?"</p>

  <p class="p5">Dannyl gülümsedi. "Elbette. Bir ara bir tane getiririm."</p>

  <p>Sonea'nın gözleri merakla parıldadı. Rothen, eğer Dannyl deneyini burada yaparsa kız doğrudan görebilir diye düşündü. Çevreye bakınıp Dannyl'in gereçlerini kendi odasından buraya taşımasını gözünde canlandırdı...</p>

  <p>"Eminim bir gösteri için odasını ziyaret etmemizin Dannyl için bir sakıncası olmaz," dedi. Dannyl'in gözleri fal taşı gibi açıldı. "Şimdi mi?"</p>

  <p>Rothen arkadaşını yatıştırmak için bir şeyler söylemek üzereydi ki Sonea'nın hevesle bakan gözlerini görüp duraksadı. İkisini de incelemeye başladı.</p>

  <p>Dannyl kızı kesinlikle hiç ürkütmemişti. Hatta kız, ikisine oranla durumdan daha az rahatsız gözüküyordu. Dannyl'in dairesi alt kattaydı, yani fazla uzağa gitmeyeceklerdi. "Şimdi olmaması için bir sebep göremiyorum," diye yanıtladı.</p>

  <p>─ <span class="t11">Bunun ak</span><span class="t11">ı</span><span class="t11">ll</span><span class="t11">ı</span><span class="t11">ca oldu</span><span class="t11">ğ</span><span class="t11">una emin misin?</span> diye gönderdi Dannyl.</p>

  <p>Sonea gözleri alevlenerek Dannyl'e döndü. Soruyu duymazdan gelen Rothen, Sonea'ya döndü. "Gitmek ister misin?"</p>

  <p class="p5">"Evet," diye yanıtladı, dönüp Dannyl'e bakarak. "Senin için sakıncası yoksa."</p>

  <p class="p5">"Tabi ki yok." Dannyl, Rothen'e göz attı. "Yalnız... odam biraz dağınık."</p>

  <p class="p5">"Biraz mı?" Rothen sumisinden son yudumu aldı. "Hizmetkârın yok mu?" diye sordu Sonea.</p>

  <p class="p5">"Var," diye yanıtladı Dannyl. "Ama deneylerime dokunmaması için onu uyardım." Rothen gülümsedi. "Neden sen önden gidip bize oturacak bir iki yer açmıyorsun?" Dannyl iç geçirerek kalktı. "Pekala."</p>

  <p>Arkadaşını kapıya kadar takip eden Rothen, Dannyl ile birlikte dışarı çıtı. Dannyl dışarı çıkar çıkmaz hemen Rothen'e döndü.</p>

  <p>'Delirdin mi? Ya sizi bir gören olursa?" diye fısıldadı. "Eğer onu odanın dışına çıkarttığın görülürse, kızı kendinden uzak tutman için hiçbir sebep olmadığını söyleyecektir." O zaman ben de onu görmesine izin veririm. " Rothen omuzlarını silkti. "Onun yalnız kalmasını istemekteki tek sebebim, tanımadığı bir büyücünün onu korkutabileceğinden endişelenmemdi. Ama senin yanında bu kadar sakin ve kendinden emin olabiliyorsa, Fergun'un onu rahatsız edeceğini zannetmiyorum."</p>

  <p>"Teşekkürler," diye karşılık verdi Dannyl, tatsız bir şekilde.</p>

  <p>"Çünkü sen ondan daha korkutucu gözüküyorsun," diye tamamladı Rothen. "Öyle mi?"</p>

  <p>"Ve o çok daha yakışıklı," diye ekledi Rothen, gülümseyerek. Merdivenlere doğru elini salladı. "Hadi. Dairene git. Hazır olduğunda -ve koridor boşken- bana haber ver. Yalnız temizlik fazla sürmesin, yoksa ikimiz de bir şeyler sakladığını düşüneceğiz."</p>

  <p class="p5">Arkadaşı acele ile ilerlerken Rothen odaya geri döndü. Sonea sandalyesinin önünde yüzü kızarmış bir şekilde duruyordu. Rothen masayı temizlerken tekrar oturdu.</p>

  <p>"Konuk istiyor gibi gözükmüyor," dedi Sonea kuşkuyla.</p>

  <p>"İstiyor," diye rahatlattı onu Rothen. "Yalnızca sürprizlerden hoşlanmıyor."</p>

  <p>Tepsiyi alıp yandaki masaya koyan Rothen bir kâğıt parçası alarak Tania'ya nerede olduklarını açıklayan küçük bir not yazmaya başladı. Notu bitirdiği sırada Dannyl'in ona seslendiğini duydu.</p>

  <p>─ <span class="t11">Burada bir parça yer var art</span><span class="t11">ı</span><span class="t11">k. Gelebilirsiniz.</span></p>

  <p>Sonea ayağa kalkıp beklentiyle Rothen'e baktı. Rothen gülümseyerek kapıya gitti ve açtı. Dışarı çıkarken kızın gözleri, sağlı sollu bir sürü kapı olan geniş koridorda dolaştı. "Burada kaç büyücü yaşıyor?" diye sordu kız, merdivenlere doğru giderlerken. "Seksenin üstünde," dedi adam, "ve aileleri."</p>

  <p>"Yani burada büyücülerden başka insanlarda mı var?"</p>

  <p>"Evet ama sadece büyücülerin eşleri ve çocukları var. Diğer akrabalara izin verilmiyor."</p>

  <p>"Neden?"</p>

  <p>Adam kıkırdadı. "Eğer büyücülerin bütün akrabalarının burada yaşamasına izin verseydik bütün İç Çemberi buraya taşımamız gerekirdi."</p>

  <p>"Elbette," dedi kız tatsız bir biçimde. "Büyüdüklerinde çocuklara ne oluyor?"</p>

  <p>"Büyü potansiyelleri varsa, genelde Lonca'ya katılıyorlar. Yoksa ayrılmak zorundalar."</p>

  <p>"Nereye gidiyorlar?"</p>

  <p>"Şehirdeki akrabalarının yanına."</p>

  <p>"İç Çember'e."</p>

  <p>"Evet."</p>

  <p>Kız bunu biraz düşündü, sonra başını kaldırıp Rothen'e baktı. "Hiç şehirde yaşayan büyücü var mı?"</p>

  <p>"Birkaç tane. Bu pek tasvip edilmez."</p>

  <p>"Neden?"</p>

  <p>Hafitçe gülümsedi. "Birbirimize göz kulak olmalıyız, hatırladın mı? Hiçbirimizin politikaya fazlaca bulaşmadığına ya da Kral'a karşı bir plana dahil olmadığına emin olmalıyız. Eğer çoğumuz Lonca dışında yaşarsa bunu başarmak çok zor olur."</p>

  <p>"Öyleyse neden bazılarına izin veriliyor?"</p>

  <p>Koridorun sonuna ulaşmışlardı. Rothen, Sonea peşinde olduğu halde spiral merdivenlerden inmeye başladı.</p>

  <p>"Birçok sebep var, hepsi de kişiye özel. Yaşlılık, hastalık..."</p>

  <p>"Lonca'ya katılmamaya karar veren büyücü var mı hiç? Büyü öğrenmiş ama nasıl büyü kullanacağını bilmesi gereken"'</p>

  <p>Rothen kafasını iki yana salladı. "Hayır. Aramıza katılan büyücü erkeklerin ve kadınların güçleri henüz serbest bırakılmamıştır. Kontrol'ü bundan sonra öğrenirler. Unutma ki büyüsü kendi kendine gelişen bir tek sen varsın."</p>

  <p>Kız kaşlarını çattı. "Daha önce Lonca'dan ayrılan kimse var mı?"</p>

  <p>"Hayır." Kız bunu düşünürken yüz ifadesi azimli bir hal aldı. Aşağıdan Dannyl ve başka birinin sesi geldi. Rothen yavaşlayarak, Sonea'ya diğer büyücünün varlığını fark etmesi için yeterli zamanı verdi.</p>

  <p>Kız, diğer büyücü yanından süzülerek geçerken çekingenlikle kenara çekildi. Büyücünün ayaklarının altında havadan başka bir şey yoktu. Büyücüyü tanıyan Rothen gülümsedi. "İyi akşamlar Lord Garrel."</p>

  <p>"İyi akşamlar," diye karşılık verdi büyücü, Sonea'yı fark edince kaşlarını kaldırarak.</p>

  <p>Sonea ardına kadar açılmış gözlerle büyücüye baktı. Garrel'in ayakları üst katın zeminine değince, büyücü koridorun sert yüzeyinde yürümeye başladı. Büyücü, Sonea'ya ilgiliyle bir göz attı ve yoluna devam etti.</p>

  <p class="p5">"Havaya yükselme," dedi Rothen. "Etkileyici, değil mi? Çok zor değildir. Buradakilerin neredeyse yarısı yapabiliyor."</p>

  <p>"Sen yapabiliyor musun?" diye sordu kız.</p>

  <p>"Eskiden yapardım," dedi Rothen. "Ama bu aralar antrenmansızım. Dannyl yapabiliyor."</p>

  <p>"Ah! evet ama ben Garrel gibi hava atamam."</p>

  <p>Aşağı bakan Rothen, Dannyl'in merdivenlerin dibinde beklediğini gördü. "Ben ayaklarımı kullanmayı tercih ediyorum," dedi Rothen, Sonea'ya. "Eski gardiyanım her zaman, fiziksel alıştırmanın, zihinsel alıştırma kadar gerekli olduğunu söylerdi. Vücudunu ihmal eden... "</p>

  <p>"...zihnini de ihmal eder," diye tamamladı Dannyl bir iniltiyle. "Gardiyanı bilge ve çok düzgün bir adamdı," dedi, Sonea yanına yaklaşırken. "Lord Margen şarabı bile onaylamazdı."</p>

  <p>"Ki sen de bu yüzden onu hiç sevmezdin," dedi Rothen gülümseyerek. "Gardiyan mı?" diye sordu Sonea.</p>

  <p>"Burada bir gelenektir," diye açıkladı. "Ben bir çırakken, Lord Margen eğitimimde bana kılavuzluk etmeyi seçti, tıpkı benim Dannyl'in eğitimine kılavuzluk ettiğim gibi. Bu işi yapanlara da gardiyan denir."</p>

  <p class="p5">Rothen, Dannyl'in odasına doğru ilerlemeye başlayınca, Sonea bir adım geride kaldı. "Ona nasıl kılavuzluk ettin?"</p>

  <p>Rothen omuzlarını silkti. "Birçok şekilde. Çoğunlukla bilgi eksikliklerini tamamladım. Bazıları birkaç öğretmenin ihmalinden bazıları ise kendi... tembelliği veya isteksizliğinden kaynaklanıyordu." Sonea, Dannyl'e baktı. Büyücü gülümsüyor ve başını onaylar biçimde sallıyordu.</p>

  <p>"Ayrıca Dannyl benim çalışmalarıma yardımcı olarak ve bazı şeyleri kendisi deneyimleyerek, sınıfta öğreneceklerinden daha fazlasını öğrenmiş oldu. Zaten gardiyanlığın özü çırağın ilerlemesine yardımcı olmaktır."</p>

  <p>"Bütün çırakların gardiyanı var mı?"</p>

  <p>Rothen kafasını iki yana salladı. "Hayır. Gardiyanlık çok sık görülmez. Büyücülerin çoğu bir çırağın eğitiminin sorumluluğunu almak istemez veya bunun için zamanları yoktur. Sadece çok iyi bir gelecek vadeden çırakların gardiyanı olur" kızın kaşları kalktı. "Öyleyse neden..." Kaşlarını çattı, kızgınlığından kafasını iki yana salladı.</p>

  <p>Kapıya ulaşan Dannyl ona hafifçe dokundu. Kapı içeri doğru açılınca kimyasalların değişik kokuları koridora doldu</p>

  <p>"Hoş geldiniz," dedi, odayı göstererek. büyü odasının boyutları Rothen'inkiyle aynı olmasına rağmen, odanın yarısını tezgâhlar kaplıyordu. Tezgâhların üzerleri aletler ile doluydu ve altlarına ise bir sürü kutu tıkılmıştı. Yine Dannyl'in çalışması temizce yayılmış ve düzenlenmişti.</p>

  <p>Sonea odaya göz gezdirdi, belli ki ilgisini çekmişti. Rothen, Dannyl'in odasını defalarca görmesine rağmen, büyücülerin yaşadığı dairelerde yapılmakta olan Simya deneyleri her seferinde gözüne garip gözükürdü. Akademi'deki alan sınırlı olduğu için Dannyl gibi ilgilere sahip büyücüler genellikle kendi dairelerini kullanırlardı.</p>

  <p>Rothen iç geçirdi. "Ezrille'in neden sana bir eş bulmak . için çırpındığını anlamak kolay Dannyl."</p>

  <p>Arkadaşı her zamanki gibi suratını buruşturdu. "Evlenmek için çok gencim."</p>

  <p class="p5">"Saçma," diye karşılık verdi Rothen. "Yalnızca bir kadının oturabileceği bir yerin bile yok."</p>

  <p>Dannyl gülümseyip Sonea'yı yanına çağırdı. Sonea sıralara yaklaştı ve Dannyl'in deneyi ile ilgili açıklamalarını dinlemeye başladı. Dannyl'in getirdiği birkaç solmuş resmi dikkatle inceledi.</p>

  <p>"Başarılabilir," dedi Dannyl. "Tek sorun resmin yavaş yavaş yok olmasını engellemek."</p>

  <p>"Resim yok olmadan onu kopyalayacak bir ressam bulamaz mısın?" diye önerdi kız. "Bulabilirim." Dannyl kaşlarını çattı. "Sanırım bu, sorunu şimdilik ortadan kaldırabilir. Ama iyi bir ressam olmalı. Hızlı da."</p>

  <p>Örnekleri geri veren Sonea, yakındaki bir duvarda bulunan çerçeveli bir haritanın önüne gitti. "Hiç tablon yok," dedi kız, odaya göz gezdirerek. "Her yerde haritalar var."</p>

  <p>"Evet," diye karşılık verdi Dannyl. "Eski haritaları ve krokileri topluyorum." Kız başka birinin önüne geldi. "Burası Lonca."</p>

  <p>Rothen kızın yanına ilerledi. Kroki üzerinde Lonca'nın en ünlü mimarı Lord Coren'in temiz ve düzenli yazısı görülebiliyordu.</p>

  <p>"Şu anda buradayız," diye gösterdi Dannyl. "Büyücüler Makamı'nda." Parmağı benzer bir dikdörtgene kaydı. "Burası Çıraklar Bölümü. Lonca'ya büyü öğrenmeye gelen bütün çıraklar, evleri şehirde bile olsa, buraya yerleştirilir."</p>

  <p>"Neden?"</p>

  <p>"Hayatlarını kabusa çevirebilelim diye," diye yanıtladı Dannyl. Sonea doğrudan adama baktı, sonra hafif bir kahkaha attı.</p>

  <p>"Ailelerin, buraya geldikten sonra çırakları etkilememeleri için", dedi Rothen. "Onları, Evlerin sürekli bulaştığı küçük entrikalardan uzak tutmamız lazım."</p>

  <p>"Öğleden önce yataktan çıkma ihtiyacı hiç duymamış, bir sürü yeni çırak geliyor bize," diye ekledi Dannyl. "Dersler için ne kadar erken kalkmak zorunda olduklarını öğrendiklerinde, bu onlara tam bir şok gibi geliyor. Evlerinde yaşamalarına izin verirsek, onları derslere zamanında getirme şansımız kalmaz."</p>

  <p>Krokideki yuvarlak binayı gösterdi. "Burası Şifacılar Makamı. Şifacılar'ın bazıları burada yaşar ama odaların çoğu tedavi ve dersler için ayrılmıştır." Parmağı bahçenin ilerisindeki daha küçük bir daireye hareket etti. "Bu yapı Arena. Şifacıların antrenman alanı olarak kullanılır. Çevresinde direklerle desteklenmiş bir kalkan var. Bu kalkan içeride şifacıların gücünü soğutur ve tutar, böylece dışarıdakileri korur. alanı güçlü tutmak için zaman zaman kalkana gücümüzü veririz."</p>

  <p>Dannyl parmağını Büyücüler Makamı'nın yanındaki kavisli binaya kaydırırken krokiyi incelemeye devam etti "İtinalı Banyolar. Ormandaki bir kaynaktan doğan nehir bu limanlar tepeden aktığı yere kuruldu. Suyun, binayı ısınıklara aktarılıp ısıtılabilmesi için borular döşedik, ucundaki de eğlence odalarını içeren Yedi Yay."</p>

  <p>"Şu konutlar nedir?" diye sordu Sonea, bir yandan parmağıyla haritadaki bir not ve harita dışını gösteren bir oku işaret ederken.</p>

  <p>"En yaşlı büyücülerimizin yaşadığı birkaç tane küçük ev," diye açıkladı Dannyl. "İşte bu eski haritada onları görebilirsin."</p>

  <p>Odanın diğer ucundaki sararmış bir şehir haritasının başına geçtiler. Dannyl yan yana sıralanmış ufak kareleri gösterdi, "işte, eski mezarlığın yanındalar."</p>

  <p>"Bu haritada Lonca'nın içinde yalnızca birkaç tane bina var," dedi Sonea.</p>

  <p>Dannyl gülümsedi. "Bu harita üç yüz yıldan daha eski. Kyralia tarihini ne kadar bildiğini bilmiyorum ama Sachakan Savaşı'nı duydun mu?"</p>

  <p>Sonea başıyla onayladı.</p>

  <p>"Sachakan Savaşı'ndan sonra İmardin'den geriye pek bir şey kalmamış. Şehir yeniden inşa edilirken, büyük Evler bu fırsatı yeni bir şehir planı oluşturmak için kullanmışlar.</p>

  <p>"Bu haritada şehrin nasıl eşmerkezli çemberler şeklinde inşa edilmiş olduğunu görebilirsin."</p>

  <p>Haritanın ortasını gösterdi, "İlk olarak, Kral'ın eski Sarayı'nın etrafına bir duvar çekilmiş. Sonra da şehrin etrafına bir tane daha çekilmiş. Dış Duvar ise birkaç on yıl sonra inşa edilmiş. Eski şehre iç Çember adı verilmiş ve yeni alan dört bölgeye ayrılmış."</p>

  <p>Parmağını Lonca'nın etrafında çevirdi. "Doğu Bölgesi'nin tamamı, Sachakan istilacılarını püskürttükleri için büyücülere verilmiş. Bu karar rastgele alınmamış," diye ekledi "Saray ve iç Çember, sularını o zamanlar buralardan alıyormuş. Lonca'nın bu bölgeye yerleşmesiyle, savaş zamanlarında sıklıkla görülen içme suyunun zehirlenmesi olasılığını oldukça azaltmış." Lonca topraklarındaki küçük dikdörtgeni gösteren Dannyl, "Yapılan ilk yapı Ana Salon'du," diye devam etti "Yerel sert gri taştan yapılmıştır, içinde hem büyücüler hem de çıraklar yaşamış, Dersler ve tartışmalar da burada yapılmıştır. Tarih kitaplarına göre, büyüklerimiz birlik ruhu ile hareket etmişler. Bilgi paylaşımı sayesinde büyü kullanımı ve geliştirilmesi için yepyeni yollar keşfedilmiş. Lonca'nın, dünyadaki bilinen büyücü okulları içinde en geniş ve en güçlü okul olması çok sürmemiş."</p>

  <p>Gülümsedi. "Büyümeye de devam ediyor. Lonmar, Elyne, Vin, Lan ve Kyralia anlaşıp İttifak'ı kurdukları zaman, anlaşmanın bir parçası da bütün ülkelerdeki büyücülerin burada yetiştirilmesiydi. Ana Salon artık yeterince büyük gelmediği için birkaç yeni bina daha inşa edildi."</p>

  <p class="p25">Sonea kaşlarını çattı. "Eğitimlerini bitirdikten sonra diğer ülkelerden gelen büyücülere ne oluyor?"</p>

  <p>"Genellikle yurtlarına dönüyorlar," diye yanıtladı Rothen. "Bazıları da burada kalıyor."</p>

  <p>"Yurtlarına dönenlere nasıl göz kulak oluyorsunuz?"</p>

  <p>"Müttefik ülkelerin hepsinde, yabancı büyücülerin hareketlerini izleyen büyükelçilerimiz var," dedi Dannyl. "Bizim kral'a hizmet edip Kyralia'yı koruyacağımıza dair ettiğimiz yemin gibi, onlar da kendi hükümdarlarına hizmet edeceklerine dair yemin ediyorlar." kızın gözleri hemen kenarda asılı olan bölge haritasına takıldı. "Diğer ülkeler için büyücü yetiştirmek pek akıllıca görünmüyor. Ya Kyralia'yı istila ederlerse?"</p>

  <p class="p5">Rothen gülümsedi. "Lonca'ya katılmalarına izin vermezdi, bunlar da geçmişte olduğu gibi kendi Loncalarını kura, büyücüleri yetiştirsek de yetiştirmesek de bir istilayı önleyemeyiz böyle yaparak, öğrendikleri şeyleri kontrol altına alıyoruz. Kendi insanlarımıza farklı şeyler öğretmiyoruz böylece onlar da kendilerine adil davranıldığını hissediyorlar. şuan bize saldırmaya cesaret edemezler," diye ekledi "Kyralia'lıların büyü açısından güçlü şovları var. büyücüler hepsinden de daha çok sayıda ve daha güçlü büyücüler çıkarıyoruz."</p>

  <p>"Vindo ve Lans en zayıf olanlardır," dedi Rothen. "Burada sayılarının çok olmamasının sebebi bu. Bize daha çok Lonmar ve Elyne çıraklar gelir ama güçleri nadiren etkileyici olur."</p>

  <p class="p5">"Eskiden Sachakanlar güçlü büyücülerdi." Dannyl haritaya baktı. "Ama savaş buna bir son verdi."</p>

  <p>"Bizi bölgedeki en güçlü ırk haline getirerek," diye tamamladı Rothen.</p>

  <p>Kızın gözleri kısıldı. "Öyleyse Kral neden diğer ülkeleri istila etmiyor?"</p>

  <p>"İttifak bunu önlemek için kuruldu," dedi Rothen. "İlk konuştuğumuzda senin de belirttiğin gibi, Kral Palen önce ittifakı imzalamayı reddetmişti. Lonca kendisine eğer imzalamaz ise kendilerinin de politikaya karışmamayı uzun süre sürdüremeyeceğini hatırlattı."</p>

  <p>Sonea'nın dudaklarında garip bir gülümseme belirdi. "Diğer ülkelerin birbirleriyle savaşmasını engelleyen ne?"</p>

  <p>Rothen iç geçirdi. "Bol miktarda diplomasi ki bu bile her zaman işe yaramıyor. İttifaktan beri birçok küçük sürtüşme oldu. Bu dönemler Lonca açısından her zaman tatsız geçmiştir. Tartışmalar hep sınırlar hakkında olmuştur ve ... "</p>

  <p>Kapı hafifçe çalınca Rothen sustu. Dannyl'e baktı ve arkadaşının yüz ifadesinden, aynı şeyi düşünmekte olduklarını anladı. Fergun, Sonea'nın odasından çıktığını bu kadar çabuk duymuş olabilir miydi? "Birini bekliyor muydun?"</p>

  <p>Dannyl kafasını iki yana sallayıp kapıya gitti. Kapı açılınca Tania'nın sesini duyan Rothen rahatlayarak iç geçirdi</p>

  <p>"Yemeğinizi buraya getirdim," dedi hizmetkâr, odaya girerken. Onu, ellerinde tepsiler olan iki hizmetkâr takip ediyordu. Tepsileri odadaki tek boş masaya koyan hizmetkârlar selam verip odadan çıktılar.</p>

  <p>Odayı yemek kokuları doldurunca Dannyl minnetle ses çıkardı. "Bu kadar vakit geçtiğini fark etmemişim," dedi.</p>

  <p>Rothen, Sonea'ya baktı. "Acıktın mı?" Gözleri tepsilere kayan kız başıyla onayladı.</p>

  <p>Rothen gülümsedi. "Sanırım şimdilik bu kadar tarih yeter. Sofraya buyurun."</p>

  <p>&nbsp;</p>
</body>
</html>
