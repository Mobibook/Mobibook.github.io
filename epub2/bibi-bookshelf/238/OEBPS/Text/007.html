<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p0"><span class="t10">&nbsp;</span></p>

  <h1 class="h11"><a id="ncx157"></a>XVII</h1>

  <p class="p6"><span class="t6">Çözüm</span></p>

  <p class="p4">&nbsp;</p>

  <p class="p14">Sonea odaya bir kez daha göz gezdirdi. Oda büyük olmamasına rağmen konforluydu. İç Şehir'deki evlerden herhangi birinde olabilirdi ama bundan emin değildi. Pencereye giderek ince ince işlenmiş perdeyi çekince nefesini tuttu ve bir adım geriledi. Önünde Lonca bahçeleri uzanıyordu. Sağında Akademi binası, solunda da, ağaçların arasında yarı görünür haldeki Yüce Lord'un evi vardı. Cery'nin 'Büyücülerin Makamı' dediği binanın ikinci katındaydı.</p>

  <p>Lonca büyücü kaynıyordu. Baktığı her yerde cüppeli insanlar görüyordu; bahçede, pencerelerde ve penceresinin hemen altından geçen iki tarafı da karla kaplı yolda. Ürpererek perdeyi kapadı ve pencereye arkasını döndü. İçinden nahoş bir umutsuzluk geçti. Kapana kısıldım. Buradan asla kurtulamayacağım. Ne Jonna'yla Ranel'i ne de Cery'yi bir daha asla göremeyeceğim.</p>

  <p>Gözyaşları görüşünü bulanıklaştırınca gözlerini kırpıştırdı. Gözüne bir hareket ilişince aniden döndü ve kendini parlak, oval bir aynanın karşısında buldu. Kırmızı gözlü yüzünü inceledi. Kızın ağzı küçümseme ile bükülmüştü.</p>

  <p>Bu kadar kolay mı pes edeceğim? diye sordu karşısındaki yansımaya. Küçük bir çocuk gibi ağlayacak mıyım?</p>

  <p>Hayır! Lonca gün boyu büyücülerle dolu olabilirdi ama burasını gece de görmüştü ve fark edilmeden etrafta dolaşmanın ne kadar kolay olduğunu biliyordu. Geceye kadar bekleyip dışarı sıvışmanın bir yolunu bulabilirse, hiçbir şey onu varoşlara dönmekten alıkoyamazdı. Dışarı çıkmak işin en zor kısmı olacaktı hiç şüphesiz. Büyücüler muhtemelen onu kilit altında tutacaktı. Ama Rothen büyücülerin de hata yapabileceğini söylemişti. Bekleyip gözlem yapacaktı. Fırsatını bulduğunda değerlendirmek için hazır olacaktı.</p>

  <p>Aynadaki yüzün gözleri artık kuruydu ve kararlılıkla katılaşmıştı. Kendini daha iyi hissederek küçük masaya gitti. Bir saç fırçası alıp gümüş sapını dikkatle inceledi. Böyle bir şey bir tefeciye satılabilir, elde edilen parayla yeni giysiler ve ona birkaç hafta yetecek kadar yiyecek alabilirdi.</p>

  <p>Rothen onları çalabileceğini hiç düşünmemiş miydi? Kaçamayacağına ikna olduysa, hırsızlık için endişelenmezdi elbette. Lonca'nın içinde sıkışıp kaldığı sürece, değerli şeyleri aşırması ona hiçbir yarar sağlamazdı.</p>

  <p>Etrafına bir kez daha bakarak, burasının çok garip bir hapishane olduğunu fark etti. Soğuk bir hücre beklemişti, konforlu ve lüks değil. Belki de ona gerçekten de Lonca'ya katılmasını teklif edeceklerdi. Kafasını kaldırıp aynaya baktı ve kendini cüppe giyerken hayal etmeye çalıştı. Bütün vücudu karıncalandı.</p>

  <p><span class="t11">Hay</span><span class="t11">ı</span><span class="t11">r,</span> diye düşündü, <span class="t11">ben asla onlardan biri olmayaca</span><span class="t11">ğı</span><span class="t11">m.</span> Bu herkese ihanet etmek olurdu... <span class="t11">dostlar</span><span class="t11">ı</span><span class="t11">ma, varo</span><span class="t11">ş</span><span class="t11">lardaki insanlara, kendime...</span></p>

  <p>Ama güçlerini kontrol etmeyi öğrenmek zorundaydı. Tehlike gerçekti ve Rothen büyük ihtimalle, sadece şehri mahvetmesini önlemek için bile olsa ona bir şeyler öğretmeyi gerçekten planlıyordu. Fakat daha fazlasını öğreteceğinden kuşkuluydu. Son altı haftada yaşadığı hayal kırıklıklarını ve korkuları hatırlayınca ürperdi. Güçleri şimdiden başına yeterince dert açmıştı. Onları bir daha asla kullanamazsa bile hayal kırıklığına uğramazdı. Peki, o zaman ne olacaktı? Lonca, varoşlara dönmesine izin verecek miydi? Büyük olasılıkla hayır. Rothen, Lonca'nın onlara katılmasını istediğini iddia etmişti. Onun? Bir varoş kızının? Bunun da olabileceğini düşünmüyordu.</p>

  <p>Ama neden böyle bir teklifte bulunmuşlardı? Başka bir nedeni mi vardı? Rüşvet mi? Ona büyü öğretmeyi teklif edebilirlerdi ve o da karşılığında... ne yapacaktı? Lonca ondan ne istiyor olabilirdi?</p>

  <p>Yanıt aklına gelince kaşlarını çattı. Hırsızlar...</p>

  <p class="p5">Kaçsaydı, Faren onu saklamakla hâlâ ilgilenir miydi? Evet... özellikle güçleri artık tehlikeli değilse. Bir kere adamın güvenini kazandı mı, Hırsızlar'a karşı çalışmak zor olmazdı. Şehirdeki suç gruplarıyla ilgili bilgileri Lonca'ya göndermek için zihinsel güçlerini kullanabilirdi.</p>

  <p>İçini çekti. Lonca'yla iş birliği yapmayı kabul etse bile, Hırsızlar bunu hemen anlardı. Hiçbir varoşlu, Hırsızlar'a ihanet edecek kadar aptal değildi. Büyüyle kendisini korumayı basarsa bile, arkadaşlarına ve ailesine zarar vermelerini engelleyemezdi. Hırsızlar, istediklerinde çok acımasız olabilirlerdi.</p>

  <p>Ama başka seçeneği var mıydı? Ya Lonca yardım etmediği takdirde onu öldürmekle tehdit ederse? Ya onu, arkadaşlarına ve ailesine zarar vermekle tehdit ederlerse? Korkmaya başlayarak Lonca'nın Jona'yla Ranel'i bilip bilmediğini merak etti.</p>

  <p>Güçlü duyguların, büyüsü üzerindeki kontrolünü zayıflatabildiğinin farkında olduğundan, bu düşünceleri aklından uzaklaştırdı. Başını iki yana sallayarak aynaya arkasını dondu. Yatağın yanındaki küçük masada bir kitap duruyordu. Masaya giderek kitabı aldı. Sayfaları karıştırırken, kitabın temiz ve düzenli satırlardan oluştuğunu gördü. Daha dikkatli bakınca, kelimelerin çoğunu anlayabildiğini fark ederek şaşırdı. Serin'in dersleri düşündüğünden daha çok işe yaramıştı. Metin tekneler hakkında idi. Birkaç satır okuduktan sonra, her iki satırın son kelimelerinin, pazarda ve bolevlerinde şarkı söyleyen sokak şarkıcılarının şarkı sözleri gibi aynı heceyle bittiğini fark etti.</p>

  <p>Kapı hafifçe çalınınca buz kesti. Kapı açılırken kitabı çabucak masaya geri koydu. Kafasını kaldırınca, kolunun altında kumaşa sarılı bir yığınla kapının eşiğinde duran Rothen'i gördü. "Okuyabiliyor musun?"</p>

  <p>Nasıl cevap vermesi gerektiğini düşündü. Becerilerini saklaması için bir sebep var mıydı? Aklına bir sebep gelmedi, ayrıca adama bütün varoşluların cahil olmadığını göstermek iyi olacaktı.</p>

  <p>"Biraz," diye kabul etti.</p>

  <p>Adam kapıyı kapatıp eliyle masadaki kitabı gösterdi. "Göster," dedi. "Yüksek sesle bir şeyler oku."</p>

  <p>İçinde küçük bir şüphe yükseldi fakat onu görmezden geldi. Kitabı tekrar aldı ve açıp okumaya başladı.</p>

  <p>Aniden, kendini böyle bir duruma soktuğu için pişman oldu. Büyücünün bakışlarının farkında olmak yoğunlaşmasını zorlaştırıyordu. Seçtiği sayfa daha önce okuduğu sayfadan daha zordu, bu yüzden yabancı kelimelerde dili sürçünce yanaklarının kızardığını hissetti. "Mareena, marener değil."</p>

  <p>Adamın müdahalesine kızan Sonea, kitabı kapatıp yatağın üstüne attı. Özür diler gibi gülümseyen Rothen, elindeki paketi kitabın yanına koydu. "Okumayı nereden öğrendin?" diye sordu. "Teyzem öğretti."</p>

  <p>"Son zamanlarda pratik yapmışsın."</p>

  <p>Sonea bakışlarını kaçırdı. "Okumak için her zaman bir şeyler oluyor. Levhalar, tabelalar, ödül afişleri... "</p>

  <p>Adam gülümsedi. "Kaldığın odalardan birinde büyü üzerine yazılmış bir kitap bulduk. Anlayabildiğin bir yer var mıydı?"</p>

  <p class="p5">Sırtına bir ürperti yayıldı. Kitabı okuduğunu inkar ederse adam ona inanmayacaktı ama kabul ederse de, adam daha fazla soru soracaktı ki kazara okuduğu diğer kitapları ele verebilirdi. Cery'nin çaldığı kitapların kayıp olduğunu biliyor ise, Sonea'nın Lonca'ya gece gizlice sızdığından şüphelenebilir ve onu kilitli tutma konusunda daha dikkatli davranabilirdi. Cevap vermek yerine, başıyla yatağın üstünde duran kumaşa sarılı yığını işaret etti. "O ne?" Adam bir an kızı inceledikten sonra omuzlarını silkti. "Giysi." Sonea şüpheli gözlerle paketi süzdü.</p>

  <p>"Üstünü değiştirmen için sana zaman vereceğim, sonra biraz yiyecekle içeri hizmetkârımı göndereceğim." Kapıya doğru döndü.</p>

  <p>Adam odadan çıktıktan sonra Sonea paketi açtı. Adamın büyücülerin giydiği cüppelerden getirmemiş olması, rahatlamasına sebep oldu. Onun yerine basit bir çift pantolon, atlet ve dik yakalı bir gömlek vardı. Varoşlarda giydiği kıyafetlere çok benziyorlardı ama yumuşak ve kaliteli malzemelerden yapılmışlardı.</p>

  <p>Üzerindeki ceket ve geceliği omuzlarından atan Sonea, Kolhen'in getirdiği giysileri giydi. Artık yeterince giyinik olmasına karşın hâlâ kendisini garip bir şekilde çıplak hissediyordu. Ellerine bakarak, tırnaklarının kesilip temizlendiğini gördü. Ellerini kokladı ve güzel kokan bir sabunun kokusunu aldı.</p>

  <p>Bir tedirginlik ve kızgınlık dalgası geçti üzerinden. Uyurken birisi onu yıkamıştı. Kapıya baktı. Rothen miydi?</p>

  <p>Hayır, bu tür işler hizmetkârlara bırakılırdı. Ellerini saçlarında gezdirince onların da yıkandığını fark etti.</p>

  <p>Birkaç dakika daha geçtikten sonra kapı daha yumuşak bir biçimde çalındı. Büyücünün hizmetkârını yollayacağını hatırlayan Sonea, içeri girmesi için yabancıyı bekledi. Kapı tekrar çalındı. "Leydi?" diye seslendi bir kadın, sesi kapı yüzünden boğuk geliyordu. "Girebilir miyim?" Keyiflenen Sonea yatağa oturdu. Hiç kimse daha önce ona 'Leydi' diye seslenmemişti.</p>

  <p>"Eğer istiyorsan," diye yanıt verdi kız.</p>

  <p>Odaya otuz yaşlarında bir kadın girdi. Kadın sade, gri bir önlük ve buna uygun bir pantolon giyiyordu, elinde üzeri kapalı bir tepsi taşıyordu.</p>

  <p>"Merhaba," dedi kadın, gergin bir şekilde. Sonea'ya bakarken bir an gözleri parladı ve hemen gözlerini kaçırdı.</p>

  <p>Sonea, elindeki tepsiyi masaya koyan hizmetkârı izledi. Kadın tepsinin kapağına uzandığında, elleri hafifçe titredi. Sonea kaşlarını çattı. Hizmetkâr neden korkuyordu? Basit bir varoş kızından değil herhalde?</p>

  <p>Kadın tepsideki birkaç parçayı düzelttikten sonra döndü ve çabucak odadan çıkmadan önce eğilerek Sonea'ya selam verdi.</p>

  <p>Sonea birkaç dakika boyunca kapıya baktı. Kadın eğilip ona selam vermişti. Bu... garipti. Rahatsız ediciydi. Bunun ne anlama geldiğini çözemiyordu.</p>

  <p>Sonra sıcak ekmeğin ve cezbedici baharatlı bir şeyin kokusu dikkatini tepsiye çekti. Koca bir kase çorba ve küçük, tatlı keklerle dolu bir tabak ona bakıyordu. Midesinin kazındığını hissetti.</p>

  <p>Gülümsedi. Büyücüler ona rüşvet vererek Faren'e ihanet etmesini sağlayamayacaklarını öğreneceklerdi ama bunu hemen öğrenmelerine gerek yoktu. Eğer onlara biraz güler yüz gösterirse ona daha uzunca bir süre böyle davranmaya devam edebilirlerdi. Ve onları kullanmak konusunda kesinlikle vicdan azabı çekmezdi.</p>

  <p class="p15"><span class="t12">* * *</span></p>

  <p class="p16">Sonea konuk odasına doğru sessizce, kafesinden çıkan vahşi bir hayvanın dikkati ve tedirginliğiyle ilerledi. Gözleri Rothen'i fark edene dek kapıların üzerinde kaldı.</p>

  <p>"Şu küçük kapı bir banyoya açılıyor," dedi Rothen. "Benim yatak odam bu kapısının arkasında ve o kapı da Büyücüler Makamı'nın ana koridoruna açılmakta."</p>

  <p>Ana kapıya bir süre baktı ve kitaplığa yaklaşmadan önce bir an Rothen'e döndü. Rothen,</p>

  <p>Sonea'nın kitapları çekici bulmasından duyduğu memnuniyet ile gülümsedi.</p>

  <p>"İlgini çeken herhangi bir şeyi alabilirsin," dedi. "Okumana yardım eder, anlamadığın yerleri açıklarım. "</p>

  <p>Sonea'nın kaşları bir an için kalktı, tekrar Rothen'e bakıp kitaplara döndü, bir cildin sırtına dokunmak için parmağını kıldırdı ama Akademi'nin gongu çalmaya başladığında olduğu yerde dondu.</p>

  <p>"Bu gong, çırakların sınıflarına dönme zamanının geldiğini gösteriyor," diye açıkladı adam. Pencerelerden birine gidip dışarı bakması için eliyle pencereyi işaret etti. Kız yandaki pencereye ilerleyip dışarı baktı. Yüzü bir an gerilim ile sertleşti. Akademi'ye dönen büyücülerle çırakları izledi.</p>

  <p>"Renkler ne anlama geliyor?" Rothen kaşlarını çattı. "Renkler mi?"</p>

  <p>"Cüppeler farklı renklerde."</p>

  <p>"Ah." Pencerenin eşiğine dayanıp gülümsedi. "İlk önce sana disiplinleri anlatmam gerekiyor. Büyünün uygulanabildiği üç ana kullanım alanı vardır: Şifa, Simya ve Savaş Becerileri." Eliyle bahçelerin içinde yavaşça yürüyen bir çift Şifacı'yı gösterdi. "Şifacılar yeşil giyer. Şifa, yaraları ve hastalıkları tedavi eden büyüsel metotları öğrenmekten çok daha iyisini gerektirir. Ayrıca bütün ilaç bilgilerini de içerir ki kişinin bütün hayatını adaması gereken bir disiplin haline getirir."</p>

  <p>Sonea'ya göz atan Rothen, kızın gözlerindeki merakı fark etti.</p>

  <p>"Savaşçılar kırmızı giyer," dedi adam, "ve strateji ile büyüyü, savaşta kullanabilme yöntemleri üstünde çalışırlar. Savaşçılar'ın bir kısmı geleneksel dövüş şekillerinin ve kılıç oyunlarının da alıştırmasını yapar."</p>

  <p>Kendi cüppesini gösterdi. "Mor ise büyü ile bunların dışında yapılabilecek her şeyi içeren Simya'yı simgeler. Bu kimya; matematik, mimari ve büyünün diğer bütün kullanım alanlarını içerir."</p>

  <p>Sonea yavaşça başıyla onayladı. "Kahverengi cüppeler ne anlama geliyor?"</p>

  <p>"Onlar çıraklar." Bir çift genci gösterdi. "Cüppelerinin sadece kalçalarına kadar geldiğini görebilirsin" Sonea başıyla onayladı. "İzleyecekleri disiplini seçecekleri zaman olan mezuniyetlerine dek gerçek cüppe giyemezler."</p>

  <p>"Ya birden fazla disiplin öğrenmek isterlerse?"</p>

  <p>Rothen kıkırdadı. "Bunun için yeterli zamanları yok."</p>

  <p>"Ne kadar süre eğitim görüyorlar?"</p>

  <p>"Bu gerekli becerileri kazanmalarının ne kadar sürdüğüne bağlı. Genellikle beş yıl."</p>

  <p>"Şu," diye gösterdi Sonea. "O farklı bir kemer takıyor."</p>

  <p>Rothen aşağı baktığında sanki zor bir problemi düşünüyormuş gibi kaşlarını çatmış geçen Lord Balkan'ı gördü.</p>

  <p>"Ah, çok dikkatlisin." Rothen memnun olarak gülümsedi. "Taktığı kuşak siyah. Bu, baktığın adamın seçtiği disiplinin Başı olduğunu gösteriyor."</p>

  <p>"Savaşçıların Başı." Sonea, Rothen'in cüppesine bakıp gözlerini kıstı.</p>

  <p>"Ne çeşit Simya üstüne çalışıyorsun?"</p>

  <p class="p5">"Kimya. Aynı zamanda öğretiyorum."</p>

  <p class="p5">"Kimya ne?"</p>

  <p>Adam, kızın anlayacağı terimleri kullanarak kimyayı en iyi şekilde nasıl anlatabileceğini düşünmek için durdu. "Maddelerle çalışıyoruz; sıvılar, katılar ve gazlar. Onları birbirine karıştırıyor, ısıtıyor ya da diğer etkilere maruz bırakıp ne olduğunu gözlemliyoruz." Sonea kaşlarını çattı. "Neden?"</p>

  <p>Rothen gülümsedi. "Yararlı bir şey keşfedip keşfedemeyeceğimizi öğrenmek için." Sonea'nın kaşları kalktı. "Kullanışlı ne keşfettiniz?"</p>

  <p>"Ben mi, yoksa Lonca Kimyacıları mı?"</p>

  <p>"Sen."</p>

  <p>Adam kahkaha attı. "Çok değil! Sanırım bana başarısız bir Simyacı diyebilirsin ama bu süre içerisinde önemli bir şey keşfettim." Sonea'nın kaşları kalktı.</p>

  <p>"Ne keşfettin?"</p>

  <p>"İyi bir öğretmen olduğumu." Adam pencereden uzaklaşıp kitap raflarını inceledi. "Eğer izin verirsen, okuma yeteneğini geliştirmene yardım edebilirim. Bu öğleden sonra kitaplar üstünde çalışmak ilgini çeker mi?"</p>

  <p>Sonea, dikkatli ama düşünceli bir şekilde adama baktı. Sonunda, soğuk bir şekilde başıyla onayladı. "Sence ne denemeliyim?"</p>

  <p>Kitaplığa yaklaşan Rothen, bakışlarını ciltlerin üstünde gezdirdi. Okuması kolay bir kitaba ihtiyacı vardı ama acaba hangi kitap kızın ilgisini çekerdi? Bir kitap alarak, sayfalarına göz gezdirdi.</p>

  <p>Kız tahmin ettiğinden daha işbirlikçiydi. Kızın merakı güçlüydü ve okuma yeteneği ile kitaplara olan ilgisi beklenmedik bir avantajdı. Her ikisi de, çalışma hayatına iyi uyum sağlayabileceğinin göstergesiydi.</p>

  <p>Başını salladı. Tek yapması gereken, kızı, Lonca'nın düşündüğü kadar kötü olmadığına ikna etmekti.</p>

  <p class="p15"><span class="t12">* * *</span></p>

  <p class="p17">Dannyl arkadaşına bakıp gülümsedi. Akşam için Yaldin ve karısına katıldığından beri, Rothen hiç durmadan konuşmuştu. Dannyl daha önce Rothen'i potansiyel bir çırak konusunda hiç bu kadar heyecanlı görmemişti. Aslında arkadaşının kendi eğitimini üstlenirken de bu kadar şevkli olmuş olmasını isterdi.</p>

  <p>"Tam bir iyimsersin, Rothen. Kızla daha yeni tanıştın ama şimdiden, sanki Akademi'nin yıldızı olacakmış gibi bahsediyorsun."</p>

  <p>Arkadaşının yüz ifadesi savunmaya geçmekte olduğunu gösterince Dannyl gülümsedi. "Öyle miyim?" dedi Rothen. "iyimser olmasaydım, çıraklarla bu kadar yılda bu kadar başarılı olabilir miydim? Eğer onlardan vazgeçersen çalışmaları için hiçbir dayanakları kalmaz." Dannyl başıyla onayladı. Kendisi en çok işbirliği yapan çırak değildi ki Rothen'in onu Fergun ve arkadaşlarıyla, ağız dalaşına girmekten uzaklaştırmak için gösterdiği çabalarına direnmişti. Dannyl'in, Rothen'in haksız olduğunu kanıtlama(!) girişimlerine rağmen, hocası ondan asla ümidi kesmemişti.</p>

  <p>"Ona zarar verme niyetinde olmadığımızı söyledin mi?" diye sordu Ezrille.</p>

  <p>"Ona, çocuğun ölümünü açıklamak ve güçlerini nasıl kontrol edeceğini öğretmek istediğimizi söyledim. İnansa da inanmasa da..." Omuzlarını silkti.</p>

  <p>"Kıza Lonca'ya katılabileceğini söyledin mi?"</p>

  <p>Rothen suratını buruşturdu. "Kızı sıkıştırmak istemedim. Bizi pek sevmiyor. Bizi fakirlerin durumundan sorumlu tutmuyor fakat bu konuda bir şeyler yapmamız gerektiğine inanıyor." Kaşlarını çattı. "Bizi asla iyi bir şeyler yaparken görmediğini söylüyor ve bu biraz da doğru.</p>

  <p>Şehir için yaptığımız işlerin çoğunun onun ya da diğer varoşluların üstünde bir etkisi yok. Bir de şu Arınma sorunu var."</p>

  <p>"Kızın Lonca'yı sevmemesine şaşmamalı," dedi Ezrille, öne doğru eğildi. "Peki nasıl biri?"</p>

  <p>Rothen bir an düşündü. "Sessiz ama cüretkar. Korktuğu açıkça belli fakat gözyaşlarını göreceğimizi hiç zannetmiyorum. Kontrol'ü öğrenmek zorunda olduğunu anladığından eminim, bu yüzden de henüz herhangi bir kaçma girişimi göreceğimizi sanmıyorum."</p>

  <p>"Ya Kontrol'ü öğrendikten sonra?" diye sordu Yaldin.</p>

  <p class="p5">"Umarım o zamana kadar kızı, Lonca'ya katılması konusunda ikna ederiz."</p>

  <p>"Ya reddederse?"</p>

  <p>Rothen derin bir nefes alıp iç geçirdi. "Olacaklardan pek emin değilim. Bize katılması için hiç kimseyi zorlayamayız ama yasalardan dolayı, Lonca'nın dışında büyücülerin varlığına izin veremeyiz. Eğer reddederse..." suratını buruşturdu, "güçlerini bağlamaktan başka bir seçeneğimiz kalmaz."</p>

  <p>Gözleri büyüdü. "Bağlamak mı? Bu kötü bir şey"</p>

  <p>"Hayır. Bu... Şey, birçok büyücü için sıkıntı verici olabilir usta güce sahip olmaya alışıktırlar. Sonea ise büyü kullanmaya ilişik olmayan birisi, en azından bir usta değil." Omuzlarını silkti. " Pek fazla özlemeyecektir."</p>

  <p class="p5">"Sence kıza Kontrol'ü öğretmek ne kadar sürer?" diye sordu. "Birkaç adım ötede kontrolü öğrenmemiş bir büyücünün yaşadığını bilmek beni huzursuz ediyor."</p>

  <p class="p5">"Şimdi güvenini kazanmak biraz zamanımı alacak," diye mırıldandı Rothen. "Birkaç hafta sürebilir."</p>

  <p>"Kesinlikle olmaz!" diye bağırdı Yaldin. "Bu en zorlu olanlar için bile asla iki haftadan fazla sürmez."</p>

  <p>"Öteki Evler'den gelen şımarık ya da huysuz bir çocuk değil"</p>

  <p>"Sanırım haklısın." Yaldin kafasını iki yana sallayıp iç geçirdi. Hafta sona ermeden heyecandan titriyor olacağını hissediyorum."</p>

  <p>Rothen gülümseyip fincanını dudaklarına götürdü. "Ah, ama ne kadar uzun sürerse onu kalması konusunda ikna etmek için o kadar uzun sürem olur."</p>

  <p class="p15"><span class="t12">* * *</span></p>

  <p class="p12">Sonea yatağa oturmuş, perdenin dar aralığından bahçelere bakıp ince ve uzun bir saç tokasıyla oynuyordu. Geceydi ve ay yükselmişti. Yolların kenarına toplanmış kar yumuşak ışıkta hafifçe parlıyordu.</p>

  <p>Bir saat önce gonk tekrar çalmıştı. Büyücüler ve çıraklar aceleyle Makamlarına dönerken, izleyip beklemişti. Ara sıra soğuk gece havasında, arkalarında nefeslerinin buharlarıyla izler bırakarak aceleyle geçen hizmetkârlar dışında ortalık sakinleşmişti.</p>

  <p>Ayağa kalkarak sessizce ilerleyip, kulağını kapıya dayadı. Boynu ağrıyana kadar dinledi ama dışarıda hiç ses duymadı.</p>

  <p>Kapının koluna baktı. Pürüzsüz cilalı tahtadandı. Kolun içine Lonca sembolünün hatlarını oluşturan daha koyu ahşap parçalar yerleştirilmişti. Sonea parmağıyla çizgileri takip etti ve basit bir kapı kulpu yapımı için harcanan çaba ve yeteneğe hayret etti.</p>

  <p>Yavaş ve dikkatlice kolu çevirmeye başladı. Bir şey hareketini engellemeden önce kol azıcık döndü. Dikkatlice kapıyı içeri doğru çekti ama kapının dili hâlâ yerinde duruyordu.</p>

  <p>Sakince, kolu diğer yöne doğru çevirmeye başladı. Kol durmadan önce yine biraz hareket etti.</p>

  <p>Kapıyı çekti ama kımıldatamadı.</p>

  <p>Eğilerek, saç tokasını anahtar deliğine sokmak için elini kaldırdıktan sonra durdu. Anahtar deliği yoktu.</p>

  <p>Sonea iç geçirip çömeldi. Rothen'in odadan çıktığı hiçbir seferde bir anahtar sesi duymamıştı ve kapının diğer tarafında bir sürgü olmadığını daha önceden fark etmişti. Kapı büyüyle kilitlenmişti.</p>

  <p>Bir yere gidebilecek durumda değildi zaten. Büyüsünü Kontrol etmeyi öğrenene kadar burada kalmak zorundaydı. Ama sınırlarını test etmesi gerekiyordu. Kaçma yollarını araştırmazsa, asla bir yol bulamayabilirdi. Kalkıp yatağın yanındaki masaya ilerledi. Şarkılar kitabı hâlâ masanın üstünde duruyordu. Kitabı alarak, ilk sayfayı açtı. Sayfaya bir şeyler yazılmıştı. Masaya doğru ilerleyip Rothen'in bıraktığı mumu yaktı. "Sevgilim Rothen'e, oğlumuzun doğumu anısına. Yılara."</p>

  <p>Sonea dudaklarını büzdü. Demek ki Rothen evliydi ve en az bir çocuğu vardı. Ailesinin nerede olduğunu merak etti. Rothen'in yaşını düşününce oğlu muhtemelen yetişkin biri olmalıydı.</p>

  <p>Rothen iyi bir insana benziyordu. Kendisinin her zaman iyi bir insan sarrafı olduğunu -bu teyzesinden öğrendiği bir şeydi- söylerlerdi. İçgüdüleri ona, Rothen'in nazik ve iyi niyetli birisi olduğunu söylüyordu. Ama bu durum, ona güvenebileceği anlamına gelmediğini hatırlattı kendine. O, hâlâ bir büyücüydü, Lonca'nın her istediğini yapmaya mecburdu. Dışarıdan gelen zayıf, tiz bir kahkaha dikkatini tekrar pencereye çekti. Perdeyi kenara çekti ve pelerinlerinin altındaki yeşil cüppeleri bir ışık huzmesinin yumuşak ışığında parlayan bir çift büyücünün, bahçede dolaşmakta olduğunu gördü. Önlerinde birbirlerine kartopları atan iki çocuk koşuşturuyordu.</p>

  <p>Sonea gözleri kadında geçip gitmelerini izledi. Hiçbir Arınma'da kadın büyücü görmemişti. Acaba kalmayı kendileri mi seçmişti yoksa ayrılmalarını engelleyen bir kanun var mıydı Dudaklarını büzdü. Jonna ona, zengin ailelerin kızlarının, babaları evlenecekleri adamı seçene kadar dikkatli bir şekilde izlendiklerini söylemişti. Evler'de kadınların kararı geçer. Bunların bir önemi yoktu. Varoşlarda hiç kimse evlilikleri ayarlamazdı. Gerçi kadınlar, bir aile geçindirebilecek adamlar bulmayı denerlerdi ama çoğu genellikle aşk evliliği yapardı. Jonna aşk evliliğinin daha iyi olduğuna inanırken, Sonea olumsuz düşünüyordu. Kadınların âşıkken birçok şeye katlandığını görmüştü ama bir süre sonra aşk sönüyordu. Sevdiğin ve güvendiğin bir adamla evlenmek daha iyiydi.</p>

  <p>Kadın büyücülerin üzerine titremiyor muydu? Yoksa Lonca'nın işleyişini erkeklere bırakmaları yönünde telkin görüyorlar mıydı? Büyü gücüne sahip olup da hâlâ tamamen diğerlerinin kontrolü altında olmak sinir bozucu olmalıydı. Aile, görüş alanının dışına çıkınca, Sonea pencereden çekilirken, Akademi'nin pencerelerinden birinde bir hareket gördü. Kafasını kaldırıp bakınca soluk, oval bir yüz gördü. Kıyafetinin yakasından, yabancının bir büyücü olduğunu tahmin etti. Karanlık ve mesafe yüzünden emin olamamasına rağmen, kendisini izlediği yolunda ciddi bir şüpheye kapıldı. Birden içini bir ürperti kapladı ve çabucak perdeyi kapadı.</p>

  <p>Cesareti kırılmış bir şekilde yürüdü ve mumları söndürdü, sonra yatağa uzanıp battaniyelerin içinde kıvrıldı. Kendini çok yorgun hissediyordu, düşünmekten yorulmuş, korkmaktan yorulmuş, yorulmaktan yorulmuş...</p>

  <p>Ama tavana bakarken, uykusunun o kadar da kolay gelmeyeceğini biliyordu.</p>

  <p>&nbsp;</p>
</body>
</html>
