<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p0"><span class="t10">&nbsp;</span></p>

  <h1 class="h11"><a id="ncx35"></a>XVI</h1>

  <p class="p7"><span class="t6">Tan</span><span class="t6">ı</span><span class="t6">ş</span><span class="t6">ma</span></p>

  <p class="p8">&nbsp;</p>

  <p class="p8">Sabah ilerledikçe, Rothen bitkinlikten gözlerinin kapanmakta olduğunu hissetti. Gözlerini kapadı ve yorgunluğunu gidermek için biraz Şifa büyüsü yaptı, ardından kitabını aldı ve kendini okumaya zorladı.</p>

  <p>Sayfayı bitirmeden önce, kendini tekrar, uyuyan kıza bakarken buldu. Kız, dairesinin bir parçası olan küçük bir yatak odasında, bir zamanlar oğlunun olan yatakta yatıyordu. Diğerleri, kızı Büyücüler Makamı'nda tutma kararı yerine onunla tartışmıştı. Endişelerini paylaşmamasına rağmen -her ihtimale karşı- gözünü kızın üzerinden ayırmamızı. Gecenin en karanlık saatinde, biraz dinlenebilmek için nöbeti Yaldin'in almasına izin vermişti. Ama uyumak yerine, uyanıp kızı düşünmüştü. Açıklanacak çok fazla şey vardı Kızın yönelteceğinden emin olduğu bütün sorulara ve meraklara hazırlıklı olmak istiyordu. Olası konuşmaları beyninde defalarca tekrar etmiş ve sonunda uyumaya çalışmaktan vazgeçip kızın yanına dönmüştü. Ki neredeyse bir gündür uyuyordu. Büyü yorgunluğu, her seferde sık sık bu şekilde etki ederdi. Arınma'dan beri geçen iki yıl içerisinde siyah saçları biraz uzamıştı, yüzü solgundu ve bir deri bir kemik görünüyordu. Taşımak için kaldırdığı kızın ne kadar hafif olduğunu hatırlayan Rothen başını iki yana salladı. Kızın Hırsızlar'la geçirdiği zaman, işine pek yaramamıştı, iç geçirerek dikkatini tekrar kitaba çevirdi.</p>

  <p>Bir sayfa daha okumayı başardıktan sonra, kafasını kaldırıp kıza baktı. Kara gözler dik dik kendisine bakıyordu. Bakışlar cüppesine kaydı. Birden telaşlanan kız, onu saran yatak çarşaflarıyla boğuşmaya başladı. Çarşaflardan kurtulduğunda dehşetle üzerindeki ağır pamuklu geceliğe baktı.</p>

  <p>Kitabı yatağın yanındaki masaya bırakan Rothen, yavaş hareket etmeye özen göstererek ayağa kalktı. Kız gözleri ardına kadar açılmış bir şekilde sırtını duvara dayadı. Kıza yaklaşmadan odanın arkasındaki bir dolabı açıp kalın bir ceket çıkardı. "Al" dedi, ceketi kıza uzatarak "Bu senin." Kız, adamın elindeki cekete, sanki vahşi bir hayvanmış gibi baktı. "Al," diye üsteledi Rothen, kıza doğru birkaç adım atarak. "Üşümüş olmalısın." Kaşlarını çatan kız yatağın ucuna ilerledi ve ceketi Rothen'in ellerinden kaptı. Kız gözlerini, ondan ayırmaksızın ceketi giyip, ince vücudunun etrafına sararken tekrar duvara doğru geriledi.</p>

  <p>"Adım Rothen," dedi adam.</p>

  <p>Kız hiçbir şey söylemeden dik dik adama bakmayı sürdürdü.</p>

  <p>"Sana zarar vermek gibi bir niyetimiz yok, Sonea," dedi kıza. "Korkman için hiçbir neden yok."</p>

  <p>Kızın gözleri kısıldı ve dudaklarını tek bir çizgi haline gelene kadar bastırdı. "Bana inanmıyorsun..." Omuzlarını silkti. "Senin yerinde olsaydım belki ben de inanmazdım. Mektubumuzu aldın mı Sonea?"</p>

  <p>Kız kaşlarını çattı, ardından yüzünden bir küçümseme ifadesi geçti. Gülme isteğini bastırdı. "Tabii ki, bu söylediklerime de inanmıyorsun, değil mi? Söyle, senin için inanması en zor olan şey nedir?"</p>

  <p>Kollarını göğsünde kavuşturan kız, pencereden dışarı baktı ve yanıt vermedi. Hissettiği küçük sıkıntıyı görmezden geldi. Böyle komik bir şekilde cevap vermeyi reddederek de olsa kızın direnç göstermesini bekliyordu.</p>

  <p>"Sonea, birbirimizle konuşmak zorundayız", dedi adam yumuşak bir biçimde. "İstesen de, istemesen de, içinde kontrol etmeyi öğrenmek zorunda olduğun bir güç var. Kontrol etmeyi öğrenemezsen, bu güç seni öldürür. Bunu anladığını biliyorum."</p>

  <p>Kızın kaşları çatıldı ama sessizce pencereden dışarı bakmayı sürdürdü. Rothen iç geçirdi. "Bizi sevmeme nedenlerin ne olursa olsun, yardımımızı reddetmenin aptalca olduğunun farkına varmalısın. Dün, içinde birikmiş olan gücü boşaltmak dışında hiçbir şey yapmadık. Güçlerinin büyüyüp tekrar tehlikeli bir hâl alması uzun sürmeyecektir. Bunu bir düşün," durakladı, "ama çok uzun sürmesin." Kapıya dönüp elini kapı koluna uzattı. "Ne yapmam gerekiyor?"</p>

  <p>Kızın sesi tiz ve zayıftı. Küçük bir zafer duygusu hissettiyse de hemen bastırdı. Arkasını dönerken, kızın gözlerinde gördüğü korku sebebiyle kalbinin burkulduğunu hissetti. "Bana güvenmeyi öğrenmen gerekiyor," dedi adam.</p>

  <p>Büyücü Rothen sandalyesine geri dönmüştü. Sonea'nın kalbi hâlâ hızlı atıyordu ama yine de eskisi kadar değildi. Kendini daha az savunmasız hissetmesini sağlamıştı. Büyüye karşı hiçbir işe yaramayacağını bilmesine rağmen üzerine giydirdikleri o komik şeyi saklıyordu. İçinde bulunduğu oda büyük değildi. Bir köşesinde yüksek bir dolap, diğer köşesinde bir yatak vardı ve ortada ise masa duruyordu. Mobilyalar pahalı cilalanmış ahşaptan yapılmıştı. Masanın üzerinde gümüşten yapılmış küçük vazo ve yazı yazma gereçleri duruyordu. Masanın arkasındaki duvarda bir ayna, büyücünün arkasındaki duvarda ise bir tablo asılıydı. "Kontrol ustalık isteyen bir beceridir," dedi Rothen. "Sana gösterebilmek için zihnine girmeliyim ama bana direnirsen giremem."</p>

  <p>Sonea'nın aklına bir odada duran Lonca çıraklarının görüntüsü geldi, her çiftten biri ellerini diğerinin şakaklarına koymuştu. Onları eğiten öğretmen de aynı şeyleri söylemişti. Büyücünün doğruyu söylediğini anladığında, Sonea tedirgin bir rahatlama hissetti. Hiçbir büyücü, davet edilmeden zihnine giremezdi.</p>

  <p>Ona büyüsünün kaynağını ve nasıl kullanılacağını gösteren varlığı hatırlayınca kaşlarını çattı. "Dün yaptın."</p>

  <p>Adam kafasını iki yana salladı. "Hayır, seni kendi gücüne doğru yönlendirdim, sonra kendi gücümü kullanarak onu nasıl kullanacağını gösterdim. Kontrol oldukça farklıdır. Sana gücünü nasıl kullanacağını öğretmek için, gücünün bulunduğu yere ulaşmalıyım ve bunun için de zihnine girmeliyim."</p>

  <p class="p9">Sonea bakışlarını kaçırdı. Bir büyücünün zihnine girmesine izin vermek mi? Orada ne görecekti? Her şeyi mi, yoksa sadece kendisinin izin verdiği kadarını mı? Başka seçeneği var mıydı?</p>

  <p class="p5">"Konuş benimle," diye üsteledi büyücü. "İstediğin her şeyi sorabilirsin. Beni tanıdıkça, güvenilir bir insan olduğumu anlayacaksın. Bütün Lonca'yı sevmen gerekmiyor, beni de sevmek zorunda değilsin. Sadece, sana öğretilmesi zorunlu olanları öğreteceğime ve hiçbir zarar vermeyeceğime güvenecek kadar bana inanmalısın."</p>

  <p>Sonea adama dikkatle baktı. Adam orta yaşlı, belki biraz daha yaşlıcaydı. Siyah saçlarında gri çizgiler olmasına rağmen, mavi gözleri hayat doluydu. Gözlerinin ve dudaklarının etrafındaki kırışıklıklar, adama güler yüzlü bir ifade veriyordu. Kibar, babacan bir adama benziyordu... ama Sonea aptal değildi. Sahtekârlar her zaman dürüst ve cezbedici görünürdü.</p>

  <p>Çünkü bunu başaramazlarsa hayatlarını sürdüremezlerdi. Lonca ilk önce en kibar büyücüleri ile tanışmasını ayarlamış olmalıydı.</p>

  <p>Daha derinlere bakmalıydı. Gözlerine baktıkça adam bakışlarına kararlı bir şekilde karşılık verdi. Adamın kendine olan güveni onu rahatsız ediyordu. Adam, ya onun hakkında itiraz edebilecek hiçbir şey bulamayacağından emindi ya da böyle gözükerek, onu kandırabileceğini sanıyordu.</p>

  <p>Her iki şekilde de, adamı zor bir görevin beklediğini düşündü.</p>

  <p>"Söylediğin herhangi bir şeye neden inanayım?" Adam omuzlarını dikleştirdi. "Sana neden yalan söyleyeyim?"</p>

  <p>"İstediğini elde etmek için... Başka neden olabilir ki?"</p>

  <p>"Peki, ne istiyorum?" Kız duraksadı. "Henüz bilmiyorum."</p>

  <p>"Ben sadece sana yardım etmek istiyorum Sonea." Gerçekten ilgileniyor gibi görünüyordu. "Sana inanmıyorum," dedi kız. "Neden?"</p>

  <p>"Büyücüsün... İnsanları korumaya yeminli olduğunuz söylenir ama ben sizi öldürürken gördüm."</p>

  <p>Adamın kaşlarının arasındaki kırışıklıklar derinleşti ve yavaşça başıyla onayladı. "Gerçekten de gördün. Mektubumuzda da sana bahsettiğimiz gibi, o gün hiç kimseye zarar vermek istemedik. Ne sana, ne de o çocuğa." İç geçirdi. "O olay korkunç bir hataydı. Eğer olacakları bilseydim, seni asla rahatsız etmezdim."</p>

  <p>"Büyüyü yansıtmanın birçok farklı yolu vardır ve en yaygını da büyülü bir vuruştur. Bunların en güçsüzü felç etmek için tasarlanmış olan felç vuruşudur. Felç vuruşu insanın kaslarını dondurur ve hareket edemez hale getirir. Çocuğu vuran büyücülerin hepsi felç vuruşu kullandı. Vuruşların rengini hatırlıyor musun?"</p>

  <p>Sonea kafasını iki yana salladı. "Bakmıyordum." <span class="t11">Kaçmakla çok me</span><span class="t11">ş</span><span class="t11">guldüm,</span> diye düşündü ama bunu yüksek sesle söylemedi.</p>

  <p>Adam kaşlarını çattı. "O halde kırmızı olduklarını söylediğimde bana inanmalısın, felç-vuruşları kırmızıdır. Ama bu kadar çok büyücü karşılık verince, vuruşlardan bazıları üst üste binerek, daha güçlü bir vuruş olan ateş-vuruşu etkisi oluşturdu. O büyücüler hiç kimseye zarar vermek niyetinde değildi, sadece çocuğun kaçmasını engellemek istiyorlardı, inan bana, bizim hatamız daha büyük bir öfkeye, Kral ve Evler'de de hoşnutsuzluğa sebep oldu." Sonea omuz silkti. "Sanki çok umurlarındaydı."</p>

  <p>Adamın kaşları kalktı. "Ah... ama umurlarında. Sebeplerinin ölen çocuk veya ailesi için duydukları sempatiden çok Lonca'yı bir arada tutmak olduğunu kabul etmeliyim. Yine de hatamız için cezalandırıldık."</p>

  <p>"Nasıl?"</p>

  <p>Buruk bir biçimde gülümsedi. "Protesto mektupları... Halka verilen bildiriler... Kral'dan bir uyarı... Önemsiz gözüktüğünü biliyorum ama politika dünyasında kelimeler kırbaçlardan, sopalardan hatta büyüden bile daha tehlikelidir."</p>

  <p>Sonea kafasını iki yana salladı. "Sizin işiniz büyü yapmak. En iyi yaptığınız şeyin bu olması gerekir. Bir büyücü hata yapabilir ama hepsi birden hata yapamaz."</p>

  <p>Adamın omuzları dikleşti. "Günlerimizi, zavallı bir kızın büyüyle yönlendirdiği taşlarla bize saldırması için hazırlanarak geçirdiğimizi mi sanıyorsun? Savaşçılarımız savaşın en zor manevra ve stratejileri konusunda eğitilmişlerdir fakat Arena'daki hiçbir eğitim, onları kendi insanlarından -ki tamamen zararsız olduklarına inanmaktaydılar- gelecek bir saldırıya hazırlayamazdı."</p>

  <p>Sonea gürültülü bir biçimde homurdandı. Zararsız... Rothen'in dudaklarının kasıldığını gördü. Ondan nefret ediyorum, diye geçirdi içinden. Büyücülere göre varoşlular kirli, çirkin ve baş belasıydı. Kaç tane varoşlunun onlardan nefret ettiğine dair herhangi bir fikirleri var mıydı acaba?</p>

  <p>"Ama daha önce de bu kadar kötü şeyler yapmıştınız," dedi kız. "Büyücüler tarafından yapılmış yanıklar taşıyan insanlar gördüm. Ayrıca sizden kaçarken kalabalıkta ezilenler de var. Ve bir de, siz onları sürdüğünüz için varoşlarda soğuktan donarak ölen insanlar var." Gözlerini kısarak adama baktı. "Ama bunların hiçbiri Lonca'nın hatası olamaz değil mi?"</p>

  <p>"Geçmişte kazalar oldu," diye kabul etti adam. "Büyücüler dikkatsizdi. Mümkün olduğunda yaralananlar iyileştirildi ve yapılanların karşılığı ödendi. Arınma'ya gelince..." Kafasını iki yana salladı. "İçimizden birçoğu bunun artık gerekli olmadığını düşünüyor. Neden başladığını biliyor musun?"</p>

  <p>Sonea ters bir yanıt vermek için ağzını açtı, sonra duraksadı. Arınma'nın başlangıcını onun bakış açısıyla dinlemenin bir zararı olmazdı. "Anlat bakalım."</p>

  <p>Rothen uzaklara bakmaya başladı. "Otuz yıl önce kuzeyde, buradan uzakta büyük bir dağın tepesi patladı. Gökyüzünü kül ve is doldurdu ve güneşin ısısının bir kısmını kesti. Bu olayı izleyen kış o kadar uzun ve soğuk geçti ki bir sonraki kış başlamadan önce, doğru düzgün bir yaz yaşanmadı diyebiliriz. Kyralia'nın her tarafında ve Elyne'de ürünler mahvoldu ve sonrasında da tüm stoklar tükendi. Yüzlerce, belki de binlerce çiftçi ve ailesi şehre göçtü ama hepsine yetecek kadar ne iş ne de ev vardı.</p>

  <p>"Şehir açlık çeken insanlarla doldu. Kral yiyecek dağıttı ve Yarış Arena'sı gibi yerleri insanların barınması için tahsis etti. Bazı çiftçileri, yanlarında ertesi yaza kadar yetecek yiyecekle evlerine gönderdi. Buna rağmen herkesi doyurmaya yetecek kadar yiyecek yoktu. "İnsanlara bir sonraki kışın bu kadar kötü geçmeyeceğini söyledik ama çoğu insan bize inanmadı. Hatta bazıları dünyanın tamamen donacağına ve herkesin öleceğine inanmaya başladı. Bütün kanunları bir kenara bırakıp onları cezalandıracak kimsenin olmayacağı inancıyla diğerlerini avladılar. Sokaklarda yürümek, gündüz bile tehlikeli bir hâl aldı. Çeteler zorla evlere girdi ve insanlar uykularında öldürüldü. Kötü zamanlardı." Kafasını iki yana salladı. "O dönemi asla unutmayacağım."</p>

  <p>"Kral bu çeteleri şehirden sürmek için Muhafızları gönderdi. Bu işin kan dökülmeden yapılamayacağı anlaşılınca, Lonca'dan yardım istedi. Bir sonraki kış da çetin geçince ve Kral benzer sorunların arttığının belirtilerini görünce, durum daha tehlikeli bir hâl almadan sokakların tekrar temizlenmesine karar verdi. O zamandan beridir de böyle devam ediyor." Rothen iç geçirdi. "Birçok kişi Arınma'nın yıllar önce bitmesi gerektiğini söylüyor ama yaşananlar henüz unutulmadı ve varoşlar o korkunç kış zamanında olduğundan kat be kat büyüdü. Birçok kişi, şehir her kış bu insanlardan temizlenmezse olacaklardan korkuyor, özellikle artık Hırsızlar varken. Hırsızların bu gibi bir durumdan yararlanıp şehrin kontrolünü ele geçirmesinden korkuyorlar."</p>

  <p>"Saçmalık bu!" diye karşı çıktı Sonea. Hikâyenin Rothen uyarlaması, tahmin ettiği gibi tek taraflıydı ama ilk Arınma için öne sürdüğü sebeplerden bazıları yeni ve tuhaftı. Dağlar patlar mıydı? Tartışmanın anlamı yoktu. Adam hemen bu tür şeyler hakkındaki cahilliğini yüzüne vururdu. Ama adamın bilmediği bir şeyi biliyordu.</p>

  <p>"Hırsızlar'ın ortaya çıkmasının sebebi Arınma'ydı," dedi kız. "Şehrin dışına sürdüğünüz her insanın hırsız ve çeteci olduğunu mu sanıyorsunuz? Açlıktan kırılan çiftçileri ve ailelerini, yaşaması için şehirde kalmak zorunda olan insanları, hatta dilencileri ya da çöplerden bulduklarıyla yaşamaya çalışan sıradan insanları da şehirden attınız. O insanlar birbirlerine yardım edebilmek için bir araya geldiler. Kanunsuz kişilere katılarak hayatta kaldılar çünkü, artık Kral'ın yasaları altında yaşamak için bir neden kalmamıştı. Yardım edeceği yerde, onları şehirden kovuyordu."</p>

  <p>"Elinden geldiği kadarına yardım etti."</p>

  <p>"Herkese etmedi. Şimdi de etmiyor. Sokakları dilenciler ve çetelerden temizlediğini mi zannediyorsun? Hayır, sürülenler, zenginlerin artıklarıyla yaşayan veya şehirde ticaret yapan ama varoşlarda yaşayan iyi insanlar. Kanunsuz olanlar Hırsızlar'dır... ve… ve Hırsızlar, Arınma'dan hiç de rahatsız olmuyor, çünkü istedikleri zaman şehre girip çıkabiliyorlar."</p>

  <p>Rothen yavaşça başıyla onayladı. Yüz ifadesi düşünceliydi. "Bu kadarından ben de şüpheleniyordum" Öne doğru eğildi. "Sonea, ben de Arınma'dan en az senin kadar hoşlanmıyorum... ve bu şekilde düşünen tek büyücü ben değilim."</p>

  <p>"Öyleyse neden Arınma'ya sen de katılıyorsun?"</p>

  <p>"Çünkü Kral bizden bir şey yapmamızı isterse, itaat yeminimiz yüzünden yapmakla yükümlüyüz."</p>

  <p class="p10">Sonea tekrar homurdandı. "Yani yaptığınız herhangi bir şeyden dolayı Kral'ı suçlayabilirsiniz."</p>

  <p>"Hepimiz Kral'ın kuluyuz," diye hatırlatmada bulundu adam. " Lonca, Kral'ın emirlerine uymak zorundadır. Çünkü insanlar bizim Kyralia'yı kendimizin yönetmeye kalkmayacağımızdan emin olmak istiyorlar." Arkasına yaslandı. "Eğer inandığın gibi acımasız katillersek, neden bunu yapmıyoruz Sonea? Büyücüler neden bütün ülkelerin yönetimini ele geçirmiyor?"</p>

  <p>Sonea omuzlarını silkti. "Bilmiyorum ama varoşlular için fark eden bir şey olmazdı. Bizim iyiliğimiz için en son ne zaman bir şey yaptınız?" Rothen'in gözleri kısıldı. " Göremediğin birçok şey var."</p>

  <p>"Ne gibi?"</p>

  <p>"Örneğin Liman'ı balçıktan temizliyoruz. Biz olmasaydık, gemiler İmardin'e gelemezdi ve ticaret başka bir yerde yapılırdı."</p>

  <p>"Bunun varoşlulara faydası nedir?"</p>

  <p>"Her tabakadan İmardinli için iş imkânı yaratıyor. Gemiler kereste, yiyecek getiriyor, gelen denizciler buradan alışveriş yapıyorlar, işçiler eşyaları paketlemede ve taşımada çalışıyorlar. Zanaatkarlar eşya yapıyor." Kızı kafasında bir tarttı, ardından kafasını iki yana salladı. "Sanırım yaptıklarımız hayatından o kadar uzak ki değerlerini görmüyorsun. Eğer insanlara doğrudan yardım ettiğimizi görmek istiyorsan Şifacılar'a bakmalısın. Onlar gerçekten de..."</p>

  <p>"Şifacılar!" Sonea gözlerini yuvarladı. "Şifacı'ya verecek para kimde? Aldıkları ücret, iyi bir Hırsız'ın hayatı boyunca kazandığının on katı kadar!"</p>

  <p class="p5">Rothen durakladı. "Elbette, haklısın," dedi sessizce. "Şifacı sayısı, ancak bize şifa için gelenlerle ilgilenmeye yetecek düzeyde. Ücretlerin yüksek olmasının en büyük nedeni, hafif yaralanmalara sahip kişilerin, Şifacılar'ın zamanını boşa harcamasını engellemek ki bu da diğer insanların hafif yaralanmalarla ilgilenmek için ilaç yapma ve tedavi yöntemlerini öğrenmesini sağlıyor. Bu sağlıkçılar İmardin halkının geri kalanı ile ilgileniyor."</p>

  <p class="p5">"Varoş'lularla değil," diye karşılık verdi Sonea. "Sağlıkçılarımız var ama tedavi ettikleri insanı öldürme olasılıkları da çok var. . Varoş bölgesinde yaşarken yalnızca birkaç iyi hekimin adını duydum ama onlar da çok pahalıydı."</p>

  <p>Rothen pencereden dışarı bakıp iç geçirdi. "Sonea, şehirdeki sınıf ve yoksulluk sorununu çözebilseydim, bunu yapmak için bir an bile düşünmezdim. Ama bu konuda biz büyücülerin bile yapabileceği çok az şey var."</p>

  <p>"Öyle mi? Eğer Arınma'dan gerçekten hoşlanmıyorsanız, katılmayı reddedin öyleyse. Kral'a bunun dışında söyleyeceği her şeyi yapacağınızı söyleyin. Daha önce yapmıştınız." Rothen kaşlarını çattı, belli ki şaşırmıştı.</p>

  <p>"Kral Palen'in İttifak'ı imzalamayı reddettiği dönemlerde." Rothen'in şaşkın suratının sebep olduğu gülümsemeyi bastırdı "Kral'ın varoşlarda düzgün kanalizasyon sistemi ve benzeri şeyleri yaptırmasını sağlayın. Büyük-büyük babası şehrin kalanı için yaptırmıştı neden şimdi bizim için de yaptırılmasın?"</p>

  <p>Adamın kaşları kalktı. "Varoşlarda yaşayanların şehre taşınmasını istemiyor musun?" Sonea kafasını iki yana salladı. "Dış Çember'in bazı bölümleri güzel. Şehrin büyümesi durmayacak. Belki de Kral bir duvar daha yaptırmalı."</p>

  <p>"Duvarların modası geçti. Düşmanımız yok. Ama dediğin diğer şeyler... ilginç." Kızı ilgiyle süzdü. "Başka ne yapmamızı önerirsin?"</p>

  <p>"Varoşlara gidip insanları iyileştirin</p>

  <p>Adam suratını buruşturdu. "Yeterli sayıda değiliz."</p>

  <p>"Hiç yoktan iyidir. Bir Ev'in oğlunun kırık kolu neden bir varoşlunun kırık kolundan daha önemli olsun?"</p>

  <p>Rothen gülümsedi ve Sonea aniden bu konuşmanın onun için küçük bir eğlenceden başka bir şey olmadığı şüphesini hissetti. Neden umurunda olsundu ki? Adam sadece, onunla aynı duyguları paylaştığına inanmasını sağlamaya çalışıyordu. Ona güvenmesini sağlamak için, bundan daha fazla çabalaması gerektirecekti.</p>

  <p>"Asla yapmayacaksınız," diye homurdandı. "Elinizden gelseydi, bazılarınızın yardım edeceğini söyleyip duruyorsun ama gerçek şu ki, eğer gerçekten umursayan bir büyücü olsaydı dışarıda yardım ediyor olurdu. Onları engelleyen hiçbir yasa yok. Öyleyse neden hiçbiriniz yapmıyorsunuz? Sebebini ben söyleyeyim. Varoşlar zorlu ve pis, oysa siz, varoşlar orada yokmuş gibi davranmayı tercih ediyorsunuz.</p>

  <p class="p5">Burada rahatınız yerinde." Odayı ve içindeki kaliteli eşyaları gösterdi. "Kral'ın size çok fazla para verdiğini herkes biliyor. Madem hepiniz, bizi bu kadar çok düşünüyorsunuz, o zaman paranın bir kısmını oradaki insanlara yardım etmek için kullanmanız gerekir ama kullanmıyorsunuz. Hepsini kendinize saklamayı tercih ediyorsunuz."</p>

  <p>Adam düşünceli bir ifadeyle dudaklarını büzdü. Kız odadaki sessizliğin tüm ağırlığını hisseti. Adamın, onu kışkırtmasına izin verdiğini fark ederek dişlerini sıktı. "Varoşlarda tanıdığın insanlardan birine, yüklüce miktarda para verilseydi," dedi adam yavaşça, "o insan, diğerlerine yardım etmek için parasının tamamını verir miydi sence?"</p>

  <p>"Evet," diye karşılık verdi kız.</p>

  <p>Adam bir kaşını kaldırdı. "Demek hiçbiri parayı kendine saklamaya çalışmaz?"</p>

  <p>Sonea durakladı. Birkaç kişinin, bunu yapacağını biliyordu ya da birkaç kişiden biraz fazlası.</p>

  <p>"Birkaç kişi, sanırım," diye kabul etti.</p>

  <p>"Ah," dedi adam. "Ama benim bütün varoşluların bencil kişiler olduğuna inanmamı istemezsin, değil mi? Ve hatta sen bile bütün büyücülerin de bencil olduğuna inanmazsın. Bana ayrıca, bütün o işledikleri suçlara, kaba hareketlerine rağmen tanıdığın bütün insanların iyi ve nazik kişiler olduğunu garanti mi edeceksin? İşte bu sebeple bizim hepimizi birden, salt büyücü olarak doğduğumuz hatta kimi büyücülerin hatalarından dolayı yargılaman da mantıklı değil. Çoğu, seni temin ederim ki gayet iyi ve nazik kişilerdir." Sonea kaşlarını çatıp bakışlarını kaçırdı. Adamın söyledikleri mantıklıydı ama onu hiç de rahatlatmamıştı. "Belki de," diye karşılık verdi, "ama hâlâ varoşlardaki insanlara yardım eden hiçbir büyücü göremiyorum."</p>

  <p>Rothen başıyla onayladı. "Çünkü varoş insanlarının yardımımızı reddedeceğini biliyoruz." Sonea duraksadı. Adam haklıydı ama varoşlular Lonca'nın yardımını reddediyorsa, bunun sebebi Lonca'nın varoşlulara onlardan nefret etmeleri için oldukça fazla gerekçe vermesindeydi.</p>

  <p>"Para yardımını reddetmezler," diye belirtti.</p>

  <p>"Senin, bütün parayı kendine saklayacaklardan olmadığını farz ederek, istediğini yapman için sana yüz altın verseydim ne yapardın?"</p>

  <p>"İnsanları doyururdum," dedi kız.</p>

  <p>" Yüz altın birkaç kişiyi birkaç hafta doyurur ya da daha çok insanı birkaç gün. Daha sonra bu kişiler yine yoksul ve aç kalmaya devam edecekler. Pek bir şey değiştirmiş olamayacaksın." Sonea bir şeyler söylemek için ağzını açtı ama konuşmadı. Söyleyebileceği ne vardı ki? Adam haklıydı ama aynı zamanda haksızdı da. Yardım etmeye çalışmamakta, yanlış olan bir şeyler olmalıydı.</p>

  <p>İç geçirerek üstündekilere baktı ve giydiği aptal kıyafeti görünce kaşlarını çattı. Konuyu değiştirmenin, adamın tartışmayı kazandığı izlenimi vereceğini bilmesine rağmen, ceketi çıkarıp attı.</p>

  <p>"Giysilerim nerede?"</p>

  <p>Adam başını eğerek ellerine baktı. "Gittiler. Sana yeni giysiler vereceğim."</p>

  <p>"Ben kendiminkileri istiyorum," dedi Sonea. "Onları yaktırttım."</p>

  <p>Sonea inanamayarak dik dik adama baktı. Pelerini kirli ve yer yer yanık olmasına rağmen iyi kaliteydi ve Cery'nin hediyesiydi.</p>

  <p>Kapı vuruldu. Rothen ayağa kalktı.</p>

  <p>"Gitmeliyim Sonea," dedi adam. "Bir saat içinde dönerim."</p>

  <p class="p5">Rothen'in gidişini ve kapıyı açışını izledi. Kapının arkasında başka bir lüks oda gözüne çarptı. Kapı kapandığında bir anahtar sesi duymayı bekledi ve duymayınca içinde küçük bir umut belirdi.</p>

  <p>Kaşlarını çatarak dik dik kapıya baktı. Büyüyle mi kilitlenmişti? Bir adım yaklaştı ve kapının arkasında gelen kısık sesler duydu.</p>

  <p>Şu anda kapıyı zorlamanın hiç gereği yoktu ama daha sonra...</p>

  <p class="p11"><span class="t12">* * *</span></p>

  <p class="p12">Başı hafifçe ağrıyordu fakat kulaklarının arkasına soğuk bir şeylerin damladığını hissetti. Cery gözlerini açtığında karanlıkta, silik bir yüz gördü. Bir kadın yüzü... "Merhaba." Ses yabancıydı. "Sonunda aramıza döndün."</p>

  <p>"Sonea?"</p>

  <p>Cery gözlerini sıkıca kapattıktan sonra tekrar açtı. Yüz belirginleşmeye başladı. Kadının egzotik bir güzelliğe sahip yüzünün etrafına dökülen siyah, uzun saçları vardı. Koyu tenliydi ama Faren kadar değil. Tipik, düz Kyralialı burnu uzun yüze zarafet katıyordu. Sonea ve Faren'in birleşimi gibiydi. <span class="t11">Rüya görüyorum,</span> diye düşündü.</p>

  <p>"Hayır, görmüyorsun," dedi kadın. Kadın, çocuğun kafasının üzerindeki bir şeye baktı.</p>

  <p>"Oldukça sert vurmuş olmalı. Onunla şimdi konuşmak istiyor musun?"</p>

  <p>"Bir deneyebiliriz" Bu sesi tanıyordu. Faren görüş alanına girdikçe; Cery olanları hatırladı ve oturmaya çalıştı. Gözleri karardı ve başı ağrıdan uğuldamaya başladı. Omuzlarında eller hissetti ve isteksizce kendisini sırtüstü yatırmalarına izin verdi.</p>

  <p class="p5">"Merhaba Cery. Bu Kaira."</p>

  <p>"Sana benziyor ama daha güzel," diye mırıldandı Cery. Faren güldü. "Teşekkürler. Kaira benim kardeşim." Kadın gülümseyerek görüş alanından çıktı. Cery sağ tarafında bir kapının kapandığını duydu. Gözlerini Faren'e dikti. "Sonea nerede?" Hırsız ciddileşti. "Büyücüler onu Lonca'ya götürdü."</p>

  <p>Sözcükler Cery'nin kafasının içinde defalarca yankılandı. İçinde korkunç bir şeyin yırtıldığını hissetti. O gitti! Nasıl onu koruyabileceğine inanmıştı? Ama hayır. Onu güvende tutması gereken kişi Faren'di. İçinde bir öfke kıvılcımı çaktı. Konuşmak için derin bir nefes aldı... Hayır. Onu bulmalıyım. Onu oradan kurtarmalıyım. Faren'in yardımına ihtiyacım olabilir. Bütün öfkesi bir anda söndü. Cery kaşlarını çatıp Hırsız'a baktı.</p>

  <p>"Ne oldu?"</p>

  <p>Faren iç geçirdi. "Kaçınılmaz olan. Onu yakaladılar." Başını iki yana salladı. "Onları durdurmak için ne yapabilirdim bilmiyorum. Zaten her şeyi denemiştim." Cery başıyla onayladı. "Peki ya şimdi?"</p>

  <p>Hırsızın dudakları yarım bir gülümseme ile seğirdi. "Anlaşmamızın bana düşen kısmını yerine getiremedim. Fakat Sonea'nın da büyüsünü benim için kullanma fırsatı hiç olmadı. İkimiz de denedik fakat başarılı olamadık. Sana gelince..." Faren'in gülümsemesi yok oldu. "Yanımda kalmanı istiyorum."</p>

  <p>Cery dik dik Hırsız'a baktı. Sonea'yı nasıl bu kadar kolay bırakabilirdi?</p>

  <p>"İstersen gitmekte özgürsün," diye ekledi Faren.</p>

  <p>"Ya Sonea ne olacak?"</p>

  <p class="p5">Hırsız kaşlarını çattı. "O Lonca'da."</p>

  <p>"Gizlice girmesi zor bir yer değil. Daha önce yaptım."</p>

  <p>Faren'in kaşları daha da çatıldı. "Bu çok aptalca olur. Onu çok dikkatli koruyacaklardır."</p>

  <p>"Dikkatlerini başka yöne çekeriz."</p>

  <p>"Öyle şeyler yapmayacağız." Faren'in gözleri parladı. Birkaç adım uzaklaştı sonra Cery'nin yanına geri döndü.</p>

  <p>"Hırsızlar asla Lonca'yı karşılarına almamışlardır ve bundan sonra da almayacaklar. Kazanacağımızı zannedecek kadar aptal değiliz."</p>

  <p>"O kadar akıllı değiller. İnan bana, ben... "</p>

  <p class="p5">"HAYIR!" diye sözünü kesti Faren. Derin bir nefes alıp yavaşça koyverdi. "Bu iş düşündüğün kadar kolay değil Cery. Biraz dinlen. İyileş. Söylediklerini tekrar düşün. Sonra konuşuruz." Adam görüş alanının dışına çıktı. Cery kapının açıldığını ve sonra nazikçe kapandığını duydu. Ayağa kalkmaya çalıştı fakat başına yine bir ağrı saplandı. İçini çekerek gözlerini kapadı ve yatağa yayıldı, zorlukla nefes alıyordu. Faren'i Sonea'yı kurtarmaya ikna etmeye çalışabilirdi; ama bunu asla başaramayacağını biliyordu. Hayır... Eğer kız kurtarılacaksa, bunu tek başına yapmalıydı.</p>

  <p class="p13">&nbsp;</p>
</body>
</html>
