<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p0"><span class="t10">&nbsp;</span></p>

  <h1 class="h11"><a id="ncx995"></a>XIV</h1>

  <p class="p3"><span class="t6">Yan</span><span class="t6">ı</span><span class="t6">tlanmam</span><span class="t6">ı</span><span class="t6">ş</span> <span class="t6">Sorular</span></p>

  <p class="p4">&nbsp;</p>

  <p class="p14">Akademi koridorunun sonuna varan Dannyl, Yöneticimin ofisinin kapısı açılınca durdu. Dışarıya mavilere bürünmüş birisi çıktı ve Giriş Salonu'na doğru yürümeye başladı. "Yönetici," diye seslendi Dannyl.</p>

  <p>Lorlen durdu ve arkasına döndü. Dannyl'in geldiğini görünce gülümsedi. "Günaydın Lord Dannyl."</p>

  <p>"Ben de sizi görmeye geliyordum. Zamanınız var mı?"</p>

  <p>"Elbette ama yalnızca birkaç dakika."</p>

  <p>"Teşekkür ederim." Dannyl yavaşça ellerini ovuşturdu. "Dün gece Hırsız'dan bir mesaj aldım. Bizden saklanırken Sonea'ya yardım eden adamın nerede olduğunu bilip bilmediğimizi soruyor. Bu kişinin geçenlerde Sonea'yı kurtarmaya çalışan o genç adam olduğu kanısındayım."</p>

  <p>Lorlen başını salladı. "Yüce Lord'a da benzer bir mesai geldi." Dannyl şaşırarak gözlerini kırpıştırdı. "Hırsız doğrudan onunla mı temas kurmuş?"</p>

  <p>"Evet. Akkarin, adamı bulursa ona haber vereceği konusunda Gorin'e garanti vermiş."</p>

  <p>"Bende aynı yanıtı göndereyim öyleyse."</p>

  <p>Lorlen'in gözleri hafifçe kısıldı. "Sonea'yı yakaladığımızdan beri, Hırsızlar sizinle ilk defa mı temas kuruyor?"</p>

  <p>"Evet." Dannyl üzgün bir şekilde gülümsedi. "Onlardan bir daha haber almayacağımı zannediyordum. Mesaj benim için büyük bir sürpriz oldu."</p>

  <p>Lorlen'in kaşları kalktı. "Onlarla bağlantı kurmuş olmanız bile hepimiz için büyük bir sürpriz olmuştu."</p>

  <p>Dannyl yüzünün hafifçe kızardığını hissetti. "Pek sayılmaz. Nasıl olduğunu bilmiyorum ama Yüce Lord biliyordu."</p>

  <p>Lorlen gülümsedi. "Bak işte bu beni şaşırtmadı. Akkarin ilgisizmiş gibi görünebilir ama bu, olanlardan haberdar olmadığı anlamına gelmez. Hem buradaki hem de şehirdeki insanlarla ilgili herkesten fazla bilgiye sahiptir."</p>

  <p class="p5">"Ama söz konusu olan Lonca olduğunda sizin bilginiz daha fazladır herhalde." Lorlen kafasını iki yana salladı. "Ah, o her zaman benden daha çok şey bilmiştir." Durakladı. "Ben de onu görmeye gidiyordum. Ona iletmemi istediğiniz herhangi bir şey var mı?"</p>

  <p class="p5">"Hayır," diye yanıtladı Dannyl çabucak. "Bir ara kendim gidip görüşmeliyim. Zaman ayırdığınız için teşekkür ederim Yönetici."</p>

  <p>Lorlen başıyla selam verdi ve arkasını dönüp uzaklaştı. koridorda ilerlemeye başlayan Dannyl, kendini bir sürü çırak ve büyücünün arasından geçmeye çalışırken buldu, ilk ders başlamak üzere olduğu için, binada bir hareketlilik vardı.</p>

  <p>Hırsızın mesajını bir kez daha düşündü. Mesajda, sanki adamın kaybolmasından şüpheleniyormuş gibi bir iması vardı. Dannyl, Hırsız'ın Lonca'yı sıradan biri gibi kendi sorunları için suçlayacağına ya da iyi bir büyücü olmadan Yüce Lord ile bağlantı kuracağına inanmıştı</p>

  <p>Gorin, Lonca'nın onlar için bu adamı bulabileceğine inanıyor olmalıydı. Durumun ironisini fark eden Dannyl kafasını salladı. Hırsızlar, Lonca'nın Sonea'yı bulmasına yardım etmişti de karşılığında benzer bir iyilik istiyorlardı, karşılığında nasıl bir ödül vaat edeceklerini merak etti.</p>

  <p>Ama Gorin neden Lonca'nın, adamın nerede olduğunu bildiğini düşünüyordu? Dannyl cevap aklına geldiğinde bir an olduğu yerde kalakaldı.</p>

  <p><span class="t11">Sonea.</span></p>

  <p>Gorin, Sonea'nın, arkadaşının nerede olduğunu bildiğini düşünüyorsa, neden doğrudan kızla temasa geçmemişti? Kızın onlara söylemeyeceğini mi düşünüyordu. Ne de olsa Hırsızlar onu Lonca'ya satmıştı.</p>

  <p>Ayrıca kızın arkadaşının da ortadan kaybolmak için iyi sebepleri olabilirdi. Dannyl kafasını kaşıdı. Sonea'ya olup bitenlerden haberi olup olmadığını sorabilirdi ama eğer arkadaşının kayıp olduğunu bilmiyorsa, bu haber onu altüst edebilirdi. Arkadaşının ortadan kaybolmasının sebebinin Lonca olduğundan şüphelenebilir ve bu da Rothen'in şimdiye kadar elde etmiş olduğu bütün başarıyı bir anda yok edebilirdi.</p>

  <p>Önündeki çırakların arasında tanıdık bir yüz belirdi. Dannyl ani bir endişe duydu ama Fergun kafasını kaldırıp bakmadı. Savaşçı aceleyle yanından geçerek bir yan geçide girdi. Şaşıran Dannyl durdu. Fergun'u eski düşmanını bile fark etmeyecek kadar meşgul eden ne olabilirdi ki? Koridora geri dönen Dannyl, hızla yan geçide baktığında bir an için, Savaşçı'nın başka bir köşeyi dönerken savrulan kırmızı cüppesinin eteklerini gördü. Fergun bir şey taşıyordu. Dannyl geçidin girişinde tereddütle durakladı. Fergun'u takip etmek istiyordu. Çırakken, Fergun'un küçük sırlarından hiçbirini keşfetme fırsatını ele geçirememişti.</p>

  <p>Ama artık bir çırak değildi ve Fergun o savaşı uzun süre önce kazanmıştı. Omuz silkerek koridora, Rothen'in sınıfına doğru döndü. Dersler beş dakika içinde başlayacaktı ve casusluk yapmak için hiç zamanı yoktu.</p>

  <p class="p3"><span class="t12">* * *</span></p>

  <p class="p16">Karanlıkta geçirdiği bir haftadan sonra, Cery'nin duyuları keskinleşmişti. Kulakları böcek ayaklarının çıkardığı sesleri bile ayırt edebiliyordu. Parmakları, ceketinin kenarından çıkardığı şişin üzerindeki paslanmış kısımlarındaki küçük pürüzleri hissedebiliyordu. Başparmağını şişin sivri kısmına hafifçe bastırırken öfkesinin azaldığını hissetti. Onu buraya kapatan adam iki kere daha yiyecek ve su getirmişti. Cery her defasında buraya neden kapatıldığını öğrenmeye çalışmıştı.</p>

  <p>Fergun'u konuşturma çabalarının hepsi başarısız olmuştu. Ondan bir cevap almaya, onu ikna etmeye çalışmış hatta yalvarmış ama büyücü hepsini duymazdan gelmişti. Bu doğru değil, yine sinirlenmeye başlıyordu. Kötü adamlar hatalarından ya da kendini beğenmişliklerinden dolayı planlarında açık verirlerdi.</p>

  <p>Cery çok hafif bir tıkırtı duydu. Kafasını kaldırdı ve ses ayak sesine dönüşüne ayağa fırladı.</p>

  <p>Şişi kaparak kapının arkasına çömeldi ve beklemeye başladı.</p>

  <p>Ayak sesi kapının dışında kesildi. Kilidin tıkırtısını duydu kapı içeri doğru açılmaya başlayınca gerildi. Odanın içine ışık doldu ve kapının hemen önüne koyduğu boş tabağı aydınlattı. Büyücü bir adım attıktan sonra durakladı ve köşede bir battaniyenin altında yarı saklı duran ceket ve pantolonuna doğru döndü. atılan Cery şişi, kalbine nişan alarak Fergun'un sırtına doğru salladı.</p>

  <p>Şiş sert bir şeye çarptı ve parmaklarının arasından kaydı. Fergun kendi etrafında dönerken,</p>

  <p>Cery'nin göğsüne bir şey çarptı ve onu sertçe geriye doğru savurdu. Duvara çarpınca şiddetli acı duydu ve hemen ardından kolunda dayanılmaz bir acı hissetti. Yere çökerek, koluna sarıldı, başında uzun, abartılı bir iç çekiş duydu." Bu çok aptalcaydı. Bak bana ne yaptırttın."</p>

  <p>Fergun kollarını göğsünde kavuşturmuş, tepesinde dikiliyordu. Cery dişlerini sıkarak öfkeyle büyücüye baktı.</p>

  <p>"Sana battaniye getirmek için katlandığım onca sıkıntıdan sonra bana böyle mi teşekkür ediyorsun?" Fergun kafasını iki yana sallayıp çömeldi.</p>

  <p>Köşeye çöküp sinmek sadece canını daha çok yaktı. Fergun yaralı kolunun bileğini tutunca Cery, ağzından kaçabilecek bir çığlığı zorlukla bastırdı. Kolunu çekmeye çalıştı ama bu hareket canının daha da çok yanmasına sebep oldu.</p>

  <p>"Kırılmış gibi," diye mırıldandı büyücü. Gözleri tozla kaplı yerden ötede bir şeylere odaklanmış gibi gözükmeye başladı. Acı aniden azaldı ve Cery'nin koluna bir sıcaklık yayılmaya başladı.</p>

  <p>İyileştirilmekte olduğunu anlayan Cery kıpırdamamak için kendini zorladı. Fergun'a baktı, sivri çenesini ve ince dudaklarını aklına kazıdı. Adamın normalde düzgünce taralı olan sarı saçları şimdi kaşlarının üzerine düşmüştü.</p>

  <p>Cery ömrü boyunca bu yüzü unutmayacağını biliyordu. <span class="t11">Bir gün öcümü alaca</span><span class="t11">ğı</span><span class="t11">m,</span> diye düşündü. <span class="t11">Ve e</span><span class="t11">ğ</span><span class="t11">er Sonea'ya bir</span> <span class="t11">ş</span><span class="t11">ey yapt</span><span class="t11">ı</span><span class="t11">ysan, ölümün yava</span><span class="t11">ş</span> <span class="t11">ve ac</span><span class="t11">ı</span><span class="t11">l</span><span class="t11">ı</span> <span class="t11">olacak.</span> Büyücü gözlerini kırpıştırıp Cery'nin kolunu bıraktı. Ayağa kalktı, suratını buruşturdu ve eliyle alnını sildi.</p>

  <p>"Tamamen iyileşmedi. Bütün gücümü senin için harcayamam. Kolunu zorlama, yoksa kemik tekrar ayrılır." Gözleri kısıldı. "Eğer bir daha böyle bir şey denersen, seni bağlamak zorunda kalırım... kendine zarar vermeni engellemek için, anladın mı?"</p>

  <p>Yere baktı. Getirdiği tabak kırılmış, yiyecekler yere saçılmıştı. Şişe kenarda yatıyordu. Su, mantarına yakın bir yerde ki çatlaktan sızıyordu.</p>

  <p>"Yerinde olsam suyu ziyan etmezdim," dedi Fergun. gerileyerek yerden Cery'nin şişini aldı ve arkasını dönüp odadan çıktı.</p>

  <p>Kapı kapanınca Cery sırtüstü yatıp inledi. Bir büyücüyü bir şişle öldürebileceğini gerçekten ummuş muydu? Kolunu parmak uçları ile dikkatlice yokladı. Sadece hafif bir acı kalmıştı. Karanlıkta taze ekmeğin kokusu çok güçlüydü ve Cery'nin karnı guruldadı. Dökülmüş olan yemeği düşündü ve iç geçirdi. Zamanın geçtiğine dair tek belirti acıkmasıydı ve büyücünün ziyaretlerinin en az iki günde bir olduğunu tahmin etmişti. Eğer yemezse güçsüzleşirdi. Daha da kötüsü bedensel ihtiyaçlarını gördüğü köşedeki sürünen şeyler yerdeki yemeğe gelebilirdi. Güçlükle dizlerinin üstüne kalkıp elleriyle tozlu zemini araştırarak emeklemeye başladı.</p>

  <p class="p3"><span class="t12">* * *</span></p>

  <p class="p26">Mavi cüppeli büyücü odaya girerken Sonea nefesini tuttu. Uzun boylu, zayıf, saçları ensesinde toplanmış biriydi. Lord'un evinin altında gördüğü suikastçı bu adam olabilirdi. Adam yüzünü ona doğru çevirince, yüz hatlarının hatırladığı adam kadar sert olmadığını fark etti.</p>

  <p>"Bu Yönetici Lorlen," dedi Rothen.</p>

  <p>Sonea, büyücüyü başıyla selamladı. "Tanıştığımıza memnun oldum."</p>

  <p>"Bende de seninle tanıştığıma memnun oldum Sonea," diyerek cevap verdi adam.</p>

  <p>"Lütfen oturun," dedi Rothen, sandalyelere doğru elini sallayarak.</p>

  <p>Lorlen sandalyelere yerleşirken, Tania büyücülerin tercihi olan acı içkiyi servis yaptı.</p>

  <p>Tania'nın uzattığı bir dal suyu alan Sonea, fincanından bir yudum aldı. Sonea yöneticiyi izledi. Adam memnuniyetle gülümsedi ama ona bakarak yüz ifadesi ciddileşti.</p>

  <p>"Rothen buraya ilk geldiğinde sana yaklaşırsam korkacağından endişeleniyordu," dedi adam. "O yüzden daha önce tanışmadığım için beni bağışla. Lonca'nın Yöneticisi olarak, sebep olduğumuz sıkıntı ve rahatsızlık için resmi bir özür sunmak istiyorum. Seni neden bulmak zorunda olduğumuzu artık anlıyorsun, değil mi?"</p>

  <p>Sonea yanaklarının kızardığını hissetti. "Evet."</p>

  <p>"Bu beni çok rahatlattı," dedi adam gülümseyerek. "Sana birkaç sorum olacak, senin de bana sormak istediğin herhangi bir şey olursa, lütfen çekinme. Kontrol derslerin iyi gidiyor mu?" Sonea, Rothen'e göz attı ve adamdan cesaretlendirici bir baş onaylaması aldı.</p>

  <p>"Sanırım gelişiyorum," diye yanıtladı. "Testler giderek kolaylaşıyor."</p>

  <p class="p5">Yönetici bunu bir an düşündü ve sonra yavaşça başını salladı. "Bu biraz da yürümeyi öğrenmeye benzer," dedi. "İlk başta onu düşünmek zorundasındır ama bir kez öğrenince bir daha üzerinde hiç kafa yormana gerek kalmaz."</p>

  <p>"Uykunuzda yürümeniz dışında," diye ekledi kız.</p>

  <p class="p5">"Pek olası değil." Yönetici güldü fakat bakışları tekrar keskinleşti. "Rothen bana, bizimle kalmak istemediğini söyledi. Bu doğru mu?" Sonea başıyla onayladı. "Sebebini sorabilir miyim?"</p>

  <p class="p5">"Eve gitmek istiyorum," dedi kız.</p>

  <p>Adam öne doğru eğildi. "Seni, aileni ve arkadaşlarını görmekten alıkoymayız. Boşgünlerde onları ziyaret edebilirsin."</p>

  <p>Kız kafasını iki yana salladı. "Biliyorum ama burada kalmak istemiyorum."</p>

  <p class="p5">Yönetici başını sallayarak arkasına yaslandı. "Böylesine potansiyeli olan birisini kaybetmek bizi üzecek," dedi "Güçlerinden vazgeçmek istediğine emin misin?"</p>

  <p>Fergun'un sözlerini hatırlayan Sonea'nın kalbi tekledi "Güçlerimden vazgeçmek mi?" diye sordu yavaşça, Rothen'e göz atarak. "Rothen bana böyle söylememişti."</p>

  <p>Yönetici'nin kaşları kalktı. "Sana ne söyledi?"</p>

  <p>"Nasıl kullanacağımı bilmediğim için kullanamayacağımı söyledi."</p>

  <p>"Kendi kendini eğitebileceğine inanıyor musun?"</p>

  <p>Sonea durakladı. "Öğrenebilir miyim?"</p>

  <p>"Hayır." Yönetici gülümsedi. "Rothen'in sana söyledikleri doğru," dedi. "Ama derslerindeki başarının aranızdaki güvene bağlı olduğunu bildiği için, Lonca'dan ayrılan büyücüler ile ilgili yasaları açıklama işini bana bıraktı."</p>

  <p>Adamın, Fergun'un söylediklerinin doğrulamak üzere olduğunu fark edince, Sonea'nın kalp atışları hızlandı.</p>

  <p>"Yasa, güçleri aktif olan her erkek ve kadının ya Lonca'ya katılmasını ya da güçlerinin bağlanmasını emreder," dedi adam.</p>

  <p>"Bağlama, tam Kontrol elde edilene kadar yapılamaz ama uygulandığında, büyücünün herhangi bir yolla büyü kullanmasını tamamen önler."</p>

  <p>Bu açıklamayı izleyen sessizlikte, iki büyücü de kızı dikkatle izledi. Kız bakışlarını kaçırdı.</p>

  <p>Demek ki Rothen ondan bir şeyler saklıyordu. Ama sebebini anlıyordu. Büyücülerin zihnine bir şeyler yapacakları bilgisi, ona güvenmesini daha da zorlaştırırdı.</p>

  <p>Fergun doğruyu söylüyordu, yine de...</p>

  <p>"Sormak istediğin bir şey var mı Sonea?" diye sordu Lorlen.</p>

  <p>Sonea, Fergun'un söylediği başka bir şeyi hatırlayarak duraksadı. "Bu bağlama işlemi... rahatsızlık verici midir?"</p>

  <p>Adam başını iki yana salladı. "Hiçbir şey hissetmezsin. büyü yapmaya çalışınca, bir direnç hissi olur ama bu acı verir. Büyü kullanmaya alışık olmadığın için, güçlerinin bağlandığını fark edeceğini bile sanmam."</p>

  <p>Sonra yavaşça başıyla onayladı. Yönetici sessizce ona baktı sonra gülümsedi. "Kalman konusunda seni ikna etmeye çalışmayacağım," dedi. "Sadece, eğer kalmak istersen binada senin için bir yer olduğunu bilmeni istiyorum. Başka sorun var mı?"</p>

  <p>Sonea kafasını iki yana salladı. "Hayır. Teşekkür ederim Yönetici."</p>

  <p>Cüppesi hışırdayarak ayağa kalktı. "Artık işimin başına dönmeliyim. Tekrar ziyaretine geleceğim Sonea. Belki o zaman daha uzun konuşabiliriz."</p>

  <p>Kız başını sallayıp Yönetici'yi geçiren Rothen'i izledi. Kapı kapanınca Rothen dönüp kıza baktı.</p>

  <p>"Lorlen hakkında ne düşünüyorsun bakalım?"</p>

  <p>Kız düşündü. "İyi bir insana benziyor ama çok resmi."</p>

  <p>Rothen kıkırdadı. "Evet, öyle sayılır." Rothen bir şey söylemeden yatak odasına girdikten sonra pelerinini giymiş olarak geri döndü. Şaşıran Sonea kendisine doğru gelen adamı izledi. Adamın kolunda bir pelerin daha vardı.</p>

  <p>"Kalk bakalım," dedi adam. "Bunun üstüne olup olmayacağını görmek istiyorum." Ayağa kalkan Sonea, Rothen pelerini omuzlarına geçirirken hareketsiz durdu. Pelerin nerdeyse yere değiyordu.</p>

  <p>"Biraz uzun. Kısalttırırım. Şimdilik takılıp düşmemeye çalışman lazım"</p>

  <p>"Bu benim mi?"</p>

  <p>"Evet. Eskisinin yerine." Gülümsedi. "Buna ihtiyacın olacak. Dışarısı oldukça soğuk." Kız ona şaşkınlıkla baktı. "Dışarısı mı?"</p>

  <p>"Evet," dedi adam. "Yürüyüşe çıkarız diye düşündüm, ister misin?" Başıyla onaylayan Sonea, adamın yüzünü görmesini istemeyerek bakışlarını kaçırdı. Dışarı çıkma düşüncesi, içini yoğun bir istekle doldurmuştu. Üç haftadır buradaydı ama sanki aylar geçmiş gibi geliyordu. "Alt katta Dannyl ile buluşacağız," dedi Rothen kapıya doğru ilerleyerek. "Şimdi mi?"</p>

  <p>Başını sallayıp kızı çağırdı. Sonea derin bir nefes alarak kapıya ilerledi. Öncekinin aksine koridor boş değildi. Birkaç adım sağlarında iki büyücü dikiliyordu ve yanında iki çocuk olan normal kıyafetli bir kadın sollarından geçti. Hepsi de şaşkınlık ve merak içinde Sonea'ya baktı.</p>

  <p>Rothen çevredekilere başıyla selam verdikten sonra merdivenlere doğru ilerledi. Onu takip eden Sonea arkasına bakma dürtüsüne direndi. Aşağı inerlerken merdivenlerin ortasındaki boşlukta havada yükselen büyücüler belirmedi. Onun yerine, aşağıda tanıdık, uzun boylu bir büyücü bekliyordu.</p>

  <p>"İyi akşamlar Sonea," dedi Dannyl gülümseyerek. "İyi akşamlar," diye karşılık verdi kız.</p>

  <p>Dannyl dönüp alt kat koridorunun sonundaki bir çift büyük kapıya doğru elini salladı. Kapılar yavaşça açıldı ve içeriye soğuk bir rüzgâr doldu.</p>

  <p>Kapının arkasında, Cery'yle Lonca'yı keşfe çıktıklarında gördüğü avlu vardı. O zaman gece idi. Şimdi ise kasvetli bir alacakaranlık çökmekteydi. Dışarıdaki şekillerin kenarları belirsizleşmişti ve her şey gerçek dışı gözüküyordu.</p>

  <p>Rothen'in ardından dışarı çıkınca soğuğun tenini ısırdığını hissetti. Soğuktan titremesine rağmen, bunu hoş karşıladı. Dışarısı...</p>

  <p>Birden tenine bir sıcaklık yayıldı ve çevresindeki havada bir titreşim hissetti. Şaşırarak çevresine bakındı ama bu hissin sebebi olabilecek hiçbir şey göremedi. Rothen onu hissetti. "Basit bir numara," dedi Rothen. "Sıcaklığı tutan büyülü bir kalkan İçine girip dışarı çıkabilirsin. Hadi dene."</p>

  <p>Arkasındaki kapıya doğru geriledi ve yüzündeki soğuğu hissetti Nefesi ağzından bembeyaz bir buhar olarak çıkmaya başladı. Uzanınca, elinin tekrar sıcak havaya girdiğini hissetti Rothen gülümsedi ve onu çağırdı. Omuzlarını silkerek adamın yanına geçti. Akademinin arka tarafı solunda yükseliyordu. Çevresine bakınca Dannyl'in krokisindeki binaların çoğunu tanıdı. Gözleri avlunun diğer tarafındaki garip binaya takıldı. "Şu nedir?"</p>

  <p>Rothen kızın bakışlarını takip etti. "Kubbe," dedi. "Biz Arena'yı yapmadan yüzyıllar önce, Savaşçılar'ın çoğu eğitimi orada yapılırmış. Maalesef içeride olanları görenler sadece içeride olanlarmış. Çünkü öğretmenlerin veya izleyicilerin kendilerini, çırakların kontrolünü yitirmiş büyülerine karşı koruyabilmeleri gerekmekteydi. Orayı artık kullanmıyoruz." Sonea yapıya baktı. "Yere saplanmış büyük bir topa benziyor."</p>

  <p>"Öyle."</p>

  <p>"içeri nasıl giriliyor?"</p>

  <p>"Bir yeraltı geçidiyle. Sadece içeriye doğru açılabilen. yuvarlak bir tıpaya benzer bir kapısı var. Duvarlar üç adım kalınlığında."</p>

  <p>Çıraklar Bölümü'nün kapısı açıldı. Dışarıya pelerinlerine sarınmış üç çırak çıktı. Avlu boyunca ilerleyip fenerlerin direklerine hafifçe dokunmaya başladılar. Dokunuşlarıyla beraber fenerler yanmaya başlıyordu. Avludaki bütün fenerler yanınca çıraklar ayrılıp farklı yönlere ilerlemeye başladılar. Biri Çıraklar Bölümü'nün ön tarafına doğru giderken, diğeri Akademi'nin diğer tarafındaki bahçeye doğru ilerledi. Üçüncüsü ise Hamam ile Büyücüler Makamı'nın arasında ormana doğru kıvrılarak ilerleyen yola doğru yöneldi. Dannyl soru soran gözlerle Rothen'e baktı, iki büyücü birbirleriyle iki eski arkadaş gibi dalga geçerken, Sonea Dannyl'in kararları her zaman eski gardiyanına bıraktığını fark etmişti.</p>

  <p>"Nereye?"</p>

  <p class="p5">Rothen başıyla ormanı gösterdi. "Bu tarafa."</p>

  <p>Rothen yolu geçip patikaya girerken Sonea arkasından ilerledi. Fenerleri yakmayı bitiren çıraklar acele ile Çıraklar Bölümüme geri dönüyorlardı.</p>

  <p>Sonea, Büyücüler Makamının arka tarafına geçerken, pencerelerden birindeki bir hareket dikkatini çekti. Yukarıya doğru bakınca sarışın bir büyücünün kendilerini izlediğini gördü. Büyücünün kim olduğunu anlayınca bir an şok oldu. Adam acele ile odanın karanlığına geri çekildi. Sonea kaşlarını çatarak dikkatini tekrar patikaya verdi. Fergun'un bir sonraki ziyaretini ne zaman yapacağına dair bir fikri yoktu ama ziyarete geldiği zaman teklifini kabul edip etmeyeceğini öğrenmek isteyecekti. Bir an önce bir karara varması gerekiyordu. Lorlen'le konuşana kadar, Fergun'un iddia ettiği şeylerin hepsinin doğru olup olmadığını öğrenememişti. Rothen'le yaptıkları sohbetleri, yeminler ve gardiyanlık konularına ya da Fergun'un kendisine doğru yönlendirmeye çalışmıştı. Ama bunun için çok az fırsatı olmuştu. Şüphe çekmeden doğrudan sormanın bir yolu var mıydı acaba? Rothen kendisine gardiyanlığın ne olduğunu açıklamış, buna karşın, kendisinin onun gardiyanı olmak istediğinden hiç bahsetmemişti. Kalmaya karar verene kadar açıklamamayı planlıyor ise hiç şaşırmazdı. Kontrol'ü öğrendiğinde iki seçeneği olacaktı; güçleri bağlı bir şekilde varoşlara dönmek ya da varoşlara güçlerini kaybetmeden dönebilmek için Fergun'un, gardiyanlığını kazanmasına yardım etmek.</p>

  <p>Limana vardıklarında, ağaçların oluşturduğu labirente baktı, Fergun'un planı onu rahatsız etmişti. Çok fazla düzenbazlık ve risk içeriyordu. Kalmayı istiyormuş gibi davranması gerekecekti; Fergun'un gardiyanlığını kazanmasını sağlamak için muhtemelen yalan söyleyip, bozacağını bile bile yemin edecek, sonra da Lonca'dan kaçarak yemini bozacak ve Kral'ın yasasını çiğneyecekti.</p>

  <p>Rothen'e bu kadar mı bağlanmıştı ki ona yalan söyleme düşüncesinden rahatsız oluyordu? O bir büyücü, diye kendine hatırlattı. Bağlılığı Lonca'ya ve Kral'a. Onu kilit altında tutmayı istemese de emredildiğinde bunu yapardı.</p>

  <p>Yoksa bir yemini bozma düşüncesine mi endişeleniyordu? Harrin ve arkadaşları sürekli yalan söyleyip çalarlardı ama bir yeminin bozulmasını affedilemez bir suç olarak görürlerdi. Konumlarını korumak için yemin etmekten her zaman kaçınırlardı. Tabi eğer yemin etmek kaçınılmazsa, kullanılan kelimelere dikkat edilerek istenmeyen durumlardan kurt ulunabilirdi...</p>

  <p>"Bu akşam çok sessizsin," dedi Rothen aniden. "Hiç soru sormayacak mısın?" Sonea kafasını kaldırıp Rothen'e baktı ve adamın ona sevgiyle gülümsediğini gördü. Adamın gülümsediğini gören kız daha önce dile getirilmemiş bazı soruları sormanın vaktinin geldiğine karar verdi.</p>

  <p>"Büyücülerin ettiği yemini düşünüyordum."</p>

  <p>Rothen'in kaşları -Sonea'yı rahatlatacak şekilde- şüpheyle çatılmak yerine şaşkınlık ile kalktı. "Aslında iki yemin var. Çırak Yemini ve Büyücü Yemini. Biri çıraklar Lonca'ya ilk girdiklerinde diğeri ise mezun olduklarında edilir."</p>

  <p>"Ne üstüne yemin ediyorlar?"</p>

  <p>"Dört şey üstüne." Rothen sol elinin parmaklarını kaldırdı. "Çıraklar, Müttefik Ülkeler'in savunması hariç asla kimseye kasıtlı olarak zarar vermemeye yemin ederler." İlk parmağını indirdi ve diğer yeminleri sayarken sırayla diğerlerini de indirdi. "Lonca'nın kurallarına uymak, Kral'ın yasalarını bağlılık, bir büyücünün yasaları çiğnemediği sürece verilen emirlere itaat etmek ve bir büyücü söylemeden asla büyü kullanmamak adına." Sonea kaşlarını çattı. "Neden çıraklar, bir büyücü onlara izin vermeden büyü kullanamıyor?" Rothen kıkırdadı. "Pek çok çırak başlarında biri olmadan büyü yapmayı denedikleri için kendilerini yaralar. Fakat büyücüler yine de dikkatli olmak zorundalar. Bütün öğretmenler bilir ki eğer bir çırağa tam olarak ne çalışması gerektiğini söylemeden 'Git çalış' derlerse çıraklar bunu 'Git canın ne istiyorsa onu yap' olarak algılarlar. Bu mantığı kullanarak bütün bir günümü balık tutarak geçirdiğimi hatırlıyorum." Dannyl kıkırdadı. "Ki bu hiçbir şey değil."</p>

  <p>Genç büyücü çıraklık dönemindeki kendi maceralarını anlatırken, Sonea, Çırak Yemini'ni düşünüyordu. Beklemediği hiçbir şeyi içermiyordu. Lonca'nın ne gibi kuralları olduğunu bilmiyordu. Belki de bu, Rothen'e sormak için uygun bir zamandı. Son iki bölüm çırakların uslu durması için konulmuş gibiydi.</p>

  <p>Güçleri bağlanmadan Lonca'dan ayrılarak, yeminin ikinci maddesini çiğnemiş olacaktı. Garip bir şekilde bir yemini bozmak anlamına gelmediği sürece, bir yasayı çiğneme düşüncesi ona rahatsızlık vermiyordu.</p>

  <p>Dannyl hikâyesini bitirdiğinde, Rothen açıklamasına devam etti. "Büyücülerin Yemini'nin ilk iki maddesi çıraklarınkiyle aynıdır," dedi. "Ama üçüncü bölüm, ülkenin yöneticisine hizmet etmeyi kabul etmek, dördüncü bölüm ise asla huyunun kötücül formlarını kullanmamak üzerinedir."</p>

  <p>Sonea başını salladı. Onun kaçmasına yardımcı olarak Fergun, hem yasayı çiğniyor hem de Büyücü Yemini'ni bozuyor olacaktı. Yemini bozan bir büyücüye ne ceza verilir?"</p>

  <p>Rothen omuz silkti. "Bu yeminin ne şekilde bozulduğun hangi ülkede yaşadığına ve yöneticinin kararına göre değişirdi. "Peki Kyralia'lı ise ne olur?"</p>

  <p>"En kötü ceza idamdır ki bu sadece katillere verilir. Bunun dışında en büyük ceza sürgündür."</p>

  <p>"Siz... büyücünün güçlerini bağlayıp sürüyor musunuz?"</p>

  <p>"Evet. Müttefik Ülkeler'den hiç biri bu büyücüyü kabul etmez. Bu anlaşmanın bir parçasıdır." Sonea başını salladı. Ona eğer Fergun'un kendisinin güçleri bağlanmadan kaçmasına yardımcı olacağı öğrenilirse Lonca'nın ne ceza vereceğini soramazdı. Bunun gibi bir soruyu Rothen'e sormak kesinlikle çok komik olurdu.</p>

  <p>Eğer Fergun'un planını kabul ederse, çok iyi saklanmak zorundaydı, yoksa benzer bir cezaya çarptırılırdı. Lonca onlara katılması için ona başka bir şans vermezdi. Onu saklaması için yeniden bir Hırsız'a güvenmekten başka seçeneği yoktu. Güçleri bağlanmamış ve kontrol edilebilir bir halde olunca Faren'in bunu yapmaya çok hevesli olacağından emindi. Bunun karşılığında ondan ne yapmasını isteyeceklerdi? Hayatının geri kalanını sürekli saklanıp bir hırsızın istediklerini yaparak geçirme düşüncesi karşısında yüzünü buruşturdu. Gerçekten istediği tek şey ailesi ile beraber olmaktı.</p>

  <p>Yolun iki yanını kaplayan kara bakınca eniştesinin ve teyzesinin bir yerlerdeki küçük bir odada, soğuktan titrediklerini düşünüp endişelendi. Bu onlar için sıkıntılı bir dönem olacaktı. Çok az müşterileri olacaktı. Jonna'nın bebeği ve Ranel'in sakat bacağının soğuktan katılaşması birer problemdi. Teslimatları nasıl yapacaklardı? Onlara yardım etmek için dönmeliydi, bir Hırsız için büyü yapmaya değil...</p>

  <p>Ama büyüsü ile dönerse Faren'in, enişte ve teyzesini gayet rahat yaşatacağından emindi, ayrıca Şifa da yapabilirdi...</p>

  <p>Ama Rothen ile işbirliği yaparsa birkaç hafta içinde enişte ve teyzesinin yanına dönebilirdi. Fergun'un planı ise aylar sürebilirdi... Karar vermek çok zordu.</p>

  <p>Daha önce birçok kez arzuladığı gibi, yine güçlerinin hiç ortaya çıkmamış olmasını diledi. Hayatını mahvetmişlerdi. Nefret ettiği büyücülere, hayatını kurtardıkları için onlara minnettarlık duymak zorunda kalmıştı. Oysa şu an sadece onlardan kurtulmak istiyordu. Rothen yavaşladı. Sonea başını kaldırınca patikanın bitip geniş, taş döşeli bir yola geldiklerini gördü, ileride küçük, düzenli evler vardı. "Bunlar Konutlar," dedi Rothen.</p>

  <p>Binaların bazılarının arasında birkaç evin kararmış yıkıntıları duruyordu. Rothen hiçbir açıklama yapmadı. Yolun bitip arabaların dönebilmesi için yapılmış büyük bir dairenin başladığı yere kadar yürümeye devam etti. Kenarındaki yıkılmış bir ağaç kütüğüne gidip oturdu.</p>

  <p>Dannyl gidip diğer büyücüye katılırken, Sonea etrafına ve ormana baktı. Ağaçların arasında, karda doğal olmak için dolayısıyla düzenli ve karanlık şekiller gördü. "Onlar ne?"</p>

  <p>Rothen kızın bakışlarını takip etti. "Orası eski mezarlar. Gidip bir bakalım mı?" Dannyl aniden diğer büyücüye bakmak için döndü. "Şimdi mi?"</p>

  <p>"Nasıl olsa buraya kadar geldik," dedi Rothen kalkarken. "Biraz daha yürümenin bir zararı olmaz."</p>

  <p>"Sabaha kadar bekleyemez mi?" Dannyl uzaktaki sekline tedirgin bir bakış attı. Rothen elini kaldırdı ve aniden avucunun üzerinde bir küçük ışık belirdi. Büyüyerek bir ışık küresi haline geldi ve başlarının üzerinde süzülmeye başladı. "Sanırım bekleyemez." Dannyl iç geçirdi. Mezarlığa doğru yürümeye başladıklarında, ayaklarının altındaki karlar çatırdadı. Sonea'nın gölgesi yana doğru uzadı Dannyl'in başının üzerinde ikinci bir ışık topunun ortaya çıkması ile bir gölge daha oluştu.</p>

  <p>"Karanlıktan korkuyor musun Dannyl?" dedi Rothen omzunun üstünden.</p>

  <p>Uzun boylu büyücü yanıt vermedi. Rothen kıkırdayarak devrilmiş bir kütüğün üzerinden aştı ve açıklığa girdi. Alan oldukça kasvetliydi ve yerde birkaç taş sırası duruyordu.</p>

  <p>Biraz daha yaklaşan Rothen ışığını ileriye, bir taşın üzerinde süzülmeye gönderdi. Taşın üzerindeki karlar eriyerek yüzeyine kazılı olanları açığa çıkardı. Işık tekrar yükselirken</p>

  <p>Rothen, Sonea'ya ilerlemesini işaret etti.</p>

  <p>Taşın kenarlarında dekoratif işlemeler vardı ve ortasında bir zamanlar sözcük olabilecek işaretler gözüküyordu.</p>

  <p>"Okuyabiliyor musun?" diye sordu Rothen.</p>

  <p>Sonea elini oymaların üzerinde gezdirdi.</p>

  <p>"Lord Camor," dedi, "ve yıl..." Kaşlarını çattı. "Hayır, yanılıyor olmalıyım."</p>

  <p>"Sanırım yirmi beş Urdon yazıyor."</p>

  <p>"Bu taş yedi yüzyıllık mı?"</p>

  <p>"Kesinlikle... Bu mezarların hepsi en az beş yüz yıl öncesine ait. Büyük bir gizem." Sonea taş sıralarına baktı. "Gizem olan nedir?"</p>

  <p>"O zamandan beri buraya başka hiçbir büyücü gömülmemiş ki Lonca'nın dışına da gömülen bir büyücü olmamış."</p>

  <p>"Nereye gömülmüşler?"</p>

  <p>"Hiçbir yere."</p>

  <p class="p5">Sonea dönüp Rothen'e baktı. O sırada yakındaki ağaçların arasından sanki hafif bir ses fısıldadı ve Dannyl gözlen fal taşı gibi açık bir şekilde aniden o yöne doğru döndü Sonea da ensesindeki tüylerin dikildiğini hissetti. "Neden?" diye soru.</p>

  <p class="p27">Rothen ileriye doğru yürüyüp mezara bakmaya başladı "Dört yüzyıl önce bir büyücü,<br />
  büyüsünü daimi bir yoldaş olarak tanımlamış. Yararlı bir arkadaş olabilir demiş ya da ölümcül bir düşman." Dönüp Sonea'ya baktı, gözleri kaşlarının gölgesi arasında kaybolmuştu.</p>

  <p class="p27">"Büyü ve kontrolle ilgili öğrendiğin şeyleri düşün. Senin güçlerin doğal olarak gelişti ama çoğumuz için, güçlerimizin başka bir büyücü tarafından tetiklenmesine ihtiyacı var. Bu bir kez yapıldı mı, hayatımızın geri kalanı boyunca gücümüzün istekleri ile bağlanmış oluruz. Onları kontrol etmeyi öğrenmek ve bu kontrolü sürdürmek zorundayız. Eğer bunu yapmazsak büyümüz bizi yok eder." Durakladı. "Ölüm anımızda, gücün üzerindeki kontrolümüz yok olur ve içimizdeki büyü serbest kalır. Ve bu güç bizi tam anlamıyla yiyip bitirir. Geriye hiçbir şey kalmaz... ve bu hepimiz için geçerlidir…"</p>

  <p>Sonea başını eğip mezara baktı. Rothen'in kalkanının içindeki sıcaklığa rağmen, iliklerine kadar üşüdüğünü hissetti.</p>

  <p>Kontrol'ü bir kez öğrenince büyüsünden kurtulabileceğini sanıyordu ama artık büyüsünün onu asla özgür bırakmayacağını biliyordu. Ne yaparsa yapsın hep orada olacaktı. Bir gün, varoşlardaki bir evde birden bire yanarak yok olabilirdi...</p>

  <p>"Eğer doğal bir şekilde ölürsek bu nadiren bir sorun yaratır," diye ekledi Rothen. "Gücümüz ömrümüzün son yıllarında genellikle azalır. Eğer doğal olmayan bir yolla ölürsek... Eski bir deyiş vardır; ancak bir aptal, bir kahraman yada bir dahi bir büyücüyü öldürebilir." Dannyl'e bakan Sonea aniden adamın sıkıntısını anladı, Onu rahatsız eden ölülerin varlığı değil, öldüğü zaman başına gelecekleri hatırlamasıydı. Ama bu yaşamı o seçmişti, seçimi hatırlattı kendine. Oysa Sonea seçmemişti...</p>

  <p>Fergun da... Ebeveynleri tarafından büyücü olmaya zorlanan Fergun da bu sonla karşılaşacaktı. Kaç tane Büyücünün Lonca'ya gönülsüzce girdiğini merak etti. Bu ortaya çıkan durumun yarattığı sempati karşısında Sonea tekrar mezar taşına döndü. "Bu mezarlar burada ne arıyor?"</p>

  <p>Rothen omuzlarını silkti. "Hiçbir fikrimiz yok. Olmamaları gerekiyor... Tarihçilerimizin çoğu, bu büyücülerin ölmekte olduklarını anlayınca bütün güçlerini kullanıp, kendilerini bıçaklayarak ya da zehirleyerek hiç güçleri kalmadığı bir anda ölmelerini sağladıklarına inanıyor. Başka büyücüleri kendi ölümlerinin tanıkları olarak seçtiklerini biliyoruz. Belki de doğru anda öldüklerinden emin olmak bu tanıkların göreviydi. Güçleri, az bir miktar kalsa bile vücutlarını yok etmeye yeterlidir, bu yüzden zamanlama çok önemlidir. Özellikle o dönemlerdeki büyücülerin çok güçlü oldukları düşünülürse."</p>

  <p>"Bunun doğru olup olmadığını bilmiyoruz," diye ekledi Dannyl. "Güçlerinin hikâyeleri abartılmış olabilir. Hikâyeler dilden dile ne kadar dolaşırsa, kahramanları da o kadar güç kazanır."</p>

  <p>"Elimizde yaşarlarken yazdıkları kitaplar var," diye itiraz etti Rothen. "Hatta günlükleri...</p>

  <p>Kendi güçlerini neden abartsınlar?"</p>

  <p>"Neden acaba?" diye yanıtladı alaysı bir şekilde Dannyl.</p>

  <p>Geriye dönen Rothen, onları gelirken karda bıraktıkları ayak izlerine doğru yönlendirdi. "Bence ilk büyücüler daha güçlüydüler," dedi Rothen. "Ve o zamandan beri gittikçe zayıflamışız."</p>

  <p>Dannyl kafasını iki yana salladı, ardından Sonea'ya baktı. "Sen ne dersin?"</p>

  <p>Sonea şaşkınlıkla adama bakıp gözlerini kırpıştırdı. "Bilmiyorum. Belki kendilerini daha güçlü yapmanın bir yolunu bulmuşlardır."</p>

  <p>Dannyl kafasını iki yana salladı. "Bir büyücünün gücünü arttırmanın hiçbir yolu yoktur. Ne kadar güç ile doğdu ise hayatı boyunca onunla yetinmek zorundadır." Yola ulaşıp ilerlemeye devam ettiler. Gecenin tamamen çöktüğü yolda ve etrafındaki evlerin pencerelerinde ışıklar vardı. Yanmış bir ev kalıntısının yanından geçerlerken Sonea ürperdi. Acaba ev, içinde yaşayan sahibinin ölümü sırasında mı bu hale gelmişti?</p>

  <p>Büyücüler yol boyunca sessiz kaldılar. Patikanın başına ulaştıklarında Rothen, ışık küresini yolu aydınlatması için ileriye gönderdi. Sessizlikte, ormandaki böceklerin çıkardıkları sesler kulağa daha da artmış gibi geliyordu.</p>

  <p>Büyücüler Makamı görüş alanına girdiğinde Sonea, içeride yaşayan onca büyücüyü düşündü.</p>

  <p>Hepsi de uyurken dahi güçlerini kontrol altında tutmak zorundalardı. Belki de şehir planlanırken, büyücülere tüm bu alanın verilmesinin başka sebepleri de vardı.</p>

  <p>"Bu gece için ihtiyacım olan bütün antrenmanı yaptım sanırım," dedi Rothen aniden. "Ve akşam yemeği vakti de neredeyse gelmiş. Bize katılır mısın Dannyl?"</p>

  <p>"Elbette," diye karşılık verdi uzun boylu büyücü. "Memnuniyetle."</p>

  <p class="p19">&nbsp;</p>
</body>
</html>
