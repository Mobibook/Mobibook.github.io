<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p0"><span class="t10">&nbsp;</span></p>

  <h1 class="h11"><a id="ncx281"></a>XVIII</h1>

  <p class="p3"><span class="t6">Merakl</span><span class="t6">ı</span> <span class="t6">Gözlerden Uzakta</span></p>

  <p class="p14">&nbsp;</p>

  <p class="p14">Lonca'nın binalarına ve ağaçlarına zayıf, donuk bir ışık yerleşmişti. Cery kaşlarını çattı. En son baktığında, her yer karanlığa gömülüydü. Uyuya kalmış olmalıydı ama gözlerini kapadığını bile hatırlamıyordu. Cery yüzünü ovalayarak çevreye bakındı ve yaşadığı uzun geceyi düşünmeye başladı.</p>

  <p>Her şey Faren ile başlamıştı. Cery kendini toparladıktan ve karnını doyurduktan sonra Hırsız'a, Sonea'yı kurtarmasına yardım edip etmeyeceğini sormuştu. Faren çok kati bir şekilde reddetmişti.</p>

  <p>"Eğer Muhafızlar tarafından yakalanmış, hatta Saray'a hapsedilmiş olsaydı, onu çoktan kurtarmış olurdum ve bunu yapabildiğimi kanıtlamaktan zevk duyardım." Faren kısaca gülümsemiş, hemen ardından yüz ifadesi sertleşmişti. "Ama burada söz konusu olan Lonca, Cery. Önerdiğin şey benim sınırlarımı aşıyor."</p>

  <p>"Aşmıyor," diye ısrar etmişti Cery. "Nöbetçi ya da büyülü bariyer yerleştirmiyorlar. Sadece..."</p>

  <p>"Hayır Cery." Faren'in gözleri alevlenmişti. "Konu nöbetçiler ya da bariyerler değil. Lonca'nın, kıçını kaldırıp bizimle ilgili bir şeyler yapmasını gerektirecek hiç sebebi olmadı. Eğer kızı kendi özel arazilerinden kaçırırsak, bu onlara denemek için sebep verebilir, inan bana Cery, hiç kimse, Lonca'dan yakayı sıyırıp sıyıramayacağımızı öğrenmek istemiyor."</p>

  <p>"Hırsızlar büyücülerden korkuyor mu?"</p>

  <p>"Evet." Faren'in yüz ifadesi hiç olmadığı kadar ciddiydi. "Korkuyoruz. Bunun için de iyi sebeplerimiz var."</p>

  <p>"Eğer onu başkası kurtarmış gibi gösterirsek..."</p>

  <p class="p5">"Lonca, hâlâ bizim yaptığımızı düşünebilir. Beni dinle Cery. Onu kendi başına kurtarmayı deneyeceğini tahmin edecek kadar iyi tanıyorum seni. Bir de şunu düşün; diğerleri senin bir tehdit olduğunu düşünürlerse, seni öldürürler. Bizi yakından izliyorlar." Cery bunun üzerine hiçbir şey söylememişti. "Benim için çalışmaya devam etmek istiyor musun?" Cery başıyla onaylamıştı.</p>

  <p>"Güzel. Sana vermek istediğim bir iş daha var, eğer istersen."</p>

  <p>Faren'in işi, Cery'yi Marina'ya, Lonca'dan mümkün olduğunca uzağa götürmüştü. Daha sonra,</p>

  <p>Cery şehre gidip Lonca duvarını aşıp çevreyi gözetlemek için ormana konuşlandı.</p>

  <p>Hareketlilik azalıp karanlık artarken, Cery, Akademi pencerelerinden birinde bir hareket görmüştü. Bir surat belirmişti. Dikkatle büyücülerin binasına bakan bir adam suratı. Adam olduğu yerde yarım saat beklemişti. Sonunda, büyücülerin binasının bir penceresinde beliren soluk bir yüz Cery'nin kalbini tekletmişti. Bu mesafeden bile kızı tanımıştı.</p>

  <p>Sonea birkaç dakika bahçeye baktıktan sonra büyücülerin binasını izleyen adama doğru bakmıştı. Adamı gören kız, çabucak görüş alanından çekilmişti.</p>

  <p>Adam biraz sonra gözden kaybolmuştu. Gerçi Cery bütün gece orada beklemiş ama ne büyücüden ne de Sonea'dan başka bir hareket görmemişti. Artık şafak vakti yaklaşmıştı ve</p>

  <p>Faren'in yanına dönmesi gerektiğini biliyordu. Hırsız, Cery'nin bu yaptığını onaylamazdı ama</p>

  <p>Cery bunun için de bir plan yapmıştı. Sonea'nın çok iyi korunduğu bilgisi hırsızı yumuşatmaya yeterdi. Faren, kurtarma girişimini yasaklamıştı, bilgi toplamayı değil, ayrıca</p>

  <p>Cery'nin, kızın hayatta olduğuna dair kanıt aramasını bekliyor olmalıydı.</p>

  <p>Cery ayağa kalkıp gerindi. Yine de bu gece gezintisinden öğrendiklerini Faren'e anlatmayacaktı. Penceredeki gizemli adamdan başka, büyücüler binaların dışına hiçbir nöbetçi yerleştirmemişlerdi. Eğer Sonea o odada yalnızsa, kız için hâlâ bir umut var demekti.</p>

  <p>Cery günlerdir ilk kez gülümseyerek, ormanın içinden geçip varoşlara doğru yürümeye başladı.</p>

  <p class="p3"><span class="t12">* * *</span></p>

  <p class="p16">Sonea, uyandığında Rothen'in hizmetkârını, kendine bakarken buldu.</p>

  <p>"Affedersiniz Leydi," dedi kadın aceleyle. "Ama yatağınızı boş görünce sandım ki... Neden yerde uyuyorsunuz?"</p>

  <p>Sonea ayağa kalkarken kendini battaniyelerden kurtardı. "Yatak," dedi. "çok çöküyor. İçinden geçip düşecekmişim gibi oluyorum."</p>

  <p>"Çöküyor mu?" Kadın şaşkınlıkla gözlerini kırpıştırdı. "Çok yumuşak mı demek istiyorsunuz?" Neşeli bir şekilde gülümsedi. "Büyük olasılıkla daha önce reber yünü bir şiltede uyumadığınız içindir, işte."</p>

  <p>Kadın birkaç kat kalın süngersi şilteyi göstermek için çarşafları çekti. Bir iki şilteyi tutup yataktan çekti.</p>

  <p>"Şu anki hali ile yeterince rahat olduğunu düşünüyor musunuz?" diye sordu kadın, yatakta kalan tabakalara bastırarak.</p>

  <p>Sonea duraksadıktan sonra yatağa bastırdı. Yatak hâlâ yumuşaktı ama yatağın altındaki tahtayı hissedebiliyordu. Başıyla onayladı.</p>

  <p>"Harika," dedi hizmetkâr. "Şimdi temizlenmeniz için su getirebilirim. Ah! Giysilerinizle uyumuşsunuz. Önemi yok. Yenilerini getirmiştim. Hazır olduğunuzda misafir odasına gelin. Güne başlamak için biraz kekimiz ve sumimiz var."</p>

  <p>Sonea, kadının yerdeki şilteleri toplayıp acele ile kapıdan çıkışını şaşkınlıkla izledi. Kapı kapandığında Sonea yatağın ucuna oturup iç geçirdi. Hâlâ buradayım. Aklında bir önceki gün canlandı: Rothen ile yaptıkları konuşma, kaçma kararı, dün gece pencereden gördüğü adam... İç geçirerek kalktı ve dikkatle hizmetkârın getirdiği su leğenini, sabunu ve havluyu inceledi.</p>

  <p>Omuzlarını silkti, soyundu, yıkanıp üzerini değiştirdi ve kapıya doğru ilerledi. Kapının koluna uzandığında duraksadı. Rothen'in kapının arkasındaki odada beklediğine hiç şüphesi yoktu. Küçük bir endişe hissetti ama korkmuyordu.</p>

  <p>O bir büyücüydü. Bunun onu daha fazla korkutması gerekiyordu ama adam, ona zarar vermeyeceğini söylemişti ve o da -şimdilik- ona inanmayı seçmişti.</p>

  <p>Yine de adamın, düşüncelerine girmesine izin vermek o kadar kolay olmayacaktı. Adamın bu şekilde kendisine zarar verip veremeyeceğine dair hiçbir fikri yoktu. Ya adam onun düşünce tarzını değiştirip Lonca'yı sevmesini sağlarsa?</p>

  <p>Ne seçeneğim var ki? Adamın düşüncelerini didikleyemeyeceğine veya didiklemeyeceğine güvenmek zorunda kalacaktı. Bu, almak zorunda olduğu bir riskti ve bunun hakkında endişelenmek işleri kolaylaştırmıyordu.</p>

  <p>Sırtını dikleştirerek kapıyı açtı. Önünde uzanan oda, Rothen'in zamanının büyük bir bölümünü geçirdiği yer olmalıydı. Odanın ortasındaki alçak masanın etrafına sandalyeler dizilmişti. Kitap rafları ve daha yüksek masalar duvarlara dayanmıştı. Rothen minderli sandalyelerden birinde oturuyordu, mavi gözleri bir kitabın sayfaları üzerinde geziniyordu. Adam kafasını kaldırıp gülümsedi. "Günaydın Sonea."</p>

  <p>Hizmetkâr kadın, servis masalarından birinin yanında duruyordu. Sonea, Rothen'in karşısındaki sandalyeye oturdu. Hizmetkâr, masaya bir tepsi getirerek önce Rothen'in sonra da Sonea'nın önüne birer kupa koydu. Rothen kitabı masaya bıraktı. "Bu Tania," dedi, kadına bakarak. "Hizmetkârım."</p>

  <p>Sonea kadına başıyla selam verdi. "Merhaba Tania."</p>

  <p>"Sizinle tanışmak bir onur Leydi," diye karşılık verdi kadın, başını eğerek. Utançtan yüzünün kızardığını hisseden Sonea bakışlarını kaçırdı. Tania'nın yemek masasına dönmesi, kızın rahatlamasına sebep oldu. Bir tepsiye kekleri dizen kadını izleyen Sonea, kadının onu kasıtlı olarak mı pohpohladığını merak etti. Herhalde lükse gibi buna da alışmasını ve işbirliği yapmak için daha istekli olmasını umuyorlardı.</p>

  <p>Kadın, Sonea'nın kendisine baktığını hissederek kafasını kaldırıp gergin bir şekilde gülümsedi.</p>

  <p>"İyi uyuyabildin mi Sonea?" diye sordu Rothen.</p>

  <p>Kız adama bakarak omuzlarını silkti. "Biraz."</p>

  <p>"Bugün de okuma derslerine devam etmek ister misin?"</p>

  <p>Adamın okuduğu kitaba baktı ve kitabın tanıdık olduğunu fark edince kaşlarını çattı. Adam kızın bakışlarını izledi. "Ah, Büyü Kullanımı Üzerine Fien'in Notları. Ne okuduğunu bilmem gerektiğini düşündüm. Bu eski bir tarih kitabı, bir ders kitabı değil ve kitabın içindeki bilgilerin geçerliliği kalmamış olabilir. Belki... "</p>

  <p>Kapının çalınması üzerine adam sözlerini kesti. Kalkarak ana kapıya gidip kapıyı araladı. Onun kaçmasını kolayca engelleyebileceğini biliyordu fakat ziyaretçiyi görmemesi için ciddi bir çaba harcadığını görünce oldukça şaşırdı. Yoksa ziyaretçinin onu görmesini mi engellemeye çalışıyordu?</p>

  <p>"Evet? Lord Fergun. Sizin için ne yapabilirim?"</p>

  <p>"Kızı görmek istiyorum."</p>

  <p class="p5">Ses kibar ve etkileyiciydi. Sonea, Tania kucağına kumaş bir yemek peçetesi sererken kadına baktı. Hizmetkâr uzaklaşmadan önce Rothen'in arkasından bakıp kaşlarını çattı.</p>

  <p>"Bunun için çok erken," diye yanıtladı Rothen. "O..." Duraksadı, sonra dışarı çıkıp arkasından kapıyı kapadı. Tartışma sürdükçe Sonea kapının ardından gelen mırıldanmaları duyabiliyordu.</p>

  <p>Tania elinde tatlı keklerle dolu bir tepsiyle yaklaşırken başını kaldırdı. Sonea bir kek aldı ve önündeki bardaktakinin tadına bakmak için bir yudum aldı.</p>

  <p class="p5">Ağzını acı bir tat doldurdu ve yüzünü buruşturdu. Tania'nın kaşları kalktı ve başıyla Sonea'nın elindeki içkiyi gösterdi.</p>

  <p>"Sanırım bu sumiden hoşlanmadığınız anlamına geliyor," dedi kadın. "Ne içmek istersiniz?"</p>

  <p>"Raka," diye yanıtladı Sonea.</p>

  <p>Hizmetkâr özür dilercesine baktı. "Burada raka stoğumuz yok, üzgünüm. Onun yerine biraz pachi suyu getireyim mi?"</p>

  <p>"Hayır, teşekkür ederim."</p>

  <p>"Su?"</p>

  <p class="p5">Sonea kadına kuşkulu bir bakış attı. Tania gülümsedi. "Buradaki su temizdir. Durun size biraz getireyim." Odanın diğer ucundaki masaya gidip üzerindeki sürahiden bir bardağı doldurdu ve Sonea'ya getirip uzattı</p>

  <p>"Teşekkür ederim," dedi Sonea. Bardağı kaldırıp baktı ve suyun temiz olmasına şaşırdı. İçinde en ufak bir parça bile yüzmüyordu. Bir yudum alınca, hafif bir tatlılıktan başka hiçbir tat almadığını fark etti.</p>

  <p>Gördün mü?" dedi Tania. "Odanızı toplamalıyım. Birkaç dakikalığına ayrılacağım ama herhangi bir şeye ihtiyacınız olursa çekinmeden beni çağırabilirsiniz." Sonea başıyla onayladı ve uzaklaşan hizmetkârın ayak seslerini dinledi. Yatak odasının kapısı kapanınca gülümsedi. Bardağı alıp bir dikişte içti ve yemek peçetesiyle çabucak bardağın içini kuruladı. Sessizce kapıya doğru ilerledi, bardağın ağzını kapıya dayadı ve kulağını bardağın dibine koydu.</p>

  <p class="p5">"...onu burada tutmak. Bu tehlikeli." Ses yabancıya aitti.</p>

  <p>"Kız gücünü tekrar toplayana kadar değil," diye yanıtladı Rothen. "Gücünü tekrar topladığı zaman da, dün yaptığımız gibi ona gücünü güvenli bir şekilde nasıl boşaltacağını ona gösterebilirim. Bina için bir tehlike yok." Sessizlik oldu. "Yine de onu ayrı tutmak için bir sebep yok."</p>

  <p>"Daha önce de dediğim gibi, çok çabuk korkuyor ve biraz da şaşkın. Çevresinde ona aynı şeyi bir düzine farklı yoldan anlatacak büyücüler topluluğuna ihtiyacı yok."</p>

  <p>"Burada büyücüler topluluğu yok, sadece ben varım. Ve ben de sadece onunla tanışmak istiyorum. Öğretme işinin hepsini sana bırakacağım. Eminim bunun bir zararı olmaz."</p>

  <p>"Anlıyorum ama kendine güveni biraz yerine geldiğinde bunun için fırsatın olacak."</p>

  <p>"Onu benden uzak tutabileceğini söyleyen bir Lonca yasası yok Rothen," diye karşılık verdi yabancı. Sesinde uyarı niteliğinde bir ton vardı.</p>

  <p>"Yok ama çoğu büyücünün, bunun için sebeplerim olduğunu anlayacağına inanıyorum." Yabancı iç geçirdi. "Ben de senin kadar onun iyiliğini istiyorum Rothen, ben de onu aramak için çok zaman ve çaba harcadım. Birçok kişi bu konuda benim de bir söz hakkım olduğunu düşünecektir."</p>

  <p>"Yakında onunla tanışacaksın Fergun," diye karşılık verdi Rothen.</p>

  <p>"Ne zaman?"</p>

  <p>"Kız hazır olduğunda... "</p>

  <p>"Ve buna sadece sen karar vereceksin, öyle mi?"</p>

  <p class="p18">"Şimdilik."</p>

  <p class="p19">"Göreceğiz bakalım."</p>

  <p>Bir süre sessizlik olduktan sonra kapının kolu dönmeye başladı. Sonea ok gibi sandalyesine gidip kucağına peçeteyi serdi. Rothen odaya geri girerken, hoş mizacı can sıkıntısına dönüşmüştü.</p>

  <p>"Kimdi o?" diye sordu Sonea.</p>

  <p>Adam omuzlarını silkti. "Sadece nasıl olduğunu görmek isteyen biri." Sonea başıyla onayladıktan sonra bir kek daha almak için öne doğru eğildi. "Neden Tania bana başıyla selam verip Leydi diyor?"</p>

  <p class="p5">"Ah," Rothen sandalyesine çöküp Tania'nın onun için bıraktığı acı sıvı dolu fincana uzandı. "Bütün büyücülere Lord veya Leydi diye hitap edilir." Omuzlarını silkti. "Her zaman bu şekilde olmuştur."</p>

  <p>"Ama ben büyücü değilim," dedi Sonea.</p>

  <p>"Şey, o biraz acelecidir" diyerek kıkırdadı Rothen.</p>

  <p>"Sanırım..." Sonea kaşlarını çattı. "Sanırım benden korkuyor."</p>

  <p>Adam fincanındakini içerken kaşlarını çattı. "Sadece senden biraz çekiniyor. Kontrol'ü öğrenmemiş bir büyücünün yakınında olmak tehlikeli olabilir." Çarpık bir şekilde gülümsedi. "Görünen o ki endişelenen tek kişi o değil. Tehlikeleri birçok kişiden daha yakından görmüş olduğuna göre bazı Büyücülerin, Makamlarında yaşaman konusunda neler hissettiğini anlayabilirsin. Dün gece iyi uyuyamayan tek kişi sen değilsin."</p>

  <p>Yakalanması sırasında bayılmadan önce gördüğü yıkılmış duvarları ve molozları hatırlayan Sonea ürperdi. "Bana Kontrol'ü öğretmen ne kadar sürer?"</p>

  <p>Adamın yüz ifadesi ciddileşti. "Bilmiyorum," diye itiraf etti. "Ama endişelenme. Güçlerin tekrar kontrolden çıkmaya başlarsa, onları daha önce yaptığımız gibi boşaltabiliriz."</p>

  <p>Kız başıyla onayladı ama elindeki keke bakınca midesinin sıkıştığını hissetti. Bunun gibi tatlı bir şey yemek için ağzı aniden çok kuruymuş gibi geldi. Yutkunarak keki kenara koydu.</p>

  <p>Sabah karanlık ve kasvetliydi, öğleden sonra ise şehrin üzerine bulutlar çökmüştü. Her yer, gece sanki günün bitmesini bekleyememiş gibi, gölgelerle örtülmüştü. Bu gibi günlerde,</p>

  <p>Akademi'nin iç duvarlarından gelen zayıf ışıltı daha çok belli oluyordu.</p>

  <p>Rothen, Akademinin koridorlarında dolaşırken Dannyl'in adımları hızlanınca içini çekti. Önce ayak uydurmaya çalıştı, sonra vazgeçti.</p>

  <p>"Ne kadar garip," dedi Dannyl'in arkasından. "Topallaman geçmiş gibi gözüküyor." Dannyl arkasına döndü ve Rothen'in ne kadar arkada kaldığını görünce şaşkınlıkla gözlerini kırpışırdı. Adımlarını yavaşlatırken, yürüyüşündeki hafif duraksama geri geldi. "Ah, işte bu." Rothen başını salladı. "Neden acele ediyorsun Dannyl?"</p>

  <p>"Sadece şu işi bir an önce halletmek istiyorum."</p>

  <p>"Yalnızca raporlarımızı vereceğiz," dedi Rothen. "Raporun çoğunu muhtemelen konuşma yaparak bitireceğim."</p>

  <p>"Yüce Lord'un Hırsızlar'ı araştırmak için gönderdiği kişi bendim," diye mırıldandı Dannyl. "Bütün sorularına ben yanıt vermek zorunda kalacağım."</p>

  <p>"Senden sadece birkaç yaş büyük Dannyl. Lorlen de öyle ve o seni bu kadar korkutmuyor." Dannyl itiraz etmek için ağzını açtıktan sonra kapadı ve başını iki yana salladı. Koridorun sonuna ulaşmışlardı.</p>

  <p>Yöneticinin odasının kapısına doğru ilerleyen Rothen, Dannyl'in derin bir nefes aldığını duyunca gülümsedi. Rothen vurunca kapı, geniş ve seyrek döşenmiş bir odayı açığa çıkararak içeri doğru açıldı. Odanın uzak ucunda, Yönetici'nin koyu mavi cüppesini aydınlatan küre bir ışık, sıranın üstünde havada asılı duruyordu.</p>

  <p>Lorlen kafasını kaldırarak, onları elindeki kalemle içeri çağırdı.</p>

  <p>"İçeri gelin Lord Rothen, Lord Dannyl. Oturun."</p>

  <p>Rothen odaya baktı. Sandalyelerden birinde arkasına yaslanarak oturan ya da loş köşelere sinmiş siyah cüppeli birisi yoktu. Dannyl rahatlayarak derin bir iç çekti.</p>

  <p>İkili masanın önündeki sandalyelere otururken, Lorlen gülümsedi. Öne doğru eğilerek önündeki dosyayı alıp Rothen'e uzattı. "Raporlarınızı görmek için sabırsızlanıyorum. Lord Dannyl'in raporunun büyüleyici olacağından eminim." Dannyl irkildi ama hiçbir şey söylemedi.</p>

  <p>"Yüce Lord tebriklerini gönderdi." Lorlen'in bakışları Rothen'den Dannyl'e doğru kaydı. "Ben de kendiminkileri sunuyorum."</p>

  <p>"Biz de karşılık olarak teşekkürlerimizi sunuyoruz," diye yanıtladı Rothen.</p>

  <p class="p5">Lorlen başıyla onayladı ve sonra hafifçe gülümsedi. "Akkarin, geceleri onu uyandıracak acemice büyü yapma girişimleri olmadığından, artık rahatça uyuyabildiği için özellikle memnun."</p>

  <p>Dannyl'in gözlerinin büyüdüğünü gören Rothen gülümsedi. "Sanırım bu kadar iyi hislere sahip olmanın dezavantajları da var."</p>

  <p>Yüce Lord'un geceleri, bir türlü yakalanamayan varoşlu kıza küfrederek odasını arşınladığını hayal etmeye çalıştı. Hayalindeki görüntü ağırbaşlı Lonca liderine pek uymuyordu. Kaşlarını çattı. Acaba Akkarin artık bulunmuş olan Sonea'nın Lonca'ya kabul edilecek olmasıyla ne kadar ilgileniyordu?</p>

  <p>"Yönetici, Yüce Lord'un Sonea ile tanışmak isteyeceğine inanıyor musunuz?" Lorlen kafasını iki yana salladı. "Hayır. Onun asıl ilgilendiği konu, güçleri yıkıcı hale gelmeden önce onu bulamayabileceğimizdi. Ve Kral kendi sorunlarımızı çözebilme yeteneğimizi sorgulamaya başlamıştı." Gülümsedi. "Sanırım niçin sorduğunuzu tahmin edebiliyorum. Akkarin, özellikle henüz yeni olan çıraklar için biraz korkutucu olabiliyor ve Sonea da çok çabuk korkuyor."</p>

  <p>"Bu benim aklıma başka bir konuyu getiriyor," dedi Rothen öne doğru eğilerek. "Kız çok çabuk korkuyor ve aynı zamanda da bizim hakkımızda çok şüpheci. Kızın korkusunu yenmek zamanımı alacak. Kız biraz güven kazanana kadar onu ayrı tutmak, sonra da her seferinde bir kişiyle tanıştırmaya başlamak istiyorum."</p>

  <p>"Mantıklı."</p>

  <p>"Fergun bu sabah onu görmek istedi."</p>

  <p>"Ah." Lorlen başını sallayıp masaya parmaklarını vurdu. "Hımmm. İstediğini elde etmek için başlatacağı tartışmaları tahmin edebiliyorum. Kız hazır olana kadar hiç kimsenin onu göremeyeceğine dair bir kural koyabilirim ama 'hazır'ın ne olduğunu tanımlayana ve bir tarih belirleyene dek bunun onu yatıştıracağını sanmam."</p>

  <p>Ayağa kalkıp masasının arkasında ileri geri yürümeye başladı. " İki farklı gardiyanlık talebinin olması da işleri biraz karıştırıyor, insanlar Kontrol'ü öğretme konusundaki deneyimin sebebiyle, Sonea'yı eğitenin senin olmanı isteyeceklerdir. Fakat Fergun'un gardiyanlık isteğine, Sonea'nın ilk eğitimi sırasında ondan uzak tutulmasından doğacak sempati, ona destek verecek birçok yandaş çıkartacaktır." Durakladı. "Onunla tanıştıracağın insanlardan bir tanesi Fergun olabilir mi?"</p>

  <p>Rothen kafasını iki yana salladı. "Kız dikkatli ve insanların duygularını çabuk kapıyor. Fergun'un bana olan sevgisi çok az. Eğer kızı hepimizin arkadaşça, iyi niyetli insanlar olduğumuza ikna edeceksem, o zaman içimizden herhangi biri arasındaki uyuşmazlığı fark ederse, işimizi zorlaşacaktır. Ayrıca onu görmek için yapılacak ısrarı, bir zarar verme girişimi olarak görebilir."</p>

  <p>Lorlen bir süre ona baktıktan sonra kollarını kavuşturdu.</p>

  <p>"Herkes Sonea'nın Kontrol'ü olabildiğince çabuk öğrenmesini istiyor," dedi. "Ve bu sürede onu kimsenin rahatsız etmemesi gerektiği yolundaki düşünceme, kimsenin karşı çıkacağını sanmıyorum. Sizce bu iş ne kadar sürer?"</p>

  <p>"Bilmiyorum," diye itiraf etti Rothen. "İlgisiz ya da kolayca dikkati dağılan çıraklar yetiştirdim ama daha önce büyücülere onun kadar güvenmeyen hiç kimseye Kontrol'ü öğretmeye çalışmadım. Birkaç haftadan fazla sürebilir."</p>

  <p>Lorlen sandalyesine döndü. "Bu kadar zaman veremem. Sana iki hafta veriyorum, bu süre içerisinde kızı kimin göreceğine karar vereceksin. Ondan sonra, kızın kabul edilebilir Kontrol seviyesine ne kadar yaklaştığını kontrol etmek için birkaç günde bir ziyaretlere başlayacağım." Durdu ve tırnağıyla masanın üstüne vurdu. "Eğer yapabilirsen, bu zamana kadar kızı hiç olmazsa bir büyücüyle tanıştır. Fergun'a, kız Kontrol'ü öğrendikten sonra onu görebileceğini söyleyeceğim ama unutma, süre ne kadar uzarsa, Fergun o kadar sempati toplayacaktır."</p>

  <p>Rothen başıyla onayladı. "Anlıyorum."</p>

  <p>"insanlar Duruşma'nın, kız Kontrol'ü öğrendikten sonraki ilk Toplantı'da gerçekleşmesini bekleyecektir."</p>

  <p>"Eğer onu kalmaya ikna edebilirsem," diye ekledi Rothen.</p>

  <p>Lorlen kaşlarını çattı. "Kızın Lonca'ya katılmayı reddedebileceğini mi düşünüyorsun?"</p>

  <p>"Bunu söylemek için çok erken," diye yanıtladı Rothen. "Yemin etmesi için onu zorlayamayız."</p>

  <p>Lorlen, arkasına yaslanarak kaşları endişeyle çatılmış ve düşünceli bir şekilde Rothen'e baktı. "Seçeneklerin farkında mı?"</p>

  <p>"Henüz değil. Güvenini kazanmaya çalıştığım için, haberleri sonraya bırakmanın daha iyi olacağını hissettim."</p>

  <p>"Anlıyorum. Eğer doğru zamanı seçersen, kızı kalmaya ikna edebilirsin." Buruk bir şekilde gülümsedi. "Eğer kız kalmamayı seçerse, Fergun onunla olan zıtlaşman yüzünden kızı gitmeye ikna ettiğini düşünecektir." Dannyl kaşlarını çattı. "Güçlü bir iddiası var öyleyse."</p>

  <p>"Bunu söylemek zor. Her şey her iki tarafında kazandığı desteğin gücüne bağlı. Ama</p>

  <p>Duruşma'dan önce bunun hakkında konuşmamalıyım." Lorlen doğrulup Rothen'e, ardından da</p>

  <p>Dannyl'e baktı. "Başka sorum yok. Konuşmak istediğiniz başka bir şey var mı?"</p>

  <p>"Hayır." Rothen kalktı ve başını eğdi. "Teşekkürler Yönetici."</p>

  <p>Koridora çıktıklarında Rothen arkadaşını süzdü.</p>

  <p>"O kadar da kötü değildi, değil mi?"</p>

  <p>Dannyl omuzlarını silkti. "O orada değildi."</p>

  <p>"Evet." Koridora bir büyücü çıkınca Dannyl adımlarını kontrol etti ve aksamaya başladı. Rothen kafasını iki yana salladı. "Topallıyormuş numarası yapıyorsun!" Dannyl incinmiş göründü. "Derin bir kesikti Rothen."</p>

  <p>"O kadar derin değil."</p>

  <p class="p5">"Leydi Vinara sertlik yok olmadan önce, birkaç gün bunun olacağını söyledi."</p>

  <p class="p5">"Öyle söyledi, değil mi?"</p>

  <p>Dannyl'in kaşları kalktı. "Ve o kızı yakalamak için nelerle uğraşmış olduğumuzu insanlara hatırlatmamın bir zararı olmaz."</p>

  <p>Rothen kıkırdadı. "İtibarından yaptığın bu fedakarlığa müteşekkirim."</p>

  <p>Dannyl kaba bir ses çıkardı. "Eğer Fergun şakağındaki o ufacık kesiğin üstündeki sargıyla bir hafta ortalıkta dolaştıysa, o halde ben de topallayabilirim."</p>

  <p>"Anlıyorum." Rothen yavaşça başıyla onayladı. "Tamam o zaman."</p>

  <p class="p20">Akademi'nin arka kapısına geldiklerinde durdular. Dışarıda yağan kar yüzünden fazla uzağı göremiyorlardı. Birbirlerine hoşnutsuzca bakıp dışarıya, bir girdap gibi dönen beyazlığa çıkıp acele ile ilerlediler.</p>

  <p class="p21">&nbsp;</p>
</body>
</html>
