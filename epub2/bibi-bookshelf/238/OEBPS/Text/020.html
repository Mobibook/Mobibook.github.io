<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p0"><span class="t10">&nbsp;</span></p>

  <h1 class="h11"><a id="ncx1912"></a>Son Söz</h1>

  <p class="p32">&nbsp;</p>

  <p class="p32">Masanın üstündeki boşlukta bir ışık zerresi süzülüyordu. Küre bir bebek kafası boyutlarında olana dek yavaşça büyüdü, daha sonra tavanın yakınında süzülmek için yükseldi.</p>

  <p>"İşte bu kadar," dedi Rothen. "Bir ışık küresi yaptın."</p>

  <p>Sonea gülümsedi. "Şimdi kendimi gerçek bir büyücü gibi hissediyorum."</p>

  <p class="p5">Rothen ona baktı ve kalbinin ısındığını hissetti. Kız bu kadar keyif alırken, ona büyü öğretme dürtüsüne karşı koymak zordu gerçekten</p>

  <p class="p5">"Bu öğrenme hızınla Akademi'de derslere başladığında diğer çıraklardan haftalarca önde olacaksın," dedi Rothen. "En azından büyüde... Ama..." Sandalyesinin yanındaki kitap yığınına uzanıp onları düzenlemeye başladı. "Hesaplama becerin çok düşük." dedi katı bir şekilde. "Biraz gerçek işlerle uğraşmanın vakti geldi artık."</p>

  <p>Sonea başını eğip önündeki kitaplara baktı ve iç geçirdi. "Keşke kalmaya karar vermeden önce bana yapacağın bu işkencelerden haberdar olsaydım."</p>

  <p>Rothen kıkırdayarak bir kitabı, masa üzerinde kaydırarak kıza doğru itti. Durakladı, ardından kıza bakıp gözlerini kıstı.</p>

  <p>"Henüz soruma yanıt vermedin."</p>

  <p>"Hangi soruna?"</p>

  <p>"Kalmaya ne zaman karar verdin?"</p>

  <p>Kitaba uzanan el donakaldı. Sonea kafasını kaldırıp adama baktı. Kızın gülümsemesi gözlerine yansımıyordu.</p>

  <p>"Kalmam gerektiği aklıma gelince," dedi kız.</p>

  <p class="p5">"Bak Sonea." Rothen kıza doğrulttuğu parmağını salladı. "Bana kaçamak yanıtlar verme."</p>

  <p>Sonea arkasına yaslandı. "Duruşma'da karar verdim," dedi. "Fergun vazgeçeceğim şeyi fark ettirdi bana ama yine de fikrimi değiştiren bu değildi. Cery eve dönmeyi düşündüğüm için bir aptal olduğumu söyledi. Bunun da yardımı oldu."</p>

  <p>Rothen güldü. "Arkadaşını sevdim. Yaptıklarını onaylamıyorum ama onu gerçekten sevdim." Sonea başını salladıktan sonra dudaklarını büzdü. "Rothen, birisinin bizi duyma şansı var mı?" diye sordu. "Hizmetkârlar? Diğer büyücüler?" Adam kafasını iki yana salladı. "Hayır." Kız öne doğru eğildi. "Kesinlikle emin misin?"</p>

  <p>"Evet," dedi adam.</p>

  <p>"Sana..." durakladı, sandalyesinden kayarak adamın yanına diz çöktü, sesi fısıltıya dönüştü.</p>

  <p>"Lorlen'in sana anlatmam gerektiğini söylediği bir şey var...</p>

  <p class="p33">&nbsp;</p>
</body>
</html>
