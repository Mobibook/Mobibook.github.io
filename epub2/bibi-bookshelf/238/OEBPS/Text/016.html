<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p0"><span class="t10">&nbsp;</span></p>

  <h1 class="h11"><a id="ncx1294"></a>XVI</h1>

  <p class="p24"><span class="t6">Aldatma Ba</span><span class="t6">ş</span><span class="t6">l</span><span class="t6">ı</span><span class="t6">yor</span></p>

  <p class="p4">&nbsp;</p>

  <p class="p22">İki elin -bir tanesi büyük ve yaşlı, diğeri ince ve nasırlı- arasındaki boşlukta iki tane renkli ışık zerresi, küçük böcekler gibi dans ediyordu. Işıklar fırıl fırıl birbirlerinin etrafında dönüyor, karmaşık bir oyun içinde dalıyor ve çemberler çiziyorlardı. Mavi ışık aniden sarı ışığa doğru fırladı. Sarı ışık bir ışık çemberine dönüştü ve mavi kıvılcım içinden geçerken Rothen gülmeye başladı. "Yeter!" diye bağırdı.</p>

  <p>Işık zerreleri titreşerek sönünce, çevrelerindeki gölgeler dans etmeyi kesti. Loş odaya göz gezdiren Rothen, ne kadar geç olduğunu fark edince şaşırdı. İradesini kullanarak, bir ışık küresi yarattı ve pencerelerdeki perdeleri kapattı.</p>

  <p>"Çabuk öğreniyorsun," dedi. "Gücünün üstündeki Kontrol'ün giderek artıyor."</p>

  <p>"Kontrol'ü günler önce kazandım," dedi kız. "Bana söylemedin."</p>

  <p>Şaşıran Rothen dönüp kıza baktı. Kız bakışlarına karşılık verdi. Sesinde en ufak bir şüphe kırıntısı yoktu. Bir şekilde kendi kendine fark etmiş olmalıydı.</p>

  <p>Arkasına yaslanarak durumu gözden geçirdi. İnkar etseydi, gerçeği öğrendiği zaman daha da gücenecekti. Gecikmenin sebeplerini açıklamak en iyisi olacaktı.</p>

  <p>Bu da zamanının azaldığı anlamına geliyordu. Onu burada tutması için daha fazla sebebi yoktu artık. Kız bir ya da iki gün içinde gitmiş olacaktı. Lorlen'den bağlama işlemini geciktirmesini isteyebilirdi ama birkaç kısa gün içinde kızın fikrini değiştiremeyeceğini biliyordu.</p>

  <p>Başıyla onayladı. "Birkaç ders önce, normalde bir öğrencinin Kontrol'ü öğrendiğini kabul ettiğim seviyeye ulaştın. Ama senin konumunda, herhangi bir sorun yaşar isen çevrende yardımcı olabilecek bizden biri olmayacağı için gücünün üzerindeki kontrolünü test etmeye devam etmem gerekiyordu."</p>

  <p>Kızın bakışlarında rahatlama beklerken sadece endişe gördü. "Herhangi bir sorun yaşayacağını düşündüğümden değil tabi," diye güvence verdi kıza. "Kontrolün gayet..."</p>

  <p>"Kalacağım," dedi kız.</p>

  <p>Bir an için konuşamayacak kadar şaşıran Rothen, kıza baktı. "Kalıyor musun?' diye bağırdı. "Fikrini mi değiştirdin?" Kız başıyla onayladı. Adam ayağa fırladı. "Bu harika!"</p>

  <p>Sonea kocaman açılmış gözlerle adama bakakaldı. Rothen, kızı çekerek ayağa kaldırıp sarılmak istedi ama bunun yalnızca onu korkutacağını biliyordu. Bunun yerine diğer odadaki camlı dolaba gitti.</p>

  <p>"Bunu kutlamalıyız!" dedi. Bir şişe pachi şarabı ve iki kadeh alarak masaya döndü. Şişenin mantarını çıkarıp sarı likörden bardaklara boşaltırken, kız sessiz ve sakin bir şekilde izlemeye devam etti.</p>

  <p>Bardağı alırken Sonea'nın eli titredi. Kızın bunalmış, biraz da korkmuş hissediyor olması gerektiğini fark eden Rothen ciddileşti. "Fikrini değiştiren neydi?" diye sordu otururken.</p>

  <p>Sonea hafifçe dudağını ısırıp bakışlarını kaçırdı. "Birisinin hayatını kurtarmak istiyorum."</p>

  <p>"Ah!" Adam gülümsedi. "Demek seni en çok Şifacılar etkiledi."</p>

  <p>"Evet," dedi kız. Bir yudum alınca yüzü keyifle aydınlandı. "Pachi şarabı!"</p>

  <p>"Daha önce içmiş miydin?"</p>

  <p>Kız gülümsedi. "Bir keresinde bir Hırsız bana bir şişe getirmişti."</p>

  <p>"Bana Hırsızlar hakkında pek bir şey anlatmadın. Senden bilgi almaya çalıştığımı düşünürsün diye, ben de sormak istemedim."</p>

  <p>"Onlar hakkında pek bir şey öğrenememiştim zaten." dedi kız, omuzlarını silkerek. "Zamanımın çoğunu yalnız geçirdim."</p>

  <p>"Sanırım yardımlarına karşılık büyünü onlar için kullanmanı istediler."</p>

  <p>Başıyla onayladı. "Ama o Hırsız'a istediğini asla veremedim." Kaşlarının arasında bir kırışıklık belirdi. "Acaba... burada kalarak anlaşmamızı bozduğumu düşünür mü?"</p>

  <p>"Sana yardım etme konusunda başarısız oldu," diye belirtti Rothen. "Bu durumda senin de anlaşmanın üzerine düşen kısmını yapmanı bekleyemez."</p>

  <p>"Ama beni saklamak için çok çaba harcadı ve birçok bağlantısını kullandı."</p>

  <p>Rothen kafasını iki yana salladı. "Endişelenme. Hırsızlar seni rahatsız etmeyecek. Seni nerede bulacağımızı bize onlar söyledi."</p>

  <p>Sonea'nın gözleri büyüdü. "Beni ihbar mı ettiler?" diye fısıldadı.</p>

  <p>Rothen kızın gözlerindeki öfkeden rahatsız olarak kaşlarını çattı. "Korkarım öyle. Bunu yapmak istediklerini sanmıyorum ama güçlerinin gittikçe tehlikeli bir hal aldığı açıktı." Kız kafasını eğip bardağına baktı ve kara kara düşünerek bir süre sessiz kaldı. "Şimdi ne olacak?" diye sordu aniden.</p>

  <p>Rothen ona gardiyanlık taleplerini açıklaması gerektiğini fark ederek duraksadı. Tanımadığı veya güvenmediği bir büyücünün sorumluluğuna verilme olasılığı, fikrini tekrar değiştirmesine sebep olabilirdi... yine de bu konudan ona bahsetmek zorundaydı. "Çıraklık yemini etmeden önce bilmen gereken bir takım konular var," dedi adam. "İyi derecede okuyup yazman ve basit hesaplamaları öğrenmen gerekiyor. Ayrıca Lonca'nın kurallarını ve adetlerini öğrenmen gerekiyor. Ama ilk olarak gardiyanının kim olacağı belirlenmeli."</p>

  <p>"Gardiyanım mı?" Arkasına yaslandı. "Sadece çok yetenekli çırakların gardiyanları olur demiştin."</p>

  <p>Rothen başını salladı. "En başından beri, bir gardiyanın desteğine ihtiyacın olacağını biliyordum. Evler'den olmayan tek çırak olduğun için, zaman zaman zorlanabilirsin. Bir büyücüyü, gardiyanın olarak hazırlamak bu sorunu ortadan kaldırabilir, bu sebeple gardiyanın olmayı talep ettim".</p>

  <p>"Ama bu onuru isteyen tek büyücü ben değilim. Fergun adında, daha genç bir büyücü var. Bir çırağın gardiyanlığını iki büyücü istediği zaman, Lonca gardiyanlığın hangisine verileceğine karar vermek için bir Duruşma düzenler. Lonca kuralları der ki; bir çırağın gardiyanlığını birden fazla büyücü isterse, çırağın büyü potansiyelini ilk fark eden gardiyanlığı alır, o yüzden bu genellikle basit bir karardır." Yüzünü ekşitti. "Ama bu kez değil.</p>

  <p>"Senin büyünü her zamanki yöntemlerle keşfetmedik. Büyücülerin bir kısmı, seni ilk gören ben olduğum için, güçlerini ilk fark edenin de ben olduğumu düşünüyor. Diğerleri, attığın taş ona çarptığı için, güçlerinin etkisini gören Fergun'un ilk olduğunu söylüyor." Rothen kıkırdadı. "Anlaşılan, Lonca aylardır bunu konuşuyor..."</p>

  <p>Şarabından bir yudum daha almak için durakladı. "Duruşma önümüzdeki Toplantı'dan sonra yapılacak ki bu da yaklaşık bir hafta içinde gerçekleşecek demektir. Ondan sonra derslerine ya benimle ya da Fergun'la devam edeceksin."</p>

  <p>Sonea kaşlarını çattı. "Çıraklar kendi gardiyanlarını seçemiyor yani."</p>

  <p>Adam kafasını iki yana salladı. "Hayır."</p>

  <p class="p5">"O halde Fergun'la tanışsam iyi olur," dedi kız yavaşça. "Nasıl biri olduğunu öğrenmeliyim." Rothen durumu sakince kabullenmesine şaşırarak kızı dikkatle inceledi. Kendi kendine memnun olması gerektiğini hatırlatmasına rağmen bir parça hayal kırıklığı hissetmesine engel olamıyordu. Eğer kız, onun bakımı ve öğretmenliğinden çıkarılma fikrine itiraz etseydi, buna daha memnun olurdu.</p>

  <p>"İstersen, onunla tanışmanı ayarlayabilirim," dedi Rothen. "Seninle tanışmak isteyecektir. Diğerleri de öyle. Ama önce, sana Lonca'nın bazı kurallarını ve adetlerini öğretmeliyim." Kız gözleri ilgiyle parlayarak ona baktı. Kızın meraklı halinin geri geldiğini görünce rahatlayan Rothen gülümsedi. "Her şeyden önce selamlama adeti var."</p>

  <p>Kızın yüzünde bir şaşkınlık ifadesi belirirken Rothen anlayışla gülümsedi.</p>

  <p>"Evet, Selamlama! Büyücü olmayan herkesten kraliyet ailesi hariç tabii ki büyücüleri selamlaması beklenir."</p>

  <p>Sonea yüzünü buruşturdu. "Neden?"</p>

  <p>"Saygı göstergesi." Rothen omuzlarını silkti. "Evet, aptalca göründüğünü biliyorum ama bazılarımız selamlanmadığında gücenebilir." Kızın gözleri kısıldı. "Peki ya sen?"</p>

  <p>"Genellikle hayır," dedi Rothen. "Ama bazen selamlamayı reddetmek açıkça kabalıktır." Kız ona ihtiyatla baktı. "Yani artık seni sürekli selamlamalı mıyım?"</p>

  <p>"Hem evet hem hayır. Yalnız olduğumuzda gerekli değil. Fakat bu odanın dışındayken sadece bu adete alışmak için ile olsa beni selamlamalısın. Ayrıca hitapları da doğru kullanmalısın. Büyücülere, Lord veya Leydi diye hitap edilir.</p>

  <p>Sadece Müdür, Yönetici ve Yüce Lord hariç ki onlara da unvanları ile hitap etmelisin."</p>

  <p>Rothen, Sonea'nın ifadesini görünce gülümsedi. "Hoşuna gitmedi galiba. Toplumun en alt tabakasında büyümüş olabilirsin ama sende bir kralın gururu var." Öne doğru eğildi. "Bir gün herkes seni de selamlıyor olacak Sonea... Buna alışmak senin için çok daha zor olacak." Kız kaşlarını çattı ve sonra kadehini alıp içinde kalan son yudumu içti. "Şimdi," diye devam etti Rothen, "Öğrenmen gereken Lonca kuralları var bir de. Bakalım,"</p>

  <p class="p5">Uzanıp kıza bir kadeh daha şarap doldurdu, "bunları hazmetmesi daha kolay olacak mı?"</p>

  <p class="p3"><span class="t12">* * *</span></p>

  <p class="p12">Rothen akşam yemeğinden hemen sonra ayrılmıştı; bu aceleciliğinin nedeni şüphesiz, haberi yaymaktı. Tania masanın üstünü toplamaya başlayınca, Sonea pencerelerden birine gitti. Pencereyi kaplayan perdeye bakmak için durakladı ve ilk kez, perdenin üstündeki karmaşık desenlerin aslında küçük Lonca sembolleri oluşturduğunu fark etti.</p>

  <p>Teyzesinin eski, küf delikleri ile dolu bir çift perdesi vardı. Perdeler pansiyondaki odalarının pencerelerine uymamıştı ama teyzesi yine de perdeleri asmıştı. Güneş odaya vurduğu zamanlarda perdelerin kusurlarını unutmak gayet kolay oluyordu.</p>

  <p>Anılarının getirmesi gereken ev hasreti yerine belirsiz bir özlem hisseti. Çevresindeki lüks eşyalara, kitaplara ve cilalı mobilyalara bakarak iç geçirdi.</p>

  <p>Buradaki rahatı ve yemekleri özleyecekti ama buna alışabilirdi. Ama Rothen'den ayrılmak o kadar kolay olmayacaktı. Rothen'in arkadaşlığını seviyordu, sohbetlerini, derslerini hatta zihinden zihine konuşmalarını...</p>

  <p class="p5">Zaten ayrılacaktım, diye hatırlattı kendine belki yüzüncü kez. Sadece, burada bu kadar çok şey elde edebileceğimi düşünmemiştim...</p>

  <p>Lonca'dan kovulacağını bilmek ne kaybettiğini anlamasını sağlamıştı. Kalmak istiyormuş gibi davranmak çok daha kolay olacaktı.</p>

  <p><span class="t11">İ</span><span class="t11">yi ki Fergun bunu bilmiyor,</span> diye düşündü. Bilseydi intikamı çok daha tatlı olurdu. Fergun küçük düşürülmesini ona ödetmek için çok fazla şeyi göze alıyordu. Çok kızgın olmalıydı ya da bu işten paçasını sıyıracağından çok emindi. Her iki şekilde de, onu Lonca'dan kovdurmak için her şeyi yapmaya hazır gözüküyordu.</p>

  <p>"Leydi?"</p>

  <p>Sese dönen Sonea, Tania'nın arkasında durduğunu gördü. Hizmetkâr gülümsedi. "Yalnızca, kalmaya karar vermenize sevindiğimi söylemek istedim," dedi kadın. "Eğer gitseydiniz çok yazık olurdu."</p>

  <p>Sonea yanaklarının kızardığını hissetti. "Teşekkür ederim Tania."</p>

  <p>Kadın ellerini kavuşturdu. "Şüpheyle dolu gözüküyorsunuz. Doğru olanı yapıyorsunuz. Lonca şimdiye dek varoşlardan kimseyi kabul etmemişti. Yapabildikleri her şeyi en az onlar kadar iyi yapabildiğinizi görmeleri iyi olacaktır."</p>

  <p>Sanki Sonea'nın sırtından aşağı bir buz parçası kaymıştı, bu yalnızca intikam almakla ilgili değildi!</p>

  <p>Lonca onlara katılması için onu davet etmek zorunda değildi. Güçlerini bağlayıp, onu varoşlara geri gönderebilirdi. Ama yapmamışlardı. Yüzyıllardır ilk kez, büyücüler dışından birisini eğitmeyi düşünmüştü.</p>

  <p>Aklında Fergun'un söyledikleri yankılandı. "Benim için bir iş yaptıktan sonra, ait olduğun yere gönderileceksin Ait olduğun yere... "</p>

  <p>Adamın sesindeki küçümsemeyi hissetmişti ama anlamını kavrayamamıştı. Fergun onun yalnızca Lonca'ya girememesini garanti altına almak istemiyordu. Hiçbir varoşluya bir daha şans verilmeyeceğinden emin olmak istiyordu. 'İş' her neydiyse; Fergun, onun, varoşluların güvenilmez insanlar olduklarını ispat etmesi için planlamıştı bunu. Lonca bir daha bir varoşluyu davet etmeyi düşünmeyecekti bile.</p>

  <p>Kalbi öfke ile hızlanırken pencerenin eşiğini sıkmaya başladı. Bana, bir varoşluya kapılarını açıyorlar ve ben bunun hiçbir önemi, anlamı yokmuş gibi arkamı dönüp gideceğim!</p>

  <p>Tanıdık bir çaresizlik hissine gömüldü. Kalamazdı... Cery'nin hayatı onun ayrılmasına bağlıydı. "Leydi?"</p>

  <p>Sonea, Tania'ya bakıp gözlerini kırpıştırdı. Hizmetkâr elini hafifçe kızın koluna koydu. "Gayet başarılı olacaksınız," diye güven verdi Tania. "Rothen çok güçlü olduğunuzu ve çabuk öğrendiğinizi söylüyor."</p>

  <p>"Öyle mi?"</p>

  <p>"Ah, evet." Tania dönüp tabaklarla dolu tepsiyi aldı. "Neyse, sabah görüşürüz. Artık endişelenmeyin. Her şey iyi olacak."</p>

  <p>Sonea gülümsedi. "Teşekkürler Tania."</p>

  <p>Hizmetkâr gülümsemesine karşılık verdi. "İyi geceler."</p>

  <p>"Sana da."</p>

  <p>Hizmetkâr, Sonea'yı yalnız bırakarak odadan çıktı. İç geçirerek pencereden dışarı baktı. Dışarıda, yine kar yağı yordu. Beyaz tanecikler gecede adeta dans ediyordu. Neredesin Cery?</p>

  <p>Fergun'un gösterdiği hançeri düşünerek kaşlarını çatlı Hançeri herhangi bir yerde bulmuş olabilirdi; Cery tutsağı olmak zorunda değildi...</p>

  <p>Pencereden ayrılıp sandalyelerden birine oturdu. Düşünmesi gereken çok fazla şey vardı; Cery, Fergun, Duruşma, gardiyanlık... Tania'nın sözlerine rağmen önündeki birkaç hafta pek uyuyamayacağını biliyordu.</p>

  <p class="p3"><span class="t12">* * *</span></p>

  <p class="p16">Dannyl, her Üçüncü gün, akşam yemeği için Yaldin ve karısına katılıyordu. Ezrille bu rutini, yıllar önce Dannyl'in kendisine bir eş bulmadığı için, her günü tek başına sonlandırırsa içine kapanık biri olacağından duyduğu endişeden dolayı başlatmıştı.</p>

  <p>Dannyl boş tabağını Yaldin'in hizmetkârına verirken memnuniyetle içini çekti. Ezrille'in korktuğu melankoliye kapılacağını hiç zannetmese de, arkadaşlarıyla yemek yemek tek başına yemekten kesinlikle daha iyiydi.</p>

  <p>"Seninle ilgili dedikodular duydum Dannyl," dedi Yaldin.</p>

  <p class="p5">Memnuniyeti uçup giderken Dannyl kaşlarını çattı. Bu sefer Fergun'la alakalı olamazdı. "Yaa, ne gibi dedikodular?"</p>

  <p>"Yönetici, Hırsızlarla yaptığın görüşmelerden çok etkilenerek, büyükelçilikle ilgili bir görev için seni düşünüyormuş."</p>

  <p class="p5">Dannyl doğrulup yaşlı büyücüye baktı. "Öyle mi?" Yaldin başını salladı. "Ne dersin? Seyahat etmek hoşuna gider mi?"</p>

  <p>"Ben..." Dannyl kafasını iki yana salladı. "Hiç düşünmedim. Ben... Bir büyükelçi?"</p>

  <p>"Evet." Yaldin kıkırdadı. "Bir zamanlar olduğun gibi genç patavatsız değilsin artık."</p>

  <p>"Teşekkürler," dedi Dannyl kuru bit şekilde.</p>

  <p>"Bu senin için gerçekten de iyi olabilir," dedi Ezrille, gülümsedi ve parmağını ona doğru uzattı. "Belki bir eşle bile dönebilirsin."</p>

  <p>Dannyl, Ezrille'e biraz bezgin bir bakış attı. "Yine başlama Ezrille." Kadın omuzlarını silkti. "Şey... Kyralia'da sana uygun bir kadın ol... "</p>

  <p>"Ezrille," diye kesti Dannyl sert bir şekilde. "En son karşılaştığım genç hanım beni bıçakladı. İş kadınlara gelince tam anlamıyla lanetlenmiş olduğumu biliyorsun."</p>

  <p>"Bu çok saçma. Onu yakalamaya çalışıyordun, onunla flört etmeye değil. Sahi bu arada Sonea nasıl?"</p>

  <p>"Rothen derslerinde oldukça hızla ilerlediğini fakat ayrılma konusunda hâlâ kararlı olduğunu söyledi. Tania ile iyice arkadaş olmuşlar."</p>

  <p>"Sanırım kendini hizmetkârlarla, bizimle olduğundan daha rahat hissediyor," dedi Yaldin. "Onların statüsü bizimki kadar yüksek değil."</p>

  <p>Dannyl bir an ürktü. Bir zamanlar bu görüşü sorgulamaz hatta ona katılabilirdi bile. Ama Sonea ile tanıştıktan, sohbet ettikten sonra bu hiç adil gelmiyordu, hatta bir hakaret bile sayılabilirdi. "Rothen böyle konuştuğunu duymasın."</p>

  <p>"Evet," diye onayladı Yaldin. "Ama onun bakış açısına sahip olan pek yok. Lonca'nın geri kalanı toplumsal sınıfın ve konumun çok önemli olduğu kanısında."</p>

  <p>"Yine ne diyorlar?"</p>

  <p>Yaldin omuzlarını silkti. "Olay, gardiyanlık talepleri üzerine girilen dostça bahislerden öteye geçti artık. Birçok kişi şüpheli bir geçmişe sahip birini Lonca'ya kabul etmenin ne kadar doğru olduğu üzerine tartışıyor."</p>

  <p>"Yine mi? Bu seferki sebepleri ne?"</p>

  <p>"Ettiği yemine sadık kalacak mı?" dedi Yaldin. "Diğer çırakların üstünde kötü bir etki bırakır mı?" Öne doğru eğildi. "Sen onunla tanıştın. Sen ne düşünüyorsun?" Omuzlarını silken Dannyl, parmaklarındaki şekeri bir peçetenin üstüne silkeledi. "Sorman gereken en son insan benim. Beni bıçakladı, unuttun mu?"</p>

  <p>"Unutmamıza izin vermiyorsun ki," dedi Ezrille. "Hadi ama bir şeyler fark etmiş olmalısın."</p>

  <p>"Beklediğim kadar kötü olmamasına rağmen, konuşması kaba. Alıştığımız adetlere sahip değil. Yani selamlamalar ve "Lordum" lar yok."</p>

  <p>"Kız hazır olduğunda Rothen ona öğretecektir," dedi Ezrille.</p>

  <p>Yaldin homurdandı. "Duruşmadan önce öğretse iyi olur."</p>

  <p>"İkiniz de kızın kalmak istemediğini unutuyorsunuz. Neden ona bunları öğretmekle uğraşsın ki?"</p>

  <p>"Belki de kızın gitmesi, burası için daha iyi olur."</p>

  <p>Ezrille kocasına sitem dolu bir bakış attı. "Yaldin," diye azarladı. "Buradaki bolluğu gösterdikten sonra, kızı yoksulluğun içine geri mi göndereceksiniz? Bu zalimlik olur." Yaşlı adam omuzlarını silkti. "Elbette hayır ama kız gitmek istiyor ve giderse her şey daha kolay çözümlenmiş olarak. Her şeyden önce Duruşma olmayacak, ayrıca Evler'in dışından insanları Lonca'ya alma konusu kapanacak."</p>

  <p>"Bunu tartışarak nefeslerini boşuna tüketiyorlar," dedi Dannyl. "Hepimiz Kral'ın, onu burada, kontrolümüz altında istediğini biliyoruz."</p>

  <p class="p5">"O halde kızın ayrılma konusunda ısrar etmesi onu pek memnun etmeyecek."</p>

  <p class="p5">"Evet," diye onayladı Dannyl. "Ama kız istemiyorsa, Kral ona zorla yemin ettiremez." Yaldin kaşlarını çattı, tam bu sırada kapı çalınınca hepsi kapıya döndüler. Yaldin tembelce elini salladı ve kapı açıldı</p>

  <p>Rothen içeriye bağırarak girdi. "Kalıyor!"</p>

  <p>"Neyse, bu, konuyu kapatıyor sanırım," dedi Ezrille. Yaldin başıyla onayladı. "Her şeyi değil Ezrille, önümüzde hâlâ düşünmemiz gereken bir Duruşma var." Duruşma mı?" Rothen umursamaz bir tavırla elini ilindi. "Onu boş verin şimdi. Şu anda sadece kutlama yapmak istiyorum"</p>

  <p class="p13">&nbsp;</p>
</body>
</html>
