<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p0"><span class="t10">&nbsp;</span></p>

  <h1 class="h11"><a id="ncx559"></a>XX</h1>

  <p class="p24"><span class="t6">Loncan</span><span class="t6">ı</span><span class="t6">n Tutsa</span><span class="t6">ğı</span></p>

  <p class="p4">&nbsp;</p>

  <p class="p22">Cery esnedi. Sonea gittiğinden beri uykusu nazlı bir şey olmuştu. İhtiyaç olduğunda kaçıyor, ihtiyaç olmadığında da üstüne çullanıyordu. Şu anda hayatında hiç olmadığı kadar uyanık kalmaya ihtiyacı vardı.</p>

  <p>Dondurucu bir rüzgâr havayı gürültüyle, arada sırada da savrulan ince dal ve yaprakla doldurarak ağaçları ve çalılıkları sallıyordu. Soğuk, kaslarına işleyip kramp girmesine sebep olmuştu. Ağırlığını dikkatle dengeleyerek önce bir bacağını sonra diğerini uzatıp ovaladı.</p>

  <p>Pencereye bakarken, biraz daha "Dışarı bak" diye düşünmeye devam ederse kafasının patlayacağına karar verdi. Anlaşılan Sonea'nın zihinleri hissetme yeteneği, penceresinin dışındaki beklenmedik ziyaretçileri kapsamıyordu.</p>

  <p>Elinde tuttuğu kartopuna bakınca, uzaklaştırmaya çalıştığı düşünceler geri geldi. Pencereye öyle bir şekilde atmalıydı ki Sonea'yı uyandıracak ama başka kimsenin dikkatini çekmeyecek bir ses çıkarmalıydı. Odada olup olmadığı ya da yalnız olup olmadığı hakkında hiçbir fikri yoktu.</p>

  <p>Buraya geldiğinde bir ışık yanıyordu ama çok geçmeden sönmüştü. Kızın solundaki pencereler karanlıktı ama sağındakilerden hâlâ ışık sızıyordu. Solunda yükselen Akademi binasına baktı. Pencerelerde hiç ışık yoktu. Sonea'yı gördüğü ilk geceden beri Cery, o gizemli adamı hiç görmemişti. Göz ucuyla küçük bir ışık parlaması fark etti. Kafasını kaldırdı büyük kişilerin binasına baktı. Sonea'nın odasının yanındaki odaların da ışıkları sönmüştü. Cery vahşice gülümsedi ve uyuşmuş bacaklarını ovaladı. Biraz daha...</p>

  <p>Pencerede soluk bir yüz belirdiğinde, bir an için uyuyakaldığını ve rüya gördüğünü zannetti. Sonea bahçelere, ardından da Akademi'ye bakarken, kalbi gümbürdeyerek izledi. Sonra kız pencereden ayrıldı.</p>

  <p>Bütün yorgunluğu gitmişti. Cery'nin parmakları kartopunu kavradı. Kıvrılarak çalılıklardan çıkarken bacakları itiraz etti. Nişan aldı ve kartopu parmaklarını terk edince çalılıkların arkasına daldı.</p>

  <p class="p5">Kartopu pencereye çarpınca, çok hafif bir ses duydu. Pencerede tekrar Sonea'nın yüzü belirince, kalbi zafer duygusu ile bir an hızlandı. Kız önce camdaki kar izine, ardından da dikkatle bahçeye baktı.</p>

  <p>Diğer pencereleri kontrol eden Cery, başka hiç kimseyi görmedi. Çalılıktan birazcık çıktı ve onu fark eden Sonea'nın gözlerinin ardına kadar açıldığını gördü. Şaşkınlığı geniş bir gülümseme izledi.</p>

  <p>Cery el salladıktan sonra kıza işaretlerle bir soru sordu. Kız bir 'evet' ile karşılık verdi. Kıza zarar vermemişlerdi. Rahatlayarak iç geçirdi.</p>

  <p>Hırsızlar'ın işaret dili, 'hazır mısın?', 'şimdi', 'bekle', 'çık oradan' ve alışılmış 'evet' ve 'hayır' gibi basit anlamlarla sınırlıydı. İşaret dilinde, 'Seni kurtarmaya geldim. Penceren kilitli mi?' demenin bir yolu yoktu. Kendini gösterdi, tırmanma ve pencereyi açma hareketleri yaptı, kızı, ardından kendini gösterdi ve 'çık oradan' işaretiyle bitirdi.</p>

  <p>Kız 'bekle' karşılığı verdi, ardından kendini gösterdi, 'çık oradan' işareti yaptı ve başını iki yana salladı.</p>

  <p>Çocuk kaşlarını çattı. Kız, Hırsızlar'ın işaret dili hakkında çoğu varoşlulardan daha çok şey bilmesine rağmen, onun kadar deneyimli değildi. Ayrılmak istemediğini anlatmaya çalışıyor olabilirdi, ya da şimdi ayrılmak istemediğini onun gecenin ilerleyen saatlerinde geri gelmesini. Kafasını kaşıdıktan sonra 'çık oradan', ardından da 'şimdi' işareti yaptı.</p>

  <p>Kız kafasını iki yana salladı, ardından çocuğun solundaki bir şey kızın dikkatini çekti ve kızın gözleri büyüdü. Pencereden biraz çekilerek, üst üste 'çık oradan' işareti yapmaya başladı. Cery çömelip, rüzgârın yaprakların hışırtısını örteceğini umarak çalılığın içine daldı.</p>

  <p>Ayak sesi duymadı ve kızı neyin korkutmuş olabileceğini düşünmeye başladı, ardından vücuduna sıcak bir havanın değdiğini ve ensesindeki tüylerin diken diken olduğunu hissetti.</p>

  <p>"Dışarı çık," dedi otoriter bir ses, rahatsız edecek derecede yakından. "Orada olduğunu biliyorum."</p>

  <p>Çalıların arasından bakan Cery, yalnızca bir kol boyu mesafede duran bir cüppenin yumuşak hatlı kıvrımlarını görebiliyordu. Yaprakların arasından bir el çıktı. Cery hızla dönüp çalılardan fırladı ve kalbi çarparak binaya dayandı. Büyücü çabucak doğruldu. Açıkça görüldüğünü anlayan Cery, bina boyunca ormana doğru koşmaya başladı.</p>

  <p>Sırtına bir şey çarptı ve yüzüstü karların içine düştü. Bir ağırlık onu yere çiviledi ve zorlukla nefes almaya başladı. Karın soğuğu yüzünü yakıyordu. Yaklaşan ayak seslerini duydu ve korkusunun yükseldiğini hissetti.</p>

  <p>Sakin. Sakin ol, dedi içinden. Davetsiz misafirleri öldürdüklerini hiç duymadın... Davetsiz misafirleri yakaladıklarını da hiç duymadın...</p>

  <p>Ezici baskı azaldı. Cery ellerinin ve dizlerinin üstüne kalkarken bir elin koluna yapıştığını hissetti. El onu ayağa kaldırdı ve çalı boyunca yola doğru çekmeye başladı. Kafasını kaldırıp bakınca büyücüyü tanıdığını fark ederek buz kesti.</p>

  <p>Büyücünün gözleri kısıldı. "Tanıdık geliyorsun... Ah, şimdi hatırladım. Bana vurmaya çalışan pislik varoşlu!"</p>

  <p>Sonea'nın penceresine göz atıp yapmacık bir biçimde gülümsedi. "Demek Sonea'nın bir hayranı var. Ne hoş."</p>

  <p>Kara kara düşünerek dikkatlice Cery'ye baktı ve gözlerinin içine bir ışıltı saçıldı. "Şimdi seninle ne yapmalıyım acaba? Sanırım davetsiz misafirlere -genellikle sorgulandıktan sonra-</p>

  <p>Lonca'nın dışına kadar eşlik edilirler. Bir an önce başlasak iyi olur o halde... "</p>

  <p>Büyücü onu çekerek Akademi'ye doğru götürmeye başlayınca Cery direndi. Büyücünün ince eli şaşırtıcı derecede güçlüydü.</p>

  <p>"Bırak beni!" dedi Cery.</p>

  <p>Büyücü iç geçirdi. "Eğer kolumu bu şekilde çekiştirmeye devam edersen, seni zaptedebilmek için daha az fiziksel yola başvurmak zorunda kalacağım. Lütfen zorluk çıkarma. Bu işin bitmesini ben de en az senin kadar istiyorum."</p>

  <p>"Beni nereye götürüyorsun?"</p>

  <p>"Başlangıç olarak bu gürültülü rüzgârın olmadığı bir yere." Büyücülerin binasının sonuna geldiler ve Akademi'ye doğru ilerlemeye devam ettiler. "Lord Fergun!"</p>

  <p>Büyücü durup omzunun üstünden baktı. İki cüppe gölgesi yaklaşıyordu. Adamın tutuşundaki ani gerginliği hisseden Cery, yeni gelenler yüzünden rahatlaması mı yoksa endişelenmesi mi gerektiğinden emin olamadı. Fergun'un yeni gelenleri hoş karşılamadığı belliydi. "Yönetici," dedi Fergun. "Bu ne şans. Ben de sizi görmeye geliyordum. Davetsiz bir misafir buldum. Anlaşılan varoşlara ulaşmaya çalışıyordu."</p>

  <p>"Bana da öyle söylendi," Yeni gelenlerden uzun boylu olan yanındaki arkadaşına baktı. "Onu sorgulayacak mısınız?" dedi Fergun umutla, Cery'nin elini daha da sıkı tutarak. "Evet," diye yanıt verdi uzun boylu büyücü. Basit bir hareket yaptı ve tepelerinde bir ışık topu ortaya çıktı.</p>

  <p>Cery vücudunu bir sıcaklığın sardığını ve rüzgârın kesildiğini hissetti. Çevresine baktığında ağaçların hâlâ sallandığını görebiliyordu fakat rüzgâr kendilerine dokunmuyor gibiydi. Güçlü ışık altında büyücülerin cüppeleri canlı renklerde gözüküyordu. Uzun boylu büyücü mavi, daha yaşlı olan arkadaşı mor ve Cery'yi yakalayan adam da kırmızı giyiyordu. Uzun boylu büyücü Cery'e bakıp belli belirsiz gülümsedi. "Sonea'yla mı konuşmak istiyorsun Cery?"</p>

  <p>Cery şaşırarak gözlerini kırpıştırdı, ardından da kaşlarını çattı. Bu büyücü, adını nereden biliyordu?</p>

  <p>Sonea söylemiş olmalıydı. Eğer kız Cery'yi uyarmak istemiş olsaydı, onlara başka bir isim verirdi... tabi ondan bir numarayla almadılarsa, ya da zihninden okumadılarsa, ya da... Ne fark ederdi ki? Yakalanmıştı. Eğer ona zarar vermek niyetleri varsa zaten hapı yutmuştu. En azından Sonea'yı görebilirdi.</p>

  <p class="p5">Başıyla onayladı. Uzun boylu büyücü, Fergun'a baktı. "Bırak onu." Parmaklan Cery'nin kolundan çözülmeden önce Fergun'un tutuşu sertleşti. Mavi cüppeli büyücü, Cery'e onu takip etmesini belirten bir işaret yaptıktan sonra, büyücülerin binasına doğru ilerlemeye başladı.</p>

  <p>Önlerindeki kapılar açıldı. Muhafız gibi arkasından gelen iki büyücünün farkında olan Cery, yukarı çıkan uzun boylu büyücüyü takip etti. Geniş bir koridordaki birçok kapıdan birine gittiler. Orta yaşlı büyücü kapının koluna dokunmak için ileri çıktı ve kapı içeri doğru açıldı. Burası, minderli sandalyeleri ve güzel mobilyaları olan lüks bir odaydı. Sandalyelerin birinde Sonea oturuyordu. Kız, Cery'yi görünce gülümsedi. "İçeri gir," dedi mavi cüppeli büyücü.</p>

  <p>Kalbi hâlâ güm güm atan Cery odaya girdi. Kapı kapanınca arkasına baktı ve bir tuzağın içine çekilip çekilmediğini merak etti.</p>

  <p>"Cery," dedi Sonea. "Seni görmek çok güzel."</p>

  <p>Çocuk kızı incelemek için döndü. Kız tekrar gülümsedi ama gülümsemesi çabucak kayboldu. "Otur Cery. Rothen'den seninle konuşmama izin vermesini rica ettim. Buradan neden ayrılamayacağımı sana açıklamadığım takdirde, beni kurtarmaya çalışıp duracağını söyledim." Bir sandalye gösterdi. Cery istemeye istemeye oturdu. "Neden ayrılamazsın?"</p>

  <p>Kız iç geçirdi. "Mantıklı bir şekilde açıklayabilir miyim, bilmiyorum." Arkasına yaslandı. "Büyücüler büyüyü nasıl kontrol edeceklerini öğrenmek zorundadır ve bunu da ancak başka bir büyücü öğretebilir, çünkü zihinden zihne öğretilmesi gerekiyor. Eğer büyüyü kontrol etmeyi öğrenmezlerse, büyücü ne zaman bir şeyler hissetse büyü çalışır. Büyü basit, tehlikeli şekiller alır ve güç biriktikçe bu daha da güçlenir. Sonunda da..." Yüzünü ekşitti. "Beni... beni buldukları gün az kalsın ölüyormuşum Cery. Hayatımı kurtardılar." Cery ürperdi. "Gördüm Sonea. Binalar... yıkıldı..."</p>

  <p>"Beni bulmasalardı, çok daha da kötüsü olabilir, insanlar ölebilirmiş. Bir sürü insan..."</p>

  <p>Çocuk kafasını eğip ellerine baktı. "Yani artık eve dönemezsin."</p>

  <p>Kız, o kadar beklenmedik neşeli bir sesle kıkırdadı ki Cery, hayretle bakakaldı.</p>

  <p>"Her şey düzelecek," dedi kız. "Kontrol'ü öğrendiğim zaman, artık tehlikede olmayacağım.</p>

  <p class="p5">Burada işlerin nasıl olduğunu öğrenmeye başladım." Göz kırptı. "Bu aralar nerelere takılıyorsun?"</p>

  <p>Çocuk sırıttı. "Aynı yere. Varoşlardaki en iyi bolevine."</p>

  <p>Kız başını salladı. "Ya... arkadaşın? Hâlâ sana iş veriyor mu?"</p>

  <p>"Evet." Cery kafasını iki yana salladı. "Ama bu akşam olanları öğrendikten sonra vermeyebilir."</p>

  <p>Kız bunu düşünürken, kaşlarının arasında o tanıdık endişe çizgileri belirdi. Bir şeylerin kalbini sıkıştırdığını hissetti. Yumruklarını sıkarak bakışlarını kaçırdı. Yakalandığından beri hissettiği bütün korkuyu ve suçluluk duygusunu kıza sayıp dökmek istedi ama birilerinin dinliyor olabileceğini düşünerek, dilinin ucuna kadar gelen kelimeleri yuttu. Odadaki lükse bakan Cery, en azından ona iyi davranıyorlar diye kendini avuttu. Kızın uykusuzluğunun verdiği esnemesini bastırmaya çalıştığını gören Cery, geç olduğunu hatırladı. "Sanırım gitsem iyi olacak." Ayağa kalktıktan sonra, kızı bırakmak istemeyerek durdu. Kız gülümsedi. Ama bu seferki hüzünlü bir gülümsemeydi. "Herkese iyi olduğumu söyle."</p>

  <p>"Söylerim."</p>

  <p>Kıpırdayamadı. Uzun uzun ona bakınca, kızın gülümseyişi biraz azaldı, ardından kapıya doğru elini salladı. "Ben iyiyim Cery, inan bana. Artık gitmelisin."</p>

  <p>Cery bir şekilde kendini kapıya kadar taşıyıp çalmayı başardı. Kapı açıldı. Koridora çıkarken, üç büyücü de ona dikkatle baktı.</p>

  <p>"Ziyaretçimize kapıya kadar eşlik edeyim mi?" diye teklifte bulundu Fergun. "Evet, teşekkürler," diye karşılık verdi mavi cüppeli büyücü.</p>

  <p>Fergun'un başının üstünde bir ışık küresi belirdi. Beklentiyle Cery'ye baktı. Mavi cüppeli büyücüye göz atan Cery duraksadı.</p>

  <p>"Teşekkürler."</p>

  <p>Büyücü yanıt olarak başıyla onayladı. Cery arkasını dönerek merdivenlere doğru yürüdü, sarışın büyücü takip ediyordu.</p>

  <p>Merdivenlerden inerken Sonea'nın söylediklerini düşündü. Kızın yaptığı işaretler şimdi anlam kazanmıştı. Büyüsünü kontrol etmeyi öğrenene kadar beklemek zorundaydı ama kontrolü öğrenir öğrenmez kaçmaya çalışacaktı. Ona yardım etmek için çok az şey yapabilirdi, ona döneceği güvenli bir yer sağlamayı garanti altına almak dışında. "Sonea'nın kocası mısınız?"</p>

  <p>Cery kafasını kaldırıp şaşkınlık içinde büyücüye baktı. "Hayır."</p>

  <p>"Onun, ah... sevgilisisiniz o halde?"</p>

  <p>Cery yanaklarının kızardığını hissetti. Bakışlarını kaçırdı. "Hayır, sadece arkadaşız."</p>

  <p>"Anlıyorum. Buraya gelmen çok kahramancaydı."</p>

  <p>Buna yanıt vermesine gerek olmadığını düşünen Cery, büyücülerin binasından soğuk rüzgâra çıktı ve bahçeye doğru döndü. Fergun durdu.</p>

  <p>"Bekle. Gel seni Akademi'nin içinden götüreyim. Daha sıcak bir yolculuk olur." Cery'nin kalbi tekledi. Akademi...</p>

  <p>Her zaman büyük binaların içini görmek istemişti. Sonea kaçtıktan sonra böyle bir fırsat bir daha asla gelmezdi. Sanki onun için fark etmezmiş gibi omuzlarını silkerek devasa binanın arka girişine doğru yürümeye başladı.</p>

  <p>Merdivenleri çıkarken kalbi güm güm atmaya başladı. İçerisi özenle dekore edilmiş merdivenlerle dolu bir salona girdiler. Bir yan kapıdan, sonsuza gidiyormuş gibi gözüken geniş bir koridora giren büyücünün ışığı yok oldu.</p>

  <p>Koridorun her iki tarafında da kapılar ve geçitler vardı. Etrafına bakan Cery ışığın kaynağını bulamadı. Sanki duvarlar kendiliğinden işiyordu.</p>

  <p class="p5">"Sonea bizim için sürpriz oldu," dedi Fergun birdenbire, sesi koridorda yankılanarak. "Daha önce alt sınıflardan hiç yetenek bulmamıştık. Bu genelde Evler'e özgü bir şeydir." Fergun beklentiyle Cery'ye baktı, belli ki sohbet etmelerini bekliyordu. "Onun için de sürpriz oldu," diye karşılık verdi Cery.</p>

  <p>"Bu taraftan." Büyücü yan geçitlerden birine girdi. "Büyüsü olan başka varoşlular duydun mu hiç?"</p>

  <p>"Hayır."</p>

  <p>Önlerindeki köşeyi dönünce karşılarına çıkan bir kapıdan küçük bir odaya girdiler. Ardından başka bir kapıdan geçerek, genişçe bir koridora girdiler. Daha önceki koridorların aksine, burada duvarlarda tahta paneller vardı ve aralarında tablolar asılıydı.</p>

  <p>"Burası tam bir labirent gibidir," dedi Fergun içini çekerek. "Gel, seni kestirmeden götüreyim."</p>

  <p>Bir tablonun yanında durdu ve tablonun arkasına uzandı. Duvarın bir bölümü, dar bir kapı boyutlarında dikdörtgen bir siyahlığı ortaya çıkartarak yana kaydı. Cery kuşkuyla büyücüye baktı.</p>

  <p>"Gizli şeyleri her zaman sevmiş imdir," dedi Fergun, gözleri ışıldayarak. "Bizim de yeraltı geçitlerimizin olması seni şaşırttı mı? Bu geçit İç Çember'e çıkıyor, kuru, rüzgârsız bir yolculuk. Gidelim mi?"</p>

  <p class="p5">Cery önce kapının girişine, ardından da büyücüye baktı. Lonca'nın altında geçitler mi vardı? Bu çok garipti. Gerileyip kafasını iki yana salladı.</p>

  <p>"Daha önce bir sürü geçit gördüm," dedi, "ve soğuğu da umursamıyorum. Bu binadaki güzel şeyler daha ilginç."</p>

  <p>Büyücü gözlerini kapayıp başıyla onayladı. "Anlıyorum." Sırtını dikleştirip gülümsedi. "Eh, soğuğu umursamadığını bilmek iyi."</p>

  <p>Cery sırtında, onu kara dikdörtgene doğru zorlayan bir baskı hissetti. Bağırıp deliğin kenarlarına tutundu ama basınç çok güçlüydü ve parmakları cilalı ahşaptan kayıyordu. Öne doğru savrulan Cery, duvara çarparken yüzünü korumak için ellerini kaldırdı.</p>

  <p>Güç onu sıkıca tuğlalara bastırdı. Parmağını bile kımıldatamıyordu. Kalbi çılgınca atan Cery, büyücülere güvendiği için kendine küfretti. Arkasında bir tıkırtı duydu. Gizli kapı kapanmıştı. "Şimdi istediğin kadar bağırabilirsin." Fergun hafif, iğrenç bir tonda kıkırdadı. "Buraya kimse gelmez, o yüzden kimseyi rahatsız edemezsin."</p>

  <p>Cery'nin gözlerinin üstüne bir parça kumaş indi ve sıkıca bağlandı. Elleri arkasına getirildi ve başka bir kumaş parçasıyla bağlandı. Sırtındaki basınç azalırken, büyücü yakasına yapıştı ve onu ileri ittirdi.</p>

  <p>Cery geçidin aşağısına doğru sendeledi. Birkaç adım allıktan sonra dik bir merdivene ulaştı. Sonra eller onu hafif bir şekilde dönen dik merdivenlere doğru itti.</p>

  <p>Sıcaklık hızla düştü. Merdiven bitiminden birkaç yüz adım sonra Fergun durdu. Bir anahtarın çevrilme sesini duyduğunda, Cery'nin midesine bir ağrı saplandı.</p>

  <p>Gözbağı çıkartıldı. Cery kendini geniş, boş bir odanın kapısında dikilirken buldu. Ellerindeki kumaş çözüldü. "İçeri gir."</p>

  <p>Cery, Fergun'a baktı. Elleri bıçaklarına gitti ama bir büyücüyle dövüşmeye çalışırsa, onları kaybedeceğini biliyordu. odaya kendi girmezse, Fergun zorla sokacaktı.</p>

  <p>Yavaş ve uyuşuk bir şekilde, hücreye girdi. Kapı onu karanlığa gömerek kapandı. Dönen kilidin, ardından da giderek hafifleyen ayak seslerini duydu.</p>

  <p>İç geçirerek olduğu yere çöktü. Faren deliye dönecekti.</p>

  <p class="p21">&nbsp;</p>
</body>
</html>
