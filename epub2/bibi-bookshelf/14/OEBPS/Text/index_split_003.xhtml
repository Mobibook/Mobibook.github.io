<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Drizzt Do'urden'in Maceraları 2 Yıldızsız Gece</title>
  <meta content="R. A. Salvatore" name="author" />
  <meta content="2013-7-18" name="creation-time" />
  <meta content="2013-7-18" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <p class="calibre2">Örümcek maskesi onu bekliyordu.</p>

      <p class="calibre2">Entreri maskeyi yerinden aldı ve Cattibrie'a doğru döndü. Kadın ise küçük bir kum saatinin üst kısmını ince taneli beyaz kumla doldurmuştu ve kumların saniyelerle birlikte aşağı süzülüşünü izlemekteydi. Entreri cüce kemiğinden yapılmış masanın üzerinden sıçradı, oda boyunca koşturdu ve nesneyi yan çevirdi.</p>

      <p class="calibre2">Cattibrie ona merakla baktı.</p>

      <p class="calibre2">"Zaman tutuyordum," dedi sakince.</p>

      <p class="calibre2">"Bu zaman sayacı değil!" diye sertçe açıkladı kiralık katil. Kum saatini baş aşağı çevirdi, kumu dikkatle dökerek paketinin içine geri yerleştirdi ve nazikçe ağzını kapadı. "Bu bir patlayıcı. Kumlar bittiğinde dört bir yan alevler içinde kalıyor. Hiçbir şeye dokunmamahsın!" diye sertçe azarladı. "Herşey muntazaman yerli yerinde olursa, Gromph bizim buraya geldiğimizi dahi bilmeyecektir." Entreri bir yandan konuşurken bir yandan karman çorman odaya bakındı. "Ya da en azından muntazaman dağınık olursa. Jarlaxle örümcek maskesini geri getirdiğinde o burada değildi."</p>

      <p class="calibre2">Cattibrie başıyla onayladı ve tam anlamıyla kendisinden utanmış gibi göründü, ama bu sadece bir numaraydı. Genç kadın kum saatinin mahiyetini tam anlamıyla olmasa bile genel olarak tahmin etmişti ve zaten kumun tamamen boşalmasına izin vermeyecekti. Saati sadece bilgili Entreri'den bir onay duyabilmek için başlatmıştı.</p>

      <p class="calibre2">İkisi büyücünün odasından ve Sorcere'den hızla ayrıldılar. Cattibrie o tehlikeli kum saatlerinden ve içleri patlayıcı kumla dolu olan paketlerden birkaç tane alıp kemer kesesine saklamış olduğunu hiç çaktırmadı.</p>

      <p class="calibre2"></p>
    </div>

    <h2 id="sigil_toc_id_27">BÖLÜM 22</h2>

    <p class="calibre2"><span class="none4">KURTARMA OPERASYONU</span></p>

    <div class="s">
      <p class="calibre2">Qu'ellarz 'orl, yani en görkemli asilzade evlerinden bazılarının bulunduğu plato garip bir şekilde sessizdi. Yine sıradan bir drow askeri gibi görünen Entreri ve Cattibrie, büyük mantar korusu içinde sessizce ve göze çarpmadan yollarını buluyor, Baenre ev sahasını çevreleyen yedi metrelik örümcek ağı çitine doğru ilerliyorlardı.</p>

      <p class="calibre2">İki yoldaşı da panik sarmıştı, ikisi de hiçbir şey söylemiyor ve kendilerini bu oyunda ortaya konan bahse yoğunlaşmaya zorluyorlardı: nihai zafer ya da nihai mağlubiyet.</p>

      <p class="calibre2">Bir dikitin arkasındaki gölgelere gizlenen iki yoldaş, havada süzülen mavi pırıltılı diskler üzerinde oturan birkaç rahibenin başı çektiği geniş bir tören alayının açık ev sahası üzerinde gidişini ve merkezi dev tapınağın büyük kapılarına doğru ilerleyişini izlediler. Entreri, Matron Baenre'yi tanıdı ve onun yanındaki diğer kişilerin bazılarının da kadının kızları olduğunu düşündü. Çok sayıdaki diski ilgiyle izledi ve diğer evlerin matron analarının da bu tören alayına dahil olduğunu anladı.</p>

      <p class="calibre2">Jarlaxle’ın dediği üzere bu bir kutsal törendi ve Entreri, kurnaz paralı askerin bütün bunları tamı tamına hazırlamış olduğunu düşünerek sırıttı.</p>

      <p class="calibre2">"Ne oldu?" diye sordu Cattibrie, kişisel espriyi anlamayarak.</p>

      <p class="calibre2">Entreri kafasını salladı ve kaşlarını çatarak, baş belası genç kıza çenesini kapalı tutması gerektiğini ima etti. Cattibrie alt dudağını ısırdı ve aklına gelen çok sayıdaki kin dolu sözü sarfetmedi. Şimdi onun Entreri'ye ve adamın da ona ihtiyacı vardı; aralarındaki kişisel nefretin beklemesi gerekliydi.</p>

      <p class="calibre2">Ve Cattibrie ile Entreri'nin yaptığı iş de tam anlamıyla beklemekti zaten. Uzun tören alayı azar azar kubbeli tapınağa girip kaybolana kadar birçok dakika boyunca dikit tepesinin arkasına sinmiş bir halde beklediler. Entreri binden çok daha fazla, belki de ikibin drowun o binaya girdiğini tahmin ediyordu ve şimdi onların durduğu yerden birkaç asker ya da kertenkele süvarisi görülebiliyordu.</p>

      <p class="calibre2">Zamanlamanın onlara getirdiği bir diğer kazanç da kısa süre içinde kendisini gösterdi, zira Lloth'a söylenen ilahiler tapınağın kapılarından dışarı sızdı ve bütün ev sahasına yayıldı.</p>

      <p class="calibre2">"Kedi?" diye fısıldadı Entreri, Cattibrie'a.</p>

      <p class="calibre2">Cattibrie kesesinin içindeki heykelciğe dokundu ve bu soruyu düşünüp taşındı, sonra Baenre Evinin örümcek ağı çitine şüpheyle baktı. "Öteki tarafa geçtiğimizde," diye açıkladı, fakat geçit vermeyecek gibi görünen bu engeli Entreri'nin nasıl aşmayı tasarladığı hakkında hiçbir fikri yoktu. Çitin iplikleri Cattibrie'ın kolu kadar kalındı da.</p>

      <p class="calibre2">Entreri başını sallayıp onayladı ve kara kadifeden örümcek maskesini çıkartıp kafasına geçirdi. Cattibrie, kiralık katile bakarken ürpermeden edemedi. Adamın yüzü şimdi kocaman bir örümceğin acayip bir karikatürünü andırıyordu.</p>

      <p class="calibre2">"Seni sadece bir kez uyaracağım," diye fısıldadı kiralık katil. "Sen merhametli bilişindir, hem de ahmaklık raddesinde, ama Drowlarm dünyasında merhametin yeri yoktur. Karşımıza çıkan düşmanları yaralamayı veya bayıltmayı düşünme. Öldürmek için ateş et."</p>

      <p class="calibre2">Cattibrie cevap verme zahmetine dahi katlanmadı ve eğer Entreri genç kadının gözlerinde yanan alevleri görebilseydi bu açıklamayı yapma zahmetine hiç girmezdi.</p>

      <p class="calibre2">Kadına kendisini takip etmesini işaret etti ve gölgeden gölgeye dikkatle süzülerek çitin alt kısmına doğru ilerledi.</p>

      <p class="calibre2">Entreri ağın iplerine deneme niteliğinde dokunup parmaklarının yapışıp kalmayacağından emin oldu, sonra sıkıca kavradı ve Cattibrie'a sırtına binmesini söyledi.</p>

      <p class="calibre2">"Çite sakın değme!" diye uyardı. "Aksi takdirde her neren yapışırsa orayı kesmek zorunda kalırım."</p>

      <p class="calibre2">Cattibrie şeytani adama dikkatle tutundu, birisini omu-zunun üzerinden, diğerini ise kolunun altından geçirmek suretiyle kollarını adamın göğsüne doladı. Ellerini sıkıca birbirine kopçaladı ve bütün gücüyle sıktı.</p>

      <p class="calibre2">Entreri iri bir adam değildi, Cattibrie'dan yirmi kilo bile ağır sayılmazdı. Ama güçlüydü, kasları dövüş için geliştirilmişti. Genç kadının elleri yapışıp kalmasın diye vücudunu tehlikeli çitten mümkün olduğunda uzakta tutarak kolayca tırmanmaya başladı. İşin en çetrefilli kısmı çitin tepesinde, özellikle de Entreri bir çift kertenkele süvarisinin yaklaştığını gördükten sonra karşılarına çıktı.</p>

      <p class="calibre2">"Nefes dahi alma," diye Cattibrie'ı uyardı ve biraz koruma sağlayan bir dikit sütunun gölgelerine elinden geldiğince gizlenerek çitin en tepesinden milim milim ilerledi.</p>

      <p class="calibre2">Eğer Baenre ev sahasında ışıklar olmasaydı, ikisi kesinlikle yakalanırdı. Zira vücut sıcaklığındaki suretleri daha serin olan taş tepeceğin rengi üzerinde net bir şekilde görünürdü. Ama etrafta ışıklar vardı, buna yanan birçok meşale de dahildi ve Baenre askerleri nöbet yerlerinde volta atarken enfraruj lu görüşlerini kullanmıyorlardı. İki davetsiz misafirin bulunduğu bölümün beş metre ötesinden geçtiler. Ama Artemis Entreri gölgeler arasında saklanma konusunda o kadar ustaydı ki, süvariler pürüzsüz dikit tepecikte az önce bulunmayan garip çıkıntıyı hiç farketmediler.</p>

      <p class="calibre2">Onlar gittiğinde Entreri kendisini yukan çekip çitin en tepesinde ayakta durdu ve Cattibrie kollarını dikit tepeciğe dolayabilsin diye vücudunu yana doğru kıvırdı. Adam sadece kısa bir mola vermeye niyetlenmişti, ama bu işi bir an önce halletmek isteyen genç kadın aniden adamın sırtından dikit tepeciğe atladı, arka tarafından yarı kayarak, yan inerek aşağı süzüldü ve yuvarlanarak Baenre ev sahasına iniş yaptı.</p>

      <p class="calibre2">Entreri aceleyle çitten aşağı inip ona katıldı, maskeyi çıkarttı, kadının davranışının düşüncesiz ve ahmakça olduğunu düşünerek ona dik dik baktı.</p>

      <p class="calibre2">Cattibrie bu bakış karşısında ürküp sinmedi, nefret ettiği kiralık katile tehditkar bir bakış attı ve sadece ağzını oynatarak sordu, "Nereye?"</p>

      <p class="calibre2">Entreri elini bir cebine atarak büyülü kolye klipsine dokundu ve sonra nesne ona daha sıcak gelinceye kadar sırayla dönüp farklı yönlere baktı. Daha klipsli kolye onu onaylamadan önce Drizzt'in konumunu tahmin etmişti zaten: büyük tepe, yani bütün ev sahasında en sıkı korunan yer.</p>

      <p class="calibre2">Yalnızca Baenre Evinin en seçkin askerlerinin kutsal törene katılmış olduğunu umut edebilirlerdi.</p>

      <p class="calibre2">Ev sahasını geçip donanımlı yapıya gitmek zor değildi, zira etrafta pek az muhafız mevcuttu, çok fazla gölge vardı ve tapınaktan yükselen ilahi sesleri bütün gürültüleri örtüyordu. Bir kutsal tören sırasında hiçbir ev bir saldırı beklemez, ya da saldın düzenleyerek Örümcek Kraliçenin gazabını uyandırmaya cüret edemezdi ve Baenre Evine karşı muhtemel tek tehdit de başka bir drow evi olacağı için, ev sahasındaki güvenlik en yüksek raddede değildi.</p>

      <p class="calibre2">"Orası," diye fısıldadı Entreri, içi oyulmuş iri dikitin kapısının yanındaki duvara gelip sırtlarını yasladıklarında. Entreri, herhangi bir tuzağı tespit etmek için taş kapıyı hafifçe yokladı (fakat orada bulunacak her türlü tuzağın doğası itibarıyla büyülü olacağını ve onları ise anca yüzüne patladıkları vakit bulabileceğini düşünüyordu). Kapı onları şaşırtacak şekilde aniden yükseldi, eşiğin üst kısmındaki bir çatlağın içine girip kayboldu ve ardında duran loşça aydınlanmış dar koridoru gözler önüne serdi.</p>

      <p class="calibre2">Entreri ve Cattibrie birbirilerine kuşkuyla baktılar. Uzun ve sessiz bir duraksamadan sonra ikisi beraber içeriye adım attılar- ve koridorun içinde hâlâ hayatta olduklarını farkedince ikisi de neredeyse rahatlamaktan yere düşeceklerdi.</p>

      <p class="calibre2">Fakat bu rahatlama uzun ömürlü olmadı. Zira gırtlaktan gelen bir ses -muhtemelen bir soruydu- herşeyi mahvetti. İkisi bu sözlerin herhangi birini anlayamadan önce, iki metreyi rahatça aşan ve en az birbuçuk metrelik koridor kadar geniş olan iri bir insana benzeyen suret koridorun öbür ucunda belirerek loş ışığı neredeyse tamamen kararttı. Yaratığın iri gövdesi ve kolayca seçilen boğa kafası onun hangi türden olduğunu açık ediyordu.</p>

      <p class="calibre2">Kapı kayarak ardından kapandığında Cattibrie neredeyse tavana kadar sıçradı.</p>

      <p class="calibre2">Minotor, Drow Lisanında sorduğu o soruyu tekrar homurdandı.</p>

      <p class="calibre2">"Bir parola istiyor," diye Cattibrie'a fısıldadı Entreri. "Sanırım."</p>

      <p class="calibre2">"Öyleyse ona parolayı söyle."</p>

      <p class="calibre2">Söylemek yapmaktan daha kolaydı. Entreri bunu gayet iyi biliyordu, zira Jarlaxle Baenre Evinin iç yapılarına giriş için hiçbir paroladan bahsetmemişti. Entreri bu küçük kusur konusunda paralı askere teessüf etmeye karar verdi- tabii eğer bunu yapma fırsatını bulabüirse.</p>

      <p class="calibre2">Canavar minotor öne doğru tehditkar bir adım attı ve ucu sivri demirlerle kaplı olan adamanttan bir sopayı salladı.</p>

      <p class="calibre2">"Sanki minotorlara drow silahı vermezsen yeterince zorlu rakipler olmayacaklar," diye Cattibrie'a fısıldadı Entreri.</p>

      <p class="calibre2">Bir adım daha atan minotor onlardan taş çatlasa dört metre uzağa geldi.</p>

      <p class="calibre2">"Usstan belbol... usstan belbau ulu... dos, " diye kekeledi Entreri ve kemerindeki keseyi şıngırdattı. "Dosst? "</p>

      <p class="calibre2">Minotor yaklaşmayı kesti ve boğamsı yüzünü buruşturdu.</p>

      <p class="calibre2">"Ne dedin?" diye fısıldadı Cattibrie.</p>

      <p class="calibre2">"Hiçbir fikrim yok," diye itiraf etti Entreri, fakat bir hediye hakkında birşeyler söylemiş olduğunu düşünüyordu.</p>

      <p class="calibre2">Gitgide sabırsızlanan minotor muhafızın ağzından hafif bir hırıltı yükseldi.</p>

      <p class="calibre2">"Dosst? " diye sordu Cattibrie cesurca, bir eliyle yayını öne doğru uzatarak ve neşeli görünmeye çalışarak. Yüzünde kocaman bir gülümseme vardı ve sanki yayı ona sımuyormuş gibi kafasını aptalca sallıyordu. Bu sırada diğer elini yolculuk pelerininin kıvrımından içeri sokuyor ve belinde asılı duran sadaktan bir ok çekiyordu.</p>

      <p class="calibre2">"Dosst? " diye tekrar sordu ve minotor kocaman, tombul parmağını göğsüne bastırarak kendisini işaret etti.</p>

      <p class="calibre2">"Evet sana!" diye hırladı Cattibrie. Sonra ok dışarı çıktı, kirişe yerleşip gerildi ve ahmak minotor geri çekilemeden önce yaydan çıktı. Canavarın göğsüne saplandı ve geriye doğru tökezlemesine sebep oldu.</p>

      <p class="calibre2">"Deliği kapatmak için parmağını kullan!" diye kükredi Cattibrie, yaya başka bir ok daha yerleştirerek. "Peki kaç tane parmağın var?"</p>

      <p class="calibre2">Genç kadın afallamış bir halde kendisine bakmakta olan Entreri'ye şöyle bir göz attı. Cattibrie adama güldü ve canavarın göğsüne başka bir ok atarak birkaç adım daha gerileyip koridorun ötesinde bulunan geniş odaya sendelemesini sağladı. Yaratığın devrilip kaldığı odada onun yerine geçecek yanm düzine minotor daha mevcuttu.</p>

      <p class="calibre2">"Sen manyaksın!" diye kadına haykırdı Entreri.</p>

      <p class="calibre2">Cevap verme zahmetine dahi girmeyen Cattibrie, en yakındaki minotorun göbeğine bir ok sapladı. Yaratık acıyla iki büklüm oldu ve hücum eden yoldaşları tarafından çiğnenip kaldı.</p>

      <p class="calibre2">Yayını kullanabilmesi için dev yaratıkları ondan uzak tutması gerektiğini farkeden Entreri silahlarını çekti ve hücuma karşı koydu. İlk minotorla koridorun sonuna iki adım kala çarpıştı, kılıcını yukarı kaldırıp yaratığın çivili sopasını savuşturdu (ve darbenin şiddeti sebebiyle kiralık katilin bir tarafı tamamen uyuştu).</p>

      <p class="calibre2">Hantal devden çok daha hızlı olan Entreri, yaratığın mide kısmına savurduğu üç tane hızlı hançer darbesiyle karşılık verdi. Çivili sopa aşağı doğru indi ve kılıcı bu darbeyi engellemesine rağmen Entreri çarpışmanın etkisini bastırmak ve tehlikeden kurtulmak için tam bir daire çizmek zorunda kaldı.</p>

      <p class="calibre2">Kılıcını önden savurarak dönüşünü tamamladı. Kılıcın yeşil renkle parlayan ucu minotorun çenesinin altına temiz bir çizgi çekti, kemiği ve yaratığın boğa dilini yardı.</p>

      <p class="calibre2">Yaratığın ağzından kanlar fışkırdı, ama minotor tekrar darbe savurarak Entreri'yi geri çekilmeye zorladı.</p>

      <p class="calibre2">Cattibrie'ın oku yaralı minotorun omuzunun üzerinden geçip sırada bekleyen bir sonraki yaratığın kalın kafasına saplandığında gümüş bir parıltı iki rakibin de görüş kabiliyetini çaldı.</p>

      <p class="calibre2">Entreri, minotorun da en az kendisi kadar körleşmiş olduğunu umut ederek gözü dönmüş bir şekilde hücuma geçti ve kılıcım şiddetle aşağı indirdi. Afallamış ve yaralanmış yaratığa ardarda şimşek hızında darbeler yağdırdı ve minotor hemen önünde yere yığılırken Entreri'nin görüş kabiliyeti geri geldi.</p>

      <p class="calibre2">Entreri hiç tereddüt etmedi. Yaratığın sırtına basıp zıpladı, onun ardında yerde yatan diğer minotorun da sırtına basıp zıplayarak bir sonraki canavarla aynı seviyeye yükseldi. Kılıcıyla minotorun saldırısını alt ederek yaratığın omuzuna sıkı bir darbe indirdi. Entreri bunu kolayca öldüreceğini düşünüyordu. Zira yaratığın silah tutan kolu kaçınılmaz bir şekilde yana doğru sarkmış ve işe yaramaz hale gelmişti. Ama daha önce boğa kafalı bir minotorla hiç savaşmamıştı ve yaratık kafasını kaldırıp adamın göğsünün tam ortasına tos attığında Entreri'nin şaşkınlığı hat safhaya çıktı.</p>

      <p class="calibre2">Minotor kendisini yana doğru savurdu ve kiralık katili hâlâ boynuzlarının arasında taşıyarak oda boyunca koşturmaya başladı.</p>

      <p class="calibre2">"Ah kahretsin," diye söylendi Cattibrie, kendisiyle geri kalan canavarlar arasındaki hattın aniden açıldığını görünce. Bir dizinin üzerine çöktü ve çılgınlar gibi oklarını çekip koridora ateş etmeye başladı.</p>

      <p class="calibre2">Gözleri kör eden yaylım ateşi yaratıklardan birini, sonra bir diğerini alaşağı etti ve sırada bekleyen üçüncüsü ise yere devrilmekte olan ikinci minotoru yakalayıp kaldırarak onu bir kalkan olarak kullandı. Cattibrie kalkan olan yaratığın kalın kafasından bir ok geçirmeyi başardı, ama pek bir hasar veremedi ve minotor hızla arayı kapadı.</p>

      <p class="calibre2">Genç kadın hücumu durdurma umudundan çok canavarları kör etme çabasıyla bir ok daha attı. Sonra kendisini yere fırlattı ve zemini çiğneyen bacaklar arasında cesurca emekledi.</p>

      <p class="calibre2">Minotor dış kapıya sertçe çarptı. Ölü yoldaşını önünde kalkan olarak tuttuğu için Cattibrie'in altından kayıp geçtiğini bilmiyordu ve bu yüzden iri cesedi kapıdan geri çekip ardarda tekrar vurdu.</p>

      <p class="calibre2">Hâlâ zeminde olan Cattibrie'ın üç çift ağaç gövdesini andıran bacakların arasından geçip kurtulması gerekliydi. Kük-remekte olan üç minotor onu biraz gizliyordu, zira hepsi de en öndeki yoldaşlarının cılız kadını ezerek öldürmekte olduğunu zannediyorlardı.</p>

      <p class="calibre2">Neredeyse başaracaktı.</p>

      <p class="calibre2">En sondaki minotor bacağına birşeyin sürtündüğünü hissetti ve kafasını eğip baktı, sonra böğürdü ve çivili sopasını iki eliyle sıkıca kavradı.</p>

      <p class="calibre2">Cattibrie yuvarlanıp sırt üstü döndü ve yayını havaya kaldırdı. Nasıl olduysa atışı kaçırdı, ama bir saniyeliğine yaratığın gerilemesini sağladı. Genç kadın içgüdüsel olarak bacaklarını dosdoğru yukarı savurdu ve vücudunu geriye doğru döndürüp yuvarlandı.</p>

      <p class="calibre2">Körleşmiş olan minotorun sopası Cattibrie'ın kıvrılan sırtını bir santim farkla sıyırdı ve taş zeminden oldukça büyük bir parça koparttı.</p>

      <p class="calibre2">Cattibrie dosdoğru ayağa kalkıp yaratıkla yüzleşti. Yayını bir kamçı gibi savurdu ve hızla dönüp koridordan dışarı koşturdu.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Çarpışmayla birlikte Entreri'nin nefesi tamamen kesildi. Minotor işe yarayan kolunu Entreri'nin beline dolamıştı ve onu sıkı sıkıya tutuyordu. Geri sıçradı, kiralık katili bir kez daha duvara çarpmaya niyetli olduğu besbelliydi. Sadece bir iki metre ötede bir başka minotor dövüşü kazanmak üzere olan yoldaşına tezahürat yapmaktaydı.</p>

      <p class="calibre2">Entreri'nin hançer tutan kolu vahşice savruldu ve yaratığın kalın kafatasmı yarmaya beyhude yere uğraştı.</p>

      <p class="calibre2">Duvara ikinci kez vurduklarında kiralık katil sanki belkemiği paramparça olmuş gibi hissetti. Acı ve korkuyu aşıp etrafı görmeye, içinde bulunduğu durumu hızla gözden geçirmeye zorladı kendisini. Soğukkanlı bir zihnin, bir savaşçının en büyük avantajı olduğunu biliyordu ve böylece hızla taktik değiştirdi. Hançeri sert kemiğe çarpıp durmak yerine, uç kısmını yaratığın boğa boynuzları arasındaki deriye yerleştirdi ve onu kaydınp içeri batırmak için eşit derecede baskı uyguladı.</p>

      <p class="calibre2">Tekrar duvara çarptılar.</p>

      <p class="calibre2">Entreri elini sabit tuttu, hançerin kendi işini halledeceğinden emindi. İlk başta hançer zorlanarak kaydı, içeri girmeyi başaramadı, ama sonra yumuşak derili bir bölge buldu ve Entreri derhal açısını değiştirip silahı hedefe sapladı.</p>

      <p class="calibre2">Minotorun gözüne.</p>

      <p class="calibre2">Kiralık katil kana susamış hançerin yaratığın yaşam gücüne asıldığını, nabız gibi atarak kolundan yukarı güç dalgaları yolladığını hissetti.</p>

      <p class="calibre2">Minotor uzun bir süre sarsılarak duvara mıhlanıp kaldı. Dövüşü izleyen yoldaşı onun insanı püre ettiğini düşünerek tezahürat yapmaya devam etti.</p>

      <p class="calibre2">Sonra yaratık yığılıp öldü ve çevik Entreri yere bastığı anda koşmaya başladı. Daha canavar bir tepki veremeden önce kiralık katil öteki minotorun göğsüne çullandı. Göz açıp kapayıncaya kadar bir-iki-üç kombinasyonunda kılıç-hançer-kılıç hamlesi yaptı.</p>

      <p class="calibre2">Şaşkına dönen minotor geriye doğru devrildi, ama Entreri hançerini düşmanına saplı tutarak onunla beraber ilerledi ve bu yaratığın enerjisini de emip kuruttuktan sonra hançeri çekip çıkarttı. Ölmek üzere olan yaratık sopasını beceriksizce savurdu, ama Entreri'nin kılıcı bu darbeyi kolayca savuşturdu. Ve hançeri ziyafet çekti.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Kadın koşarak küçük odaya girdi ve yarım daire çizerek bir dizinin üzerine çöktü. Cattibrie nişan almasına hiç gerek olmadığını biliyordu, zira peşinden koşturan minotorlann iri gövdeleri koridoru tamamen kaplamaktaydı.</p>

      <p class="calibre2">Şansına en yakındaki yaratık uyluğunun iç kısmına yarıya kadar bir ok saplanmış olduğu için çok hızlı koşamıyordu. Fakat yaralı minotor inatçıydı, üstüste şiddetli darbeler aldığı halde hâlâ gelmeye devam ediyordu.</p>

      <p class="calibre2">Yaratığın arkasındaki ikinci minotor bir cesedi duvara vurmakla meşgul olan üçüncüsüne öbür tarafa dönmesi için çılgınlar gibi haykırıyordu. Ama minotorlar hiç de zekalarıyla tanınan yaratıklar değildi ve sıranın en sonundaki minotor insanı köşeye kıstırıp ezmekte olduğu konusunda ısrarcıydı.</p>

      <p class="calibre2">Son ok ucu ucuna fırladı.</p>

      <p class="calibre2">Okun baş kısmı Taulmaril'in kirişinden ayrıldığında, hücum eden yaratığın burnundan sadece onbeş santim uzaktaydı. Minotorun burun delikleriyle kafatasmı ikiye yardı ve neredeyse kellesini kopartacaktı. Yaratık anında öldü, ama vücudu durmadı ve Cattibrie'a çarpıp onu yere devirdi.</p>

      <p class="calibre2">Cattibrie kötü şekilde y aralanmam ıstı, ama koridordan çıkmak üzere olan ikinci minotoru durdurmasına yetecek zamanda vücudunu ve yayını cesedin altından çekip çıkartmasının bir yolu yoktu.</p>

      <p class="calibre2">Hızla gelen bir suret canavarın önüne çıktı ve kılıç savurup saplama hamleleri yaptı. Göz kamaştırıcı kılıç karmaşası geçtiğinde minotor iki büklüm olmuş, yanlan dizlerini tutmaktaydı. En yeni düşmanını takip etmek için yana doğru sendeledi, ama Entreri dönerek yükseldi ve kolayca yolundan çekildi.</p>

      <p class="calibre2">Odanın ortasına koşturup kara mermerden bir sütunun arkasına geçti ve minotor öne doğru eğilerek onu takip etti. Entreri sütunun etrafından dolaştı ve hızlı düşünen minotor (tabii bir minotorun yapabileceği kadar) sendeleyerek koştu, bir kolunu sütuna doladı ve etrafında hızla dönmek için vücut devinimini kullandı.</p>

      <p class="calibre2">Entreri daha hızlı düşünmüştü. Minotorun görüş menzilinden çıktığını farkettiği anda sütunun etrafında koşmayı bıraktı ve birkaç adım geriledi. Dönmekte olan minotor kiralık katille sütunun arasından geçerken Entreri'ye sırtına ve böğnine bir düzine temiz darbe indirme fırsatı sundu.</p>

      <p class="calibre2">Artemis Entreri'nin asla o kadar fazlasına ihtiyacı olmazdı.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Minotor ölü yoldaşını kaldırdı ve üç adım geri sıçradı, sonra kükreyerek ileri atıldı ve cesedi taş kapıya çarptı.</p>

      <p class="calibre2">Büyülü bir ok cızırdayarak sırtına sapladı.</p>

      <p class="calibre2">"Hıı?" diye sordu ve dönmeye çalıştı.</p>

      <p class="calibre2">İkinci ok böğrüne saplanıp akciğerini paramparça etti.</p>

      <p class="calibre2">"Hu?" diye ahmakça sordu ve nefesi kesildi. En sonunda koridorun başında sert bir yüz ifadesiyle ve elinde acımasız yayıy-la durmakta olan Cattibrie'ı görebilecek kadar dönmeyi başardı.</p>

      <p class="calibre2">Üçüncü ok minotorun yüzünün yan kısmında patladı. Yaratık öne doğru bir adım attı, ama dördüncü ok göğsüne saplandı ve onu geriye doğru devirip ölü yoldaşının üzerine yığdı.</p>

      <p class="calibre2">"Hu?"</p>

      <p class="calibre2">Entreri, Cattibrie'ın yanına gelip de dövüşün sona erdiğini söyleyene kadar minotor beş ok daha yedi- ve hiçbirini hissetmedi.</p>

      <p class="calibre2">"Etrafta hiç drow olmadığı için şanslıyız," dedi kiralık katil, dairesel odanın duvarında sıra halinde uzanan bir düzine kapıya ve oyuklara tedirginlikle bakarak. Kesesinin içindeki kolye klipsini yokladı, sonra tabandan tavana uzanan merkezi sütuna doğru döndü.</p>

      <p class="calibre2">Kiralık katil hiçbir açıklama yapmadan sütuna doğru koşturdu. Hassas parmakları mermerin pürüzsüz yüzeyinde gezindi.</p>

      <p class="calibre2">"Ne buldun?" diye sordu Cattibrie, Entreri'nin elleri hareket etmeyi kestiğinde ve kiralık katil kafasını çevirip gülüm-sediğinde. Kadın yine sordu ve kiralık katil cevap olarak taşı ittirdi. Mermerin bir kısmı kayarak ortadan kayboldu ve sütunun içinin oyuk olduğunu gözler önüne serdi. Entreri içeri dalıp Cattibrie'ı da yanma çekti ve kapı onlann ardından kendi kendisine kapanıverdi.</p>

      <p class="calibre2">"Nedir bu?" diye bilmek istedi Cattibrie, bir dolaba girmiş olduklarını düşünerek. Önce sol tarafta tavanda, sonra da sağ tarafta zeminde duran deliklere baktı.</p>

      <p class="calibre2">Entreri cevap vermedi. Klipsli kolyenin çekim gücünü takip eden kiralık katil, zemindeki deliğe doğru milim milim yaklaştı, sonra bir dizinin üzerine çöküp aşağı göz attı.</p>

      <p class="calibre2">Cattibrie da Entreri'nin yanına çömeldi ve hiçbir merdiven göremeyince ona merakla baktı. Sonra ip bağlayabileceği bir yer arayarak gösterişsiz odaya bakındı.</p>

      <p class="calibre2">"Belki de ayak koyacak bir yer vardır," diye belirtti Entreri. Deliğin kenarından aşağı kayıp vücudunu yavaşça aşağı sarkıttı. Vücut ağırlığının azaldığını ve havada asılı durduğunu hissedince yüz ifadesi hayretle doldu.</p>

      <p class="calibre2">"Ne oldu?" diye sabırsızca sordu Cattibrie, hayret dolu bakışı görerek.</p>

      <p class="calibre2">Entreri ellerini zeminden kaldırıp iki yana açtı ve hafifçe aşağı inmeye başladığında kendini beğenmiş bir tavırla gülümsedi. Cattibrie onun hemen ardından deliğe girdi. Karanlığın içinde serbestçe süzülüp aşağı doğru indi. Cattibrie aşağıya inmiş olan Entreri'nin şimdi kılık değiştirme maskesini geri taktığını ve yoğunlaşmakta olduğunu farketti.</p>

      <p class="calibre2">"Benim esirinisin," dedi kiralık katil. Ve bir anlığına Cattibrie hiçbir şey anlamayıp, kiralık katilin taraf değiştirmiş olduğunu düşündü. Genç kadın zemine inip adamın yanına gelince, kiralık katil Taulmaril'i işaret etti ve Cattibrie adamın niyetini anladı.</p>

      <p class="calibre2">"Yay," dedi Entreri sabırsızca.</p>

      <p class="calibre2">Cattibrie inatla başını sağa sola salladı ve kiralık katil onu bu konuda tartışmayacak kadar iyi tanıyordu. En yakındaki duvarın önüne gitti ve el yordamıyla aramaya başladı. Kısa süre içinde bu katın kapısını açmayı başardı. İki erkek drow, arbalet tabancalarını hazır bir şekilde onları bekliyordu. Cattibrie, yayına sıkı sıkı sarılmakla akıllıca bir iş yapıp yapmadığını merak etti.</p>

      <p class="calibre2">Muhafızlar karşılarında Triel Baenre'nin durduğunu görünce o arbalet tabancaları (ve iki Drowun çenesi) ne kadar da çabuk aşağı sarkmıştı!</p>

      <p class="calibre2">Entreri, Cattibrie'ı sertçe tuttu ve onu ileri doğru çekiştirdi.</p>

      <p class="calibre2">"Drizt Do'Urden!" diye haykırdı Triel'in sesini kullanarak.</p>

      <p class="calibre2">Muhafızlar en büyük Baenre evladıyla tartışmak istemiyorlardı. Kendilerine verilen talimatlar Triel'i veya Matron Baenre'den başka herhangi bir kimseyi kıymetli Drizzt'e götürme konusunda hiçbir açıklama getirmiyordu. Ama o talimatlarda herhangi bir dişi insan esirden de hiç bahsedilmemişti.</p>

      <p class="calibre2">Genç kadın küt diye yığılıp yayını düşürdü. Kara elflerden birisini ve Entreri'yi kollarına girerek kendisine destek olmak zorunda bıraktı. Diğer drow çabucak Taulmaril'i yerden aldı ve Cattibrie o muhteşem silahı böyle şeytani bir yaratığın elinde görünce yüzünü hafifçe buruşturmadan edemedi.</p>

      <p class="calibre2">Karanlık bir koridor boyunca yürüdüler ve birkaç tane demir destekli kapının yanından geçtiler. Baştaki drow bu kapılardan birisinin önünde durdu ve incecik bir çubuk çıkarttı. Çubuğu kapı kulbunun yanındaki metal levhaya sürttükten sonra iki kez vurdu ve kapı açılıverdi.</p>

      <p class="calibre2">Başı çeken drow, Triel'i memnun ettiğine minnettarmış gibi gülümseyerek dönmeye davrandı. Entreri'nin eli Drowun çenesine doğru hızla atılıp kafasını yana doğru yatırdı ve hançeri hızla öbür elini takip etti. Hançer afallamış drowun gırtlağına derince saplandı.</p>

      <p class="calibre2">Cattibrie'ın saldırısı Entreri'ninki kadar becerikli değildi, ama çok daha vahşiydi. Tek ayağının üzerinde döndü, diğer bacağı yukarı doğru kalkıp drowun göbeğine sertçe vurdu ve ikisi birlikte duvara çarptılar. Cattibrie bir adım geriledi ve öne doğru kafa atarak drowun zarif burnunu paramparça etti.</p>

      <p class="calibre2">Bunun ardından bir yumruk sağanağı başladı, Drowun göbeğine bir diz daha indi ve Cattibrie rakibini bir güreşçi gibi odanın içine savurdu. Drowun ardından içeri girdi, kollarını koltukaltlanna dolayarak ve parmaklarım ensesinde sıkıca kavuşturarak onu yerden kaldırdı.</p>

      <p class="calibre2">Drow çılgınlar gibi debelendi, ama kadının elinden kurtulamadı. Entreri o sırada içeri girmiş ve cesedi kenara devirmişti.</p>

      <p class="calibre2">"Acımak yok!" diye sıktığı dişleri arasından hırladı Cattibrie.</p>

      <p class="calibre2">Entreri sakince yanına geldi. Drow tekme savurdu ve ayağı Entreri'nin koluna çarptı.</p>

      <p class="calibre2">"Triel!" diye haykırdı şaşkına dönmüş olan asker.</p>

      <p class="calibre2">Entreri bir adım geriledi, gülümsedi ve maskeyi çıkarttı. Çaresiz drowun yüzünde bir dehşet ifadesi belirirken Entreri hançerini onun kalbine sapladı.</p>

      <p class="calibre2">Cattibrie, kara elfin önce kasıldığını sonra gevşediğini hissetti. İçini mide bulandırıcı bir his kapladı, ama yan tarafa bakıp Drizzt'i tartaklanmış ve zincire vurulmuş bir halde gördüğü için bu his pek uzun sürmedi. Drow kolcu duvarda asılı duruyor, inliyor ve beyhude yere bacaklarını kıvırıp bir top halini almaya çalışıyordu. Cattibrie ölü Drowu yere bıraktı ve sevgili dostunun yanına koşturdu. Drizzt'in midesine saplanmış duran küçük, ama besbelli ki şeytani dartı derhal farketti.</p>

      <p class="calibre2">"Onu çıkartmalıyım!" dedi Drizzt'e, kolcunun onaylamasını umarak. Fakat Drizzt bilincini yitirmişti; genç kadın onun odada bulunduğunu bile farketmiş olduğunu sanmıyordu.</p>

      <p class="calibre2">Entreri kadının yanına geldi. Küçük oka sadece kısaca baktı, Drizzt'i duvara bağlı tutan kelepçeler konusunda daha fazla endişeliydi.</p>

      <p class="calibre2">Kendisini sabit tutmak için hızla nefes veren Cattibrie, berbat oku kavradı ve çekip çıkarttı.</p>

      <p class="calibre2">Drizzt bacaklannı kıvırdı ve keskin bir acı feryadı koyverdikten sonra gevşeyip bayıldı.</p>

      <p class="calibre2">"Açabileceğim hiçbir kilit yok!" diye hırladı Entreri, kelepçelerin kaskatı metal halkalar olduğunu gördüğünde.</p>

      <p class="calibre2">"Kenara çekil," diye geldi, koşarak duvardan uzaklaşmakta olan Cattibrie'in talimatı. Entreri ona bakmak için döndüğünde, kadının ölümcül yayını kaldırmakta olduğunu gördü ve derhal yana doğru çekildi.</p>

      <p class="calibre2">İki atış zincirleri koparttı ve Drizzt düştü. Entreri ise onu yakalayıp tuttu. Yaralı kolcu her nasılsa şişmiş gözlerinden birisini açmayı başardı. Neler dönmekte olduğunu zar zor kavrayabiliyor, bunların dost mu düşman mı olduğunu bilmiyordu.</p>

      <p class="calibre2">"Şişeler," diye yalvardı.</p>

      <p class="calibre2">Cattibrie etrafına bakındı ve duvardaki rafın üzerinde duran sıra sıra şişeleri gördü. Hızla koşturup dolu bir şişe buldu ve Drizzt'e getirdi.</p>

      <p class="calibre2">"Bu halde yaşıyor olamaz," diye mantık yürüttü Entreri, genç kadın pis kokulu sıvıyla birlikte geri döndüğünde. "Çok fazla yarası var. Birşey onu hayatta tutmuş."</p>

      <p class="calibre2">Cattibrie şişeye şüpheyle baktı.</p>

      <p class="calibre2">Kiralık katil, genç kadının bakışlarını takip etti ve başıyla onayladı. "Yap haydi!" diye emretti. Bu haldeyken Drizzt'i Baenre ev sahasından dışarı çıkartmalarının imkansız olduğunu biliyordu.</p>

      <p class="calibre2">Cattibrie şişeyi Drizzt'in dudaklarına götürdü ve kafasını geriye doğru yatırıp büyük bir yudum almasını sağladı. Drizzt ağzından salyalar saçarak tükürdü ve genç kadın bir an için en yakın dostunu zehirlemiş olduğundan korktu.</p>

      <p class="calibre2">"Sen buraya nasıl geldin?" diye sordu Drizzt, vücuduna güç gelmeye başladığında iki gözü de faltaşı gibi açılarak. Yine de, Drow kendi başına ayakta duramıyordu ve nefesi tehlikeli bir şekilde dardı.</p>

      <p class="calibre2">Cattibrie duvarın yanma koştu ve elinde birkaç şişeyle geri döndü. Diğeriyle aynı koktuklarından emin olmak için önce şişeleri şöyle bir kokladı, sonra iksirleri Drizzt'in boğazından aşağı boca etti. Sadece birkaç dakika içinde kolcu kendi başına ayakta durabilecek hale geldi. En yakın dostuyla en feci düşmanının yan yana karşısında durduklarını gördüğüne epey şaşırmış gibiydi.</p>

      <p class="calibre2">"Eşyaların," diye belirtti Entreri, eşya yığınını görebilmesi için Drizzt'i sertçe döndürerek.</p>

      <p class="calibre2">Drizzt alet edevat yığınına bakmaktan çok Entreri'ye baktı ve şeytani kiralık katilin ne gibi bir oyun oynamakta olduğunu merak etti. Entreri de bu yüz ifadesini farkedince iki düşman gözlerini kırpmadan bakışlarını birbirilerine kenetlediler.</p>

      <p class="calibre2">"Zamanımız yok!" diye seslendi Cattibrie sertçe.</p>

      <p class="calibre2">"Öldüğünü sanıyorum," dedi Drizzt.</p>

      <p class="calibre2">"Yanılıyormuşsun," diye cevap verdi Entreri. Asla gözlerini kırpmadan Drizzt'in yanından geçti ve zincir zırh takımını yerden alıp kendisini takip eden Drowa doğru uzattı.</p>

      <p class="calibre2">"Koridoru gözetle," dedi Entreri, Cattibrie'a. Genç kadın tam koridora doğru dönmüştü ki, demir destekli kapı açılı-verdi.</p>

      <p class="calibre2">Arkasını döndüğünde büyülü değneğinin üzerinden kendisine bakan Vendes Baenre ile yüzyüze geldi.</p>

      <p class="calibre2"></p>

      <p class="calibre2"></p>
    </div>

    <h1 id="sigil_toc_id_28">KISIM 5</h1>

    <p class="calibre2"><span class="none4">SAVAŞÇININ GÖZÜ</span></p>

    <div class="s">
      <p class="calibre2"></p>

      <p class="calibre2"><span class="none5">Cesaret.</span></p>

      <p class="calibre2"><span class="none5">Bu kelimenin her lisanda kendine has bir tınısı vardır. Sanırım bu tını harflerin doğal seslerinden değil, kelimenin sarfedildiği saygılı tonlamadan ileri gelir. Cesaret. Bu söz akıllara büyük marifetleri ve büyük bir karakteri getirir: şehir surlarını akıncı goblinlere karşı savunan adamların yüzlerindeki sert ifade, bütün dünya görünüş itibarıyla vahşileşmiş olduğu bir zamanda genç çocuklarının üzerine titreyen bir annenin sebatı gibi. Diyarlar 'm büyük şehirlerinin çoğunda kimsesiz çocuklar, anne babaları ve evleri barkları olmadan sokaklarda dolaşırlar. Onlarınki eşi benzeri olmayan bir cesarettir, hem fiziksel, hem de duygusal zorluklara göğüs germe cesaretidir.</span></p>

      <p class="calibre2"><span class="none5">Sanırım Artemis Entreri de Calimport'un toz toprakla kaplı varoşlarında böyle bir savaş vermişti. Bir açıdan bakılınca savaşı kazanmış, bütün fiziksel engelleri aşıp inanılmaz bir güç ve saygınlık seviyesine yükselmişti.</span></p>

      <p class="calibre2"><span class="none5">Fakat diğer bir açıdan bakılınca Artemis Entreri kesinlikle kaybetmişti. Eğer kalbi bu kadar bozulmuş olmasaydı onun nasıl biri olacağını sık sık merak ederim. Ama merakımı acımayla karıştırmıyorum. Entreri 'nin şartları benimkilerden iyi değildi. Bu mücadelelerden hem vücuduyla, hem de kalbiyle galip çıkabilirdi.</span></p>

      <p class="calibre2"><span class="none5">Dostlarımın karşı karşıya oldukları tehdide son vermek için Mithril Salonunu terketmekle cesurca, fedakarca bir iş yapmış olduğumu sanıyordum. Benim için kıymetli olan kişilerin iyiliğine en büyük fedakarlığı yaptığımı düşünüyordum.</span></p>

      <p class="calibre2"><span class="none5">Cattibrie, Baenre Evindeki hücreme girdiğinde yarı kapalı gözlerimle onun güzel ve aldatıcı biçimde narin olan yüz hatlarını görünce gerçeği anlayıverdim. Mithril Salonunu ter-kettiğim zaman kendi nedenlerimi anlamamıştım. Keder içinde öyle bir kaybolmuştum ki, pes etmiş olduğumu farketmemiştim. Karanlıkaltı 'na girdiğimde cesurca davranmış falan değildim, zira kalbimin en derin köşesinde sanki kaybedecek hiçbir şeyim kalmamış gibi hissediyordum. Wulfgar 'in yasını tutmak için kendime izin vermemiştim. Bunun doğurduğu boşluk duygusu irademi ve işlerin yoluna girebileceğine olan inancımı çalıp götürmüştü.</span></p>

      <p class="calibre2"><span class="none5">Cesur kimseler umutlarını yitirmezler.</span></p>

      <p class="calibre2"><span class="none5">Aynı şekilde Cattibrie ile birlikte beni kurtarmaya gelen Artemis Entreri de cesur davranmış değildi. Onun hareketleri katıksız bir çaresizlikten ileri geliyordu, zira eğer Menzober-ranzan 'da kalırsa akıbeti kesinlikle feci olurdu. Entreri 'nin amaçları her zaman olduğu gibi tamamen bencilceydi. Kurtarma girişimiyle birlikte benim peşimden gelmesinin hayatta kalmak için elinde bulunan en büyük şans olduğunu bilerek mantıklı bir seçim yapmıştı. Onun kurtarma girişimi hesap kitap meselesiydi, cesaret değil.</span></p>

      <p class="calibre2"><span class="none5">Cattibrie ahmak drow dostunu kurtarmak için Mithril Salonundan kaçtığı zaman Wulfgar için duyduğu kederi gerçekten aşmıştı. Yas tutma süreci Cattibrie için bir kısır döngü halini almıştı ve ondan sonraki hareketleri sadece sadakatinden ileri geliyordu. Kaybedecek çok şeyi vardı, ama yine de bir dostunun uğruna vahşi Karanlıkaltı 'na inmişti.</span></p>

      <p class="calibre2"><span class="none5">Bunu Baenre Evinin zindanlarında onun gözlerinin içine ilk bakışımda anladım. Cesaret kelimesinin manasını tam olarak o anda öğrendim.</span></p>

      <p class="calibre2"><span class="none5">Ve Wulfgar 'm ölümünden beri ilk defa ilham duymaya başladım. Avcı olarak vahşice, acımasızca dövülmüştüm. Ama bu, sadık dostumun gözlerinin içine bakana ve savaşçının gözlerine yeniden sahip olana kadar sürdü. Boyun eğişim ve kaderimi kabullenirim gitmişti; eğer Baenre Evi kurbanını alırsa ve kalbi Lloth 'a armağan ederse herşeyin iyi olacağı konusundaki inancım da gitmişti.</span></p>

      <p class="calibre2"><span class="none5">O zindanda iyileştirme iksirleri mahvolmuş vücuduma güç verirken; sert yüzlü ve kararlı Cattibrie 'in görüntüsü de kalbime güç getirdi. İşte o zaman direnmeye, ezici şartlara karşı savaşmaya ve en önemlisi kazanmak için savaşmaya ant içtim.</span></p>

      <p class="calibre2"><span class="none5">Cattibrie'i gördüğümde kaybedeceğim ne kadar çok şey olduğunu hatırladım.</span></p>
    </div>

    <div class="s2">
      <p class="calibre2"><span class="none5">-Drizzt Do'Urden</span></p>
    </div>

    <div class="s">
      <p class="calibre2"></p>
    </div>

    <h2 id="sigil_toc_id_29">BÖLÜM 23</h2>

    <p class="calibre2"><span class="none4">DUK-TAK</span></p>

    <div class="s">
      <p class="calibre2">Cattibrie bir ok çekmek için sadağına uzandı, sonra kendisini savunma amacıyla yayını kaldırdı. Tam bu sırada büyülü değneğin içinden yeşil renkli bir balçık topu fışkındı ve üzerine doğru uçtu.</p>

      <p class="calibre2">Cattibrie'in yayı aniden sıkıca göğsüne yaslandı ve genç kadın geriye doğru uçarak sertçe duvara çarptı. Bir kolu göğsüne, diğeri ise kalçasına bastırılmış bir halde yapışmıştı ve bacaklarını kıpırdatamıyordu. Duvardan aşağı düşemiyordu bile!</p>

      <p class="calibre2">Haykırmaya çalıştı, ama çenesini kıpırdatamıyor ve bir gözünü açamıyordu. Diğer gözüyle zar zor görebiliyor ve her nasılsa nefes almaya devam edebiliyordu.</p>

      <p class="calibre2">Entreri kılıcı ve hançerini hazır bir şekilde kaldırarak hızla döndü. Yana doğru dalışa geçip odanın orta kısmında bulunan Cattibrie'in önüne yuvarlandı. O sırada üç tane dişi drowun içeri girdiğini ve içlerinden ikisinin doldurulmuş arbalet tabancalarını kendisine doğru kaldırıp nişan aldıklarını gördü.</p>

      <p class="calibre2">Çevik kiralık katil tekrar yuvarlanıp ayağa kalktı ve sanki düşmanlarının üzerine atılacakmış gibi yükselerek ilerledi. Sonra kılıcını önden savurarak aşağı eğildi.</p>

      <p class="calibre2">Usta dişi drowlar, kiralık katilin numarası karşısında atışlarım beklettikten sonra tekrar nişan aldılar. İlk ok Entreri'nin omuzuna saplandı ve onu beklediğinden de şiddetli bir şekilde sarstı. Aniden vücut devinimi kayboldu ve irkilerek dimdik bir halde duruverdi. Kara çatallar halindeki elektrik enerjisi okun üzerinden kıvılcımlar saçan dokungaçlar gibi vücuduna yayılarak Entreri'yi çarptı ve birkaç adım gerilemesine sebep oldu.</p>

      <p class="calibre2">İkinci ok göbeğine saplandı ve ilk batışında kiralık katile büyük bir acı vermese bile, bunun ardından büyük bir elektrik patlaması oldu ve Entreri'yi geriye doğru fırlatarak yere serdi. Kılıcı elinden kurtulup uçuşa geçti ve duvara yapışıp kalmış olan Cattibrie'ı kılpayıyla atlattı.</p>

      <p class="calibre2">Entreri genç kadının ayağının dibinde durdu. Mücevherli hançerini hâlâ sıkı sıkıya tutmaktaydı ve derhal silahı fırlatması gerektiğini düşündü. Ama o elindeki parmakların istençdışı bir şekilde seğirişini ve hançer üzerindeki hakimiyetinin gitgide zayıflayışını hayretler içinde izledi. Silahı kaldırmak için koluna emir verdi, ama kasları ona cevap vermedi ve hançer titreyen elinden kısa süre içinde kayıp düştü.</p>

      <p class="calibre2">Kafası karışmış ve korkmuş bir halde Cattibrie'ın ayağının dibinde taşın üzerinde yatıp kaldı. Hayatında ilk defa sıkı eğitimli savaşçı kasları onun iradesine cevap vermiyordu.</p>

      <p class="calibre2">Drizzt'in ilgisini üzerinde tutan kişi, diğer iki Drowun ortasındaki üçüncü dişiydi: Vendes Baenre, yani uzun günlerdir ona acımasızca işkence eden Duk-Tak. Drizzt zincir zırh yeleği önünde tutarak, gözlerini bile kırpmaya cesaret edemeden kıpırtısız durdu. Zalim Baenre evladının iki yanında bulunan dişiler arbalet tabancalarını bıraktılar ve parlak kılıçlarını çektiler.</p>

      <p class="calibre2">Vendes hızla ve sessizce birşeyler mırıldanırken, Drizzt geriye doğru uçmayı ya da büyülü bir yolla kıpırdamadan tutulmayı bekledi.</p>

      <p class="calibre2">"Yürekli dostların varmış," diye alaycı bir şekilde belirtti zalim asilzade, mükemmel bir Ortak Lisan kullanarak.</p>

      <p class="calibre2">Drizzt büyünün doğasını işte o zaman anladı. Vendes'in, Entreri ve Cattibrie ile iletişim kurmasını sağlayan bir tılsımdı bu.</p>

      <p class="calibre2">Entreri'nin ağzı garip bir şekilde hareket etti ve yüzündeki ifade söylemek istediği şeyi kelimelerden çok daha iyi açıklıyordu. "Kutsal tören?"</p>

      <p class="calibre2">"Hakikaten," diye yanıtladı Vendes. "Annem, kız kardeşlerim ve birçok davetli matron ana tören salonunda toplandılar. Ben törenin başlangıcında izinliydim ve daha sonra onlara Drizzt Do'Urden'i götürme emri aldım." Drizzt'e göz attı ve müthiş derecede memnun gibi göründü. "Görüyorum da senin şu dostların iyileştirme iksirlerini boğazından aşağı boca ederek beni bu işten kurtarmış</p>

      <p class="calibre2">"Gerçekten de Baenre Evine kolayca girip en değerli esirimizi kaçıracağınızı ve öylece çıkıp gideceğinizi mi sandınız yani?" diye Entreri'ye sordu Vendes. "Daha örümcek ağı çitini geçmeden önce tespit edildiniz- ve o pis ellerini kardeşimin maskesine nasıl attığın konusunda da bir sürü sorgulama yapılacak! Gromph ya da belki de o tehlikeli Jarlaxle’ın cevap verecekleri pek çok soru olacak.</p>

      <p class="calibre2">"Sana da hayret ettim, kiralık katil," diye devam etti. "Şöhretin senden önde gidiyor- daha iyi bir performans beklerdim. Değerli avımızı sadece erkeklerin korumasının ne demek olduğunu anlayamadın mı?"</p>

      <p class="calibre2">Drizzt'e baktı ve kafasını salladı. "Yol üzerine diktiğim o sahte muhafızlar elbette ki harcanabilir nitelikteydi," dedi. Drizzt hiçbir harekette bulunmadı, yüz ifadesinde hiçbir cevap yoktu. İyileştirme iksirleri işlerini yaparken gücünün geri döndüğünü hissediyordu. Ama Vendes ile yanında bulunan yüksek donanımlı, eğitimli dişiler karşısındayken bu gücün pek birşey değiştirmeyeceğini farketti. Kolcu zırh yeleğe küçümser gözle baktı- ellerinde tutarken ona hiçbir faydası olmazdı.</p>

      <p class="calibre2">Entreri'nin zihni şimdi daha net bir şekilde çalışıyordu, ama vücudu değil. Elektrik şokları devam ediyor, yapmak istediği her türlü hareketi alt ediyordu. Fakat Vendes'in dediği bir sözden sonra bir elini kesesinin içine atmayı başarmıştı, bu zayıf bir umudun habercisiydi.</p>

      <p class="calibre2">"İnsan kadının hayatta olduğundan şüpheleniyorduk zaten," diye açıkladı Vendes, "büyük ihtimalle Jarlaxle’ın elinde olduğunu düşünüyorduk- ve bize bu kadar kolay bir şekilde teslim edileceğini hiç ummuyorduk."</p>

      <p class="calibre2">Entreri, Jarlaxle’ın kendisini aldatmış olup olmadığını düşünmeden edemedi. Yoksa paralı asker bütün bu planı sadece Cattibrie'ı Baenre Evine teslim etmek için mi uydurmuştu? Bu Entreri'ye hiç mantıklı gelmiyordu- ama şu geçen son birkaç saat içinde Jarlaxle’ın yaptığı hiçbir davranış mantıklı gelmemişti zaten.</p>

      <p class="calibre2">Cattibrie'ın sözünün edilmesi Drizzt'in gözlerindeki ateşleri biraz canlandırdı. Genç kadının burada, Menzoberranzan'da olduğuna, onun peşinden gelerek bu kadar çok şeyi riske atmış olduğuna inanamıyordu. 'Guenhwyvar nerede peki?' diye merak etti. 'Yoksa Bruenoı ile Regis de Cattibrie ile birlikte mi geldi?'</p>

      <p class="calibre2">Yeşil balçığın içine sıkışıp kalmış olan genç kadına bakarken yüzünü buruşturdu. Ne kadar da savunmasız, çaresiz görünüyordu.</p>

      <p class="calibre2">Bakışlarını Vendes'e doğru çevirdiğinde Drizzt'in lavanta renkli gözlerindeki alevler daha da parladı. Kendisine işkence eden bu dişiye duyduğu korku kaybolmuştu. Herşeyin bu şekilde sona ermesine artık razı değildi.</p>

      <p class="calibre2">Drizzt hızlı bir hareketle zırh takımını yere bıraktı ve palalarını çekip çıkarttı.</p>

      <p class="calibre2">Vendes'den gelen bir onayla birlikte iki dişi Drizzt'in üzerine atılıp iki yandan etrafını sardı. Birisi kılıcıyla Parıltı'nm kıvrımlı metaline hafifçe vurarak Drizzt'e silahı bırakması gerektiğini ifade etti. Kafasını eğip Parıltı'ya baktı ve mantığı buna itaat etmesini söyledi.</p>

      <p class="calibre2">Fakat bunun yerine palayı geniş bir yay çizecek şekilde savurdu ve dişi drowun kılıcını kenara ittirdi. İkinci palası aniden yükseldi ve diğer taraftan gelecek olan bir hamleyi daha başlamadan önce mağlup etti.</p>

      <p class="calibre2">"Seni, ahmak!" diye ona haykırdı Vendes, bariz bir neşeyle. "Senin nasıl dövüştüğünü görmeyi o kadar çok istiyordum ki, Drizzt Do'Urden- Dantrag seni katletmekle epey ilgili de!"</p>

      <p class="calibre2">Kadının bu sözleri söyleyiş tarzı sonucunda Drizzt, Vendes'in yaşanması muhtemel olan o dövüşü acaba kimin kazanmasını istediğini merak etti. Fakat bu kaotik dünyanın sonsuz entrikalarını düşünüp taşınacak kadar vakti yoktu, hele hele iki yandan bastıran dişi drowlar varken.</p>

      <p class="calibre2">Vendes ondan sonra drow lisanına döndü ve askerlerine Drizzt'i feci şekilde tartaklamalarını, ama onu öldürmemelerini emretti.</p>

      <p class="calibre2">Drizzt bir pervane gibi aniden döndü ve kılıçları havada tehlikeli bir yay çizdi. Aniden dönmeyi kesti ve sol tarafında duran dişi Drowa şiddetli bir darbe savurdu. Küçük bir darbe indirmeyi başardı, ama muhteşem drow zırhına hiç zarar veremedi- ki Drizzt'in üzerinde o zırhlardan yoktu.</p>

      <p class="calibre2">Bunun ardından Drizzt'in sağ tarafını çenten bir kılıç sayesinde bu gerçek kanıtlanmış oldu. Yüzünü buruşturdu ve kendi ekseni çevresinde geri döndü. Arka tarafa doğru savurduğu kesik darbesiyle az önce derisini çenten kılıcı önemli bir zarar veremeden savuşturdu.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Entreri, Vendes'in de askerleri kadar dövüşe yoğunlaşmış olması için dua ediyordu. Zira yaptığı her hareket dengesiz ve sakarca görünüyor, göze batıyordu. Yine de örümcek maskesini kesesinden çıkartıp zangır zangır titreyen elinde tutmayı başardı. Sonra yukarı doğru uzandı ve Cattibrie'in kemerini kavradı.</p>

      <p class="calibre2">Titreyen parmaklarıyla kemere tutunamadı ve zemine geri yığıldı.</p>

      <p class="calibre2">Vendes onun olduğu yöne doğru kaygısız bir bakış atıp sırıttı -görünüşe bakılırsa maskeyi farketmemişti- ve dövüşü izlemeye geri döndü.</p>

      <p class="calibre2">Entreri yarı yarıya duvara dayanmış bir halde oturdu. Bu berbat drow büyüsünden korunmak için kendisini kontrol etmeye çalıştı, ama bütün çabaları boşunaydı; zira kasları hâlâ istençdışı bir şekilde seğirmeye devam ediyordu.</p>

      <p class="calibre2">Kılıçlar mümkün olan her açıdan Drizzt'in üzerine doğru savruluyordu. Bir tanesi canını yakarak yanağım çizdi. Mükemmel bir u-yum içinde çalışan usta dişiler Drizzt'i köşeye sıkışmış bir halde tutuyor ve ona manevra yapabileceği kadar yer bırakmıyorlardı. Yine de Drizzt'in savuşturma hamleleri mükemmeldi ve Vendes, her ne kadar boşu boşuna olsa bile onun göze çarpan gayretini takdir ediyordu.</p>

      <p class="calibre2">Drizzt ciddi bir sorunla karşı karşıya olduğunu biliyordu. Zırhsızdı ve büyülü iksirler damarlarında dolaşmaya devam ediyor olsa bile hâlâ zayıftı. Kendisini böylesine güçlü bir ikili baskıdan kurtarabilecek pek az numarası vardı.</p>

      <p class="calibre2">Bir kılıç aşağıdan geldi; Drizzt silahı engelledi. Başka bir kılıç öteki taraftan aşağı indi. Ama Drizzt havaya sıçrarken aynı zamanda eğildi ve Panltı'yı kaldırıp darbeyi savuşturdu. Diğer palası ise önünde ileri geri savruldu ve her iki dişiden de gelen orta seviyeli iki hamleyi alt ederek dörtlü savuşturma kombinasyonunu tamamladı.</p>

      <p class="calibre2">Ancak amansız saldın devam ederken ve onu geride durmaya, kullanışsız açılarla kılıç savurmaya zorlarken Drizzt herhangi bir saldırı hamlesiyle karşılık veremiyordu.</p>

      <p class="calibre2">Zıpladı ve eğildi, kılıçlarını bir o yana bir bu yana salladı ve her nasılsa o acı verici kılıçların savunmasız vücuduna herhangi bir delik açmasını engelledi. Fakat aldığı küçük yaralar üstüste eklenmeye başlıyordu.</p>

      <p class="calibre2">Kolcu, Cattibrie'a hüzünlü bir bakış attı. Kısa süre sonra kızın yüzleşeceği manzaranın düşüncesiyle dehşete kapıldı.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Entreri beyhude savaşını vermeye devam etti. Derken bu güçlü tılsımı savaşarak alt edemeyeceğini düşünerek bir anda mağlup olup yığıldı.</p>

      <p class="calibre2">Ama kiralık katil tehlikeli Calimport'un sokaklarında mağlubiyeti kabul ederek hayatta kalmamış, güney şehrinin yeraltı dünyasında liderlik mevkisine yenilgiye razı olarak yük-selmemişti. Fikrini değiştirdi, kendisine sunulmuş olan sınırlar çerçevesinde çalışması gerektiğine karar verdi.</p>

      <p class="calibre2">Entreri'nin kolu yukarı doğru hjzla uzandı. Parmakları hiçbir şeyi kavrayamadı- zaten kavramaya da çalışmamıştı. Bunun yerine kolunu savurup yapışkan balçığa sertçe vurdu.</p>

      <p class="calibre2">İhtiyaç duyduğu tutunma bundan ibaretti.</p>

      <p class="calibre2">Entreri olağanüstü bir çaba sarfederek yapışmış kolunu kıvırdı ve kendisini yarı yarıya yukarı çekip duvarda kısıp kalmış olan kadının yanına yükseldi.</p>

      <p class="calibre2">Adamın ne yapmaya niyetli olduğu hakkında hiçbir fikri olmayan Cattibrie onu umutsuz ve çaresizce izliyordu. Hatta kiralık katilin serbest olan kolu yukarı doğru savrulduğunda, onun kendisine vurmaya niyetli olduğundan korkan Cattibrie irkildi ve kafasını eğmeye çalıştı (fakat tabii ki de kafasını bir santim bile kıpırdatamadı).</p>

      <p class="calibre2">Adamın serbest elinde duran şey mücevherli hançer değil, örümcek maskesiydi ve maske kafasının üzerine geldiğinde Cattibrie adamın ne yaptığını anlamaya başladı. Maske yapışkan balçığa takılmış olduğu için ilk başta aşağı kaymadı, ama sonra maskenin güçlü büyüsü karşısında yeşil renkli çamur çözülmeye başladı.</p>

      <p class="calibre2">Açıkta olan tek gözü önce balçıkla, sonra da örümcek maskesinin en alt kısmıyla kapandığında Cattibrie tam anlamıyla kör oldu.</p>

      <p class="calibre2">Bir saniye sonra diğer gözü pat diye açılıverdi.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Dişiler hain erkeğin inatçı savunmasına karşı daha da vahşice saldırırken dövüş şiddetleniyor, havada kıvılcımlar uçuşuyordu.</p>

      <p class="calibre2">"Bitirin şu işi!" diye hırladı sabırsız Vendes. "Alaşağı edin, ki ahmak kadını Lloth'a kurban edişimize tanık olması için onu tören salonuna kadar sürükleyelim!"</p>

      <p class="calibre2">Vendes'in diyebileceği hiçbir şey, Drizzt Do'Urden'e yapabileceği hiçbir tehdit, bunun kadar ahmakça olmazdı. Cattibrie'in, biricik masum Cattibrie'in o feci ve sefil Örümcek Kraliçeye kurban edilmesi bahsi Drizzt'in kaldıramayacağı kadar büyük birşeydi.</p>

      <p class="calibre2">Artık Drizzt Do'Urden değildi. Zira ırksal kimliği, içinden dolup taşan yabani avcının vahşi içgüdüleriyle yer değiştirmişti.</p>

      <p class="calibre2">Sol tarafındaki dişi başka bir karşı saldırıyla üzerine geldi. Ama sağ tarafındaki dişi drow daha cüretkar bir hareket sergileyip kılıcını Drizzt'in palasının uç kısmından daha öteye doğru bastırdı.</p>

      <p class="calibre2">Bu kurnaz bir hamleydi, ama avcının yükselmiş olan hassasiyeti karşısında o kılıç neredeyse ağır çekim hareket ediyor gibiydi. Drizzt kılıcın uç kısmının savunmasız karnına birkaç milim daha yaklaşmasına izin verdikten sonra sol elindeki palasını hızla harekete geçirerek kılıcı savuşturdu ve yukarı kaldırmış olduğu kolunun altından geçirdi. Bu sırada diğer palası dişinin ikinci kılıcıyla ilgileniyordu.</p>

      <p class="calibre2">Sonra palaları güçlü bir çapraz savuşturma hamlesi sergileyip hedef değiştirdi. Böylece sol palası yukarı doğru çaprazlama yükselirken sağ palası aşağı doğru çaprazlama savruldu.</p>

      <p class="calibre2">Dosdoğru ileri atılarak dizleri üzerinde dalışa geçti. En yakınındaki düşmanın vücudunu kalkan olarak kullandı ve diğer dişinin kendisine darbe indirmesini engelledi. Sağ elini içeri doğru kıvırıp becerikli bir şekilde palayı çevirdi ve böylece düşmanının bacağının dış kısmını yararak dizini büktü. Drizzt sol eliyle yumruk savurup dişi drowun göbeğine vurdu ve ağırlığını bükülmüş bacağı üzerine vermesini sağlayıp onu yere devirdi.</p>

      <p class="calibre2">Hâlâ dizleri üzerinde duran kolcu, diğer dişi hızla saldırırken çılgınlar gibi döndü ve sol kılıcıyla darbeler savurdu.</p>

      <p class="calibre2">Dişi drow çok yüksekteydi. Pala bir kılıcı uzaklaştırdı, ama diğer kılıç daha aşağıdan geliyordu.</p>

      <p class="calibre2">Avcının ikinci palası onu durdurdu ve kıvırıp yana doğru çevirdi, fakat dişi drow Drizzt'in derisini yarıp kaburgalarından birisini çentmeyi başardı.</p>

      <p class="calibre2">Savuşturma ve saldırı hamleleri bir ileri bir geri savrulmaktaydı. Avcı, aldığı en yeni ve en ciddi yaranın acısını hiç hissetmiyordu. Bu, Vendes'e imkansız gibi görünüyordu, ama Drizzt bir ayağını yere sabitlemeyi ve kısa süre içinde ayağa kalkıp hünerli rakibiyle eşit şartlar altında karşılaşmayı başardı.</p>

      <p class="calibre2">Diğer dişi yerde kıvranıyor, yarılmış bacağını tutuyor ve kolunu ise deşilip açılmış karnının üzerine bastırıyordu.</p>

      <p class="calibre2">"Yeter!" diye haykırdı Vendes, büyülü değneğini Drizzt'e doğru çevirerek. Muhteşem bir dövüş izleyip tadını çıkartıştı, ama elindeki dişi askerleri kaybetmeye hiç niyetli değildi.</p>

      <p class="calibre2">"Guenhwyvar!" diye keskin bir haykırış duyuldu.</p>

      <p class="calibre2">Vendes yana doğru dönüp insan kadına -örümcek maskesini takmış olan insan kadına!- baktı. Kadın yere sinmişti ve yapışkan balçıktan uzaklaşmaktaydı. Cattibrie büyülü heykelciği yere bırakarak ve orada duran hançeri alarak duvarın yanından hücuma geçti.</p>

      <p class="calibre2">Vendes içgüdüsel olarak başka bir yapışkan balçık küresi yolladı. Ama görünüşe göre balçık küresi hücum eden kadının içinden geçip gitti ve hiçbir zarar veremeden duvara yapışıp kaldı.</p>

      <p class="calibre2">Yönünü biraz şaşıran ve dengesini kaybeden Cattibrie, sadece hançeri önünde tutarak ileri doğru dalışa geçti. Ven-des'in elini çentmeyi başardı, ama büyülü değnek hızla gelip darbeyi savuşturdu ve ölümcül hançerin saplanmasını önledi.</p>

      <p class="calibre2">Cattibrie, drowun bel kısmına sertçe çarptı ve iki kadın da yere yığıldı. Cattibrie dişi drowu sıkıca kavramaya çalışıyor, Vendes ise ondan kurtulmak için vahşice tekmeler savurup debeleniyordu.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Drizzt'in palaları geriye kalan dişi drowun kılıçlarına o kadar hızlı vurdu ki, hepsi tek bir çınlama sesi gibi çıktı. Dişi bir süreliğine onun hiddetli saldırısıyla başa çıkmayı başardı, ancak saplama ve kesik sağanağına karşı sergilediği savuşturma hamleleri gitgide daha da gecikmeye başladı.</p>

      <p class="calibre2">Kılıçlarından birisi sağ tarafa doğru savrulup Parıltı'yi engelledi. İkinci kılıcı yukarı yükseldi ve Drizzt'in yandan saplanan öteki palasını savuşturdu.</p>

      <p class="calibre2">Ama aslında ikinci pala saplama hamlesi yapmıyordu, böylece dişinin kılıcı yana savrulmuş oldu. Dişi drow bu dövüş hilesini farketti ve silahını durdurup geri çekti.</p>

      <p class="calibre2">Çok geç kalmıştı. Drizzt'in palası kaliteli örgü zırhtan içeri saplandı. Drizzt her türlü karşı saldırıya açıktı, ama acımasız pala kalbine saplandığında dişi Drowun hiç gücü kalmadı, hayatı tükendi. Drizzt kılıcı çekip çıkartırken dişi drow titreyip sarsıldı.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Gaddar Drowun bacaklarını sıkı sıkıya kavrayan Cattibrie'in kafasına bir yumruk yağmuru yağıyordu. Örümcek maskesi kayıp dönmüştü ve Cattibrie etrafını göremiyordu, ama eğer Vendes'in elinin altında bir silahı bulunsaydı başının esas o zaman dertte olacağım biliyordu.</p>

      <p class="calibre2">Cattibrie tek elini körlemesine yukarı kaldırdı ve Drowun bileğini kavramaya çalıştı. Fakat Vendes bu harekete karşı fazlasıyla hızlıydı ve sadece kolunu kaldırıp kaçırmakla kalmadı, aynı zamanda bir bacağını da kurtarmayı başardı. Bacağını kıvırıp tekme attı ve Cattibrie bayılacak gibi oldu.</p>

      <p class="calibre2">Vendes güçlü bir şekilde üzerine abanıp sıyrıldı. Böylece Cattibrie kendisinden aniden uzaklaşan bacakları kavramaya çalışıp debelendi. Genç kadın baş belası maskeyi yüzünden çekmek için sadece bir anlığına duraksadı, sonra Vendes'in ayaklarının kendisinden uzaklaştığını görünce itirazla haykırdı. Baenre evladı hızla ayağa kalktı ve odadan çıkmak üzere koşturmaya başladı.</p>

      <p class="calibre2">Cattibrie bu drowun kaçmasına izin vermesinin ne sonuçlar doğuracağını kolayca kavrayabiliyordu. İnatla kollarını yere koydu ve ayağa kalkmaya davrandı. Ama bir el tarafından hafifçe yere doğru geri itildi. Cattibrie düşman Drowu takip etmek için koşturan Drizzt Do'Urden'in çıplak ayağının taş zemine bastığını gördü.</p>

      <p class="calibre2">Drizzt koridora çıktığında garip bir şekilde vücudunu kıvırdı. Kendisini öyle bir şiddetle geriye doğru fırlattı ki, Cattibrie onun sanki bir ipe takılıp yere devrildiğini sandı. Fakat yeşil renkli bir balçık küresi hiçbir zarar vermeden üzerinden uçup geçtiğinde, Drizzt'in bu hareketi kasten yapmış olduğunu anladı.</p>

      <p class="calibre2">Drizzt bacaklarını yukarı savurup altına aldı ve sıçrayan bir kedi gibi ileri fırladı.</p>

      <p class="calibre2">Ve sıçrayan bir kedi, yani Guenhwyvar, Cattibrie'ın üzerinden aşıp koridora dalarak onu takip etti. Patileri taş zemine değdiği anda o kadar muhteşem bir açıyla dönüş yaptı ki, Cattibrie gözlerini kırpıştırarak hayal görüp görmediğini merak etti.</p>

      <p class="calibre2">"Nau!" Sonu gelmiş olan Drowun itiraz çığlığı koridordan yankılandı. Vendes'in işkence ettiği, acımasızca dövdüğü o savaşçı şimdi gözlerinde intikam ateşleriyle birlikte tepesine binmişti işte.</p>

      <p class="calibre2">Drizzt'e yardım etmek için gözü dönmüş olan Guenhwyvar kolcunun hemen arkasından geldi. Ama kedinin dövüşe katılmak için harcadığı o kısacık an içinde Drizzt'in palası çoktan Vendes'in karnına saplanmıştı bile.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Yan taraftan gelen bir inleme sesi Cattibrie'ın ilgisini çekti. Yaralı dişi drowun düşürdüğü silahlarına doğru süründüğünü gördü.</p>

      <p class="calibre2">Cattibrie derhal emekledi ve bacaklarını Drowun boynuna dolayıp bütün gücüyle sıktı. Drowun abanoz renkli iki eli de yukarı kalkıp tırmık ve yumruk attı. Ama sonra dişi Drow sakinleşti ve Cattibrie düşmanının teslim olduğunu düşündü-tabii Drowun dudaklarının hafifçe kıpırdadığını görene kadar.</p>

      <p class="calibre2">Bir büyü yapmaktaydı!</p>

      <p class="calibre2">Cattibrie tamamen içgüdüsel bir şekilde parmaklarını ardarda Drowun gözlerine batırdı. Büyü sözlerinin mırıltısı acı ve itiraz feryatlarına dönüştü. Cattibrie bacaklarını daha da sıkıca kenetlediğinde ise sadece bir hırıltı halini aldı.</p>

      <p class="calibre2">Cattibrie yaptığı bu işten cömert kalbinin en derinine kadar nefret ediyor, öldürmek onu tiksindirici geliyordu. Özellikle de böyle bir savaş sonrasında ıstırap dolu saniyeler, belki de dakikalar boyunca düşmanının boğulmasını izlemek zorunda olmasından nefret ediyordu.</p>

      <p class="calibre2">Entreri'nin hançerinin pek uzakta olmadığını gördü ve silahı kavradı. Ölümcül silahı saplarken, hiddet ve kaybolmuş masumiyetin gözyaşları mavi gözlerine doluverdi.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Guenhwyvar kayarak durdu ve Drizzt sapladığı kılıcı sertçe çekerek bir adım geriledi.</p>

      <p class="calibre2">"Nau " diye tekrarladı, afallamış olan Vendes drow dilinde 'hayır' anlamındaki kelimeyi kullanarak. Zâlim Duk-Tak işte o zaman Drizzt'in gözüne küçücük gözüktü. Neredeyse sefil bir haldeydi, acı içinde iki büklüm olmuştu ve zangır zangır titriyordu.</p>

      <p class="calibre2">Drizzt'in ayağının dibine devrildi. Ağzı hareket edip itiraz sözcüğünü bir kez daha şekillendirdi, ama nefesi kesilmiş dudaklarından hiç ses çıkmadı ve gözlerindeki parıltı sonsuza dek kaybolup gitti.</p>

      <p class="calibre2"></p>
    </div>

    <h2 id="sigil_toc_id_30">BÖLÜM 24</h2>

    <p class="calibre2"><span class="none4">KAFA ÖNDE</span></p>

    <div class="s">
      <p class="calibre2">Drizzt hücresine geri döndüğünde Cattibrie'in hâlâ taş zeminde yatmakta olduğunu gördü. Örümcek maskesi elindeydi ve solunumunu bir düzene sokabilmek için derin derin nefes alıyordu. Onun ardında Entreri, balçıklı duvara yapışmış olan tek kolundan garip bir şekilde asılmış duruyordu.</p>

      <p class="calibre2">"Bu onu aşağı indirir," diye açıkladı Cattibrie, maske Drizzt'e fırlatarak.</p>

      <p class="calibre2">Drizzt maskeyi aldı, ama hiçbir harekette bulunmadı. Aklında kiralık katili serbest bırakmaktan başka bir sürü şey dönüp duruyordu.</p>

      <p class="calibre2">"Regis söyledi," diye açıkladı Cattibrie, bu kadarı yeterince bariz göründüğü halde. "Onu zorla konuşturdum."</p>

      <p class="calibre2">"Tek başına mı geldin?"</p>

      <p class="calibre2">Cattibrie kafasını salladı ve başka bir dostunun tehlike altında veya ölmüş olabileceğini düşünen Drizzt bir anlığına neredeyse bayılacak gibi oldu. Ama Cattibrie, Guenhwyvar'ı işaret etti ve drow kolcu rahat bir nefes aldı.</p>

      <p class="calibre2">"Sen bir ahmaksın," diye yanıtladı Drizzt. Bu sözleri olanlara inanamadığmdan ve hüsran içinde olduğundan dolayı söylemişti. Cattibrie'a hiddetle kaşlarını çatarak baktı, kadının bu yaptığı şeyden onun hiç memnun olmadığını bilmesini istiyordu.</p>

      <p class="calibre2">"Senin kadar değil," diye hüzünlü bir gülümsemeyle lafı yapıştırdı genç kadın. Bu gülümseme Drizzt'in kaşları çatık ifadesini silip süpürdü. Kara elf bu denli kötü şartlar altına olsa bile, Cattibrie'ı bir kez daha gördüğü için neşeyle dolmuş olduğunu inkar edemezdi.</p>

      <p class="calibre2">"Bu konuyu şimdi mi konuşmak istiyorsun?" diye sordu Cattibrie, hâlâ gülümsemeye devam ederek. "Yoksa Mithril Salonuna dönene kadar beklemek ister misin?"</p>

      <p class="calibre2">Drizzt bir cevap vermedi, sadece kafasını salladı ve bir elini gür saçları arasına daldırdı. Derken örümcek maskesine, sonra Entreri'ye baktı ve kaşlannı tekrar çattı.</p>

      <p class="calibre2">"Anlaşmamız var," diye çabucak araya girdi Cattibrie. "O beni sana getirdi ve ikimizi de dışarı çıkaracağını söylüyor. Biz de onu yüzeye geri götüreceğiz."</p>

      <p class="calibre2">"Peki oradan sonra?" diye sormadan edemedi Drizzt.</p>

      <p class="calibre2">"O kendi yoluna, biz kendi yolumuza," diye sertçe yanıtladı Cattibrie, sanki söylediği söze inanabilmek için kendi sesini güçlü bir şekilde duymaya ihtiyacı varmış gibi.</p>

      <p class="calibre2">Drizzt tekrar maskeye ve kiralık katile şüpheyle baktı. Artemis Entreri'yi yüzey dünyasında serbest bırakma fikri soylu kolcunun içine sinen birşey değildi. Drizzt'in hareketlerinden dolayı daha kaç kişinin başı belaya girecekti? Daha kaç kişi adı Artemis Entreri olan karanlık yüzünden dehşete kapılacaktı?</p>

      <p class="calibre2">"Ona söz verdim," dedi Cattibrie, dostunun tereddütüne cevaben.</p>

      <p class="calibre2">Drizzt işin sonuçlarını düşünmeye devam etti. Onları bekleyen yolculukta, özellikle de Baenre ev sahasından dışarı çıkarken büyük ihtimalle patlak verecek olan dövüşte Entre-ri'nin sağlayacağı faydaları inkar edemezdi. Drizzt daha önce buna benzer şartlar altında Entreri'yle omuz omuza savaşmıştı ve ikisi birlikteyken tek kelimeyle harika iş çıkarmışlardı.</p>

      <p class="calibre2">Yine de...</p>

      <p class="calibre2">"İyi niyetle geldim," diye kekeledi Entreri, zar zor kontrol edebildiği dişleri arasından. "Ben onu... ben onu kurtardım." Serbest olan kolu sanki Cattibrie'ı işaret edecekmiş gibi seğirdi, ama aniden ve şiddetle geri çekilip duvara çarpıverdi.</p>

      <p class="calibre2">"O zaman senden söz alacağım," diye önerdi Drizzt, adama doğru ilerleyerek. Bu konuyu üstelemeye ve yüzeye çıktığında karanlık geçmişine karşı savaşmak zorunda kalsa bile şeytani işlerine bir son vereceğine dair Entreri'den kesin bir söz almaya niyetliydi. Fakat Entreri onun neyin peşinde olduğunu gördü ve sözünü kesti. Aniden yükselen hiddeti kaslarını geçici bir süre kontrol etmesini sağlamıştı.</p>

      <p class="calibre2">"Hiçbir şey!" diye hırladı. "Sadece ona önerdiğim anlaşma!"</p>

      <p class="calibre2">Drizzt derhal döndü ve ayağa kalkıp yayına doğru ilerleyen Cattibrie'a baktı.</p>

      <p class="calibre2">"Söz verdim," diye daha vurgulu bir şekilde yanıtladı genç kadın, drowun şüpheli bakışlarına karşı gelerek.</p>

      <p class="calibre2">"Ve gitgide... zamanımız... azalıyor," diye ekledi Entreri.</p>

      <p class="calibre2">Kolcu son iki adımı hızla attı ve maskeyi Entreri'nin kafasına geçirdi. Adamın kolu balçığın içinden kurtuldu ve ayakta durabilecek kadar dahi kontrol sağlayamayan Entreri yere düştü. Drizzt geriye kalan iksir şişelerine yöneldi, kiralık katilin kaslarını tekrar kontrol etmesini sağlayacaklarını umuyordu. Entreri'yi yüzey dünyasına çıkartmanın doğru karar olduğu konusunda hâlâ emin değildi. Ama oyalanıp da bu konuyu enine boyuna tartışamayacağına karar verdi. Entreri'yi serbest bırakacaktı ve üçü Guenhwyvar ile birlikte önce ev sahasından, sonra da bu şehirden kaçacaklardı. Diğer sorunlarla sonra ilgilenilmesi gerekiyordu.</p>

      <p class="calibre2">Zaten eğer iksir şişeleri kiralık katile yardımcı olmazsa bütün bunlar anlamsız kalacaktı, zira Drizzt ile Cattibrie'ın adamı buradan dışan taşıması imkansızdı.</p>

      <p class="calibre2">Ama Entreri daha seramik şişelerden aldığı ilk yudumu bile bitirmeden önce ayağa kalkmayı başarabildi. Dartm etkisi geçiciydi, gitgide azalmaktaydı ve yeniden güç kuvvet veren iksir buna daha da hız katıyordu.</p>

      <p class="calibre2">Drizzt ile Cattibrie, başka bir şişeciği paylaşarak içtiler ve Drizzt zırhını giydikten sonra geriye kalan altı şişeciğin iki tanesini kemerine koyup diğerlerini yol arkadaşlarına pay etti.</p>

      <p class="calibre2">"Baenre Evinin büyük tepesinin etrafından dolaşm alıyız," dedi Entreri, kendisini yol için hazırlarken. "Hiç şüphesiz kutsal tören hâlâ devam etmekte, ama eğer üst kattaki ölü mino-torlar bulunmuşsa karşımızda bizi bekleyen bir asker güruhu bulacağımızın resmidir."</p>

      <p class="calibre2">"Tabii kibirli Vendes buraya tek başına gelmediyse," diye yanıtladı Drizzt. Kolcunun ses tonu ve kiralık katilin cevaben attığı bakış, ikisinin de bu ihtimalin pek zayıf olduğunu düşündüklerini açık ediyordu.</p>

      <p class="calibre2">"Kafa önde," diye önerdi Cattibrie. İki yol arkadaşı da ne olduğunu anlayamadıkları için genç kadına baktılar.</p>

      <p class="calibre2">"Cüce usulüdür," diye açıkladı genç kadın. "Duvarı arkana alırsın, kafanı öne eğersin ve onunla yolunu açarsın."</p>

      <p class="calibre2">Drizzt; Guenhwyvar'a, Cattibrie ile yayına, Entreri ile ölümcül silahlarına ve kendi palalarına baktı- esir kolcuyla dövüşme beklentisi içinde olan kendini beğenmiş Dantrag'ın Drizzt'in bütün eşyalarını bu kadar yakına yerleştirmiş olması ne kadar da iyiydi! "Bizi köşeye sıkıştırmış olabilirler," diye kabul etti Drizzt, "ama köşeye sıkıştırdıkları şeyin ne olduğunu anladıklarından şüpheliyim!"</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Matron Baenre, Matron Mez'Barris Armgo ve K'yorl Odran, Baenre Evinin devasa ibadet salonundaki merkezi sunağın üzerinde dar bir üçgen halinde duruyorlardı. Dördüncü evden sekizinciye kadar olan hükümdar ailelerin matronlan ise bu üçünün etrafında bir çember oluşturmuşlardı. Menzoberranzan'in yönetici divanı olan bu seçkin grup, divan odası olarak kullanılan küçük ve gizli mağarada sık sık toplanırlardı. Ama dua etmek için asırlardır bir araya gelmemişlerdi.</p>

      <p class="calibre2">Matron Baenre kendisini hakikaten de gücünün doruğunda hissediyordu. Hiçbiri hariç olmamak üzere hepsini bir araya getirmişti. Sekiz hükümdar aileyi ittifaka sokmuş ve böylece bütün Menzoberranzan'ı Mithril Salonunun fethi için kendisini takip etmek zorunda bırakmıştı. Akın ve ittifak konusunda inatçılık etmiş olan gaddar K'yorl bile gitgide büyümekte olan bu çılgınlığa kendisini cidden kaptırmış gibi görünüyordu. Törenin erken saatlerinde K'yorl kendisine hiçbir öneri sunulmadığı halde saldınnın başında bizzat kendisinin bulunmasını önermiş ve Mez'Barris Armgo -kendi evinden bir aşağıdaki ailenin liderinin Matron Baenre'nin gözünde daha iyi bir yer edinmesini istemediği için- derhal aynı teklifi sunmuştu.</p>

      <p class="calibre2">Matron Baenre, Lloth'un kendisiyle birlikte olduğuna tüm şeytani kalbiyle inanıyordu. Diğerleri de Lloth'un o buruş kırış matron anayla birlikte olduğuna inanıyordu ve bu sebeple ittifak daha da sağlanılaşmış oluyordu.</p>

      <p class="calibre2">Matron Baenre törenin sonraki bölümlerinde gülümsemesini gizlemek için çaba sarfetti. Vendes konusunda sabırlı olmakta zorlanıyordu. Ne de olsa kızını Drizzt'i getirmesi için yollamıştı ve Vendes, Drizzt'in bu dini toplantıdan muhtemelen sağ kurtulmayacağım anlayacak kadar deneyimliydi. Eğer Vendes şu anda esire biraz daha işkence etme özgürlüğünü kullanı-yorduysa bile Matron Baenre ona kızamazdı. Baenre, Drizzt'i törende kurban etmeyi planlamamıştı. Daha onunla oynayacak bir sürü oyunu vardı ve Dantrag'a Menzoberranzan'daki diğer bütün silah ustalarından daha iyi olduğunu kanıtlama şansı vermeyi çok istiyordu. Ama bu dini coşkunun olayların gidişatını tayin etmek gibi bir özelliği olduğunu biliyordu ve eğer durumlar Drizzt'in Lloth'a sunulmasını gerektirirse, o zaman idam hançerini seve seve kullanırdı.</p>

      <p class="calibre2">Bu düşünce hiç de kötü değildi.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Dairesel yapının ön kısmındaki büyük kapıların ardında duran Dantrag ile Berg'inyon eşit derecede zor seçeneklerle karşı karşıya kaldılar. Bir muhafız sessizce içeri girdi, büyük tepede bir kargaşanın çıktığı, söylentiye göre birkaç minotorun öldürüldüğü ve Vendes ile refakatçilerinin aşağı katlara indiği haberini fısıldadı.</p>

      <p class="calibre2">Dantrag önce aşağıya, sıralar halinde oturan kara elflere, sonra da merkezdeki yüksek platforma baktı. Diğer bütün kız kardeşleri aşağıdaydı, tabii ağabeyi Gromph da öyle (fakat Gromph'un içinde bulunduğu anaerkil sahneden çıkıp kurtulabilmek için bu bahaneyi seve seve kabul edeceğinden hiç şüphesi yoktu.) Kutsal tören doruklar ve vadilerden oluşan bir toplantıydı. Merkezi platform üzerinde gitgide daha hızlı daireler çizip ellerini çırpmakta ve çılgınlar gibi ilahi söylemekte olan matron analar, kesinlikle doruk noktasına doğru ilerliyorlardı.</p>

      <p class="calibre2">Dantrag, Berg'inyonun talimat bekleyen gözlerine baktı. Genç Baenre'nin şimdi ne yapmalan gerektiğini kestiremediği barizdi.</p>

      <p class="calibre2">Silah ustası, muhafız ile Berg'inyon'u da beraberinde götürerek ana salondan dışarı çıktı. Arkalarından çılgınlar gibi söylenen ilahi sesleri yükseldi ve bir kreşendo halini aldı.</p>

      <p class="calibre2">'Olay mahalline git,' diye Berg'inyon'a eliyle işaret etti Dantrag. Zira sesini duyurmak için bağırması gerekliydi. 'Her-şey yolunda mı bak.'</p>

      <p class="calibre2">Berg'inyon başıyla onayladı ve kertenkele bineğini bırakmış olduğu yere açılan gizli yan kapılardan birisine doğru kıvrımlı koridor boyunca ilerledi.</p>

      <p class="calibre2">Dantrag hızla eşyalarını kontrol etti. Büyük ihtimalle Vendes durumu -tabii eğer bir durum varsa- kontrol altına almıştı. Ama Dantrag çok derinlerde, neredeyse kadının bunu ba-şarmamasını, Drizzt ile yapacağı dövüşün bir zorunluluktan doğmasını umut ediyordu. Dantrag'm bilinçli kılıcı da bu düşünceyle hemfikirdi ve silah ustası, silahtan gaddar bir açlık dalgası yayıldığını hissediyordu.</p>

      <p class="calibre2">Dantrag düşüncelerini kapıp koyverdi. Öldürdüğü hainin cesedini kutsal törende bulunan Matron Baenre'ye götürecek, annesinin ve diğer bütün matron anaların (ve tabii seyirciler arasında oturmakta olan Uthegental Armgo'nun) onun hünerinin meyvelerine şahit olmalarını sağlayacaktı. Bu düşünce hiç de kötü değildi.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">"Kafa Önde," diye sessizce tekrarladı Cattibrie, yoldaşlar mermer silindirin içinde giriş katına yükseldiklerinde. Guen-hvvyvar sıçramaya hazır bir şekilde kadının önünde yere sindi; Drizzt ile Entreri, silahlan hazır bir halde kedinin iki yanında durdular, Cattibrie da Taulmaril'i gerdi.</p>

      <p class="calibre2">Mermer kapı yana doğru kayarak açıldığında karşılarında yüksek rütbeli bir dişi drow askerin durduğunu gördüler. Dişinin kırmızı gözleri faltaşı gibi açıldı ve Drow ellerini yukarı kaldırıp kendine siper etti.</p>

      <p class="calibre2">Cattibrie'ın oku kara elfin cılız savunmasını yardı, vücudunu delip geçti ve onun ardında duran drowu da alaşağı etti. Guenhwyvar okun hemen ardından ileri atıldı, yere devrilen iki kara elfin üzerinden kolayca aştı ve onlann ardındaki bir kara elf güruhunun içine dalarak onları hallaç pamuğu gibi dağıttı.</p>

      <p class="calibre2">Drizzt ile Entreri, parlayan kılıçlarını önlerinde savurarak aynı anda dışarı fırladılar ve iki ayrı yöne doğru döndüler. Sonra hızla Cattibrie'ın görüş sahasına geri girdiler. İkisinin de silahları kanla lekelenmişti.</p>

      <p class="calibre2">Cattibrie onların tam ortasından tekrar ateş etti ve çıkış koridorunun yolunu kesen sıska drow duvarında bir delik açtı. Sonra o da yoldaşlarının arasından dışarı fırladı. Genç kadının iki yanında durmuş olan Drizzt ile Entreri eşit derecede mükemmel kılıç danslan sergiliyorlardı. Tekrar ateş etti ve bir Drowu daire şeklindeki odanın yan kapılanndan birisine çiviledi. Entreri'nin hançeri bir kara elfin kalbine sertçe saplandı; Drizzt'in palaları rakibinin saldın hamlesine karşı çapraz bir şekilde yükseldikten sonra yine çapraz bir hareketle ters istikamette aşağı doğru inerek drowun boğazına net bir '<span class="none7">X</span>' çizdi.</p>

      <p class="calibre2">Ama bu, Guenhwyvar'm gösterisiydi. Kalabalık odanın içinde, dünyadaki başka hiçbir şey, hırlayan ve pençeler atan üçyüz kiloluk bir hiddet topundan daha fazla zarar ziyan ve paniğe yol açamazdı. Guenhwyvar bir o yana bir bu yana atıldı, bir Drowun sırtını boylu boyunca yardı ve bir diğerini ise ayak bileğini ısırarak yere devirdi. Kedi odanın içinde ve koridorda yaptığı vahşi saldırı sırasında hiç kara elf öldürmedi, ama çoğunu yaraladı ve çok daha fazlasının dehşet içinde kaçışmasını sağladı.</p>

      <p class="calibre2">Koridora ilk çıkan Cattibrie oldu.</p>

      <p class="calibre2">"Lanet kapıya ateş et!" diye ona haykırdı Entreri. Ama genç kadının bu konuda teşvike hiç ihtiyacı yoktu ve böylece Cattibrie, daha kiralık katil sözlerini bitiremeden önce birinci ve ikinci oku fırlatmıştı bile. Üzerinde patlayan okların yarattığı kıvılcım yağmuru sebebiyle kapıyı pek seçemez oldu- ancak görebildiği kadarıyla kapı hâlâ sapasağlam yerinde duruyordu.</p>

      <p class="calibre2">"Açıl, lanet olası, açıl!" diye haykırdı genç kadın, koridorda köşeye sıkışıp kalacaklarını düşünerek. Arkalarındaki odada patlak vermiş olan kaos dindiğinde düşmanları üzerlerine kapanacaktı. Sanki Cattibrie'ın korkularının altını çizmek istermişçesine koridor aniden kararıverdi.</p>

      <p class="calibre2">Onlan sadece talihleri kurtardı, zira kadının bir sonraki oku kapının içindeki açma mekanizmalanndan birisine isabet etti ve kapı yukarı doğru kayarak açıldı. Hâlâ körlemesine koşan Cattibrie tökezleyerek Baenre ev sahasına çıktı. Drizzt, Entreri ve en son olarak da Guenhwyvar onun ardından hızla geldiler.</p>

      <p class="calibre2">Birkaç kertenkele süvarisi olay mahalline doluşurken, arkalarında ışıktan kuyruklar bırakan parlak ev armaları görülüyordu. Dartlar etraflarındaki kayalara çarpıp 'klik' etmeye başladığında yoldaşların derhal seçim yapması gerekti. Entreri başı çekti. İlk düşüncesi ağ çitine doğru gitmek oldu, ama ellerinde sadece tek bir örümcek maskesi varken üçünün o engeli zamanında aşamayacaklarını anladı. Sağa doğru koşturup büyük tepenin yan tarafına geçti. Duvar pürüzlüydü, zira esasında bu bina dipdibe durmuş birkaç iri dikitten oluşan bir kümeydi.</p>

      <p class="calibre2">Cattibrie ile Drizzt onun hemen ardından geldiler, ama kapının dışında duran Guenhwyvar gerisin geri döndü ve tekrar içeri dalıp takip üzerindeki kara elfleri dört bir yana dağıttı.</p>

      <p class="calibre2">Entreri'nin zihni çılgınlar gibi çalışıyor, büyük ev sahasının genel yapısını anımsamaya, görev başında kaç tane muhafızın bulunabileceğini hesaplamaya ve bu muhafızların normalde nerelerde durduğunu kestirmeye uğraşıyordu. Geniş ev sahası bir yöne doğru neredeyse yarım mil, öteki yöne doğru ise çeyrek mil boyunca uzanmaktaydı ve muhafızların çoğu -eğer Entreri doğru bir seçim yapmışsa- olay mahalline yaklaşamayacaklardı bile.</p>

      <p class="calibre2">Fakat şimdi evin bütün drowları etraflarını sarmış gibiydi. Kaçan esirlerin dört bir yanında gitgide yükselen bir kargaşa vardı.</p>

      <p class="calibre2">"Gidecek hiçbir yer yok!" diye haykırdı Cattibrie. Bir cirit genç kadının az mesafe üzerinden geçip taşa çarptı ve Cattibrie, Taulmaril elinde hazır bir şekilde hızla döndü. Düşman kara elf çoktan harekete geçmiş, çitin yanındaki bir tepeciğin arkasına saklanmak için koşturuyordu. Ama Cattibrie yine de ateş etti. Büyülü ok taşı sıyırıp geçti ve çite çarpıp parçalanarak gümüş ve mor renkli olağanüstü bir kıvılcım yağmuruna sebep oldu. Bir anlığına genç kadın şansının yaver gittiğini ve engeli yarıp açtığını ümit etti. Ama kıvılcımlar dağılıp yok olduğunda, Cattibrie, güçlü çitin iplerinde en ufak bir çizik dahi bulunmadığını farketti.</p>

      <p class="calibre2">Cattibrie yaptığı atışı gözden geçirmek için bir saniyeliğine duraksadı, ama arkasından gelen Drizzt ona sertçe tosladı ve onu koşmaya devam etmek zorunda bıraktı.</p>

      <p class="calibre2">Kiralık katil bir başka dönemeci daha aldı ve karşı taraftan bir sürü drowun üzerlerine gelmekte olduğunu gördü. Düşmanlar bu kadar yakındayken açık ev sahasında koşturmak intihar demek olurdu ve geldikleri yerden ne ileri, ne de geri gidebiliyorlardı. Entreri yine de ileri atıldı, sonra sağa doğru keskin bir dönüş yapıp dikit tepeceğin üzerine sıçradı. Burası yukarı çıkan dar bir patikaydı ve çoğunlukla, muhteşem sarayın yontma işlerini yapmak için çalışan goblin köleler tarafından kullanılırdı.</p>

      <p class="calibre2">Güney şehirlerindeki büyük evlerin yüksek ve dar olukları üzerinde koşmaya alışık olan kiralık katil için çıkıntılı patikada ilerlemek hiç zor değildi. Çevik ve dengeli Drizzt için de zor değildi. Fakat eğer Cattibrie üzerinde koştuğu yolun nasıl birşey olduğunu düşünmek için bir anlığına duracak olursa, muhtemelen devam edemezdi. Bir yanında gitgide yükselen derin bir uçurum ve diğer yanında eğri büğrü bir duvar bulunan kırkbeş santimlik bir çıkıntının üzerinde koşmaktaydılar. Ama kara elfler pek uzakta değildi ve kaçakların hiçbirisinin durup da yolu düşünecek zamanı yoktu. Cattibrie sadece Entreri'yi adım adım takip etmekle kalmadı, aynı zamanda düşmanlarının etrafa kaçışmasını sağlamak için aşağıda uzanan ev sahasına bir iki atış yapmayı da başardı.</p>

      <p class="calibre2">Bir virajı aldıktan sonra kendisine bön bön bakan iki tane goblin işçiyle karşılaştığında Entreri bir engele çatmış olduğunu düşündü. Fakat dehşete kapılan köleler bu dövüşte hiçbir şekilde yer almak istemiyorlardı. Böylece çıkıntılı patikanın kenarından atladılar ve tepenin yamacından aşağı doğru hoplaya zıplaya yuvarlanmaya başladılar.</p>

      <p class="calibre2">Bir sonraki dönemece geldiğinde, kiralık katil, devam eden patikanın birbuçuk metre ötesinde duran geniş ve görkemli bir balkon gördü. Entreri balkona doğru sıçradı ve tam o noktadan yukarı doğru çıkan, daha iyi oyulmuş bir merdiven tespit etti.</p>

      <p class="calibre2">Entreri ayağını yere bastığı anda balkonun gerisinde tepenin duvarına gömülmüş olan kapıdan dışarı iki tane dişi kara elf fırladı. İlkini gümüş kuyruklu bir ok karşıladı ve odanın içine geri yolladı. Entreri ise diğeriyle çabucak ilgilenip, daha Drizzt ile Cattibrie balkona inmeden önce işini bitirdi.</p>

      <p class="calibre2">Derken Guenhwyvar geldi. Panter şaşkına dönen üç yoldaşın üzerinden uçarak geçti ve merdivende başı çekti.</p>

      <p class="calibre2">Yoldaşlar gitgide daha yükseğe çıktılar, yerden onbeş, otuz, altmış metre yükseldiler. Başka hiçbir seçenekleri olmadığı için oflayıp puflayarak koşmaya devam ettiler. Nihayet, yerden üçyüz metre yükseldiklerinde, dikit kaya bir sarkıt halini aldı ve merdiven basamakları kaybolup yerlerini Baenre ev sahasının üzerindeki geniş kaya parçalanna bağlanan yatay köprülere bıraktı.</p>

      <p class="calibre2">Karşı taraftan bir grup drow çıkıp köprünün üzerinde hücuma geçti ve yoldaşların yolunu kesti. Guenhwyvar kulaklarını geriye yatırıp hücum etti ve kara elfler bir yandan koşarken bir yandan arbalet tabancalarını panterin üzerine ateşlediler. Kedinin her tarafına dartlar saplanıp zehir akıttı, ama Guenhwyvar'ı durduramayacaklardı. Bunu farkeden grup üyeleri dönüp kaçıştılar. Kediye çok yakın olan bazı drowlar ise, tırabzanlı köprünün yanından kolayca aşağı atladılar ve doğuştan gelen levitasyon güçlerini kullanarak havada süzüldüler.</p>

      <p class="calibre2">Cattibrie derhal drowlardan birisine ok attı. Okun saplanma şiddeti ölen drowun vücudunu savurdu ve acayip bir şekilde baş aşağı dönüp çaprazlamasına havada asılı kalmasını sağladı. Yarasından aşağı kanlar süzüldü ve yüzlerce metre aşağıdaki taş zemine yağmur gibi çiseledi. Havada asılı duran diğer kara elfler ne kadar savunmasız olduklarını farkettiler ve çabucak aşağı inerek gözden kayboldular.</p>

      <p class="calibre2">Guenhwyvar köprünün üzerinde kalan kara elfleri yerle bir etti. Entreri onun ardından geldi ve vahşi panterden arta kalan yaralı drowların işini bitirdi. Kiralık katil arkasını dönüp yoldaşlarına baktı ve onların koşabileceği boş bir alan görerek haykırdı.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Cattibrie da aynı şekilde tepki verdi, ama Drizzt sessizliğini korudu. Kendisinin ve dostlarının ne kadar büyük bir tehlike içinde olduklarını diğerlerinden çok daha iyi biliyordu. Baenre Drowlarının birçoğu levitasyon yapabilirdi. (Drizzt, her ne sebeptense, yüzeyde belli bir süre geçirdikten sonra bu becerisini kaybetmişti.) Baenre askerleri kısa süre içinde köprü yollarının üzerine çıkacak ve arbalet tabancaları ellerinde hazır bir şekilde sarkıtların arasına gizlenip bekleyeceklerdi.</p>

      <p class="calibre2">Köprü başka bir sarkıta bağlanıyor ve ikiye ayrılıp sütunun iki yanından dolaşıyordu. Guenhwyvar sola, Entreri sağa saptı.</p>

      <p class="calibre2">Bir pusudan şüphelenen kiralık katil köşeyi dizleri üzerinde kayarak döndü. Kolunu ileri doğru uzatmış tek bir dişi</p>

      <p class="calibre2">Drow beklemekteydi. Kara elf, kiralık katilin alçaktan geldiğini görür görmez arbalet tabancasını aşağı eğdi. Dişi drow ateş etti ama kaçırdı ve Entreri'nin kılıcı drowun böğrünü deşti. Kiralık katil hızla hareket ederek ayağa kalktı. Uzun süreli dövüşlere ayıracak zamanı olmayan Entreri, sapladığı kılıcı bir mızrak gibi kullanarak dişi Drowu tırabzanın üzerinden aşağı savurdu.</p>

      <p class="calibre2">Drizzt ile Cattibrie bir kükreme sesi duydular ve panter tarafından parçalanmış bir kara elfın sol taraftaki yolda yuvarlandığını gördüler. Cattibrie kediyi takip etmek için o yöne doğru ilerlemeye başladı, ama arkasından gelen bir ıslık sesi duydu ve tam Drizzt'in yırtık pırtık yeşil pelerini havaya savrulduğu sırada omuzunun üzerinden geriye baktı. Kadın içgüdüsel olarak eğildi, sonra kalın pelerine saplanıp kalmış olan bir arbalet okuna bakarak ayağa kalktı; bu ok genç kadının tam ensesine nişanlanmıştı.</p>

      <p class="calibre2">Drizzt pelerinini aşağı indirip Cattibrie'ın yanına doğru kayarak genç kadının köprü yolunu ve hızla yaklaşmakta olan Drow grubunu görmesini sağladı.</p>

      <p class="calibre2">Dar köprünün üzerindeyken koca dünyada Taulmaril'den daha iyi bir silah bulunamazdı.</p>

      <p class="calibre2">Köprü üzerinde ardarda gümüş kuyruklu oklar uçuştu ve Drowlarm bazılarını öldürüp bazılarını yaraladı. Cattibrie bu saldırıyı sonuna kadar, takipteki düşmanların hepsi ölene dek sürdürebileceğini düşündü. Ama Drizzt aniden kadının omuzlarını kavrayıp onu yana, sarkıtın yan kısmına doğru devirdi ve onunla beraber kendisini de yere attı.</p>

      <p class="calibre2">Taş zeminde az önce durduklan yere bir yıldırım çarptı ve üzerlerine çok renkli bir kıvılcım yağmuru yağdırdı.</p>

      <p class="calibre2">"Lanet büyücü!" diye haykırdı hiddetli kadın. Tek dizinin üzerine kalktı ve büyücünün yerini tespit ettiğini düşünerek tekrar ateş etti. Ok, yaklaşan Drow grubuna doğru uçtu, ama büyülü bir engele çarptı ve parçalanıp yok oldu.</p>

      <p class="calibre2">"Lanet büyücü!" diye tekrar haykırdı Cattibrie. Derken Drizzt tarafından çekiştirilerek koşmaya başladı.</p>

      <p class="calibre2">Sarkıtın ötesindeki köprü temizdi ve kara elfler sarkıtın arkasında pusuya uğramaktan korkup yavaşlayacağı için, yoldaşlar peşlerindeki düşmanlarla arayı epey açmış sayılırdı.</p>

      <p class="calibre2">Birbiriyle kesişen birçok köprü yolu belirdi. Büyük ev sahasının üzerinde tam anlamıyla bir labirent vardı ve etrafta çok az Baenre askeri mevcuttu. Görünüşe bakılırsa yoldaşlar yine kaçabilecek bir alan bulmuşlardı, fakat nereye gidebilirlerdi ki? Menzoberranzan adındaki mağaranın tamamı önlerinde ve altlarında uzanıyordu. Fakat her ne yöne gidilirse gidilsin, Baenre ev sahasının bittiği yerde köprü yollan da son buluyordu. Ayrıca pek az sarkıt kaya zemine geri inmelerine izin verecek şekilde dikit tepeciklerle birleşecek kadar aşağı uzanıyordu.</p>

      <p class="calibre2">Görünüşe bakılırsa aynı şekilde kafası karışmış olan Guenhwyvar geri çekilip grubun arkasına gitti ve Entreri yine başa geçti. Kısa süre içinde köprü yolunun ikiye ayrıldığı bir yere geldi ve tavsiye almak için Drizzt'e baktı. Ama drow sadece omuz silkti. Deneyimli savaşçıların ikisi de etraflarındaki Drowlarm hızla savunma hatlarını oluşturduğunu farketmiş-lerdi.</p>

      <p class="calibre2">Başka bir sarkıt kayaya geldiler ve kıvrımlı tarafından dönerek yukarı doğru çıkan bir yolu takip ettiler. Bir kapı buldular, zira bu sarkıt kayanın içi oyulmuştu. Ama içeride sadece tek bir boş oda vardı- gizlenilecek bir yer değildi. Dönerek yukarı çıkan yolun en tepesinde köprü yolları iki ayrı yöne doğru uzanmaktaydı. Entreri sol tarafa yöneldi, sonra aniden durdu ve kendisini geriye doğru sırtüstü bıraktı.</p>

      <p class="calibre2">Kiralık katilin hemen üzerinden bir cirit uçtu, Cattibrie'ın yüzünü az farkla kaçırıp sarkıt kayaya çarptı ve saplandı. Genç kadın kara renkli yılankavi dokungaçlarm ciridin üzerinde sürünüşünü ve çatır çutur ederek kayayı ısırışını izledi. Cattibrie, bu şeytani görünüşlü tılsımın ne gibi bir acı vereceğini sadece tahmin edebilirdi.</p>

      <p class="calibre2">"Kertenkele süvarileri," diye kadının kulağına fısıldadı Drizzt, Cattibrie'ı tekrar çekiştirerek. Cattibrie atış yapacak bir hedef arayarak etrafına bakındı ve mağara tavanında hızla koşturmakta olan yeraltı kertenkelelerinin vakumlu ayak seslerini duydu. Ama büyülü tacın ona bahşettiği loş görüntü sebebiyle net bir hedef seçemiyordu.</p>

      <p class="calibre2">Daha aşağıda paralel duran bir köprü yolundan, "Drizzt Do'Urden!" diye bir haykırış geldi ve Drizzt durup o yöne doğru baktı. Kertenkelesinin üzerinde oturan Berg'inyon Baenre, köprünün en yakın kenarında tepetaklak asılı durmuş cirit atmaya hazırlanıyordu. Aradaki mesafe ve durduğu ters açı hesaba katılırsa genç Baenre'nin atışı kayda değerdi. Ama yine de silah kısa düştü.</p>

      <p class="calibre2">Kertenkele süvarisi hızla köprünün altına geri sıvışırken, Cattibrie bir atış yaparak cevap verdi. Ok kayayı sıyırıp geçti ve çok aşağıdaki zemine kadar serbestçe uçtu.</p>

      <p class="calibre2">"O bir Baenre idi," diye açıkladı Drizzt, "hakikaten de tehlikeli biri!"</p>

      <p class="calibre2">"İdi," diye sertçe yanıtladı Cattibrie ve yayını gerip bu sefer köprünün tam merkezine nişan alarak tekrar ateş etti. Büyülü ok taşın içine gömüldü ve tiz bir çığlık duyuldu.</p>

      <p class="calibre2">Berg'inyon Baenre köprünün altından aşağı doğru düşüşe geçti ve ölü kertenkelesi de onun peşinden çakıldı. Genç asilzade dostların görüş sahasından çıkınca levitasyon gücüne başvurdu ve havada dönüp düzelerek yavaşça mağara zeminine doğru indi.</p>

      <p class="calibre2">Drizzt, yaptığı atışı tebrik etmek için Cattibrie'ın yanağına bir öpücük kondurdu. Sonra ikisi birlikte Entreri ile Guen-hvvyvar'm ardından koşmaya devam ettiler ve bir sonraki sarkıtın etrafından dolaştıklarında, Entreri ile kedinin başka bir kara elfı alaşağı ettiğini gördüler.</p>

      <p class="calibre2">Fakat harcadıkları bu çaba umutsuz, yararsız gibi görünüyordu. Saatler boyunca küçük zaferler kazanmaya devam edebilirlerdi, ama Baenre Evinin askeri kaynaklannı tükete-mezlerdi. Daha da kötüsü, ev sahasının savunma hatları er ya da geç örgütlenecekti. Matron ana ile yüce rahibeler ve muhtemelen birçok güçlü büyücü kubbeli tören salonundan çıkıp takibe katılacaktı.</p>

      <p class="calibre2">Başka bir sarkıtın etrafında dönerek yükselen ve mağarada taş işçiliği yapılmış en yüksek yere doğru giden bir yolu takip ettiler. Etraflarında hâlâ gölgelerde saklanan kertenkelelerinin üzerinde bekleyen ve hedeflerini dikkatle seçen Drowlar olduğunu biliyorlardı.</p>

      <p class="calibre2">Guenhwyvar aniden durdu ve dosdoğru yukarı sıçrayıp köprü yolundan tamı tamına beş metre yukarıda duran bir taş kümesinin arasında kayboldu. Kudretli panter beraberinde getirdiği kertenkeleyi pençeleyip ısırarak aşağı indi. İkisi taş köprüye çakıldılar ve birbirilerini ısırarak yuvarlanıp debelendiler. Drizzt bir an için Guenhwyvar'm köprünün kenarından aşağı uçacağını düşündü.</p>

      <p class="calibre2">Entreri savaşmakta olan hayvanlardan güvenli bir mesafe ötede durdu. Ama Drizzt onu geçerek ileri atıldı ve palalarıyla ölümcül bir iş çıkartarak kediye sarılmış olan kertenkeleye çullandı.</p>

      <p class="calibre2">Cattibrie akıllıca davranıp gözünü yukarıda tutmuştu ve bir drow sarkıt kümesinin arasından aşağı doğru süzüldüğünde Taulmaril onu beklemekteydi. Kara elf arbalet tabancasını ateşledi ve kaçırdı, dart genç kadının arkasına düşüp taş zeminde sekti. Cattibrie cevap verdi ve drowun hemen yanındaki bir sarkıtı yerinden koparttı.</p>

      <p class="calibre2">Drow, bu kadını ve ölümcül yayını mağlup edemeyeceğini derhal anladı. Sarkıtlar arasına sıvıştı ve kayalara basıp ayağıyla ittirerek mağaranın tavanında süzüldü. Pek yakınlarında bir yere bir ok daha saplandı ve daha sonra başka bir ok elini uzatıp tutmak üzere olduğu sarkıtı parçaladı.</p>

      <p class="calibre2">Havada duran Drowun tutunacak yeri kalmamıştı, beş metre yukarıda asılı duruyordu ve şimdi köprü yolunun on-on-beş metre uzağındaydı. Levitasyon büyüsünü bozup aşağı doğru inişe geçmesi ve Cattibrie'in durduğu seviyenin çok altına inince büyülü enerjiyi tekrar oluşturması gerekirdi. Fakat bunun yerine yukarı yükseldi ve pürüzlü tavandaki kuytulara sığınmaya çalıştı.</p>

      <p class="calibre2">Cattibrie ölümcül bir şekilde nişan alarak ateş etti. Gümüş kuyruklu ok, sonu gelmiş Drowun içinden geçip gitti ve kayalara saplanıp gözden kayboldu. Bundan yarım saniye sonra, Drowun yukarısında, mağara tavanının belli bir mesafe üstünde bir patlama oldu.</p>

      <p class="calibre2">Cattibrie merakla baktı ve duyduğu ikinci çarpma sesinin ne anlama geldiğini çözmeye çalıştı.</p>

      <p class="calibre2"></p>
    </div>

    <h2 id="sigil_toc_id_31">BÖLÜM 25</h2>

    <p class="calibre2"><span class="none4">UMUTSUZ KAÇIŞ</span></p>

    <div class="s">
      <p class="calibre2">Tören, ev sahasında yaşanan hadiseler tarafından bölünmeden devam ederken, Matron Baenre'nin gururdan koltukları kabarmaktaydı. Dantrag ile Berg'inyon'un tören salonundan ayrıldıklarını bilmiyordu. Acımasız Duk'Tak'mın öldüğünden, kısa süre içinde diğer yönetici matron analara sergilemeyi umduğu hain tarafından öldürüldüğünden haberdar değildi.</p>

      <p class="calibre2">Matron Baenre'nin o anda bildiği tek şey gücün hoş lezzetiydi. Drowlarm yakın tarihindeki en güçlü ittifakı oluşturmuş ve kendisi de en başa geçmişti. Her zaman için zeki davranan K'yorl Odran'ı alt etmiş ve şehirde nüfuz bakımından ikinci kişi olan Mez'barris Armgo'yu tam anlamıyla korkutmuştu. Lloth'un Baenre Evinin matron anasına gülümsediğine inanıyordu.</p>

      <p class="calibre2">Duyduğu tek şey şarkılardı, savaşın sesleri değil. Kafasını kaldırınca gördüğü tek şey ise, örümcek Kraliçenin sürekli olarak Drowdan örümceğe, örümcekten Drowa dönüşen muhteşem illüzyon tasviriydi. Matron Baenre -ya da illüzyonu aynı huşuyla izleyen diğer Drowlar- o kubbeli tören salonunun çatısından üçyüz metre yukarıda, Baenre Evinin köprülü sarkıtları arasında patlak veren savaştan nasıl haberdar olabilirdi ki?</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">"Bir tünel!" diye Drizzt'e haykırdı Cattibrie. Kolcunun omuzunu kavrayarak onu hâlâ havada asılı durmakta olan ölü Drowa doğru çevirdi.</p>

      <p class="calibre2">Drizzt, hiçbir şey anlamayarak kadına boş boş baktı.</p>

      <p class="calibre2">"Yukarıda!" diye haykırdı Cattibrie ve yayını kaldırıp o civardaki bir yere tekrar ateş etti. Ok, sarkıt kayanın temeline saplandı, ama içinden geçip gitmedi.</p>

      <p class="calibre2">"Sana söylüyorum, orada yukarıda!" diye bağırdı genç kadın. "Başka bir tünel var, koca mağaranın üzerinde!"</p>

      <p class="calibre2">Drizzt o bölgeye şüpheyle baktı. Cattibrie'in iddiasını sorgulamıyordu, ama sözü edilen bu tünele nasıl ulaşabilecekleri hakkında hiçbir fikri yoktu. En yakındaki köprü yolu o bölgeden tamı tamına beş metre uzaktaydı. Ayrıca, her ne kadar bulundukları noktadan sadece on metre uzakta ve birkaç metre yüksekte olsa bile, yoldaşların o köprüye ulaşmak için dolambaçlı bir yol izlemeleri ve yüzlerce metre koşmaları gerekliydi.</p>

      <p class="calibre2">"Nedir?" diye haykırdı Entreri, tereddüt içindeki yoldaşlarına katılarak. Kiralık katil, aşağıdaki köprü yola baktığında bir araya toplanmakta olan bir sürü drow sureti gördü.</p>

      <p class="calibre2">"Üzerimizde bir tünel olabilir," diye çabucak açıkladı Drizzt.</p>

      <p class="calibre2">Entreri'nin kaşları, çatık bakışı, bu bilgiyi pek değerli bulmadığını belli etti. Ama kiralık katilin şüphesi sadece Cattibrie'ı hiddetlendirmeye yaradı. Yayı yukarı yükseldi ve oklar ardarda uçuşmaya başladı. Hepsi de inatçı sarkıtın temel kısmına nişanlanmıştı.</p>

      <p class="calibre2">Üzerinde bulundukları köprüde bir ateştopu patladı ve o civardaki taşlarla metaller eridiğinde, bütün köprü sarsılarak çökme tehlikesi altına girdi.</p>

      <p class="calibre2">Cattibrie hızla dönüp çabucak iki atış yaparak bir drowu öldürdü ve diğerlerini en yakındaki dikit kayaların arkasına sıvışmak zorunda bıraktı. İlerideki karanlığın içinden bir yerden Guenhwyvar kükredi ve arbalet tabancaları 'klik' etti.</p>

      <p class="calibre2">"Gitmeliyiz!" diye onları teşvik etti Entreri, Drizzt'e asılıp onu çekiştirmeye çalışarak. Fakat kolcu olduğu yerde durdu ve tekrar yana doğru dönüp bir ok daha atan Cattibrie'ı izledi. Ok zayıflamış olan kayaya sertçe saplandı.</p>

      <p class="calibre2">Cattibrie'in hedefi olan sarkıt kaya itiraz içinde gümbürdedi ve bir tarafı tavandan kopunca aşağı doğru sarkıp garip bir açıyla asılı kaldı. Bir saniye sonra serbest kalıp aşağı düştü. Drizzt bir anlığına kayanın mor renkle parlayan tören salonu kubbesine çarpabileceğini düşündü. Ama sarkıt kaya tören binasının kısa bir mesafe ötesinde zemine çakıldı ve binlerce parçaya ayrıldı.</p>

      <p class="calibre2">Kulakları keskin olan Drizzt gözlerini dört açıp tavandaki deliğe odaklandı. Yüz ifadesinde bir umut kıvılcımı vardı. "Rüzgar," diye nefes nefese açıkladı. "Tünelden rüzgar geliyor!"</p>

      <p class="calibre2">Bu doğruydu. Yukarıdaki tünelle aşağıdaki devasa mağara arasındaki hava basıncı bir düzene girerken, tavandaki delikten net bir rüzgar sesi geliyordu.</p>

      <p class="calibre2">"Peki oraya nasıl gideceğiz?" diye sordu Cattibrie.</p>

      <p class="calibre2">Şimdi ikna olan Entreri, çoktan çantasını didiklemeye başlamıştı bile. Uzun bir iple fırlatma kancası çıkarttı ve kısa süre içinde onu bir kement gibi kafasının üzerinde döndürmeye başladı. Tek bir atışla kancayı tünele en yakın olan köprüye taktı. Entreri üzerinde durdukları köprü yolunun tırabzanına doğru koşturup ipi bağladı. Drizzt en ufak bir tereddüde düşmeden ipin üzerine sıçradı ve dikkatle cambaz gibi ilerlemeye başladı. İlerledikçe kendisine güveni artan Drow hız kazandı.</p>

      <p class="calibre2">Ama bu güven aniden ortaya çıkan bir kara elf tarafından mahvedildi. Görünmezlik büyüsünden sıyrılıp beliriveren Drow keskin kılıcını ipe savurdu.</p>

      <p class="calibre2">Drizzt derhal kendisini ipin üzerine bıraktı ve çaresizce sıkı sıkıya tutundu. İp iki kılıç hamlesiyle demir kancadan koptu ve Drizzt köprüdeki dostlarının üç metre altında bir sarkaç gibi ileri geri sallandı.</p>

      <p class="calibre2">Düşman Drowun kendini beğenmiş gülümsemesi gümüş kuyruklu bir ok tarafından derhal yok edildi.</p>

      <p class="calibre2">Drizzt tırmanmaya başladı, derken yanından ıslık çalarak geçen bir dart sebebiyle durdu. Bunun ardından bir ok daha geldi ve Drizzt kafasını eğip baktığında birkaç askerin yaklaşmakta olduğunu gördü. Askerler bir yandan yukarı doğru yükselirken bir yandan da ateş ediyorlardı.</p>

      <p class="calibre2">Entreri ipe sertçe asılıp kolcunun köprüye çıkmasına yardım etmeye uğraştı, Drizzt köprünün kenarını kavradığı anda kiralık katil onu yukarı çekti ve ipi elinden aldı. îpe kuşkuyla baktı ve demir kanca olmadan onu bu mesafeden fırlatıp da nasıl bir yere takması gerektiğini merak etti. Entreri azimle hırladı ve ipi bir kement haline getirdi. Sonra bir hedef aramak üzere döndü.</p>

      <p class="calibre2">Drizzt tam bir bacağını köprüye atmış ayağını yere basmaya uğraşıyordu ki, köprünün altında gökgürültüsüne benzer bir patlama oldu. Hem kolcu, hem de Cattibrie dengelerini kaybettiler. Drizzt tekrar düştü ve parmak uçlarıyla köprüye tutundu. Cattibrie'in üzerinde durduğu taşta belirgin bir çatlak oluştu.</p>

      <p class="calibre2">Bir arbalet oku Drowun yüzünün hemen önünden geçip taşa çarptı ve bir diğeri çizmesinin tabanından sekti, ama saplanmadı. Peri ateşiyle vücudunun dış hatları aydınlatılmış olan Drizzt parlamaktaydı ve bu sebeple çok daha kolay bir hedef halini almıştı.</p>

      <p class="calibre2">Kolcu kafasını eğdi ve yaklaşmakta olan askerlere baktı. Doğuştan gelen yeteneğine başvurup bir karanlık küresi oluşturdu. Sonra kendisini köprüye çekti ve Cattibrie ile köprünün üzerindeki kara elflerin karşılıklı olarak yaylım ateşi başlattıklarını gördü. Bu sırada Entreri fırlattığı kemendi geri çekiyor ve küfürler yağdırıyordu.</p>

      <p class="calibre2">"Onu bir yere takmam imkansız," diye hırladı kiralık katil ve bundan çıkartılacak sonuçlan yüksek sesle söyleme ihtiyacı duymadı. Drowlar arkalarında ve altlarındaydı, kaçınılmaz bir şekilde onlara yaklaşıyorlardı. Büyülü saldırılarla zayıflamış olan köprü yolu artık hiç güvenli görünmüyordu ve sanki kötü talihlerine son noktayı koyarmışçasma, Guenhwyvar'ın onlara doğru hızla geldiğini gördüler. Görünüşe bakılırsa kedi geri çekiliyordu.</p>

      <p class="calibre2">"Pes etmeyeceğiz," diye fısıldadı Cattibrie, gözlerinde azim dolu bir bakışla. Köprünün altına doğru bir ok daha fırlattı, sonra kendisini yüzüstü yere atarak kollarını köprünün kenarına doladı. O sırada yükselerek gelen Drow büyücü değneğini köprüye doğru uzatmış bir halde Drizzt'in karanlık küresinden çıkmaktaydı.</p>

      <p class="calibre2">Cattibrie'in oku değneğe isabet edip onu ikiye böldü ve drowun omuzunu sıyırıp ıslık çalarak geçti. Kara elfin haykırışı acıdan çok dehşet doluydu, zira parçalanmış değneğine bakıyor ve az sonra meydana gelecek büyülü patlamayı düşünüyordu. Alışılmış bir Drow sadakati gösteren büyücü, değneğini aşağıya, karanlığın içine, yani yükselerek gelmekte olan dostlarının tam ortasına fırlattı. Karanlık küresi sebebiyle görünmeyen yıldırım patlamalarından uzaklaşmak için levitasyon büyüsüne tam hız verdi ve ölen yoldaşlarının dehşet dolu haykırışlarını işitti.</p>

      <p class="calibre2">Fakat bunun yerine yukarı bakması gerekirdi, zira Cattibrie'ın bir sonraki oku belkemiğini paramparça ettiğinde kendisine neyin çarptığını dahi anlayamadı. Bu tehlike savuşturulduktan ya da en azından ertelendikten sonra, genç kadın dizleri üzerine doğruldu ve köprüde bulunan inatçı kara elfler üzerine bir yaylım ateşi daha başlattı. Drowların arbalet tabancalarının menzili Cattibrie'a yetişmiyordu ve ciritlerini o mesafeden fırlatmayı ümit edemezlerdi. Ama genç kadın onların birşeyler çevirdiklerini, zarar verebilecek bir numara tasarladıklarını biliyordu.</p>

      <p class="calibre2">Guenhwyvar sıradan bir panter değildi; kendi türünün ölçülerinin çok ötesinde bir zekaya sahipti. Köşeye sıkışmış dostların yanma hızla gelen Guenhwyvar, çabucak sorunları ve basan şanslarını gözden geçirdi. Panter feci şekilde yaralanmıştı, kürküne saplanmış bir düzine arbalet oku vardı. Ama Drizzt'e tamamen ve yılmaz bir inatla sadıktı.</p>

      <p class="calibre2">Kedi aniden koşturup ipi ısırarak elinden aldığında, Entreri geriye sıçrayıp haykırdı. Panterin kendisine saldırmaya niyetli olduğunu düşünen kiralık katil derhal silahlarına davrandı, ama Guenhwyvar -Entreri ile Drizzt'in birkaç adım tökezlemesine sebep olacak şekilde- kayarak durdu, sağa doğru döndü ve sıçrayıp adeta havada süzüldü.</p>

      <p class="calibre2">Guenhwyvar üzerine atladığı diğer köprünün pürüzsüz taşlarını pençeleriyle tırmıklayarak durmaya çalıştı. Fakat kedinin vücut devinimi çok fazlaydı ve hâlâ ipi sıkı sıkıya tutmakta olan Guenhwyvar köprünün öteki tarafından aşağı yuvarlandı. İp sonuna kadar gerildiğinde panter köprünün yaklaşık yedi metre altında sarsılarak durdu.</p>

      <p class="calibre2">Kendisinden çok panter için endişelenen Drizzt, içgüdüsel olarak gergin ipin üzerine sıçradı ve Guenhwyvar'ın en iyi ihtimalle zar zor tutunabildiğini hiç düşünmeden ip üstünde koşturdu.</p>

      <p class="calibre2">Entreri, Cattibrie'ı yakalayıp çekiştirdi ve drowu takip etmesini işaret etti.</p>

      <p class="calibre2">"Ben ip üstünde yürüyemem ki!" diye çaresizlik içinde belirtti genç kadın, gözleri dehşetle faltaşı gibi açılarak.</p>

      <p class="calibre2">"O zaman öğren!" diye tersçe yanıtladı kiralık katil ve Cattibrie'ı o kadar sert bir şekilde itti ki, neredeyse köprünün yanından aşağı yuvarlanmasına sebep olacaktı. Cattibrie tek ayağını ipin üzerine koydu ve ağırlığını onun üzerine vermeye başladı, ama derhal geri çekilip kafasını sağa sola salladı.</p>

      <p class="calibre2">Entreri hızla kadının yanından geçip ipin üzerine çıktı. "Yayını iyi kullan!" dedi. "Ve ipin bu ucunu çözmeye hazır ol!"</p>

      <p class="calibre2">Cattibrie hiçbir şey anlamadı, ama Entreri ipten köprünün üzerinde en az Drizzt kadar dengeli adımlar atarak hızla giderken onu sorgulayacak zaman bulamadı. Cattibrie dönüp köprünün öteki tarafına ateş etti, sonra tekrar dönüp diğer tarafa, Guenhwyvar'm peşine takılmış olan Drowlara atış yapmak zorunda kaldı.</p>

      <p class="calibre2">Bir o yana, bir bu yana dönüp dururken nişan alacak zaman bulamıyordu ve okları pek az düşmana isabet ediyordu.</p>

      <p class="calibre2">Cattibrie derin bir nefes aldı. Asla yaşayamayacağı geleceği için gerçekten üzülüyordu. Fakat o iç çekişin ardından yüzünde kabullenmiş ama kararlı bir gülümseme belirdi. Eğer ölecektiyse, düşmanlarını da kendisiyle birlikte alaşağı etmeye kararlıydı. Drizzt'e özgürlüğünü geri sunmaya kararlıydı.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Devasa Baenre salonunun içinde bazıları sarkıt kayanın ev sahasının zeminine düştüğünü duymuşlardı, ama sadece hafifçe. Zira kubbeli binanın duvarları kalın taşlardan yapılmıştı ve mekanın içinde ikibin drow sesi, Lloth adına çılgınlar gibi söylemekteydi.</p>

      <p class="calibre2">Matron Baenre, bu çarpışmadan birkaç dakika sonra haberdar edildi. Tören salonu işlerinden sorumlu olan kızı Sos'Umptu onun kulağına ev sahasında birşeylerin ters gidiyor olabileceğini fısıldama imkanı buldu.</p>

      <p class="calibre2">Töreni bölmek Matron Baenre'ye sıkıntı veriyordu. Etrafındaki diğer matron anaların, yani muhtemel rakiplerinin yüzlerine baktı ve şimdi onun planına hepsinin uyacağına ikna oldu. Yine de ibadet salonunun seçkin muhafız birliğinden birkaç kişiyi dışarı göndermesi -tabii dikkatli ve sessizce- için Sos'Umptu'ya izin verdi.</p>

      <p class="calibre2">İlk matron ana bundan sonra sanki herşey normalmiş gibi -tabii hâlâ devam eden alışılmadık toplantı dışında- gülümseyerek törene geri döndü. Matron Baenre evinin gücüyle kendisini o kadar güvende hissediyordu ki, korktuğu tek şey törenin kutsallığını bozacak birşey çıkması, onu Lloth'un gözlerinde küçük düşürecek bir hadisenin olmasıydı.</p>

      <p class="calibre2">Çok, çok yukarıdaki üç kaçak ve bir panterin marifetlerini hayal bile edemezdi.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Köprünün yanından sarkan ve yaralanmış yoldaşına bakmakta olan Drizzt, Entreri'nin onun hemen arkasından taş köprüye indiğini duymadı.</p>

      <p class="calibre2">"Kedi için yapabileceğimiz birşey yok!" dedi kiralık katil sertçe. Hızla dönüp bakan Drizzt karşı tarafta kalan Cattibrie'in tehlike altında olduğunu derhal farketti.</p>

      <p class="calibre2">"Onu bıraktın!" diye haykırdı kolcu.</p>

      <p class="calibre2">"İpi geçemiyor," diye çıkıştı Entreri. "Henüz geçemiyor!" Küplere binen Drizzt silahlarına davrandı, ama Entreri ona aldırış etmedi ve Cattibrie'a odaklandı. Genç kadın yere diz çökmüştü ve kiralık katilin ne olduğunu kestiremediği birşeylerle uğraşıyordu.</p>

      <p class="calibre2">"İpi çöz!" diye seslendi Entreri. "Ama elinden geldiğince sıkı tutun ve aşağı sallan!"</p>

      <p class="calibre2">Entreri'nin ne tasarladığını anlamadığı için kendisinin bir ahmak olduğunu düşünen Drizzt, kılıçlarının kabzalarını bıraktı ve ipi tutma işinde Entreri'ye yardım etmeye koyuldu. Cattibrie diğer ucunu çözdüğü anda, havada duran panter üçyüz kiloluk basıncıyla ipe asılacaktı. Drizzt, Entreri ile birlikte panteri kısa bir süreden fazla tutacaklarını hiç sanmıyordu. Ama Cattibrie'ın tutunabilmesi için ipin öteki ucundaki sarsıntıyı en aza indirgemeleri gerekiyordu.</p>

      <p class="calibre2">Genç kadın, Entreri'nin haykırışlarına ve her iki yandan yaklaşan kara elflere rağmen ipi hemen çözmedi. En sonunda elini uzattı ama derhal ayağa kalkıp seslendi, "Çok gergin!"</p>

      <p class="calibre2">"Lanet olsun, yanında kesici alet yok," diye inledi Entreri, yaptığı hatayı anlayarak.</p>

      <p class="calibre2">Drizzt, Parıltı'yı çekti ve sevgili Cattibrie'in yanında ölmeye kararlı bir şekilde ipin üzerine geri çıkmaya davrandı. Ama genç kadın Taulmaril'i omuzuna astı ve yüzünde dehşet dolu bir ifadeyle sallanan ip köprünün üzerine sıçradı. Ellerini ve dizlerini sıkıca ipe dolayarak ilerledi. Üç metre, beş metre mesafe katetti ve dostlarıyla arasındaki yolu yarıladı.</p>

      <p class="calibre2">O acımasız okların artık kafalanna yağmayacağını gören kara elfler çabucak yaklaştılar. En öndeki drowlar neredeyse ipe ulaşmış, arbalet tabancalarını kaldırmışlardı. Cattibrie hakikaten de kolay bir hedef olacaktı!</p>

      <p class="calibre2">Drizzt neler gördüğünü anlayamadı. Fakat diğer köprünün üzerinde, birleşmekte olan iki kara elf grubunun tam ortasında bir alevtopu infilak ettiğinde neler olduğunu düşünüp taşınacak zamanı bulamadı zaten. Alev duvarları Drizzt'in üzerine doğru uçtu ve drow kolcu ellerini önünde siper ederek geriye devrildi.</p>

      <p class="calibre2">Yarım saniye sonra Entreri haykırdı, ipin öteki köprüdeki ucu yanarak koptu ve boşalmaya başladı. Bu sırada Guenhwy-var, Cattibrie'in ağırlığını dengeledi.</p>

      <p class="calibre2">Cattibrie'ın köprü yolunun yan tarafına çarpınca halatı ellerinden kaçıracağını anlayan yiğit Guenhwyvar ise dişlerini açıp karanlığın içine gömüldüğünde ipin boşalması son buldu ve Entreri ile Drizzt çabucak yere atılıp onu sıkıca yakaladılar.</p>

      <p class="calibre2">Karşıdaki köprü çatırdayarak yarıldı ve çöktü. Büyülü patlamadan sağ çıkmış olan bir drowun üzerine çakıldı ve köprünün üzerindeki kara elflerin de aşağı uçmasına sebep oldu. Hayatta olanların çoğu hâlâ levitasyon yapabilecek durumdaydı ve böylece aşağı düşüp ölmeyeceklerdi. Ama bu patlama yoldaşlara çok kıymetli bir zaman kazandırmıştı.</p>

      <p class="calibre2">Yüzü ısıdan kıpkırmızı kesilen ve pelerinin üzerinde küçük alev parçacıkları dansetmekte olan Cattibrie'ın bilinci Drizzt'in kendisine uzattığı elini yakalayacak kadar yerindeydi.</p>

      <p class="calibre2">"Guen'i yolla!" diye yalvardı genç kadın, ciğerleri ısıdan kavrulduğu için soluğu kesilmiş bir halde. Drizzt derhal anladı. Kadının elini sıkıca tutmaya devam eden kolcu, heykelciği Cattibrie'ın kesesinden çekip aldı ve Guenhwyvar'a buradan gitmesini söyledi. Panter yere çarpmadan önce büyünün devreye girdiğini umabilirdi sadece.</p>

      <p class="calibre2">Sonra kolcu, Cattibrie'ı köprünün üzerine çıkarttı ve ona sıkıca sarıldı. Bu sırada Entreri fırlatma kancasını yeniden eline geçirmişti ve ipe bağlamaktaydı. Becerikli bir atışla demir kancayı Cattibrie'ın sarkıt kayayı yok ederek açtığı delikten geçirdi.</p>

      <p class="calibre2">"Fırla!" dedi kiralık katil, Drizzt'e. Ve Entreri ipi metal tırabzanların altından geçirip desteklerken drow bir elini diğerinin önüne atarak hızla tırmandı. Sonra Cattibrie çıktı.</p>

      <p class="calibre2">Drizzt kadar hızlı değildi ve kadının yavaşlığı yüzünden düşmanlarının onlara yetişeceğini düşünen Entreri, Cattibrie'a küfürler yağdırdı.</p>

      <p class="calibre2">Drizzt çıktığı noktadan aşağı bakınca mağara zemininden yukarı doğru yükselmeye başlayan kara elfler gördü. Fakat bu kadar yükseğe çıkmaları birçok dakikalarını alacaktı.</p>

      <p class="calibre2">"Burası güvenli!" diye tünelden seslendi Drizzt- ve yukarıda sadece küçük bir oyuğun değil de, gerçek bir tünelin olduğunu öğrenince hepsi birden rahatladılar.</p>

      <p class="calibre2">Entreri halatı bıraktı ve ip deliğin tam altında sallanırken ileri atılıp onu yakaladı.</p>

      <p class="calibre2">Drizzt, Cattibrie'ı yukarı çekti ve tırmanmakta olan adama baktı. İpi kesebilir ve Entreri'yi düşürüp öldürebilirdi, bu dünya o kiralık katil yokken çok daha iyi bir yer olurdu. Ama şerefi verdiği söze, Cattibrie'ın verdiği söze sadık kalmasını sağladı. Kiralık katilin onları bu noktaya kadar getirmek için gösterdiği cesaret dolu çabaları gözardı edemezdi. Şu anda hainlik yapamazdı.</p>

      <p class="calibre2">Deliğe yaklaşan Entreri'nin elini kavradı ve onu yukarı çekti. Taulmaril'i elinde tutan Cattibrie yaklaşmış olabilecek kara elfler var mı görmek için deliğin başına gitti. Derken başka birşey farketti: durduğu yerin neredeyse tam altında, kubbeli tören salonunun mor peri ışıklan parlamaktaydı. Eğer Guenhwyvar o çatıdan içeri çakılmışsa, kutsal törende bulunan drowların yüzlerinde ne gibi bir ifade olacağını merak etti ve bu düşünce aklına başka fikirler getirdi. Cattibrie kubbeli binaya ve tepesindeki tavana bakarken zalimce gülümsedi.</p>

      <p class="calibre2">Tünel doğal ve engebeli olmasına rağmen üçünün yanyana yürüyebileceği kadar genişti. Tünelin ilerisinden gelip karanlığı yaran bir ışık patlaması yoldaşlara orada yalnız olmadıklarını gösterdi.</p>

      <p class="calibre2">Drizzt yolu temizlemeyi düşünerek palalarını kaldırıp ileri atıldı. Entreri onu takip etmeye davrandı, ama Cattibrie'ın beklenmedik bir şekilde öteki tarafa doğru gittiğini görünce duraksadı.</p>

      <p class="calibre2">"Ne yapıyorsun sen?" diye cevap istedi kiralık katil, ama kadın yanıtlamadı. Sadece adımlarım ölçüp tartarken yayına bir ok yerleştirdi.</p>

      <p class="calibre2">Yan geçidin önünden geçtiğinde bir Drow üzerine sıçradı ve Cattibrie geri devrilip haykırdı. Ama düşman Drow daha kılıcını çekemeden önce, fırlatılmış bir hançer göğüs kafesine saplandı. Entreri hızla koşturup geldi ve sıradaki drowla yüzleşti. Bu esnada öteki tarafa koşup Drizzt'e katılması için Cattibrie'a seslendi.</p>

      <p class="calibre2">"Onları tut!" genç kadının sunduğu tek açıklamaydı. Sonra Cattibrie aksi istikamette ilerlemeye devam etti.</p>

      <p class="calibre2">"Onları tutmak mı?" diye tekrarladı Entreri. Sıradaki drowu kesip biçti ve üçüncüsünü yaraladı. Bu sırada diğer iki kara elf geldikleri yöne doğru geri kaçıştılar.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Drizzt bir köşeyi döndü ve bunu yaparken hızını kesmemek için kavis çizen duvarın üzerine sıçradı.</p>

      <p class="calibre2">"Yiğitçe!" diye bir selamlama geldi. Bu söz Drow Lisanında söylenmişti. Dantrag ile Berg'inyon'un kertenkele bineklerinin üzerine rahatça kurulmuş bir şekilde tünelin tam ortasında durduklarını gören kolcu yavaşladı.</p>

      <p class="calibre2">"Yiğitçe bir teşebbüs!" diye tekrarladı Dantrag, ama gülümsemesi bütün bu kaçış harekatıyla dalga geçtiğini gösteriyordu. Drizzt bütün çabalarının kendini beğenmiş silah ustasının kaçınılmaz saldırısına daha fazla eğlence katmaktan gayrı bir işe yaramamış olduğunu hissetti.</p>

      <p class="calibre2"></p>
    </div>

    <h2 id="sigil_toc_id_32">BÖLÜM 26</h2>

    <p class="calibre2"><span class="none4">CATTIBRIE'IN SÜPRİZİ</span></p>

    <div class="s">
      <p class="calibre2">"Kertenkelenden düştüğünü sanıyordum," diye belirtti Drizzt, hayal kırıklığına rağmen sesinin metin çıkması için uğraşarak.</p>

      <p class="calibre2">Berg'inyon kırmızı gözlerini münasebetsiz haine dikti ve cevap vermedi.</p>

      <p class="calibre2">"İyi bir atıştı," diye hemfikir oldu Dantrag, "ama eninde sonunda sadece bir kertenkeleydi. Senin ve dostlannın bize sunduğunuz eğlenceye de değerdi doğrusu." Dantrag kayıtsızca ileri doğru uzandı ve uzun ölüm mızrağını kardeşinin elinden aldı. "Ölmeye hazır mısın, Drizzt Do'Urden?" diye sordu, mızrağın ölümcül ucunu aşağı doğru indirirken.</p>

      <p class="calibre2">Drizzt yere sinip dengesini sıkılaştırdı ve palalarını önünde çaprazladı. 'Cattibrie ile Entreri nerede?' diye merak etti ve onlann da koridorda direnişle -mesela Dantrag'ın askerleriyle?-karşılaştıklarından korktu.</p>

      <p class="calibre2">Aniden Cattibrie'in ölmüş olabileceği düşüncesiyle birlikte içini bir umutsuzluk kapladı. Ama kolcu bu düşünceleri bir kenara itti ve Cattibrie'a güvenmesi, onun başının çaresine bakabileceğine güvenmesi gerektiğini kendisine hatırlattı.</p>

      <p class="calibre2">Dantrag'm kertenkelesi ileri atıldı, sonra duvarın üzerine çıkıp yanlamasına koşturdu. Yaratığın kendisine yaklaşınca ne yana doğru manevra yapacağı hakkında Drizzt'in hiçbir fikri yoktu. Zemine geri mi inecekti? Duvann üzerinde daha da mı yükselecekti? Yoksa tepetaklak dönerek tavana sıçrayıp da, sürücüsünü hedefe yukarıdan mı taşıyacaktı?</p>

      <p class="calibre2">Dantrag, Drizzt'in birçok yıl boyunca, üzerinde bir tavan olmayan yüzey dünyasında yaşadığını biliyordu- en son seçeneğin en hilelisi olduğunu düşünüyor olabilir miydi?</p>

      <p class="calibre2">Drizzt karşı duvara doğru hamle yaptı. Ama Dantrag hızla koşan, yapışkan ayaklı bineğini tavana yükselttiği anda kolcu dizleri üzerine çöktü. Uzun mızrağın ucu yere eğilen kolcunun kafasını kılpayıyla kaçırdı ve kertenkele süvarisi hızla üzerinden geçtiği anda Drizzt havaya sıçrayıp silahın sap kısmını yakaladı.</p>

      <p class="calibre2">Sırtının alt kısmında bir acı hissetti ve dönüp baktığında bineğinin sırtında sakince oturmuş arbalet tabancasını yeniden doldurmakta olan Berg'inyon'u gördü.</p>

      <p class="calibre2">"Adil bir dövüş olması gerekmiyor, Drizzt Do'Urden!" diye açıkladı Dantrag, kahkaha atarak, îyi eğitimli bineğini döndürdü, zemine geri indi ve mızrağını bir kez daha aşağı indirdi.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Entreri inatçı kara elfin işini bitirmeye uğraşırken kılıç ve hançer çılgınlar gibi savrulup duruyordu. Fakat karşısındaki drow hünerli bir savaşçıydı, savuşturma hamleleri hızlı ve yerindeydi. Drowun ardında diğer kara elfler azar azar Entreri'ye yaklaştılar. Yoldaşlarının kiralık katilin feci saldırılarını kontrol altına aldığını gördükçe kendilerine güvenleri arttı.</p>

      <p class="calibre2">"Ne yapıyorsun?" diyerek Cattibrie'dan cevap bekledi Entreri, kadının geniş bir kaya çıkıntısının yanına diz çöktüğünü gördüğünde. Kadın ayağa kalktı ve taşın üzerine iki kere ateş ettikten sonra tekrar dizleri üzerine çöktü.</p>

      <p class="calibre2">"Ne yapıyorsun?" diye daha vurgulu bir şekilde sordu Entreri.</p>

      <p class="calibre2">"Vıdı vıdı etmeyi kes ve Drowları hallet," diye hırladı Cattibrie ve Entreri duyduklarına inanamaz bir halde kadına baktı. Bu şaşırtıcı dişi yaratığın ne yaptığını bir türlü anlayamıyordu. Neredeyse aklına sonradan gelen bir düşünceyle Cattibrie oniks panter heykelciğini yere bıraktı. "Geri gel Guenhwyvar," dedi oldukça sakin bir sesle. "Kahraman yol arkadaşımın sana ihtiyacı var da."</p>

      <p class="calibre2">Entreri hırladı ve düşmanına coşup taşmış bir hiddetle saldırdı bu da, kurnaz Cattibrie'ın umduğu tepkiydi zaten. Adamın kılıcı dairesel bir hareket yaptı ve mücevherli hançeri de bulduğu her fırsatta kılıcı takip etti.</p>

      <p class="calibre2">Kara elf birşeyler haykırdı ve ona en yakın olan Drowlardan bir tanesi ileri atılıp dövüşe katılabilecek kadar cesaretini toplamayı başardı. Entreri hırladı ve isteksiz bir şekilde koridora doğru bir adım geriledi.</p>

      <p class="calibre2">Gümüş kuyruklu bir ok kiralık katilin önünden hızla geçti ve onu kör etti. Etrafı tekrar görebilecek hale geldiğinde karşısında yine tek bir drow vardı ve yan geçitte arkada bekleyip izlemekte olan diğer kara elfler sıvışıp gitmişti.</p>

      <p class="calibre2">Entreri, Cattibrie'a iğneleyici bir bakış attı. Ama genç kadın tekrar taşa ateş ediyor, geri dönmüş olan panterle konuşuyor ve onunla ilgilenmiyordu.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Drizzt zehirin sırtında cayır cayır yandığını hissetti, ama kısa süre önce aldığı iyileştirme iksirinin kıpırtısını da hissetti.</p>

      <p class="calibre2">Kasten bayılır gibi yaptı ve Dantrag'ın gülüp onunla alay ettiğini işitti. Berg'inyon'un arbaletinden gelmesi beklenen 'klik' sesi duyuldu ve dosdoğru yere yığıldı. Böylece ok üzerinden geçip gitti ve Dantrag'ın kafasını az farkla sıyırıp taş duvara çarpınca silah ustasının bütün neşesini kaçırdı.</p>

      <p class="calibre2">Drizzt ayağa tamamen kalkamadan önce Dantrag hücuma geçti. Silah ustası bu kez dosdoğru hedefe saldırdı. Drizzt bir dizinin üzerinde durdu, hızla ayağa kalktı ve dönerek uzaklaştı. Havada savrulan kolunun altından geçen tehlikeli ve büyülü mızrağa çılgınlar gibi vurdu. Dantrag inanılmaz bir hızla hareket ederek elinin tersiyle Drizzt'in yüzüne tokadı bastı. İki kılıcını da mızrağı kontrol altına almak için kullanmakta olan Drizzt buna cevap veremedi.</p>

      <p class="calibre2">Silah ustası imkansız bir süratle geri döndü ve güçlü mızrak zeminde derin bir yarık açarken, Drizzt yana doğru dalışa geçmek zorunda kaldı. Drizzt mızrak geçip gittiğinde bir darbe indirebilmeyi umarak derhal yönünü değiştirdi, ancak Dantrag çok hızlıydı. Silah ustası kılıcını çekti ve sadece Drizzt'in hamlesini savuşturmakla kalmayıp bir de Drizzt'in ileri doğru uzattığı eline bir darbe indirdi.</p>

      <p class="calibre2">Kertenkele kıvrılıp dönerek duvara tırmandı ve Drizzt'i öteki tarafa doğru çaresizce geri yuvarlanmaya zorladı.</p>

      <p class="calibre2">"Daha ne kadar dayanabileceksin, Drizzt Do'Urden?" diye sordu kendini beğenmiş silah ustası. Yaptığı çaresiz sağa sola kaçış hareketleriyle Drizzt'in yorulmakta olduğunu biliyordu.</p>

      <p class="calibre2">Drizzt hırladı ve bu sözlere itiraz edemedi. Ama kertenkelenin hareketlerini takip edebilmek için dönerek yerden yükselirken gözünün ucuyla bir umut parıltısı gördü: koridorun köşesini dönen kara panterin yüzüydü bu.</p>

      <p class="calibre2">Dantrag beşinci kez hücum etmek için bineğini döndürmek üzereydi ki, Guenhwyvar fişek gibi üzerine atıldı. Kertenkele yuvarlandı ve kayışlarla bağlı olan Dantrag da onunla beraber gitmek zorunda kaldı. Fakat silah ustası her nasıl yaptıysa kayışları çözmeyi başardı ve iki hayvan boğuşarak uzaklaşırken, kendisi epey sersemlemiş bir halde ayağa kalkıp kolcuyla yüzleşti.</p>

      <p class="calibre2">"Şimdi adil bir dövüş olacak," diye ilan etti Drizzt.</p>

      <p class="calibre2">Bir arbalet oku Dantrag'm yanından geçip Drizzt'in palasını aştı ve kolcunun omuzuna saplandı.</p>

      <p class="calibre2">"Hiç de bile," dedi Dantrag, gülümsemesi geri dönerek. Drizzt'in gözle takip edemeyeceği bir hızla iki kılıcını da kınlarından çekti ve ölçülü adımlarla yaklaşmaya başladı. Bu savaş için belki de silah ustasından bile daha fazla açlık duyan bilinçli kılıcının sesi Dantrag'm zihninde telepatik bir şekilde yankılandı.</p>

      <p class="calibre2">'Hiç de bile.'</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">"Ne yapıyorsun be?" diye haykırdı Entreri, Guenhwyvar onun rakibine hiç aldırış etmeden yanından geçip giderken. Bocalayıp kalan kiralık katil, yaşadığı hüsranın acısını karşısında duran Drowdan çıkarttı. Bahtsız askere üçlü kesme kombi-ııasyonuyla saldırdı. Drowun dengesini bozdu ve bir kolunu feci şekilde kanattı. Entreri bu dövüşü o anda bitirebilirdi. Ama ilgisi hâlâ büyük oranla Cattibrie üzerindeydi.</p>

      <p class="calibre2">"Sadece delikler açıyorum," dedi genç kadın, sanki bu cümle herşeyi açıklıyormuş gibi. Hızlı bir başarıyla birkaç ok atışı daha yaptı ve devasa sarkıtın sert kayasında küçük delikler açtı. Derken bir ok kayayı delip geçti ve aşağıdaki dev mağaraya düştü.</p>

      <p class="calibre2">"İleride bir dövüş var," diye seslendi Entreri. "Ve kara elfler kısa süre sonra tavandaki o delikten yukarı çıkacaklar."</p>

      <p class="calibre2">"Öyleyse işini halletmeye bak!" diye haykırdı Cattibrie. "Ve beni rahat bırak!"</p>

      <p class="calibre2">Entreri vereceği sert cevabı yuttu, dudaklarını ısırdı. Eğer bütün bunlar bittikten sonra hayatta kalırsa, Cattibrie'ı hayatta kaldığına pişman etmeye karar verdi.</p>

      <p class="calibre2">Rakibinin ilgisinin dağıldığını düşünen ve çabucak zafer kazanmak isteyen drow aniden ileri atıldı. Ama Entreri'nin kılıcı sola ve sağa savrulduktan sonra ileri saplanarak iki silahı da savuşturdu ve kanayan kola küçük bir darbe daha indirdi.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">İki yaratık yuvarlanan bir kürk ve pul yığınından başka birşey değildi. Guenhwyvar ile yeraltı kertenkelesi tırmıklar ve ısırıklarla dolu bir karmaşadan ibaretti. Boynu uzun olan kertenkele kafasını yana doğru kıvırıp geriye büküyor ve Guen-hwyvar'ın böğrünü ısırmaya çalışıyordu. Fakat Guenhwyvar kertenkelenin boynunun alt kısmını inatla sımsıkı tutuyordu. Çok daha ölümcül bir şekilde panterin pençeleri kertenkelenin ulaşamayacağı kadar yakındaydı ve bu durum ikisi yuvarlanırken kediye belirgin bir avantaj sağlıyordu. Panter ön pençeleriyle kertenkeleyi sıkı ve dirençli bir şekilde tuttu, arka pati-lerini ise vücuduna doğru çekerek sürüngen yaratığı tekmeleyerek tırmıkladı.</p>

      <p class="calibre2">Deneyimli panterin zaferi çok yakındı, ama derken Guen-h\vyvar sırtında bir acı hissetti. Bir kılıç saplanmıştı.</p>

      <p class="calibre2">Panter gözü dönmüş bir halde çenesini sağa sola sallayıp kertenkelenin omuzundan büyük bir parça koparttı. Ama acıyla birlikte karanlık da geldi. Köprüler üzerindeki kaçışında zaten yaralanmış olan Guenhwyvar pes etmek ve soyut bir duman bulutu halini alıp Astral Düzleme giden tünele girmek zorunda kaldı.</p>

      <p class="calibre2">Delik deşik olan kertenkele yerde debelendi. Boynu ve böğründen kanlar akıyor ve midesi derisinden dışarı fırlamış bir halde sarkıyordu. Elinden geldiğince hızla sürünerek uzaklaştı ve içine girip saklanabileceği bir delik aradı.</p>

      <p class="calibre2">Berg'inyon ona hiç aldırış etmedi. Kendi bineğinin sırtında öylece oturdu ve yaklaşan dövüşü büyük bir ilgiyle bekledi. Arbalet tabancasına bir ok yerleştirmeye davrandı, ama fikrini değiştirdi ve arkasına yaslandı.</p>

      <p class="calibre2">Berg'inyon bu müsabakayı her kim kazanırsa kazansın kendisinin kârlı çıkacağını farketti.</p>

      <p class="calibre2">Ellerini kaldırıp kılıçlarının keskin yerlerini omuzlanna koymuş olan silah ustası, kayıtsız bir şekilde ilerleyip Drizzt'in önünde durdu. Birşey söyleyecek gibi oldu, daha doğrusu Drizzt öyle sandı. Fakat kılıçlarından birisi beklenmedik bir şekilde ileri savuldu. Drizzt hamleyi savuşturmak için kendi silahını kaldırdı ve çeliğin çeliğe vurma sesini duydu, derken Dantrag öteki kılıcını da devreye soktu ve silahın sapını kavrayan yumruğunu savurdu.</p>

      <p class="calibre2">Drizzt onun hareketlerini zar zor görebiliyordu. Parıltı'yi doğru zamanda kaldırıp öteki kılıcı savuşturdu ve yüzüne sert bir yumruk yedi. Sonra Dantrag'ın diğer eli onun yakalayamayacağı kadar hızlı bir şekilde savrulduğunda, Drizzt'in yüzüne bir yumruk daha indi.</p>

      <p class="calibre2">'Bu drowda ne biçim bir büyü var böyle?' diye merak etti Drizzt, zira hiçkimsenin bu denli hızlı hareket edebileceğini sanmıyordu.</p>

      <p class="calibre2">Dantrag'ın kılıçlarından birisinin ustura keskinliğindeki kenarı belirgin bir kırmızı renginde parlamaya başladı. Fakat silah ustası şimşek hızındaki saldın hamlelerini sergilemeye devam ederken, bu kırmızı parıltı Drizzt'e donuk bir bulantıdan başka birşey olarak görünmüyordu. Drizzt sadece her harekete tepki veriyor, kılıçlarını sağa sola sallıyor ve çeliğin çınlamasını duyunca rahatlıyordu. Hamlelere karşılık vermeyi düşünemi-yordu bile; Drizzt sadece Dantrag'ın çabuk yorulacağını uma-bilirdi.</p>

      <p class="calibre2">Ama tıpkı herhangi bir drow gibi, Drizzt'in de etkili bir şekilde karşı saldırı yapabilecek kadar hızlı hareket edemediğini farkeden Dantrag gülümsüyordu.</p>

      <p class="calibre2">Parıltı, Drizzt'in yüzüne doğru gelen bir kılıcı önledi; Dantrag'ın diğer kılıcı -parlak olanı- sağa doğru geniş bir yay çizdi ve Drizzt ikinci palasını hızla yukan kaldırdığında dengesini epey yitirmiş haldeydi. Kılıç palanın ucuna yakın bir yere çarptı ve Drizzt bu kadar zor bir açıdayken onu durdurmaya yetecek kadar gücü olmadığını anladı. Palası kaçınılmaz bir şekilde içeri doğru kıvrılırken kolcu dosdoğru aşağı eğildi ve kılıç Drizzt'in kafasının hemen üzerinden ıslık çalarak geçti. Drizzt dönerken, kılıç yön değiştirerek taş duvara sertçe çarptı ve duvarı yararak içeri girdi!</p>

      <p class="calibre2">Drizzt silahın inanılmaz keskinliği karşısında neredeyse haykıracaktı. Sanki Bruenor Battlehammer'ın en sevdiği pis kokulu peynirlerinden birisiymiş gibi taş duvarı kesmek de ne demekti öyle!</p>

      <p class="calibre2">"Ne kadar devam edebileceksin?" diye dalga geçerek sordu Dantrag. "Daha şimdiden hareketlerin yavaşlamaya başladı bile, Drizzt Do'Urden. Kısa süre içinde kelleni uçuracağım." Kendinden emin olan silah ustası rakibine yaklaştı. Efsanevi hain drowun savaşırken ne halde olduğunu gördüğü için şimdi kendisine güveni çok daha artmıştı.</p>

      <p class="calibre2">Drizzt hazırlıksız yakalanmış, savunmaya çekilmek zorunda kalmıştı ve dövüşü kaybedişinin doğuracağı sonuçlardan korkuyordu. O an kendisini bunu farketmeye, yoğunlaşıp konsantre olmaya ve sadece düşmanına odaklanmaya zorladı. Dantrag'm şimşek hızındaki hareketlerine tepki vererek dövüşe devam edemezdi; ona daha dikkatle bakmalı, kurnaz ve becerikli rakibinin metotlarını daha iyi anlamalıydı. Tıpkı Dantrag'ın kertenkelesiyle birlikte ilk saldırdığı zaman yaptığı gibi. Drizzt hücuma geçen Dantrag'ın tavana yükseleceğini bilmişti, çünkü duruma silah ustasının gözünden bakmayı başarmıştı.</p>

      <p class="calibre2">Ve şimdi de öyle oldu. Dantrag sol, sağ, sol ve sol kombinasyonunda saplama hamleleriyle saldırdı, ama Drizzt'in palaları her bir darbeye karşı yerli yerinde durdu. Aslında Drizzt savuşturma hamlelerini daha Dantrag saldırmadan önce sergilemeye başlamıştı. Silah ustasının saldırıları, yıllar boyunca yaptıkları eğitimde Zak'nafein'in sergilediği hareketlerden pek de farklı değildi. Dantrag karşılaştığı her Drowdan daha hızlı hareket ediyor olsa bile, Drizzt, Dantrag'ın herhangi bir hareketin tam ortasında doğaçlama yapamayacağından şüphelenmeye başlıyordu.</p>

      <p class="calibre2">Yukarıdan gelen bir kılıcı engelledi, tam bir daire çizip Parıltı'yi kırbaç gibi savurdu ve tahmin ettiği ikinci kılıcı da savuşturdu. Drizzt o zaman tahminin doğru olduğunu anladı; Dantrag kendi hızına, en az rakiplerinin olduğu kadar tutsaktı.</p>

      <p class="calibre2">Vahşi bir saplama hamlesi geldi, ama Drizzt çoktan dizleri üzerine çökmüş, Dantrag'ın kılıcını yukarıda tutmak için bir palasını kafasının üzerine kaldırmıştı. Silah ustasının ikinci hamlesi yoldaydı, ama Parıltı ileri uzanıp Dantrag'ın inciğinin yanına temiz bir kesik attıktan yarım saniye sonra indi. Böylece Baenre, saldırısını tamamlamak yerine bir adım geri sıçramak zorunda kaldı.</p>

      <p class="calibre2">Silah ustası hiddetle hırlayarak tekrar hücum etti ve Drizzt'in palalarına ardarda vurarak onları yavaşça havaya yükseltti. Drizzt saldırı hamlelerinin gidişatına uyum göstererek her harekete karşılık verdi. İlk başta kolcu, etkili bir karşı saldırının yollarını düşünmeye başladı. Fakat derken Drizzt, Dantrag'ın bu saldın usulünü kullanmaktaki amacını anladı. Bu, Drizzt'in daha önce babasıyla oynamış olduğu bir oyundu.</p>

      <p class="calibre2">Dantrag, Drizzt'in savuşturulması neredeyse imkansız olan bu saldırı usulünü alt etmenin yolunu bulduğunu bilemezdi- bunu sadece Drizzt ile Zak'nafein biliyordu.</p>

      <p class="calibre2">Palalar yukarı kalktı, Dantrag onların altından içeri doğru dalışa geçti. Bu saldırıya alçaktan çifte saplama deniyordu. Amacı, düşmanının silahlarını çok yükseğe çıkartmak, aniden bir adım geri çekilmek ve kendi kılıçlarını kullanarak dosdoğru ileri atılmaktı.</p>

      <p class="calibre2">Drizzt de geri sıçradı ve çaprazladığı palalarını aşağı indirip rakibinin kılıçlarını engelledi. Sergilediği hareket bu kurnaz hamleye karşı yapılacak tek savuşturma olan çapraz-kı-hç tekniğiydi. Ama Drizzt bir yandan hamleyi savuştururken, bir yandan karşılık vermeye başlamıştı bile. Ağırlığını öndeki ayağına verdi ve arka taraftaki ayağını iki palasının kabzaları arasından yükseltip şaşkına dönen Dantrag'ın suratına tekmeyi bastı.</p>

      <p class="calibre2">Silah ustasının yüzünün tam ortasına vurdu. Dantrag tökezleyerek birkaç adım geriledi. Drizzt dosdoğru ileri atıldı ve afallamış Drowa vahşi bir hiddetle saldırdı. Şimdi hareketleriyle baskı kuran oydu. Rakibi tekrar saldırıya geçemesin ve inanılmaz hızını kullanıp avantaj kazananlasın diye ardarda darbeler yağdırıyordu.</p>

      <p class="calibre2">Şimdi Drizzt'in gözle görülmeyen saldırılanna tepki verme sırası Dantrag'daydı. Palalar mümkün olan her açıdan üzerine yağıyordu adeta. Drizzt bu şiddetli ve hiddetli tempoyu daha ne kadar koruyabileceğini bilmiyordu. Ancak Dantrag'ın saldınyı tekrar ele geçirmesine ve onu tekrar savunmaya çekilmek zorunda bırakmasına izin vermemesi gerektiğini anlamıştı.</p>

      <p class="calibre2">Dantrag, her nasılsa, saldırıları savuşturabilecek kadar dengesini korumayı başardı. Ve palalardan birisi her ne zaman savunmasını aşsa, silah ustası yana doğru kaçıp kurtuldu. Drizzt, o imkansız hızın Dantrag'ın sadece ellerinde olduğunu farketti; drowun vücudunun geri kalan kısmı iyi hareket ediyordu, Baenre Evinin silah ustasından bekleneceği şekilde mükemmel bir dengeye sahipti. Ama netice itibarıyla eller hariç tutulursa Dantrag, Drizzt'den daha hızlı hareket ediyor değildi.</p>

      <p class="calibre2">Parıltı dosdoğru dalışa geçti. Dantrag'ın kılıcı palaya yanlamasına çarptı. Kurnaz Drizzt palayı büktü, kıvrımlı kısmını silah ustasının kılıcının üzerinden yuvarladı ve kolunu çentti.</p>

      <p class="calibre2">Dantrag, yakın dövüşü engelleme çabasıyla geri sıçradı, ama Drizzt palalarını savurarak onu takip etti. Drizzt ikinci ve üçüncü kez Dantrag'ın mükemmel savuşturma hamleleri sonucunda ona küçük darbeler indirmeyi başardı. Kıvrımlı palaların akıcı hareketleri kılıçların yaptığı düz savuşturma hamlelerini alt ediyordu.</p>

      <p class="calibre2">'Dantrag hareketlerimi benim onunkileri tahmin ettiğim kadar iyi tahmin edebilecek mi acaba?' diye iğneleyici bir şekilde düşündü Drizzt ve alaycı gülümsemesini bastırmakta zorlandı. Parıltı dosdoğru ileri atıldı ve kılıçlardan birisi bu saldırıya karşı mümkün olan tek savunmayı kullanarak yukarı kalktı. Dri/zt kılıcı kıvırmaya ve Dantrag da kolunu geri çekmeye başladı.</p>

      <p class="calibre2">Ama Drizzt aniden durup palanın yönünü değiştirdi ve Parıltı, Dantrag'ın tepki veremeyeceği kadar hızlı bir şekilde ileri atıldı. Ölümcül pala silah ustasının diğer kolunda derin bir yank açıp kolunu yana doğru ittirdi. Ardından Drizzt yaptığı hareketi tamamlayıp geriye doğru bir adım attığında, havaya yükselmiş olan kılıcı aşağı inip Dantrag'ın göbeğini sıkı bir şerit halinde yardı.</p>

      <p class="calibre2">Acıyla yüzünü buruşturan silah ustası bir adım geri sıçrayıp ölümcül rakibinden uzaklaşmayı başardı. "İyi dövüşüyorsun," diye kabul etti. Dantrag her ne kadar kendisine güveniyormuş gibi görünmeye çalışsa da, Drizzt indirdiği son darbenin ciddi olduğunu silah ustasının titreyen sesinden anladı.</p>

      <p class="calibre2">Dantrag beklenmedik bir şekilde gülümsedi. "Berg'inyon!" diye seslenip yana doğru baktı. Kardeşinin artık orada olmadığını görünce gözleri hakikaten de faltaşı gibi açılıverdi.</p>

      <p class="calibre2">"Silah ustası olmayı istiyor," diye sakince mantık yürüttü Drizzt.</p>

      <p class="calibre2">Dantrag hiddetle kükreyerek ileri atıldı. Hızlı bir darbe sağanağıyla birlikte saldın avantajını tekrar eline geçirdi.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Kılıç hızla yukarı savruldu ve hiddetli kiralık katil ileri atıldı. Mücevherli hançeri rakibinin kanını hevesle içti. Entreri silaha ardarda iki kez sertçe asıldıktan sonra geri çekildi ve taş zemine yığılıp kalması için ölü drowu bıraktı.</p>

      <p class="calibre2">Kiralık katil derhal geçidin yanına doğru sıçramayı akıl edebildi ve giriş kısmının karşısındaki koridor duvanna birkaç tane dart çarptığında kafasını çaresizce salladı.</p>

      <p class="calibre2">Entreri hâlâ dizleri üzerinde duran Cattibrie'a döndü ve kadına tekrar ne haltlar karıştırdığını sordu.</p>

      <p class="calibre2">Aldatıcı bir şekilde masum görünen kumral saçlı kadın neşeyle gülümsedikten sonra içi dolu olan kum saatlerinin en sonuncusunu havaya kaldırıp gösterdi ve onu oklarıyla açtığı deliklerden birisinin içine yerleştirdi.</p>

      <p class="calibre2">Cattibrie'ın mağaradaki köprüyü nasıl havaya uçurduğunu bir anda anlayıveren ve şu anda ne yapmakta olduğunu da bilen kiralık katilin yüzündeki kan çekiliverdi.</p>

      <p class="calibre2">"Tabanları yağlamalıyız," diye belirtti Cattibrie, elinde Taulmaril ile onun yanına gelerek.</p>

      <p class="calibre2">Entreri çoktan ilerlemeye başlamıştı, hatta koridorun önünden geçerken dönüp de bakmadı bile.</p>

      <p class="calibre2">Cattibrie onun hemen arkasından geldi. İşin aslı kahkahalarla gülmekteydi. Zeminden ana mağaraya açılan deliğin önünde durup aşağı baktı ve levitasyonla kendisine doğru yükselmekte olan kara elflere az sonra görecekleri karşılama töreninden pek hoşlanmayacaklanm belirtti.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Sola saplama, sağa saplama, sola doğru aşağı kesik, sağa doğru aşağı kesik. Dantrag'm saldırısı vahşi bir hız ve şiddet kazandı, ama Drizzt'in palaları yerlerini alıp savuşturmaları başarıyla sergiledi ve kurnaz kolcu karşı saldın yapmak için bir kez daha üçüncü silahını -yani çizmesini- devreye soktu. Ayağını kaldırıp silah ustasının yaralı göbeğine tekmeyi bastı.</p>

      <p class="calibre2">Dantrag öne doğru yalpalayıp iki büklüm olmak zorunda kaldı ve tekrar savunmaya çekildi. Drizzt amansız bir saldırıya giriştiğinde, silah ustası çaresizce hamlelere tepki vermeye başladı.</p>

      <p class="calibre2">Entreri köşeyi dönerek geldi. "Koş çabuk!" diye haykırdı ve buradan kaçmak için Drizzt'e her ne kadar ihtiyacı olsa bile, durup da kolcuyu çekiştirmeye cüret edemedi.</p>

      <p class="calibre2">Onun ardından Cattibrie geldi. Drizzt'in palalarının dosdoğru ileri atıldığını ve Dantrag'm kılıçları tarafından iki yana savrulup tutulduğunu gördü. İkisi de beklendiği üzere, aynı anda aynı hareketi yaptı. Fakat Drizzt'in dizi Dantrag'ınkinden daha hızlı bir şekilde yükseldi ve ani bir acı dalgası vücuduna yayıldığında, silah ustası, Drizzt'i geride tutamayacağını anladı.</p>

      <p class="calibre2">Drizzt, Panltı'yı rakibinin kılıcının üstünden geçirdi ve ucunu Dantrag'm kaburgalan üzerine yerleştirdi, sonra ikisi bir saniyeliğine göz göze gelerek durdular.</p>

      <p class="calibre2">"Zak'nafein seni mahvederdi," diye sertçe onu temin etti Drizzt ve Panltı'yı Dantrag'm kalbine gömüverdi.</p>

      <p class="calibre2">Drizzt, Cattibrie'a doğru döndü ve genç kadının faltaşı gibi açık gözlerinde gördüğü dehşetin sebebini kavramaya çalıştı.</p>

      <p class="calibre2">Derken genç kadın oldukça garip bir şekilde üzerine doğru gelmeye başladı ve yaşanan bir patlamanın yaydığı şok dalgası sebebiyle Cattibrie'in ayağının yerden kesilmiş olduğunu anlaması Drizzt'in birkaç saniyesini aldı.</p>

      <p class="calibre2"></p>
    </div>

    <h2 id="sigil_toc_id_33">BÖLÜM 27</h2>

    <p class="calibre2"><span class="none4">HERŞEY ŞİMDİ ANLAŞILIYOR</span></p>

    <div class="s">
      <p class="calibre2">Şok dalgaları ve kavurucu alevler sebebiyle mağara tavanından kopan sarkıt kaya çatırdayıp itiraz içinde gümbürdedi. Sonra devasa bir mızrak gibi çöktü ve üçyüz metrelik mesafe boyunca ıslık çalarak aşağı düştü.</p>

      <p class="calibre2">Yakınlarda bulunan ve havada süzülmekte olan kara elfler sarkıtın yanlarından geçip gidişini çaresizlik ve dehşet içinde izlediler.</p>

      <p class="calibre2">Kubbeli toplantı salonunda kutsal tören devam etmekteydi.</p>

      <p class="calibre2">Bir dişi asker -Baenre Evinin seçkin muhafızlarmdandı, ama kesinlikle asilzade değildi- merkezi kaideye doğru koşturup haykırmaya başladı. İlk başta Matron Baenre ve diğerleri bu dişinin şok edici bir cinnet geçirdiğini düşündüler, ki kontrolden çıkan dro\v törenlerinde pek yaşanmadık bir sahne değildi bu. Ama askerin uyan niteliğinde haykırdığını yavaş yavaş anlamaya başladılar.</p>

      <p class="calibre2">Yedi matron ana, aniden şüpheye düşmüş bir halde Matron Baenre'ye dönüp baktılar. Kendi kızları dahi onun neler çevirdiğim bilmiyordu.</p>

      <p class="calibre2">Derken sarkıt kaya çakıldı.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Drizzt, Cattibrie'ı havada yakaladı ve sonra kendi ayağı da yerden kesildi. İkisi birlikte yere düştükleri anda kolcu yuvarlandı ve savunmacı bir tavırla genç kadının üzerine kapandı.</p>

      <p class="calibre2">İkisi de haykırıyor, ama gitgide büyüyen ateştopunun gümbürtü dolu kükreyişi yüzünden hiçbir şey duyamıyorlardı. Alev kasırgasının en dış perçemi üzerinden geçtiğinde Drizzt'in sırtı ısındı ve pelerini birkaç ayrı yerden alev aldı.</p>

      <p class="calibre2">Derken alev kasırgası başladığı kadar hızlı bir şekilde son buldu. Drizzt yuvarlanıp Cattibrie'ın üzerinden çekildi, yanan pelerininden kurtulmak için yerde debelendi ve sonra hâlâ yerde yatmakta olan yol arkadaşının yanına geri döndü. Kadının patlama sırasında bayıldığından veya başına daha kötü birşey geldiğinden korkuyordu.</p>

      <p class="calibre2">Cattibrie mavi gözlerinden birisini açtı ve manalı, muzip bir tavırla gülümsedi.</p>

      <p class="calibre2">"Bahse girerim ardımız temizlendi," diyerek sırıttı. Drizzt neredeyse kahkahayı basacaktı. Kadını kaldırıp kolları arasına aldı ve ona sıkıca sarıldı. Gerçekten bir kez daha özgür kalabileceklerini işte o anda hissetmişti. Mithril Salonunda geçireceği zamanları, Bruenor, Regis ile Guenhwyvar'm ve tabii ki Cattibrie'ın yanında geçireceği zamanlan düşündü.</p>

      <p class="calibre2">Drizzt ne kadar çok şeyi boş verip bir kenara atmak üzere olduğuna inanamıyordu.</p>

      <p class="calibre2">Bir anlığına Cattibrie'ı bıraktı ve peşlerindeki bütün Drowların gittiğinden emin olmak için hızla köşeyi döndü.</p>

      <p class="calibre2">"Merhaba," diye fısıldadı Cattibrie, ölü silah ustasının yanında durmakta olan muhteşem kılıca kafasını eğip bakarak. Cattibrie silahı dikkatle yerden aldı ve şeytani bir drow asilzadesinin taşıdığı bir kılıcın sapında iyilik tanrıçalarından Mie-likki'nin sembolü olan tek boynuzlu at suretinin neden bulunduğunu merak etti.</p>

      <p class="calibre2">"Ne buldun?" diye sordu Drizzt, sakince geri dönerek.</p>

      <p class="calibre2">"Sanırım bu sana uyar," diye belirtti Cattibrie, sıradışı kabzasını göstermek için silahı havaya kaldırarak.</p>

      <p class="calibre2">Drizzt kılıca merakla baktı. Dantrag ile dövüşürken böyle bir kabza görmemişti, fakat duvarı kolayca kesen kılıcın bu kılıç olduğunu net bir şekilde hatırlıyordu. "Sende kalsın," diye önerdi, omuz silkerek. "Ben palayı tercih ederim, ayrıca bu gerçekten de Mielikki'nin bir silahıysa, tanrıça bu kılıcı Cattibrie'in belinde görmekten memnuniyet duyacaktır."</p>

      <p class="calibre2">Cattibrie, Drizzt'i selamladı, içtenlikle gülümsedi ve kılıcı kemerine geçirdi. Tam o esnada Entreri'nin geri geldiğini duyarak döndü. Bu sırada Drizzt, Dantrag'm cesedine doğru eğildi ve bileklikleri ölü drowun bileklerinden sessizce sıyırıp aldı.</p>

      <p class="calibre2">"Oyalanamayız!" diye azarladı kiralık katil. Bocalayıp kalmış olduğu besbelliydi. "Şimdi bütün Menzoberranzan bizden haberdar ve bu rezil şehirle aramda bin mil mesafe olsa bile bana yetmez."</p>

      <p class="calibre2">Drizzt, kiralık katille belki de ilk defa tamamen hemfikir olduğunu düşündü.</p>

      <p class="calibre2">İnsan kadının belinde asılı durmakta olan bilinçli kılıç Khazid'hea'nm aklından geçen şeyler bunlar değildi tabii. Kılıç, Drizzt Do'Urden hakkında birçok şey duymuştu ve Dantrag yenildikten sonra bu efsanevi savaşçının ellerine kavuşabilmek için büyülü kabzasının şeklini değiştirmişti.</p>

      <p class="calibre2">Drizzt bu yemi yutmamıştı, ama 'Kesici' adını hakkıyla kazanmış olan büyülü kılıç bekleyebilirdi.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Yol temizdi, günün geri kalan kısmında ve gecenin ilerleyen saatlerine kadar hiçbir takip belirtisi görmediler. En sonunda durup dinlenmekten başka seçenekleri kalmadı. Ama bu dinlence de hakikaten rahatsız ve huzursuz geçti.</p>

      <p class="calibre2">Yolculuğa bu şekilde üç gün boyunca devam edip mil-lerce mesafe katettiler. Drizzt başı çekiyor ve svirfneblilerin inanılmaz derecede tehlikeli olan bu örümcek ağına takılmasına sebep olmaktan korktuğu için grubu Blingdenstone'dan uzak tutuyordu. Kertenkeleye binen drow devriye birliklerinin nasıl olup da onlara yetişmediğini anlayamıyor, arkalarındaki koridorlarda veya yan geçitlerde onlarca kara elfin pusu kurup beklemediğine hayret ediyordu.</p>

      <p class="calibre2">Böylece Drizzt koridorun tam ortasında elinde geniş siperlikli şapkasıyla duran ve onları karşılamak üzere bekleyen tanıdık kara elfi gördüğünde hiç şaşırmadı.</p>

      <p class="calibre2">Hâlâ öfkeden fokurdayan ve hâlâ savaşçılık güdüleri gergin olan Cattibrie, derhal Taulmaril'i doğrulttu. "Bu sefer kaçıp kurtulamayacaksın," diye mırıldandı, üçkağıtçı Jarlaxle’ın Mithril Salonundaki dövüşte onları nasıl atlattığını hatırlayarak.</p>

      <p class="calibre2">Cattibrie daha yayı geremeden önce Entreri oku kavradı ve genç kadın, Drizzt'in silahlarına davranmadığını görünce bu konuda ısrar etmedi.</p>

      <p class="calibre2">"Lütfen, tatlı ve güzel kadın," dedi paralı asker. "Sadece hoşçakal demeye geldim."</p>

      <p class="calibre2">Adamın sözleri Cattibrie'ın sinirlerine dokunuyordu, ancak aynı zamanda genç kadın, Jarlaxle'ın ona karşı şerefli davrandığını, çaresiz bir esirken onu kötüye kullanmamış olduğunu inkar edemezdi.</p>

      <p class="calibre2">"Benim açımdan bakınca bu oldukça garip birşey gibi görünüyor," diye belirtti Drizzt, sesini sakin tutmaya özen göstererek. Kesesinin içindeki oniks heykelciği yokladı. Ama heykelciğin orada oluşu Drizzt'i pek rahatlatmıyordu, zira eğer Gu-enhwyvar'ı çağırmasına ihtiyaç kalırsa, hepsinin muhtemelen öleceğinin farkındaydı. Bregan D'aerthe'nin metotlarını ve kurnaz liderin alacağı tedbirleri iyi bilen Drizzt ile Entreri, etraflarının ezici bir sayı üstünlüğüyle ve hünerli savaşçılarla kuşatılmış olduğunu anlayabiliyorlardı.</p>

      <p class="calibre2">"Belki de düşündüğünün aksine, senin kaçmana o kadar da karşı değilimdir, Drizzt Do'Urden," diye yanıtladı Jarlaxle. Bu sözleri dosdoğru Artemis Entreri için söylemiş olduğu konusunda hiçkimsenin aklında bir şüphe yoktu.</p>

      <p class="calibre2">Entreri bu iddia karşısında hiç şaşırmışa benzemiyordu. Herşey kiralık katilin kucağına düşmüştü- Cattibrie'in tacı; Driz-zt'in yerini tespit etmeye yarayan klipsli kolye; örümcek maskesi; kutsal tören sırasında Baenre Evinin korunmasız olacağına dair Jarlaxle’ın verdiği ipuçları; hatta Jarlaxle’ın masasında onu bekleyen panter heykelciği. Jarlaxle'ın bu işleri herhangi bir amaca yönelik olarak ayarlayıp ayarlamadığını bilmiyordu, ama paralı askerin neler yaşanacağını tahmin etmiş olduğundan emindi.</p>

      <p class="calibre2">"Halkına ihanet ettin," dedi kiralık katil.</p>

      <p class="calibre2">"Halkım mı?" diye şaşaladı Jarlaxle. "O terimi bir tarif et bakayım, halkmış." Jarlaxle birkaç saniye duraksadı, sonra, sorusuna hiçbir cevap gelmeyince kahkahayı bastı. "Bir matron ananın planlarına destek vermedim, o kadar," diye düzeltti.</p>

      <p class="calibre2">"İlk matron ananın," diye altını çizdi Entreri.</p>

      <p class="calibre2">"Şimdilik," diye ekledi paralı asker, manalı bir gülümseyişle. "Menzoberranzan'daki bütün drowlar Baenre'nin kurduğu ittifaktan memnun olmuş değil- hatta Matron Baenre'nin kendi ailesinden bazıları bile."</p>

      <p class="calibre2">"Triel," dedi Entreri, paralı askerden çok Drizzt'e konuşarak.</p>

      <p class="calibre2">"İçlerinden sadece birisi," dedi Jarlaxle.</p>

      <p class="calibre2">"Bu ikisi neden bahsediyor öyle?" diye Drizzt'e fısıldadı Cattibrie. Drow kolcuysa hadiselerin daha geniş boyutunu anlayamadığı için sadece omuz silkti.</p>

      <p class="calibre2">"Mithril Salonunun kaderini tartışıyoruz," diye kadına açıkladı Jarlaxle. "Nişanlamanıza hayran kaldım, hoş ve güzel bayan." Nazikçe eğilip reverans yaptı ve bu, her ne sebeptense, Cattibrie'in epey rahatsız olmasını sağladı.</p>

      <p class="calibre2">Jarlaxle, Drizzt'e baktı. "Sevgili yol arkadaşının sarkıt kaya mızrağı çatıdan içeri çakıldığı vakit, Baenre salonunun içindeki matron anaların yüzlerinin büründüğü ifadeye şöyle bir bakabilmek için büyük meblağlar öderdim!"</p>

      <p class="calibre2">Drizzt ile Entreri dönüp Cattibrie'a baktılar. Genç kadın ise sadece omuz silkti ve masumca gülümsedi.</p>

      <p class="calibre2">"Pek fazla Drow öldüremediniz," diye çabucak ekledi Jarlaxle. "Tören salonunda sadece bir avuç dolusu drow hakladınız ve bütün kaçış operasyonu boyunca öldürdüklerinizin sayısı iki düzineyi aşmıyor. Baenre Evi bunu atlatacaktır. Fakat artık hiç de mükemmel bir kubbeye sahip olmayan tavandan senin marifetini temizlemenin yolunu bulmaları biraz zaman alır hani! Yine de Baenre Evi bunu atlatacaktır."</p>

      <p class="calibre2">"Ama ittifak," diye belirtti Drizzt. Bregan D'aerthe haricinde hiçbir Drow birliğinin onların peşinden tünellere neden doluşmadığını şimdi anlamaya başlıyordu.</p>

      <p class="calibre2">"Evet, ittifak," diye yanıtladı Jarlaxle, hiçbir açıklama sunmayarak. "Aslında Mithril Salonuna sefere çıkma ittifakı, Drizzt Do'Urden'in esir alındığı dakikada yok olmuştu zaten.</p>

      <p class="calibre2">"Ama sorular!" diye devam etti Jarlaxle. "Cevaplanacak birçok soru var. Elbette ki buraya geliş sebebim de bu."</p>

      <p class="calibre2">Üç yol arkadaşı paralı askerin neden söz ettiğini anlamayarak birbirilerine baktılar.</p>

      <p class="calibre2">"Geri götürmem gereken birşey var sizde," diye açıkladı Jarlaxle, dosdoğru Entreri'ye bakarak. Boş elini uzattı. "Onu geri vereceksiniz."</p>

      <p class="calibre2">"Peki, ya vermezsek?" diye hiddetle sordu Cattibrie.</p>

      <p class="calibre2">Jarlaxle güldü.</p>

      <p class="calibre2">Kiralık katil derhal örümcek maskesini ortaya çıkarttı. Elbette ki Jarlaxle’ın onu Sorcere'ye geri koyması gerekliydi, yoksa esirlerin kaçışı konusunda zan altında kalırdı.</p>

      <p class="calibre2">Maskeyi, yani tamamlanmak üzere olan yap-bozunun en son parçasını görünce Jarlaxle’ın gözleri parladı. Triel Baen-re'nin maskeyi aşırmak için Sorcere'ye giden Entreri ile Cattibrie'in her adımını izlediğinden şüpheleniyordu. Fakat Jarlax-le'm kiralık katile maskeyi çalmanın yolunu göstermesi ve böylece Drizzt Do'Urden'in kaçışına katkıda bulunması, en yaşlı Baenre evladının istekleriyle mükemmel bir şekilde örtüşüyor-du. Triel'in onu annesine satmayacağına inanıyordu.</p>

      <p class="calibre2">Sadece maskeyi Sorcere'ye geri götürmesi gerekliydi -ki bu hiç de zor bir iş değildi- tabii bunu Gromph Baenre onun kayıp olduğunu farketmeden önce yapmalıydı...</p>

      <p class="calibre2">Entreri, Drizzt'e baktı, Drowdan hiçbir cevap çıkmadığını gördü ve maskeyi Jarlaxle'a fırlattı. Neredeyse aklına sonradan gelen bir düşünceyle, paralı asker elini boynuna uzattı ve yakut süsü boynundan çekip çıkarttı.</p>

      <p class="calibre2">"Drow asilzadelere karşı pek etkili olmuyor da," diye esefle açıkladı ve beklenmedik bir şekilde onu Drizzt'e fırlattı.</p>

      <p class="calibre2">Drizzt'in eli ileri atıldı, fakat çok çabuk hareket etmişti. Böylece yakut süs kolcunun koluna çarptı. Drizzt inanılmaz bir hızla elini geri çekti ve daha bir santim bile düşmeden nesneyi yakaladı.</p>

      <p class="calibre2">"Dantrag'ın bileklikleri," dedi Jarlaxle gülerek, kolcunun bileklerinin örtülü olduğunu farkederek. "Zaten onlann bu işi yaptığını tahmin ediyordum. Korkma, bilekliklere alışacaksın Drizzt Do'Urden ve ondan sonra çok daha zorlu bir savaşçı olacaksın!"</p>

      <p class="calibre2">Drizzt hiçbir şey söylemedi, ama paralı askerin sözlerinden şüphe de etmiyordu.</p>

      <p class="calibre2">Drizzt ile arasındaki rekabeti henüz aşamamış olan Entreri, paralı askere tehditkar bir şekilde baktı. Bu işten hiç memnun olmamıştı.</p>

      <p class="calibre2">"Ve böylece Matron Baenre'nin planlannı altüst ettiniz," diyerek masal anlatır gibi devam etti Jarlaxle, eğilip bir kez daha reverans yaparak. "Ve sen, kiralık katil, özgürlüğüne kavuştun. Ama her zaman arkanızı kollayın cüretkar dostlarım, zira kara elflerin hafızaları kuvvetlidir ve usulleri de çok sinsidir."</p>

      <p class="calibre2">Sonra bir patlama oldu, turuncu renkli bir duman bulutu havaya yükseldi ve duman dağıldığında Jarlaxle gitmişti.</p>

      <p class="calibre2">"Ve hele şükür senden kurtulduk," diye mırıldandı Cattibrie.</p>

      <p class="calibre2">"Yüzeyde yollarımız ayrıldığı zaman ben de size böyle söyleyeceğim işte," diye sertçe söz verdi Entreri.</p>

      <p class="calibre2">"Sadece Cattibrie sana söz verdiği için," diye cevabı yapıştırdı Drizzt, eşit derecede ciddi bir tonlamayla. İkisi uzlaşmaya yanaşmayan bir tavırla gözlerini birbirilerine kenetlediler ve nefret dolu bakışlar attılar. İkisinin arasında duran Cattibrie kendisini feci şekilde rahatsız hissetti.</p>

      <p class="calibre2">Menzoberranzan adındaki tehdit görünüşe göre arkalarında kaldıktan sonra, eski düşmanlar bir kez daha düşman olup çıkmış gibiydi.</p>

      <p class="calibre2"></p>
    </div>

    <h1 id="sigil_toc_id_34">SON DEYİŞ</h1>

    <div class="s">
      <p class="calibre2">Yoldaşlar, Ölü Ork Geçidinin yakınlarındaki mağaraya geri dönmediler. Guenhwyvar'm kılavuzluğuyla Mithril Salonunun çok altındaki tünellere geldiler. Entreri oradan sonraki yolu, onları aşağı madenlere bağlanan tünellere götürebilecek kadar iyi biliyordu. Kiralık katil ve Drizzt, bir zamanlar üzerinde dövüşmüş oldukları dağ çıkıntısında yollarını ayırdılar ve yıldızlı gökyüzünün altında düello ettikleri o geceyi hatırladılar.</p>

      <p class="calibre2">Entreri dağ çıkıntısı üzerinde yürüdü, kısa bir mesafe gittikten sonra duraksadı ve nefret ettiği rakibine doğru dönüp baktı.</p>

      <p class="calibre2">"Benim de hafızam kuvvetlidir," diye belirtti, Jarlaxle'ın son sözlerine atıfta bulunarak. "Usullerimin drcnvlarındakinden daha az sinsi olduğunu da sanma sakın!"</p>

      <p class="calibre2">Drizzt cevap verme zahmetine girmedi.</p>

      <p class="calibre2">"Verdiğim sözden kesinlikle pişmanım," diye Drizzt'e fısıldadı Cattibrie. "O herifin sırtına bir ok saplamaktan daha fazla istediğim birşey yok!"</p>

      <p class="calibre2">Drizzt kolunu genç kadının omuzuna attı ve onu tünellere doğru geri götürdü. Cattibrie'in atışının -tabii eğer atış yaparsa- dünyayı çok daha iyi bir yer edeceğine karşı çıkmazdı, ama artık Artemis Entreri'den korkmuyordu.</p>

      <p class="calibre2">Entreri'nin zihninde bir sürü şey döndüğünü biliyordu. Kiralık katil, Menzoberranzan'da gördüğü şeyden hoşlanmamıştı; ki o şey, karanlık ruhuna tutulan net bir aynaydı. Yaşadığı duygusal bunalımdan kurtulması ve düşüncelerini yeniden drow kolcuya odaklaması uzun zaman alacaktı.</p>

      <p class="calibre2">Bir saatten kısa bir süre sonra iki dost Wulfgar'ın ölmüş olduğu yere geldiler. O kaya yığınının önünde uzun bir süre duraksayıp sessizce, kol kola durdular.</p>

      <p class="calibre2">Tam ayrılmak üzere dönmüşlerdi ki, silahlı ve zırhlı yirmi tane cüce beliriverdi ve bütün çıkış yollarının ağzını savaş makinalanyla kapattı.</p>

      <p class="calibre2">"Teslim olun ya da püre olun!" diye bir ses geldi. Bunun ardından, iki yoldaşı tanıyan cüceler neşe ve şaşkınlıkla uludular. Cüce askerler üzerlerine doğru koşturdular ve iki dostun etrafını coşkuyla sardılar.</p>

      <p class="calibre2">"Onları gözcü kumandana götürelim!" diye bir ses geldi ve Drizzt ile Cattibrie'ı neredeyse can çıkarıcı bir tempoyla koşturmaya başladılar. Onları kıvrımlı tüneller arasından geçirip Mithril Salonu tünellerinin resmi giriş kapısından içeri soktular. Oradan kısa bir mesafe sonra, az önce sözü edilen kumandanı buldular. İki dost onu bu mevkide gördüklerine, en az Regis'in onları gördüğüne şaşırdığı kadar şaşırmışlardı.</p>

      <p class="calibre2">"Kumandan mı?" Küçük dostuna tekrar bakan Cattibrie'ın ilk sözü bu oldu. Regis koşturdu ve kadının kollarına doğru sıçradı, aynı zamanda bir kolunu da Drizzt'in boynuna doladı.</p>

      <p class="calibre2">"Geri döndünüz!" diye ardarda haykırıyor, çocuksu yüz hatlan neşeyle parıldıyordu.</p>

      <p class="calibre2">"Kumandan?" diye sordu Cattibrie, duyduğuna hâlâ inanamaz bir halde.</p>

      <p class="calibre2">Regis hafifçe omuz silkti. "Birilerinin bu işi yapması gerekliydi," diye açıkladı.</p>

      <p class="calibre2">"Ve bana kalırsa bu işi iyi de yapıyor hani," dedi bir cüce. Odada bulunan diğer cüceler hemen onunla hemfikir oldular ve buçukluğun gamzeli yüzünün kıpkırmızı kesilmesini sağladılar.</p>

      <p class="calibre2">Regis hafifçe omuz silkti ve Cattibrie'ı öyle bir öptü ki, neredeyse yanağını çürütecekti.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Bruenor sanki taşa dönmüş gibi oturuyordu. Taht salonundaki diğer cüceler Cattibrie'a neşeli selamlar verdikten sonra akıllıca davranıp odadan sıvışmıştı.</p>

      <p class="calibre2">"Onu geri getirdim," diye 'doğruya doğru' bir ses tonuyla söze başladı genç kadın, babasıyla yalnız kaldığı vakit. Sesinin sanki sıradışı hiçbir şey olmamış gibi çıkmasına uğraşıyordu. "Ve Menzoberranzan'ı kesinlikle görmen gerekli!"</p>

      <p class="calibre2">Bruenor irkildi; boz-mavi gözlerinden yaşlar süzüldü. "Lanet olası, ahmak kız," dedi yüksek sesle, Cattibrie'in laubali tavnnı dağıtarak. Cattibrie, Bruenor'u çocukluk günlerinden beri tanıyordu, ama o anda cüce ona sarılacak mı, yoksa onu boğazlayacak mı kestiremiyordu.</p>

      <p class="calibre2">"Lanet olası, ahmak sensin," diye cevap verdi genç kadın, tipik inatçı tavrıyla.</p>

      <p class="calibre2">Bruenor ileri atıldı ve elini kaldırdı. Evlatlık kızına daha önce hiç tokat atmamıştı ve şimdi de kendisini en son anda durdurmayı başarabildi.</p>

      <p class="calibre2">"Lanet olası, ahmak sensin!" dedi Cattibrie yine, sanki Bruenor'a 'sıkıyorsa vur' dermişcesine. "Değiştirilmesi gereken şeyler tek tek elinden kaçarken, burada oturup değiştiremeyeceğin birşey için acı çekmek de neymiş!"</p>

      <p class="calibre2">Bruenor başını çevirdi.</p>

      <p class="calibre2">"Wulfgar'ı senden daha az özlediğimi mi sanıyorsun yani?" diye devam etti Cattibrie, babasının omuzunu kavrayarak (fakat gürbüz cüceyi bir santim olsun döndürmeyi başaramadı). "Drizzt'in onu senden az özlediğini mi düşünüyorsun?"</p>

      <p class="calibre2">"O herif de salağın teki!" diye kükredi Bruenor, hızla dönüp dosdoğru kızın gözlerinin içine bakarak. Sadece kısacık bir anlığına Cattibrie o eski kıvılcımı, cücenin ıslak gözlerinin içinde cayır cayır yanan o eski alevleri gördü.</p>

      <p class="calibre2">"Bu konuda sana katılan ilk kişi o olur," diye yanıtladı Cattibrie ve güzel yüzünde bir gülümseme belirdi. "Ve hepimiz bazen öyle davranırız. Ama bir dostun yapması gereken şey, salakça davrandığımız zamanlarda bize yardım etmektir."</p>

      <p class="calibre2">Bruenor pes etti ve sevgili kızının feci şekilde ihtiyaç duyduğu kucaklaşmayı ona sundu. "Drizzt, Cattibrie'dan daha iyi bir dost bulamaz," diye kabul etti, sözlerini genç kadının boynunda boğarak ve onları yaşlı bir cücenin gözyaşlanyla ıslatarak.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2"><span class="none4">Mithril Salonunun dışında, Drizzt Do'Urden bir taşın üzerinde oturuyor, kışın yaklaştığını haber veren ayaz rüzgara aldırış etmiyor ve bir daha asla göremeyeceğini düşünmüş olduğu şafak vaktinin tadını çıkartıyordu.</span></p>
    </div>
  </div>
</body>
</html>
