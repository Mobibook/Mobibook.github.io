<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Drizzt Do'urden'in Maceraları 2 Yıldızsız Gece</title>
  <meta content="R. A. Salvatore" name="author" />
  <meta content="2013-7-18" name="creation-time" />
  <meta content="2013-7-18" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Tüneller ona tanıdık geliyordu- oldukça tanıdık. Genç Drizzt Do'Urden, genellikle bir drow devriye birliğinin öncülüğünü ederek bu yollarda kimbilir kaç kez gezinmişti? O zamanlar yanında Guenhwyvar vardı; ama şimdi yalnız başınaydı.</p>

      <p class="calibre2">Dizlerinden birisi svirfneblin nookerı sebebiyle hâlâ biraz zayıf olduğundan hafifçe topallıyordu.</p>

      <p class="calibre2">Fakat bu durumu Blingdenstone'da biraz daha kalmak için bir mazeret olarak kullanamamıştı. Görevinin gitgide bastırdığını biliyordu ve Belwar, ondan ayrılmak her ne kadar kendisine acı verse de, Drizzt'in kendi yoluna gitme konusunda verdiği karara karşı çıkmamıştı- ki bu da drow için diğer svirf-neblilerin Drizzt'in gitmesini istediğini belirten bir işaret niteliğindeydi.</p>

      <p class="calibre2">O iki gün önce olmuştu, iki gün ve elli millik dolambaçlı mağara önce. Drizzt yolunun üzerinde en az üç tane drow devriye birliği izine rastlamıştı. Birliklerdeki askerlerin sayısı normalde Menzoberraznan'dan bu kadar uzakta gezinmeyecek kadar yüksekti ve bu da Belwar'ın tehlikeli birşeyler döndüğü, yani Örümcek Kraliçenin aç olduğu hakkındaki iddialarına destek veriyordu. Rastladığı üç izde birden Drizzt mevcut grubu takip edip onlara katılmaya teşebbüs edebilirdi. Ched Nasadlı bir tüccarın elçisi olduğu hakkında bir hikaye uydurmayı düşünmüştü. Ama üç seferde birden Drizzt cesaretini yitirmiş, Men-zoberraznan'a doğru ilerlemeye ve iletişime geçeceği o kader anını ertelemeye devam etmişti.</p>

      <p class="calibre2">Şimdi tüneller oldukça tanıdıktı ve o an gelip çatmak üzereydi.</p>

      <p class="calibre2">Daha genişçe bir koridora çıktığında, attığı her adımı ölçüp tartarak mükemmel bir sessizliğe büründü. İleriden bazı sesler, bir sürü ayaktan çıkan sürtünme sesi geldiğini duymuştu, îunların drow ayaklan olmadığını biliyordu; kara elfler hiç jürültü yapmazdı.</p>

      <p class="calibre2">Kolcu eğri büğrü duvara tırmandı ve ana zeminden iki metre yüksekteki bir çıkıntıda ilerledi. Arada bir ayakları aşağı sarktığında parmak uçlarıyla duvan tutup kendisini ileri doğru çekerek ilerlemek zorunda kaldı. Ama bu Drizzt'i engelleyemedi ve drow hiç ses çıkartmadı.</p>

      <p class="calibre2">İleriden daha fazla hareket sesi geldiğinde olduğu yerde donup kaldı. Şansına çıkıntı tabaka bir kez daha genişlemiş ve ellerini serbest bırakmıştı. Dikkatle palalarını kınlarından dışarı çıkarttı ve Parıltı'nın içsel ışığıyla aydınlanmasını engellemek için kılıca yoğunlaştı.</p>

      <p class="calibre2">Şapırtı seslerini takip edip bir köşeyi döndü ve yırtık pırtık cüppeler giymiş, kukuletalarını yüzlerinin üzerine örtmüş, iki büklüm, insana benzer yaratıklardan oluşan bir güruh gördü. Hiçbiri konuşmuyor, hepsi de hedefsizce etrafta geziniyordu ve onların goblin olduğunu Drizzt'in anlamasını sağlayan tek şey ise yerde şapırdayan ayaklarıydı.</p>

      <p class="calibre2">Hareketlerine, iki büklüm durmalarına bakan Drizzt bunların köle goblinler olduğunu anladı, zira sadece köleler o denli bezgin bir kabullenme içinde olurdu.</p>

      <p class="calibre2">Drizzt, onlara çobanlık eden Drowun yerini tespit etmeye çalışarak sessizce bir süre daha izlemeye devam etti. Bu mağaranın içinde en az seksen goblin mevcuttu. Drowların Heldaeyn Havuzu dedikleri küçük bir göletin etrafında sıralanmış olan goblinler avuçlarına su alıp kukuletalı yüzlerine doğru götürüyorlardı- sanki birçok gündür su içmemiş gibiydiler.</p>

      <p class="calibre2">Ki muhtemelen içememişlerdi. Drizzt etrafta dolaşan birkaç tane rothe, yani küçük Karanlıkaltı sığırı tespit etti ve bu grubun büyük bir ihtimalle kayıp hayvanları aramak için şehirden dışarı çıkmış olduğunu anladı. Böyle gezilerde yanlarında oldukça fazla tedarik taşımalarına rağmen, kölelere ya çok az yemek verilir ya da hiç verilmezdi. Fakat onlara eşlik eden drow muhafızlar paşalar gibi yer içerlerdi ve genellikle bunu açlıktan karınları guruldayan kölelerin gözleri önünde yaparlardı.</p>

      <p class="calibre2">Bir kırbacın şıraklaması goblinlerin ayağa fırlamasını ve havuzun kenarından koşturarak çekilmesini sağladı. Biri dişi, biri erkek olan iki drow askeri Drizzt'in görüş alanına girdi. Havadan sudan konuşuyorlardı ve dişi olanı sık sık kırbacını şaklatıyordu.</p>

      <p class="calibre2">Mağaranın diğer tarafından başka bir Drow, bazı emirler verdi ve goblinler kabaca bir sıra oluşturmaya başladılar. Aslında herhangi bir örgütlü sıradan çok, bir araya sokulmuş büyük çaplı bir kalabalık oluşturdular.</p>

      <p class="calibre2">Drizzt en uygun anın geldiğini biliyordu. Köleciler Menzoberranzan'daki gruplar içinde en az örgütlü ve en az disiplinli olanlardandı. Bütün köleci birlikleri birkaç farklı eve mensup kara elflerden ve buna ek olarak Akademinin üç okulundan herhangi birinden gelen öğrencilerden oluşurdu.</p>

      <p class="calibre2">Drizzt, çıkıntı tabakadan sessizce aşağı indi ve kıvrımlı duvarın köşesini dönerek ilerledi. Mağaradaki Drowlara adet olduğu üzere el alfabesinde selam verdi (fakat parmakları bu karmaşık lisanı tekrar kullanırken biraz beceriksizce hareket etti tabii).</p>

      <p class="calibre2">Dişi drow, erkek refakatçisini ileri doğru ittirdi ve onun rkasmdan yana doğru çekildi. Erkeğin eli derhal yükseldi. )rowların tipik arbalet tabancalarından birini elinde tutuyordu okun üzeri ise, büyük ihtimalle güçlü bir uyku zehiriyle aplıydı.</p>

      <p class="calibre2">'Kimsin sen?' diye sordu dişinin eli, erkek drowun omu-zunun üzerinden.</p>

      <p class="calibre2">"Blingdenstone yakınlarında gezen bir devriye birliğin-ien geriye kalan tek kişi," diye yanıtladı Drizzt.</p>

      <p class="calibre2">"Öyleyse şehre Breche Yükseltisi civarından girmeliyim,' diye yüksek sesle karşılık verdi dişi. Onun sesini -dişi Irovvlarda tipik olan, inanılmaz derecede melodik ve tiz çıkabilen sesi- duymak, Drizzt'in zihnini o eski yıllara geri götürdü, lenzoberranzan'dan sadece birkaç yüz metre ötede olduğunu am anlamıyla işte o zaman farkedebildi.</p>

      <p class="calibre2">"Aslında 'şehre girmeyi' istiyorum sayılmaz," diye yanıtladı Drizzt. "En azından açık açık değil." Drizzt bu mazeretin kulağa mükemmel bir şekilde mantıklı geldiğini biliyordu. Eğer gerçekten de kayıp bir devriye birliğinden hayatta kalan tek kişi olsaydı, drow Akademisinde şiddetli bir sorguya tabi tutulur, hatta muhtemelen efendiler, devriye birliğinin sonunu hazırlamada onun bir rol oynayıp oynamadığından emin olana veya ölüp gidene dek -hangisi önce olursa artık- işkence görebilirdi.</p>

      <p class="calibre2">"İlk evin adı ne?" diye sordu dişi drow, gözlerini Drizzt'in lavanta renkli küreciklerine kenetleyerek.</p>

      <p class="calibre2">"Baenre," diye derhal yanıtladı Drizzt. Bu imtihanı bekliyordu. Rakip şehirlerden gelen casuslar, Menzoberranzan'da görülmedik şey değildi.</p>

      <p class="calibre2">"Peki en genç oğullan?" diye kurnazca sordu dişi drow. Drizzt farketti ki, dişi drow onun sıradışı gözlerine bakmaya devam ederken dudaklarını fettanca ve şehvet dolu bir gülümseme halinde kıvırmıştı.</p>

      <p class="calibre2">Talihli bir tesadüf eseri Drizzt, Akademide Baenre Evinin en genç oğluyla aynı sınıfı paylaşmıştı- tabii eğer yaşlı Matron Baenre, Drizzt'in uzakta olduğu şu otuz yıl içinde başka bir çocuk daha doğurmadıysa.</p>

      <p class="calibre2">"Berg'inyon," diye kendine güvenerek yanıtladı, ellerini aşağı doğru ukalaca indirip çapraz hale getirerek (ve palalarına yaklaştırarak).</p>

      <p class="calibre2">"Kimsin sen?" diye tekrar sordu dişi drow ve dudaklannı yaladı. Merak ettiği barizdi.</p>

      <p class="calibre2">"Önemli biri değil," diye yanıtladı Drizzt ve kadının gülümsemesine onun bakışı kadar yoğun bir bakış ve gülümsemeyle karşılık verdi.</p>

      <p class="calibre2">Dişi drow önünü kesen erkeğin omuzuna hafifçe vurdu ve parmaklarıyla ona gitmesini işaret etti.</p>

      <p class="calibre2">'Bu sefil işten azat olabilir miyim?' diye sessizce elleriyle sordu. Yüzünde ise umut dolu bir ifade vardı.</p>

      <p class="calibre2">"Bugün senin yerini 'bol' alacak," diye kedi gibi mırıldandı dişi, drow lisanında gizemli ya da ilginç birşeyi açıklamak için kullanılan kelimeyi Drizzt'e yakıştırarak.</p>

      <p class="calibre2">Erkek Drowun yüzünde kocaman bir gülümseme belirdi ve ar-balet tabancasını ortadan kaldırmaya davrandı. Silahın yana yatmış, hazır bir şekilde durduğunu farkedince ve kafasını kaldırıp baktığında yakınlarda bir sürü goblinin olduğunu görünce yüzündeki gülümseme daha da genişledi ve erkek drow silahı ateşlemek için kaldırdı.</p>

      <p class="calibre2">Drizzt goblinlerin dahi bu denli berbat bir muamele görmesine acı duyduğu halde hiçbir tepki vermedi.</p>

      <p class="calibre2">"Hayır," dedi dişi, elini erkek Drowun bileğinin üzerine koyarak. Elini uzattı ve arbalet tabancasmdaki oku çıkarttı, sonra onun yerine başka bir ok yerleştirdi. "Seninki yaratığı uyuturdu," diye açıkladı ve gıdaklar gibi kahkaha attı.</p>

      <p class="calibre2">Erkek drow bir süre dişiye baktıktan sonra görünüşe göre onun amacını anladı. Suyun kenarında dolanan bir gobline nişan alıp ateş etti. Küçük ok sırtına batınca goblin yerinden sıçradı. Dönüp bakmaya davrandı, ama suyun içine devriliverdi.</p>

      <p class="calibre2">Goblinin beyhude yere çırpınmasına bakılırsa, dişi dro-vvun silaha taktığı okun üzerinde felç edici bir iksir, yani yaratığın bilincini tamamen yerinde bırakan bir zehir olduğunu anlayan Drizzt dudaklannı ısırdı. Goblin kollarıyla bacaklarını pek kontrol edemiyordu ve kesinlikle boğulacaktı. Daha da kötüsü başına gelecek feci sondan haberdardı. Sırtını büküp yüzünün su seviyesinin üstüne çıkmasını sağlamayı başardı, ama Drizzt onun bu acımasız iksirin etkisi geçmeden çok önce yorulacağını biliyordu.</p>

      <p class="calibre2">Erkek drow içten bir kahkaha attı. Arbalet tabancasını göğsünde çapraz bir şekilde asılı duran küçük kılıfına geri taktı ve Drizzt'in sol tarafındaki tünele doğru yürüdü. Daha erkek drow on adım dahi atmamıştı ki, dişi drow kırbacını şaklatmaya ve kervanı sağ taraftaki tünelden aşağı doğru yola çıkartmaları için birkaç drow muhafıza seslenmeye başladı.</p>

      <p class="calibre2">Birkaç saniye sonra başını çevirip Drizzt'e soğuk bir bakış attı. "Neden orada duruyorsun?" diye bilmek istedi.</p>

      <p class="calibre2">Drizzt şimdi feci şekilde çırpman ve ağzını suyun üzerinde tutmayı zar zor başaran goblini işaret etti. Sanki bu korkunç hadiseden zevk duyuyormuş gibi gülmeyi başardı; fakat o anda ciddi ciddi düşündüğü şey, hızla koşturup şeytani dişi drowu kesip biçmekti.</p>

      <p class="calibre2">Küçük mağaradan dışarı çıkarken Drizzt, kaçmaya bir şansı olsun diye onu sudan dışarı çekmek için goblinin yanına geri dönmenin fırsatını kolladı. Fakat dişi drow ona bakmayı hiç kesmedi, gözünü bir saniye dahi ayırmadı. Drizzt ise, bu kadının aklında onu sadece kervana dahil etmekten çok daha fazla şeyler olduğunu anladı. Hem sonra, yeni köleci beklenmedik bir şekilde çıkageldiğinde neden paydos eden kişi o olmamıştı?</p>

      <p class="calibre2">Ölen goblinin en son şapırtı sesleri mekandan ayrılan Drizzt'i takip etti. Kaçak Drow acı acı yutkundu ve duyduğu tiksintiyi uzaklaştırmak için mücadele etti. Kaç kere tanık olursa olsun, kendi ırkının acımasızlığına asla alışamayacaktı. Ve Drizzt bundan memnundu.</p>

      <p class="calibre2"><br /></p>

      <p class="calibre2"></p>
    </div>

    <h2 id="sigil_toc_id_19">BÖLÜM 15</h2>

    <p class="calibre2"><span class="none4">MASKELER</span></p>

    <div class="s">
      <p class="calibre2">Cattibrie, daha evvel böyle yaratıklar görmemişti hiç. Gnomlara oldukça benziyorlardı, en azından yapı itibarıyla. Yaklaşık bir metre boyundaydılar, ama yumrulu, parlak kafalarında hiç saç yoktu ve büyülü tacın ona sunduğu yıldız ışığı altında derileri gri renginde görünüyordu. Oldukça gürbüzlerdi, neredeyse cüceler kadar kaslıydılar. Ayrıca taşıdıkları kaliteli aletlere ve üzerlerine iyi uyan metal zırhlara bakılırsa, tıpkı cüceler gibi madencilik ve demircilikte ustaydılar.</p>

      <p class="calibre2">Drizzt, Cattibrie'a svirfneblilerden, yani yeraltı gnom-lanndan bahsetmişti ve genç kadın şu anda baktığı yaratıkların onlar olduğunu düşünüyordu. Fakat bundan emin olamıyor ve bu yaratıkların şeytani gri cüceler, yani duergarlarm bir çeşit akrabası olmasından korkuyordu.</p>

      <p class="calibre2">Kesişen bir sürü koridorun bulunduğu bir yerdeki uzun ve ince dikit sütunlardan oluşan bir kümenin arasında yere sindi. Yeraltı gnomları, tabii eğer bunlar onlarsa, zıt yönden gelmişlerdi ve şimdi koridorun geniş, düz kısmında ilerliyor, kendi aralarında muhabbet ediyor ve beş metre ötelerindeki dikit sütun kümesine pek dikkat etmiyorlardı.</p>

      <p class="calibre2">Cattibrie nasıl ilerlemesi gerektiğinden emin olamıyordu. Eğer bunlar svirfnebliler idiyse, ki genç kadın bundan oldukça emin gibiydi, değerli müttefikler olabilirlerdi. Ama onlara nasıl yaklaşacaktı? Kesinlikle onlarla aynı dili konuşamıyor-du ve muhtemelen onlar en az onun yeraltı gnomlarına olduğu kadar insanlara yabancıydılar.</p>

      <p class="calibre2">Yapılacak en iyi şeyin öylece oturup yaratıkların geçip gitmesine izin vermek olduğuna karar kıldı. Fakat Cattibrie enfrarujlu görüş yeteneğinin cilvelerine asla şahit olmamıştı. Serin dikit sütunlar arasında otururken, tamı tamına otuz derece daha sıcak olan vücut ısısı sebebiyle svirfneblilerin ısı algılayan gözleri için tam anlamıyla parıldamakta olduğunun farkında değildi.</p>

      <p class="calibre2">Genç kadın yere sinmiş bir şekilde beklerken yeraltı cüceleri onun etrafındaki tünellere dağıldılar ve bu Drowun (zira Cattibrie hâlâ büyülü maskeyi takmaktaydı) yalnız başına mı olduğunu, yoksa daha büyük bir grubun bir üyesi mi olduğunu anlamaya çalıştılar. Birkaç dakika geçip gitti; Cattibrie kafasını eğip eline baktı, taş zeminde birşeyler hissettiğini sandı; muhtemelen hafif bir titreşimdi bu. Genç kadın titremekte olan eline merakla bakmaya devam etti. Yeraltı gnomlarının yarı telepatik, yarı psikokinetik metotlar kullanarak, yani düşünce dalgalarını taşlar üzerinden birbirilerine yollayarak haberleştiklerini ve hassas bir elin bu titreşimleri hissedebileceğini bilmiyordu.</p>

      <p class="calibre2">Bir dakika boyunca devam eden titreşimlerin dikitler arasına sinmiş olan bu Drowun gerçekten tek başına olduğu konusunda yeraltı gnomu izcilerin gönderdiği mesaj olduğunu da bilmiyordu.</p>

      <p class="calibre2">İlerideki svirfneblilerden birisi aniden harekete geçti, Cattibrie'ın anlamadığı birkaç söz söyledi ve genç kadına doğru bir taş fırlattı. Genç kadın kayaların arkasına daha da fazla sindi ve teslim olmak ya da yayını çekip yaratıkları korkutmaya çalışmak arasında seçim yapmaya çalıştı.</p>

      <p class="calibre2">Taş hiç zarar vermeden kısa düştü ve parçalandı. Taşın parçaları dikit sütunlar öbeğinin önünde küçük bir alana yayıldı. O parçacıklardan dumanlar tütmeye, cızırtılar çıkmaya ve zemin de sallanmaya başladı.</p>

      <p class="calibre2">Daha Cattibrie neler döndüğünü anlayamadan önce, önündeki taşlar yükselip devasa bir moloz yığını halini aldı. Sonra bel kalınlığı hemen hemen koridoru kaplayan, beş metre boyunda ve insan suretinde bir dev şekline büründü. Yaratık bir binayı paramparça edebilecek devasa, kaya gibi kollara sahipti. En öndeki iki dikit canavarın oluşumuna dahil olmuş ve şimdi devin iri göğsünden uzanan tehlikeli çiviler halini almışlardı.</p>

      <p class="calibre2">Geçidin ilerisindeki yeraltı gnomları savaş çığlıkları attılar- bu haykırışlar korkuya düşen kadının etrafındaki koridorlarda yankılandı.</p>

      <p class="calibre2">Devasa bir el aşağı doğru savrulup bir dikitin üst kısmını kopartırken, Cattibrie geriye doğru tökezledi. Genç kadın oniks heykelciği yere attı ve çılgınlar gibi Guenhwyvar'a seslendi, bu sırada ise yayına bir ok yerleştirdi.</p>

      <p class="calibre2">Toprak elementali ileri doğru abandı, iri yarı bacakları eriyip taş dikitlerin içinden geçerek öne atıldı. Kadını yakalamak için tekrar hamle yaptı, ama gümüş kuyruklu bir ok canavarın kaya gibi yüzünün ortasından geçerek gözlerinin tam arasında net bir yarık açtı.</p>

      <p class="calibre2">Elemental doğrulup sendeledi, sonra ikiye ayrılmış olan kafasını bir araya getirmek için elleriyle iki yandan ittirdi. Dikitler kümesine geri baktığında dişi drow yerine arka ayaklarım yere sabitlemekte olan iri kediyi gördü.</p>

      <p class="calibre2">Cattibrie, sıvışmayı düşünerek dikit kümesinin arka tarafından dışarı çıktı, ama dört bir taraftaki yan geçitlerden üzerine doğru gelen yeraltı gnomlarmı gördü. Kaya yığınları arkasına gizlene gizlene ana koridor boyunca koştururken, kafasını çevirip Guenhwyvar ile elementale bakmaya cesaret edemedi. Sonra inciğine sertçe birşey çarpıp ona çelme taktı ve genç kadın yüzükoyun yere devrildi. Kıvrılıp döndüğünde başka bir svirfneblinin bir dikit sütunun arkasından ayağa kalkmakta olduğunu ve kazmasının sanki ona çelme takmak için uzatılmış-çasma hâlâ dışanya doğru dönük bir şekilde durduğunu gördü.</p>

      <p class="calibre2">Cattibrie yayını kaldırdı ve hızla doğrulup oturdu, ama silahı savuşturuldu. İçgüdüsel olarak yana doğru yuvarlandı, ama onu ezmek için ağır çekiçlerini havaya kaldırmış bir şekilde takip eden üç gnomun ayak seslerini duydu.</p>

      <p class="calibre2">Dev yaratığın hemen yanından geçip onun arkasını dönmesini sağlamayı düşünen Guenhwyvar hırladı ve havada süzüldü. Fakat elemental panterin beklediğinden daha hızlı davrandı ve kocaman kaya eli ileri doğru savrulup kediyi havada yakalayarak onu kendi iri göğsüne doğru çekti. Bir omuzuna canavarın dikitten çivilerinden birisi batınca Guenhwyvar feryat etti. Gözde savaşçılarının yanına koşturup gelen yeraltı gnomları da Drowla beklenmedik müttefikinin işinin pek yakında biteceğini bildiklerinden dolayı neşeyle haykırdılar.</p>

      <p class="calibre2">Bir çekiç Cattibrie'in kafasına doğru inişe geçti. Genç kadın kısa kılıcını ileri savurdu, silahı kafası ve sap kısmı arasındaki yerden yakaladı ve onu yeterince savuşturup gürültüyle zemine çarpmasını sağladı. Genç kadın yerde debelenip darbeler karşılıyor, gnomlardan tekrar ayağa kalkabilecek kadar uzaklaşmaya çalışıyordu. Ama gnomlar ona dört bir yandan yetişiyor ve hızla yorulmakta olan kara elf açık bir karşı saldın fırsatı yakalamasın diye çekiçleriyle kısa, ölçülü darbeler yağdırıyorlardı.</p>

      <p class="calibre2">Muhteşem panterin kısa süre sonra dikit sivrisine batıp ölecek olması takipteki svirfenblilerin bir kısmına muzaffer bir heyecan yaşattı, ama içlerinden iki tanesini sadece şaşkına çevirdi. O ikisi -ki adlan Seldig ve Pumkato idi- daha yavru gnomken öyle bir panterle oyun oynamışlardı. Ve yaklaşık otuz yıl evvel birlikte oyun oynadıkları kaçak drow Drizzt Do'Ur-den, Blingdenstone'dan henüz yeni ayrıldığına göre, panterin ortaya çıkışının bir tesadüf olmadığını hissettiler.</p>

      <p class="calibre2">"Guenhwyvar!" diye haykırdı Seldig ve panter cevap olarak kükredi.</p>

      <p class="calibre2">Mükemmel bir şekilde telaffuz edilen bu isim Cattibrie'ı derinden etkiledi ve etrafındaki üç gnomun da tereddüt etmesini sağladı.</p>

      <p class="calibre2">Elementali çağırmış olan Pumkato, canavara sabit durmasını emretti ve Seldig ise kazmasını kullanarak dev yaratığın vücudunda yukarı tırmandı. "Guenhwyvar?" diye sordu, panterin yüzünden sadece bir metre uzakta durarak. Yakalanmış olan kedinin kulakları havaya dikildi ve kedi kendisine oldukça tanıdık gelen gnoma acıklı bir bakış attı.</p>

      <p class="calibre2">"O kim?" diye bilmek istedi Pumkato, Cattibrie'ı işaret ederek.</p>

      <p class="calibre2">Svirfneblinlerin söylediği sözlerden hiçbirini anlamamasına rağmen, Cattibrie daha iyi bir fırsat yakalayamayacağını anladı. Kılıcını taş zemine attı, serbest elini suratına doğru götürdü ve büyülü maskeyi çekip çıkarttı. Yüz hatlan derhal genç bir insan kadının dış görünüşüne geri büründü. Kadının etrafındaki üç yeraltı gnomu haykırıp geri çekilerek ona pek de hayranlık içermeyen nahoş bakışlar attılar. Sanki onun bu yeni görünüşü onların şartlarına göre oldukça çirkinmiş gibi bakıyorlardı.</p>

      <p class="calibre2">Pumkato cesaretini toparlayıp genç kadının yanına gitti ve onun hemen önünde durdu.</p>

      <p class="calibre2">Cattibrie, bu gnomun bir ismi hatırladığını biliyor ve diğerini de hatırlayacağını umut ediyordu. Kendisini işaret etti, sonra kollarını iki yana açtı ve sanki birisine satılıyormuş gibi geri kavuşturdu. "Drizzt Do'Urden?" diye sordu.</p>

      <p class="calibre2">Pumkato'nun kurşuni gözleri genişledi. Sonra gnom sanki hiç sasımaması gerekiyormuş gibi başıyla onayladı. İnsan kadının dış görünüşüne duyduğu tiksintiyi gizleyen gnom bir elini uzattı ve Cattibrie'ın ayağa kalkmasına yardımcı oldu.</p>

      <p class="calibre2">Cattibrie yavaşça, bariz görülebilecek şekilde hareket ederek panter heykelciğini çıkarttı ve Guenhwyvar'ı geri yolladı. Pumkato da kendi elementalini taşlann içine geri gönderdi.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">"Kolshen 'shea orbb, " diye fısıldadı Jarlaxle. Menzoberranzan'da pek nadiren sarfedilen bu büyülü cümlenin kabaca tercümesi şöyleydi; "örümceğin bacaklarını kopart."</p>

      <p class="calibre2">Paralı askerin karşısında duran ve görünüş itibarıyla sıradan olan duvar bu parolaya tepki verdi. Kıpırdanıp bükülerek bir örümcek ağı halini aldı, sonra da iplikleri birbirine bağlı bir halde dışarı doğru kıvrılarak, paralı asker ve insan refakatçisinin geçmeleri için açık bir alan bıraktı.</p>

      <p class="calibre2">Genelde diğer Drowlardan bir adım önce giden Jarlaxle, ağın ötesindeki küçük makam odasında, yani Gromph Baen-re'nin Drow Akademisi büyü okulu olan Sorcere'deki özel dairesinde Triel Baenre'yi kendisini bekler bir halde bulduğuna -hoş bir şekilde- şaşırmıştı. Jarlaxle, maskenin geri verilişine şahit olmak için Gromph'un etrafta bulunacağını ummuştu. Ama Triel daha da iyi bir şahit sayılırdı.</p>

      <p class="calibre2">Entreri, paralı askerin ardından içeri girdi ve sağı solu belirsiz Triel'i gördüğünde akıllıca davranıp geride durdu. Kiralık katil büyücüler kulesindeki bir sürü odanın olduğu gibi hafif mavi bir ışıkla sürekli olarak aydınlanmış olan bu ilginç odaya göz gezdirdi. Dört bir yanda parşömen ruloları vardı; çalışma masasında odadaki üç sandalyede ve zeminde. Duvarlarda sıra sıra raflar bulunuyordu. Rafların üzerinde düzinelerce üstü tıpalı büyük şişe, onların haricinde ise üzerleri açık duran ve yanlarında ağzı kapalı paketler bulunan kum saati şeklindeki bazı kaplar bulunuyordu. Bu karmaşanın arasında yüzey sakini adamın onların ne işe yaradığını tahmin dahi edemeyeceği kadar garip olan yüzlerce farklı nesne vardı.</p>

      <p class="calibre2">"Colnblulh'u Sorcere'ye mi getirdin?" diye belirtti Triel, ince kaşları hayretle yukarı kalkarak.</p>

      <p class="calibre2">Entreri bakışlarını zeminde sabit tutmaya dikkat etti, fakat Baenre evladına birkaç kez göz ucuyla bakmayı başardı. Triel'i daha önce bu denli aydınlık bir ışıkta görmemişti ve şimdi de gördüğü kadarıyla onun drow standartlarına göre pek de güzel olmadığını düşündü. Oldukça dik açılı olan yüz hatlarına orantısız bir şekilde boyu epey kısaydı ve omuzlan genişti. TrieFin drow toplumunda, yani fiziksel güzelliğe önem veren bir ırkın arasında mevkice bu kadar yükseğe tırmanmış olması Entreri'ye garip geliyordu. 'Mevkisi Baenre Kızının gücüne dayanıyor,' diye karar verdi.</p>

      <p class="calibre2">Entreri, drow lisanından pek fazla şey anlamasa bile, Triel'in az önce muhtemelen onu aşağılamış olduğunu farketti. Kiralık katil normalde hakaretlere silahlarıyla cevap verirdi. Ama burada olmazdı, yani kendi doğasından bu kadar uzaktayken ve bu kişiye karşı bunu yapamazdı. Jarlaxle, Entreri'yi Triel hakkında yüzlerce kez uyarmıştı. Kadın onu öldürmek için mazeret arıyordu- acımasız Baenre evladı bütün colnbluthlan ve aynı zamanda birkaç Drowu da öldürmek için sürekli mazeret arardı zaten.</p>

      <p class="calibre2">"Onu birçok yere götürüyorum," diye yanıtladı Jarlaxle. "Kardeşinin burada olup da buna karşı çıkacağını düşünmüyordum."</p>

      <p class="calibre2">Triel odaya göz gezdirdi, cilalı cüce kemiklerinden yapılma masaya ve onun arkasındaki minderli sandalyeye baktı. Hiçbir yan oda, gözle görülür hiçbir gizlenme yeri mevcut değildi ve Gromph da ortalıklarda yoktu.</p>

      <p class="calibre2">"Gromph burada olmalı," diye mantık yürüttü Jarlaxle. 'Aksi takdirde, Arach-Tinilith'in Matron Hanımı neden burada bulunsun ki? Bu, hatırladığım kadarıyla kuralları çiğnemektir ve yasalara karşı ciddi bir suçtur; en az benim Sorcere'ye drow olmayan birini getirmem kadar hem de."</p>

      <p class="calibre2">"Triel Baenre'nin hareketlerini nasıl sorguladığına dikkat et," diye yanıtladı kısa boylu rahibe.</p>

      <p class="calibre2">"Asangue, " diye yanıtladı Jarlaxle, eğilip reverans yaparak. Bu, aynı zamanda hem 'nasıl istersen', hem de 'sen de öyle' manasına gelebilecek olan çapraşık bir sözdü.</p>

      <p class="calibre2">"Neden buradasın," diye bilmek istedi Triel.</p>

      <p class="calibre2">"Geleceğimi biliyordun," diye belirtti Jarlaxle.</p>

      <p class="calibre2">"Elbette," dedi Triel kurnazca. "Birçok şey biliyorum. Ama baş hocalara ayrılan özel kapılardan Sorcere'ye girmek ve şehrin başbüyücüsünün özel odasına gelmek konusunda senin yapacağın açıklamayı dinlemek istiyorum."</p>

      <p class="calibre2">Jarlaxle, kara pelerinin altına elini soktu ve garip örümcek maskesini, yani onun Baenre Evinin tılsımlı örümcek ağı çitini aşmasını sağlayan büyülü nesneyi çıkarttı. Triel'in yakut kırmızısı gözleri faltaşı gibi açıldı.</p>

      <p class="calibre2">"Anneniz tarafından bunu Gromph'a geri verme talimatı aldım," dedi paralı asker, oldukça hırçın bir sesle.</p>

      <p class="calibre2">"Buraya mı?" diye afalladı Triel. "Maske Baenre Evine aittir."</p>

      <p class="calibre2">Jarlaxle gülümsemesini saklayamadı ve kiralık katilin de bu muhabbetin bir kısmım anlıyor olduğunu gizlice ümit ederek Entreri'ye baktı.</p>

      <p class="calibre2">"Onu Gromph teslim alacak," diye yanıtladı Jarlaxle. Cüce kemiğinden yapılma masaya doğru ilerledi, hafifçe bir söz söyledi ve Triel itiraz etmeye başladıysa da paralı asker maskeyi bir çekmeceye hızla koyuverdi. Dişi drow hızla masanın yanına geldi ve kapalı olan çekmeceye şüpheyle baktı. Gromph'un bu çekmeceyi gizli bir parolayla kapayıp koruma altına aldığı barizdi.</p>

      <p class="calibre2">"Aç şunu," diye talimat verdi Jarlaxle'a. "Maskeyi Gromph için ben alıkoyacağım."</p>

      <p class="calibre2">"Yapamam," diye yalan söyledi Jarlaxle. "Parola her kullanışta değişir. Bana ise sadece bir tane verilmişti." Jarlaxle şu noktada tehlikeli bir oyun oynamakta olduğunu biliyordu. Ama Triel ile Gromph birbirileriyle pek nadiren konuşurdu ve Gromph özellikle de Baenre Evinin hazırlıklarının yoğunlaştığı şu günlerde Sorcere'deki makamına pek az gelir olmuştu. Jarlaxle'ın şu anda ihtiyaç duyduğu şey maskeden kurtulmaktı- ve maskenin sonra kendisine hiçbir yolla bağlanmaması için bunu açıktan açığa yapmak istiyordu. O büyülü maske bütün büyüler de dahil olmak üzere, Menzoberranzan'da birini Baenre Evinin tılsımlı çitinden aşıracak tek şeydi ve eğer hadiseler Jarlaxle’ın tahmin ettiği yönde gelişirse, o maske kısa süre içinde oldukça değerli bir nesne -ayrıca bir delil- halini alacaktı.</p>

      <p class="calibre2">Triel hafifçe mırıldandı ve kapalı çekmeceye bakmaya devam etti. Çekmecenin üzerindeki koruma ve kilit büyüsünün karmaşık enerji dalgalarını farketti, ama o dalgalar onun basitçe çözemeyeceği kadar sıkı bir şekilde dokunmuş haldeydi. Kadının büyüsü Menzoberranzan'daki en güçlü büyüler arasındaydı, ama Triel kendi büyücülük gücünü kardeşininkine karşı denemekten çekiniyordu. Kurnaz paralı askere tehditkar bir bakış attıktan sonra odanın öbür tarafına doğru yürüyüp Entreri'nin önünde durdu.</p>

      <p class="calibre2">"Bana bak," dedi yüzeyin Ortak Lisanını kullanarak. Kiralık katil buna şaşırdı, zira Menzoberranzan'da pek az drow bu dili konuşabiliyordu.</p>

      <p class="calibre2">Entreri kafasını kaldırıp Triel'in delip geçen gözlerine baktı. Sakin bir tavır takınmaya, sanki zorla boyun eğdirilmiş ve gururu incinmiş gibi görünmeye çalıştı, ama Triel böyle numaralan yutmayacak kadar zekiydi. Kiralık katilde mevcut olan gücü gördü ve sanki bunu takdir ediyormuş gibi gülümsedi.</p>

      <p class="calibre2">"Bütün bunlar hakkında ne biliyorsun?" diye sordu.</p>

      <p class="calibre2">"Bana sadece Jarlaxle'ın söylediklerini biliyorum," diye yanıtladı Entreri ve takındığı yüz ifadesini kaldırıp Triel'e sertçe baktı. Eğer dişi drow bir irade savaşı istiyorduysa, Fae-run'un yüzeyindeki en tehlikeli sokaklarda hayatta kalıp başarıya ulaşmış olan kiralık katil ürküp geri çekilmeyecekti.</p>

      <p class="calibre2">Triel, adamın kırpmadığı gözleriyle attığı bakışa uzun bir süre karşılık verdi ve bu hünerli rakipten pek de yararlı bir-şeyler öğrenemeyeceğinden emin oldu. "Defolup gidin buradan," dedi Jarlaxle'a, hâlâ yüzey lisanını kullanarak.</p>

      <p class="calibre2">Jarlaxle, Baenre evladının yanından hızla geçip gitti ve Entreri'yi de çekiştirip götürmeye başladı. "Çabuk ol," diye belirtti paralı asker. "Triel o çekmeceyi açmayı denemeden önce Sorcere'den ayrılmış olmamız lazım." Bunun üzerine, örümcek ağı kapısından geçip çıktılar. Kapı ise onlar çıktığı anda derhal düz duvar halini aldı ve Triel'in onların ardından okuduğu kaçınılmaz lanetlerin önünü kesti.</p>

      <p class="calibre2">Ama Baenre evladı her ne kadar meraklanmış olsa bile çılgın değildi. Şu noktada üç ayrı yolun birleştiğini farketti; kendisinmki, annesininki ve görünüşe bakılırsa Jarlaxle'ınki. Paralı askerin aklında birşeyler olduğunu biliyordu. Ve o bir-şeylere bariz bir şekilde Artemis Entreri de dahildi.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Triel Breche ve Akademiden sağ salim uzaklaştıkları vakit, Jarlaxle orada geçmiş olan bütün konuşmaları Artemis Entreri'ye tercüme etti.</p>

      <p class="calibre2">"Drizzt'in yakında şehre geleceğini ona söylemedin," diye belirtti kiralık katil. Bu bilginin Jarlaxle’ın Triel ile yapacağı kısa muhabbetin ana konusu olacağını ummuştu. Ama paralı asker bu konuda hiçbir şey söylememişti.</p>

      <p class="calibre2">"Triel'in bilgi edinme konusunda kendisine has yöntemleri vardır," diye yanıtladı Jarlaxle. "Onun işini kolaylaştırmak istemiyorum- yani açık ve üzerinde anlaşılmış bir kâr sözkonusu değilken."</p>

      <p class="calibre2">Entreri önce gülümsedi, sonra paralı askerin sözlerini hazmederek alt dudağını ısırdı. 'Bu cehennemvari şehirde her zaman dönüp duran bir sürü şey var,' diye düşüncelere daldı kiralık katil. 'Jarlaxle’ın bu yerden bu kadar haz almasına şaşmamak gerekli!' Entreri neredeyse bir drow olmayı, felaketin eşiğinde oyun oynayıp tıpkı Jarlaxle'ın yaptığı gibi kendisine bir mevki edinmeyi dileyecekti. Neredeyse.</p>

      <p class="calibre2">"Matron Baenre sana maskeyi ne zaman geri götürme talimatı vermişti?" diye sordu kiralık katil. O ve Jarlaxle bir süreliğine Menzoberranzan'ın dışına çıkmış ve svirfneblin muhbirle buluşmak için dış mağaralara gitmişlerdi. Sorcere'ye yaptıkları ziyaretten kısa bir süre önce şehre dönmüşlerdi ve Jarlaxle da Entreri'nin bildiği kadarıyla, Baenre Evinin yakınlarına bir yerlere gitmemişti.</p>

      <p class="calibre2">"Bir süre önce," diye yanıtladı Jarlaxle.</p>

      <p class="calibre2">"Onu Akademiye getirmeni mi emretti?" diye üsteledi Entreri. Bu, ona uygunsuz bir durum gibi geliyordu. Daha evvel o yüce binaya hiç davet edilmemiş, hatta bir keresinde savaşçılar okulu Melee-Magthere'ye giden Jarlaxle'a eşlik etme talebi reddedilmişti. Paralı asker oraya bir colnbluthu, yani drow olmayan birini götürmenin riskli bir iş olacağı şeklinde bir açıklama yapmıştı. Ama şimdi Jarlaxle belli bir sebepten dolayı Entreri'yi Sorcere'ye, yani çok daha tehlikeli bir okula götürmeyi münasip görmüştü.</p>

      <p class="calibre2">"Maskenin nereye teslim edileceğini açıkça belirtmedi," diye itiraf etti Jarlaxle.</p>

      <p class="calibre2">Entreri bu cevabın doğru olduğunu anladığı halde bir yanıt vermedi. Örümcek maskesi Baenre Ailesi için değerli bir eşya, güçlü savunma hatlarındaki muhtemel bir zayıf noktaydı. Baenre Evinin güvenli karargahından başka hiçbir yere ait değildi.</p>

      <p class="calibre2">"Ahmak Triel," diye saygısızca belirtti Jarlaxle. "Ona söylediğim söz, yani asangue, çekmeceyi açan parolaydı. Erkek kardeşinin kendisinden hiçkimsenin birşey çalmaya çalışmayacağını düşünecek kadar kibirli olduğunu ve parola hileleriyle fazla zaman harcamayacağını bilmesi gerekirdi.</p>

      <p class="calibre2">Paralı asker kahkaha attı ve Entreri de ona katıldı. Fakat eğlenmekten çok merakı cezbedilmişti. Jarlaxle bir sebebi olmadan pek nadiren birşey söyler ya da yapardı.Ve paralı asker bütün bunları ona belli bir sebepten dolayı söylemişti.</p>

      <p class="calibre2">Ama neden?</p>

      <p class="calibre2"></p>
    </div>

    <h2 id="sigil_toc_id_20">BÖLÜM 16</h2>

    <p class="calibre2"><span class="none4">MENZOBERRANZAN</span></p>

    <div class="s">
      <p class="calibre2">Tekne Menzoberranzan adındaki devasa mağaranın en doğu ucunda bulunan küçük ve karanlık göl Donigarten üzerinde yavaşça süzülüyordu. Drizzt teknenin pruva kısmında oturmuş, dev mağara gözleri önünde belirirken batıya doğru bakıyordu. Fakat enfraruj lu görüş yeteneği sebebiyle bu görüntü garip bir şekilde bulanıklaşryordu. Drizzt, bunu ilk başta gölcüğün ılık akıntısına bağladı ve bu konuda pek düşünmedi. Kafası meşguldü, zihni şu ana baktığı kadar geçmişe de bakıyordu ve aklında heyecan verici hatıralar canlanıp duruyordu.</p>

      <p class="calibre2">Arkasından gelen ork kürekçilerinin ritmik sızlanma sesleri, Drizzt'in rahatlamasını ve bütün hatıralarını bir kerede canlandırmasını sağladı.</p>

      <p class="calibre2">Drow kolcu gözlerini kapadı ve görüşünün ısı algılayan enfrarujlu yöntemden normal ışık tayfına dönmesini sağladı. Menzoberranzan'ın sarkıt ve dikit yapılarının muhteşemliğini, detaylı ve sanat dolu tasarımların mor, mavi ve kırmızı peri ışıklarıyla daha da güzelleştiğini hatırladı.</p>

      <p class="calibre2">Gözlerini açtığında karşısında bulduğu şeye hazırlıklı değildi. Şehir ışıklarla doluydu! Sadece peri ateşleriyle değil; san ve beyaz renkli titrek ışık noktacıklanyla, meşale ateşleriyle ve parlak büyülü tılsımlarla aydınlanmıştı. Oldukça kısa bir süre için Drizzt, ışığın varlığının kara elflerin karanlık yaşamlarını değiştirmelerine uzaktan uzağa işaret eden bir unsur olabileceğine inanmak için kendisine izin verdi. Karanlıkal-tı'nın daimi kasvetini drowlarm karanlık tavnna bağlamıştı hep. Ya da en azından bu karanlığın kendi halkının karanlık adetlerine uygun bir sonuç olduğunu düşünmüştü.</p>

      <p class="calibre2">Neden ışıklar vardı? Drizzt ışıkların varlığının Drowların kendisini aramasıyla bir şekilde alakası olduğunu düşünecek kadar kibirli değildi. Drowlar için kendisinin o kadar da önemli olduğunu sanmıyordu ve yeraltı gnomlarının birşeylerin yanlış gittiği konusundaki varsayımlarından başka elinde pek bir bilgi yoktu (Yüzeye düzenlenecek toplu bir akın için planlar yapılmakta olduğu konusunda hiçbir fikri yoktu). Bu konuda diğer drowlardan birini sorgulamak istedi- özellikle de o dişi drowun bilgisi olması muhtemeldi. Ama bir yabancı olduğunu belli etmeden konuyu nasıl açacaktı?</p>

      <p class="calibre2">Dişi drow sanki onu duymuş gibi Drizzt'in yanına geldi ve rahatsızlık verecek derecede yakınına oturdu.</p>

      <p class="calibre2">"Rothe Adasında günler uzundur," dedi işveyle. Onu çekici bulduğu kızıl renkle parlayan gözlerine bariz bir şekilde yansıyordu.</p>

      <p class="calibre2">"Işığa asla alışamayacağım," diye yanıtladı Drizzt, konuyu değiştirip şehre doğru geri dönerek. Gözlerinin normal ışık tayfında işlev görmeye devam etmesini sağladı ve söylediği sözlerle bu konuda bir muhabbet açabilmeyi umut etti. "Gözlerimi yakıyor."</p>

      <p class="calibre2">"Elbette ki yakacak," diye kedi gibi mırıldandı dişi drow, ona daha da yaklaşarak ve hatta bir elini Drizzt'in dirseğine koyarak. "Ama zamanla alışırsın."</p>

      <p class="calibre2">'Zamanla mı? Ne için zamanla?' diye sormak istedi Drizzt, zira dişi drowun ses tonu sebebiyle onun belirli bir hadiseye işaret etmekte olduğundan şüphelenmişti. Fakat soruyu nasıl sormaya başlayacağı hakkında hiçbir fikri yoktu ve dişi drow ona daha da fazla sokulurken, o anda daha acil sorunları olduğunu farketti.</p>

      <p class="calibre2">Drow kültüründe erkekler itaat ve hizmet ederlerdi, bir dişinin kendilerine yaklaşmasını reddetmek ciddi sorunlar doğurabilirdi. "Ben Khareesa," diye kulağına fısıldadı dişi drow. "Benim kölem olmayı dilediğini söyle bana."</p>

      <p class="calibre2">Drizzt aniden ayağa sıçradı ve palalarını kınlarından çekti. Khareesa'dan uzaklaştı ve dişi drowun, Drizzt'in ona bir tehdit oluşturmadığını anlayabilmesi için bütün ilgisini göle odakladı.</p>

      <p class="calibre2">"Sorun ne?" diye bilmek istedi şaşkınlığa uğrayan dişi.</p>

      <p class="calibre2">"Suda bir hareket var," diye yalan söyledi Drizzt. "Hafif bir dip hareketi, sanki teknemizin altından iri birşey geçmiş gibi." Khareesa kaşlarını çattı, fakat ayağa kalkıp karanlık göle dikkatle baktı. Donigarten'in genellikle dingin sularında karanlık yaratıkların yaşadığı Menzoberranzan'da herkesçe bilinirdi. Kölecilerin oynadığı oyunlardan birisi ise, goblinlerle orkları adadan karaya kadar yüzdürmekti; içlerinden herhangi biri feci bir ölüme doğru suyun içine çekilecek mi diye görmek için tabii.</p>

      <p class="calibre2">Sessizce birkaç saniye geçti. Duyulan tek şey, teknenin iki tarafında sıra halinde duran goblinlerin sürekli olarak devam eden iniltileriydi.</p>

      <p class="calibre2">Pruvada duran Drizzt ile Khareesa'nın yanına üçüncü bir Drow geldi ve Drizzt'in mavi renkte parlayan palasına göz attı. 'Bizi bölgedeki bütün düşmanlar için açık hedef yapıyorsun, ' diye sessiz el alfabesini kullanarak işaret etti.</p>

      <p class="calibre2">Drizzt palalarını kınlarına geri soktu ve gözlerinin tekrar enfrarujlu görüşe geçmesini sağladı. 'Eğer düşmanlarımız suyun altındaysa, teknemizin hareketi bizi her türlü ışıktan daha fazla açık ediyordur, ' diye elleriyle cevap verdi.</p>

      <p class="calibre2">"Düşman falan yok," diye ekledi Khareesa, üçüncü drowa görev yerine geri dönmesini işaret ederek. Diğer Drow gittiğinde yüzünde müstehcen bir bakışla Drizzt'e doğru döndü. "Bir savaşçı mısın?" diye sordu, mor gözlü erkeği dikkatle süzerek. "Belki de bir devriye birliği lideri?"</p>

      <p class="calibre2">Drizzt başıyla onayladı ve bu bir yalan da değildi hani; gerçekten de zamanında devriye birliği liderliği yapmıştı.</p>

      <p class="calibre2">"Güzel," diye belirtti Khareesa. "Uğraşmaya değecek erkekleri severim." Sonra kafasını kaldırıp baktı ve Rothe Adasına hızla yaklaşmakta olduklarını gördü. "Sonra konuşuruz, muhtemelen." Sonra döndü ve ellerini arka tarafında gezdirip cüppesini kaldırarak ve güzel bacaklannı sergileyerek hızla uzaklaştı.</p>

      <p class="calibre2">Drizzt sanki yüzüne bir tokat yemiş gibi irkildi. Kha-reesa'nın aklındaki en son şey konuşmaktı. Kadının taş bebek gibi yüz hatlarıyla, iyi taranmış gür saçlarıyla ve sıkı yapılı vücuduyla oldukça güzel olduğunu inkar edemezdi. Ama drowlar arasında yaşadığı yıllarda Drizzt Do'Urden, fiziksel güzellik ve fiziksel çekiciliğin ötesini görmeyi öğrenmişti. Drizzt fizikselliği duygusallıktan ayırmazdı, kalbiyle savaştığı için mükemmel bir savaşçıydı. Ve sadece savaşmış olmak için savaşmayacağı gibi, yalnızca fiziksel zevk için biriyle beraber olmazdı.</p>

      <p class="calibre2">"Sonra," dedi Khareesa bir kez daha, kafasını çevirip zarif ve mükemmel derecede biçimli olan omuzunun üzerinden ona bakarak.</p>

      <p class="calibre2">"Solucanlar kemiklerini kemirdiğinde," diye fısıldadı Drizzt yapmacık bir gülümsemeyle. Her ne sebeptense, o sırada aklına Cattibrie geldi ve kızın görüntüsünün sıcaklığı, bu aç gözlü dişi Drowun oluşturduğu buz gibi soğuğunu dağıtıverdi.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">İçinde bulunduğu bariz zor duruma ve svirfneblilerin ona uzun zaman önce kaybettikleri bir dostmuş gibi davranmamalarına rağmen, Blingdenstone, Cattibrie'ı büyülemişti. Silahları, zırhı, mücevherleri ve hatta çizmeleri bile kendisinden alınan genç kadın şehre sadece temel kıyafetleriyle götürülmüştü. Gnom muhafızlar onu suistimal etmediler ama pek kibar da davranmadılar. Kollarını sıkıca dirseklerinden bağlayıp genç kadını ayağa kaldırdılar ve onu şehrin savunmaya yönelik, dar ve kayalıklı dış koridorlarından dolana dolana götürdüler.</p>

      <p class="calibre2">Tacı kadının kafasından çıkarttıklarında, gnomlar onun ne işe yaradığını kolayca tahmin edebilmişlerdi, bu sebeple dış koridorları aşar aşmaz o kıymetli nesneyi Cattibrie'a geri verdiler. Drizzt ona bu mekandan bahsetmiş, yeraltı gnomlannm çevreleriyle doğal bir uyum içinde olduğunu anlatmıştı, ama genç kadın Drowun sözlerinin bu denli doğru olabileceğini asla hayal etmemişti. Cüceler madenciydi, hem de dünyadaki en iyi madenciler onlardı. Ama yeraltı gnomları o tanımlamanın da ötesine geçmişlerdi. Görünüşe bakılırsa onlar kayaların bir parçasıydı, oyuklar kazan bu yaratıkların hepsi de taşlarla bir olmuştu. Evleri uzun zaman önce meydana gelmiş volkanik bir püskürmeden sonra gelişigüzel yığılmış kayalardan, koridorları ise eski bir nehrin kıvrımlı yatağından oluşmuş olabilirdi.</p>

      <p class="calibre2">Cattibrie şehir merkezine doğru götürülürken kendisini yüz çift göz takip etmekteydi. Kendisinin muhtemelen svirfneblilerin gördüğü ilk insan olabileceğini farketti ve bu ilgiye pek aldırış etmedi. Zira kendisinin de svirfnebliler karşısında hayret konusunda onlardan aşağı kalır yanı yoktu. Dışarıdaki vahşi tünellerde oldukça gri ve sert görünen yüz hatları şimdi daha yumuşak, daha ince duruyor gibiydi. Bir svirfneblin yüzünde bir gülümsemenin nasıl duracağını merak ediyor ve bunu görmek istiyordu. Bunların Drizzt'in dostları olduğunu kendisine hatırlatıp durdu ve drow kolcunun yargısına güvenerek rahatladı.</p>

      <p class="calibre2">Küçük ve daire şeklindeki bir odaya getirildi. Muhafızlardan birisi ona odada bulunan üç tane taş sandalyeden birisine oturmasını işaret etti. Cattibrie da tereddüt ederek oturdu, zira Drizzt ona kendisini büyülü olarak kenetleyip sıkıca tutan bir svirfneblin sandalyesinden bahsetmişti.</p>

      <p class="calibre2">Fakat öyle birşey olmadı ve birkaç saniye sonra, oldukça sıradışı bir yeraltı gnomu odaya girdi. Mithrilden yapılma bir kazma şeklinde olan elinin ucundan, içinde Drizzt'in resmi bulunan büyülü klipsli kolye sarkmaktaydı.</p>

      <p class="calibre2">"Belwar," diye belirtti Cattibrie, zira Drizzt'in sevgili svirfnebli dostu hakkındaki açıklamaya bu kadar mükemmel bir şekilde uyan ikinci bir gnom olamazdı</p>

      <p class="calibre2">En Saygıdeğer Oyuk Sorumlusu durdu ve kadına şüpheyle baktı. Cattibrie'in kendisini tanıması karşısında hazırlıksız yakalandığı barizdi.</p>

      <p class="calibre2">"Drizzt... Behvar," dedi Cattibrie, bir kez daha sanki birisine sarılıyormuş gibi kollarını kavuşturarak. Kendisini işaret etti ve "Cattibrie... Drizzt," diyerek tekrar kollarım kavuşturdu.</p>

      <p class="calibre2">İkisi de birbirilerinin dilinde iki kelime dahi konuşamı-yordu, ama el ve vücut lisanını kullanan Cattibrie, kısa süre içinde Oyuk Sorumlusunu ikna etti ve hatta Drizzt'i aramakta olduğunu dahi ona anlatmayı başardı.</p>

      <p class="calibre2">Bunun karşısında Belwar'm takındığı ciddi ifadeyi hiç beğenmedi. Gnomun ortak olarak bildikleri bir ismi, yani Drow şehrinin ismini söyleyerek yaptığı açıklama da kadına hiç ferahlatıcı gelmedi; Drizzt, Menzoberranzan'a girmişti.</p>

      <p class="calibre2">Kendisine pişirilmiş mantarlardan ve tanımadığı başka çeşit bitkilerden oluşan bir yemek sunuldu. Sonra eşyaları geri verildi; buna klipsli kolye ile oniks panter heykelciği de dahildi. Ama büyülü maske değildi.</p>

      <p class="calibre2">Sonra yalnız bırakıldı ve kendisine saatler gibi gelen bir süre boyunca yıldız ışığıyla aydınlanmış karanlıkta oturdu. Kıymetli hediyesi için Alustriel'e sessizce teşekkür etti ve yaptığı yolculuğun Kedi Gözü olmadan nasıl da katıksız bir şekilde sersefil geçmiş olacağını düşündü. Behvar'ı görüp de onu tanıyamazdı bile!</p>

      <p class="calibre2">Kadın hâlâ Belwar'ı düşünmekteydi ki, gnom en sonunda yanında iki svirfnebliyle birlikte geri döndü. Bu gnomlar ırkın yaygın olarak giydiği sert, deri gibi metal levhalı teçhizatın tam aksine uzun ve yumuşak cüppelere bürünmüşlerdi. Cattibrie bu ikisinin önemli kimseler, muhtemelen mebuslar olduğu sonucuna vardı.</p>

      <p class="calibre2">"Firble," diye açıkladı Behvar, svirfneblilerden birisini, pek mutlu görünmeyenini işaret ederek.</p>

      <p class="calibre2">Cattibrie bunun sebebini bir saniye sonra anlayıverdi. Zira Belwar önce genç kadını, sonra Firble'ı, ardından da kapıyı işaret etti ve uzun bir cümle söyledi. Bu cümleden Cattibrie'in yakalayabildiği tek söz ise, "Menzoberraznan," oldu.</p>

      <p class="calibre2">Firble kadına kendisini takip etmesini işaret etti. Görünüşe bakılırsa bir an evvel yola koyulmak istiyordu. Ve Cattibrie her ne kadar Blingdenstone'da kalıp ilginç svirfnebliler hakkında daha fazla şey öğrenmek istese de, ona can-ı gönülden katılıyordu. Drizzt daha şimdiden arayı epey açmıştı. Sandalyeden kalkıp dışan çıkmaya davrandı, ama Belwar'ın kazma olan eli kadının kolunu yakaladı ve onu döndürüp oyuk sorumlusuyla yüz yüze getirdi.</p>

      <p class="calibre2">Gnom kemerinden büyülü maskeyi çıkarttı ve kadına doğru kaldırdı. "Drizzt," dedi, çekiç olan eliyle Cattibrie'in yüzünü işaret ederek. "Drizzt."</p>

      <p class="calibre2">Cattibrie, oyuk sorumlusunun onun etrafta bir drow olarak dolaşmasının daha akıllıca olduğunu düşündüğünü anlayarak başıyla onayladı. Gitmek için davrandı, ama içine doğan ani bir hisle tekrar döndü ve Behvar'ın yanağına bir öpücük kondurdu. Minnettar bir halde gülümseyen genç kadın odadan dışarı yürüdü ve başı çeken Firble ile birlikte hızla Blingden-stone'u terketti.</p>

      <p class="calibre2">Onlar gittiğinde odada kalan gnom mebus, "Firble'ı onu Drow şehrine götürmeye nasıl ikna ettin?" diye sordu oyuk sorumlusuna.</p>

      <p class="calibre2">"Bivrip!" diye böğürdü Belwar. Mithrilden ellerini birbirine vurdu ve derhal havaya kıvılcımlar uçuşup iki eline enerji dalgalan yayıldı. Mebusa doğru kurnaz bir bakış attı, o ise yalnızca, svirfneblilere özgü olan ve gıcırtıya benzeyen bir sesle güldü. Zavallı Firble.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Drizzt adadan ana karaya bir ork grubunu götürmekte olduğuna memnundu, hiçbir şey için olmasa bile hevesli Kha-reesa'dan sakındığı için. Kadın onun kıyıdan uzaklaşmasını izledi. Yüzünde somurtmayla beklenti arasında bir ifade vardı; sanki Drizzt'in kaçmış olduğunu, ama sadece şimdilik kurtulmuş olduğunu söyler gibi bir ifadeydi bu.</p>

      <p class="calibre2">Adayı geride bırakan Drizzt, Khareesa hakkındaki bütün düşünceleri zihninden uzaklaştırdı. Görevi ve tehlikeler ileride, şehir merkezinde kendisini bekliyordu. Ve cevaplar için nereye bakarak işe başlayacağını hakikaten bilmiyordu. Bütün bunların onun teslim olmasıyla sonlanacağından, geride bıraktığı dostlarını korumak için kendisini feda etmek zorunda kalacağından korkuyordu.</p>

      <p class="calibre2">Hem babası hem de dostu olan ve onun yerine Örümcek Kraliçeye kurban edilen Zak'nafein'i düşündü. Kaybettiği dostu Wulfgar'ı düşündü ve genç barbarın hatıraları Drizzt'in kararlılığını güçlendirdi.</p>

      <p class="calibre2">Sahilde tekneyi beklemekte olan ve onu gördüklerinde şaşıran kölecilere hiçbir açıklama yapmadı. Kamp yerlerini aşıp Donigarten'den uzaklaşırken, sadece yüz ifadesi bile onlara kendisini sorgulamamalarını söyledi.</p>

      <p class="calibre2">Kısa süre sonra Menzoberranzan'ın kıvrımlı sokaklarında rahatça, ihtiyatla dolaşmaktaydı. Birkaç kara elfin yakınından geçti, içi oyuk sarkıtların yan taraflarındaki siperliklerde nöbet tutmakta olan düzinelerce ev muhafızının oldukça meraklı bakışları altında ilerledi. Drizzt, aklında biri tarafından tanınabileceği gibi rahatsız edici bir fikirle birlikte yürüyordu. Otuz seneden uzun süredir Menzoberranzan'ın dışında bulunduğunu ve Drizzt Do'Urden'in, hatta Do'Urden Evinin şimdi Menzoberranzan tarihinin bir parçası olduğunu kendisine defalarca hatırlatmak zorunda kaldı.</p>

      <p class="calibre2">Ama eğer bu doğru idiyse, o zaman neden burada, hiç bulunmak istemediği bu mekandaydı?</p>

      <p class="calibre2">Drizzt, Drowlann tipik giysisi olan kara renkli bir pelerini, yani bir piwafwisi olmasını dilerdi. Sıcak tutan, kalın, orman yeşili pelerini yüzey dünyası ortamına daha uygundu ve kendisine bakan gözler onu, o nadiren gördükleri yüzey dünyasıyla bağdaştırabilirdi. Kukuletasını başında, kapüşonunu ise yüzüne doğru çekmiş tutarak yoluna devam etti. Bunun kendisini dolambaçlı caddelere ve karanlık yollara bir kez daha alıştırmak için şehir merkezine yapacağı çok sayıdaki kısa gezilerden birisi olacağına inanıyordu.</p>

      <p class="calibre2">Bir köşeyi döndüğünde gördüğü bir ışık titreşimi onu şaşırttı ve ısı algılayan gözlerini yaktı. Sırtını bir dikit sütunun duvarına sıkıca yaslayıp bir elini pelerininin altına attı ve Parıltı'nın kabzasını kavradı.</p>

      <p class="calibre2">Dört erkek drowdan oluşan bir grup köşeyi döndü; kendi aralarında rahatça konuşuyor ve Drizzt'e hiç dikkat etmiyorlardı. Drizzt, gözleri normal ışık tayfına odaklanınca onların üzerlerinde Baenre Evinin sembolünü taşıdığını farketti. Ve içlerinden bir tanesi de bir meşale taşıyordu!</p>

      <p class="calibre2">Drizzt'in bütün hayatı boyunca gördüğü pek az şey ona bu kadar uygunsuz gelmişti. 'Neden?' diye kendisine ardarda sordu ve bütün bunların bir şekilde kendisiyle alakalı olduğunu hissetti. Yoksa drowlar yüzeyde bir mekana bir saldırı mı hazırlıyorlardı?</p>

      <p class="calibre2">Bu düşünce Drizzt'i iliklerine kadar sarstı. Baenre Evi askerleri meşaleler taşıyor ve Karanhkaltı'na uygun gözlerinin ışığa karşı hassaslığını gideriyorlardı. Drizzt ne düşüneceğini bilmiyordu. Rothe Adasına geri gitmesi gerektiğine karar verdi ve o sıradışı mekanın şehirde kurabileceği her yerden daha iyi bir karargah olacağı sonucuna vardı. Belki de Khareesa'nın kendisine ışıkların ne manaya geldiğini söylemesini sağlayabilir ve böylece şehir merkezine yapacağı bir sonraki gezi daha verimli olurdu.</p>

      <p class="calibre2">Kapüşonuyla yüzünü örtmüş, düşüncelere dalıp gitmiş bir halde şehir boyunca geri yürüdü ve kendi hareketlerini gölge gibi takip eden kişileri farketmedi; Menzoberranzan'da çok az kimse Bregan D'aerthe'nin hareketlerini farkedebilirdi.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Cattibrie daha önce bu denli gizemli ve muhteşem birşey görmemişti. Aynca onun görüş özelliğindeki yıldız ışığı sayesinde dikit kuleler ve asılı duran sarkıtlar daha da muhteşem bir hâl alıyordu. Menzoberranzan'daki peri ateşleri onbinlerce muhteşem oyma eseri aydınlatıyordu; bunlardan bazıları belirli şekle sahipti (çoğunlukla örümcek suretindeydiler), diğerleri ise serbest çalışılmış, gerçeküstü ve güzel heykellerdi. Cattibrie, buraya değişik koşullar altında gelmek isteyeceğine karar verdi. Drowlann inanılmaz sanat ustalığını ve kalıntılarını güven içinde inceleyip öğrenmek için bomboş kalmış bir Menzoberranzan'ı keşfeden bir kaşif olmayı dilerdi.</p>

      <p class="calibre2">Zira Cattibrie her ne kadar drow şehrinin muhteşemliği karşısında hayranlık duysa da, gerçekten korkuya kapılmıştı. Yirmibin drow, yirmibin ölümcül düşman etrafında dolaşıyordu.</p>

      <p class="calibre2">Genç kadın sanki korkuya karşı korunmak için Alustriel'in büyülü kolyesini sıkıca kavradı ve onun içinde bulunan Drizzt Do'Urden resmini düşündü. Onun burada, yakınlarda bir yerde olduğuna inanıyordu ve klipsli kolye süsü aniden ısınınca bu şüpheleri doğrulanmış oldu.</p>

      <p class="calibre2">Sonra soğuyuverdi. Cattibrie sistemli bir şekilde hareket ederek kuzeye, Firble'in onu şehre girmesi için getirdiği gizli tünellere doğru döndü. Kolye süsü serinliğini korudu. Genç kadın sağa doğru döndü. Batıya, yanında bulunan büyük uçuruma -ki onun adı Pençe Yarığı idi- doğru yüzünü çevirdi ve daha yüksek bir seviyeye çıkan kocaman, geniş katmanların ötesine baktı. Sonra güneye, hepsinden daha yüksek ve -detaylı, parlak sanat eserlerine bakılırsa- daha görkemli olan bölüme doğru yüzünü çevirdi. Kolye süsü serinliğini hâlâ koruyordu. Genç kadın sonra en yakındaki dikit sütunların ötesine ve doğudaki nispeten daha açık bölüme doğru dönmeye devam ederken kolye klipsi ısınmaya başladı.</p>

      <p class="calibre2">Drizzt orada, doğudaydı. Cattibrie kendisini toplamak ve korunaklı tünelden dışarı tamamen çıkmak üzere cesaret kazanmak için önce bir, sonra bir tane daha derin nefes aldı. Tekrar ellerine, uzun cüppesine baktı ve görünüş itibarıyla mükemmel olan drow kılığı sayesinde rahatladı. Guenhwyvar'ın yanında olmasını dilerdi -Gümüşay'dayken panterin sokaklar arasında onunla birlikte yürüyüşünü hatırlıyordu- ama kedinin Menzoberranzan'da nasıl karşılanacağından emin değildi. Yapmak istediği son şey üzerine ilgi çekmekti.</p>

      <p class="calibre2">Cüppesinin kapüşonunu kafasına geçirerek hızla ve sessizce ilerledi. Yürürken kamburunu çıkarttı ve hem yolunu tayin etmek, hem de gücünü toplamak için kolyeyi sıkıca tutmaya devam etti. Çok sayıdaki ev askerinin bakışlarından kaçınmaya çalıştı, ve her ne zaman caddenin öteki tarafından kendisine doğru gelen bir drow görse bakışlarını kasten başka yöne çevirdi.</p>

      <p class="calibre2">Neredeyse dikitlerden oluşan alanı geçmiş, yosun yatağını, mantar korusunu ve hatta ötesinde duran gölü görür olmuştu ki, iki Drow aniden gölgeler arasından çıkagelip yolunu kesti. Fakat silahları kınlarındaydı.</p>

      <p class="calibre2">İçlerinden birisi ona bir soru sordu, ve elbette ki o anlamadı. Yarı bilinçli bir halde irkildi ve Drowların onun gözlerine bakmakta olduğunu gördü. Gözleri ya! Elbette ki, onun gözleri enfrarujlu görüşle parlamıyordu, tıpkı yeraltı gnomlarıııın ona belirtmiş olduğu gibi. Erkek drow sorusunu biraz daha sert bir sesle tekrarladıktan sonra omuzunun üzerinden yosun yatağına ve göle doğru baktı.</p>

      <p class="calibre2">Cattibrie bu ikisinin bir devriye birliğinin üyeleri olduğunu ve onun şehrin bu kısmında ne işi olduğunu bilmek istediklerini düşünüyordu. Ona nazikçe hitap etmiş olduklarını farketti ve Drizzt'in kendisine drow kültürü hakkında anlattığı şeyleri hatırladı.</p>

      <p class="calibre2">O bir dişiydi; onlar ise sadece erkek.</p>

      <p class="calibre2">Anlayamadığı soru yine geldi ve Cattibrie açıktan açığa hırlayarak karşılık verdi. Erkeklerden birisi ellerini ikiz kılıçlarının kabzalarına attı, ama Cattibrie onları işaret edip tekrar gaddarca hırladı.</p>

      <p class="calibre2">İki erkek birbirilerine bariz bir şaşkınlık içinde baktılar. Onların düşüncesine göre dişi drow ya kördü ya da enfrarujlu görüşü kullanmıyordu ve şehrin bu kısmında ışıklarda o kadar parlak değildi. Hareketi bu kadar net bir şekilde görmemiş olması gerekirdi ve yine de parmağıyla işaret edişine bakılırsa bariz bir şekilde görmüştü.</p>

      <p class="calibre2">Cattibrie onlara hırladı ve elini sallayarak uzaklaşmalarını işaret etti. Erkek Drowlar onu şaşırtarak (ve içten içe rahatlatarak) geri çekildiler. Bu sırada şüpheyle bakıyor, ama ona karşı hiçbir harekette bulunmuyorlardı.</p>

      <p class="calibre2">Kendisini kapüşonunun altına gizlemeyi düşünerek tekrar kamburunu çıkartmaya davrandı, ama fikrini değiştirdi. Burası Menzoberranzan idi; yani pislik kara elflerle, entrikayla dolu olan ve rakibinin bilmediği birşeyi bilirsen -hatta biliyor gibi davramrsan- hayatta kalacağın bir şehir.</p>

      <p class="calibre2">Cattibrie kapüşonunu omuzuna attı ve dimdik doğruldu, kafasını sallayıp gür saçlarını kukuletanın kıvrımlarından kurtardı. İki erkeğe acımasızca baktı ve gülmeye başladı.</p>

      <p class="calibre2">Drowlar kaçıp gitti.</p>

      <p class="calibre2">Rahatlayan genç kadın neredeyse yere devrilecekti. Derin bir nefes daha aldı, kolyeyi kavrayıp yumruğunu sıktı ve göle doğru ilerlemeye başladı.</p>

      <p class="calibre2"></p>
    </div>

    <h2 id="sigil_toc_id_21">BÖLÜM 17</h2>

    <p class="calibre2"><span class="none4">DÜŞMANLARIN İDEAL ÖRNEĞİ</span></p>

    <div class="s">
      <p class="calibre2">Drow askerinin parmaklan karmaşık el alfabesini kullanarak, 'Onun kim olduğunu biliyor musun?' diye buyur edici bir tavırla sordu.</p>

      <p class="calibre2">Khareesa onun neyi kastettiğini pek anlamayarak vücut ağırlığını topukları üzerinde geriye verdi. Silahlarla sıkı bir şekilde donanmış bir drow birliği Rothe Adasına gelmiş, cevaplar duymak istiyor, adada bulunan ork ve goblinleri, aynca birkaç tane drow köleciyi sorguya çekiyorlardı. Üzerlerinde hiçbir ev arması yoktu ve Khareesa'nın gördüğü kadarıyla hepsi de özellikle erkekti.</p>

      <p class="calibre2">Fakat bu gerçek onların Khareesa'ya sert davranmasını ve onun hemcinslerine uygulanması münasip olan protokolü atlamalarını engellemiyordu.</p>

      <p class="calibre2">"Biliyor musun?" diye sordu drow yüksek sesle. Bu beklenmedik ses yükselmesi, Drowun iki erkek yoldaşının hızla yanına gelmesini sağladı.</p>

      <p class="calibre2">"Adam gitmiş," diye diğer yoldaşlarına açıkladı erkek drow, "şehir merkezine."</p>

      <p class="calibre2">'Ama geri dönüş yolunda,' diye el alfabesinde cevapladı dördüncü bir drow, hızla koşturarak onlann yanına gelirken. 'Kıyıdan daha henüz sinyaller aldık.'</p>

      <p class="calibre2">İlginçliği gitgide artan bu entrika Khareesa'mn kaldırabileceğinden daha merak uyandırıcı bir hâl almıştı. "Ben Kha-reesa H'kar," diye ilan etti, kendisinin şehrin aşağı seviyedeki evlerinden birisinin bir asilzadesi olduğunu belirterek- aşağı seviyede olsa bile, yine de bir asilzadeydi. "Hakkında konuştuğunuz bu erkek de kim? Ve neden bu kadar önemli?"</p>

      <p class="calibre2">Dört erkek kurnazca birbirilerine baktılar ve en son gelen drow şeytani bakışlarını Khareesa'ya çevirdi.</p>

      <p class="calibre2">"Daermon N'a'shezbaemon'u duydun mu?" diye hafifçe sordu.</p>

      <p class="calibre2">Khareesa başını olumlu manada salladı. Elbette ki o güçlü evi, daha yaygın olan ismiyle Do'Urden Evini duymuştu. Bir zamanlar şehirdeki sekizinci sırada bulunmuş, ama feci bir sonla karşılaşmıştı.</p>

      <p class="calibre2">"Peki ikinci oğlanlarını?" diye devam etti erkek drow.</p>

      <p class="calibre2">Khareesa emin olamayarak dudaklarını kenetledi. Do'Urden Evinin trajik hikayesini, hain bir erkek hakkındaki hikayeyi hatırlamaya çalışırken erkek drovdardan bir diğeri onun hafızasını tazeledi.</p>

      <p class="calibre2">"Drizzt Do'Urden," dedi.</p>

      <p class="calibre2">Khareesa başıyla onaylamaya başladı- daha evvel bu ismi duymuştu. Derken, Rothe Adasını henüz terketmiş olan o yakışıklı, mor gözlü drowun taşıdığı önemi farkettiğinde gözleri faltaşı gibi açıldı.</p>

      <p class="calibre2">'O bir tanık,' diye belirtti erkeklerden birisi.</p>

      <p class="calibre2">'Tanık değildi, ' diye tartıştı bir diğeri, 'tabii biz ona hainin ismini söyleyene kadar.'</p>

      <p class="calibre2">"Ama artık tanık oldu," dedi ilki, ve hepsi birden başlarını çevirip dişiye baktılar.</p>

      <p class="calibre2">Khareesa onların oynadığı bu acımasız oyunu çok önceden farketmişti ve kılıcıyla kamçısını sıkıca tutarak yavaşça geri geri onlardan uzaklaşmaktaydı. Kaliteli zırhını arka taraftan hafifçe dürten başka bir kılıcın ucunu hissettiğinde durdu ve ellerini iki yana doğru açtı.</p>

      <p class="calibre2">"K'har Evi—" diye başladı Khareesa, ama arkasında duran kara elf, drow yapımı muhteşem kılıcını kaliteli zırha saplayıp kadının böbreğini deştiğinde sözü aniden yarıda kesildi. Erkek Drow kılıcı hızla çekip dışarı çıkarttığında Khareesa sarsıldı. Bir dizinin üzerine çöktü ve vücuduna yayılan ani ıstırap dalgasına karşı yoğunlaşmaya, silahlarını sıkıca tutmaya çabaladı.</p>

      <p class="calibre2">Dört asker kadının üzerine çullandı. Geride tanık bırakılamazdı.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Tekne Donigarten'in karanlık suları üzerinde yavaşça süzülürken, Drizzt'in bakışları garip bir şekilde aydınlanmış olan şehirdeydi.</p>

      <p class="calibre2">'Meşaleler?' Bu düşünce zihninde ağır bir şekilde asılı duruyordu. Zira Drowlarm yüzeye yapacakları büyük bir sefere hazırlanmakta olduğu konusunda kendisini epey ikna etmişti. Yoksa niye hassas gözlerini böyle yakıp dursunlardı ki?</p>

      <p class="calibre2">Tekne Rothe Adasının yabani otlarla kaplı koyu üzerinde süzülüp ilerlerken, Drizzt adanın sahilinde başka hiçbir teknenin bulunmadığını farketti. Pruvaya doğru ilerleyip yosun kaplı kumsala hafifçe atlarken bu konuyu pek düşünmedi. Daha orklar küreklerini henüz bırakmışlardı ki, başka bir Drow hızla Drizzt'in yanından geçip tekneye atladı ve köle mürettebata tekrar ana karaya doğru yola çıkma talimatı verdi.</p>

      <p class="calibre2">Rothe çobanı orklar sahilde bir araya toplanmışlardı ve hepsi de yırtık pırtık pelerinlerine sıkıca örtünmüş bir şekilde yosun kaplı toprağa çömelmişlerdi. Bu pek alışılmadık değildi, zira onların yapabileceği pek az şey vardı. Fazla geniş olmayan ada taş çatlasa yüz metre uzunluğundaydı ve eni ise bundan daha düşüktü. Ama alçak boylu bitkiler, başlıca yosunlar ve mantarlar inanılmaz derecede gürdü. Adanın yeryüzü şekilleri kırık döküktü, koyaklar ve dik yamaçlı tepeciklerle doluydu. Okların rotheları adadan ana karaya götürmek ve başıboş dolaşanları toplamak dışındaki en büyük görevi sadece sürüden herhangi birisinin bir derin koyağa düşmesini engellemekti.</p>

      <p class="calibre2">Bu sebepten köleler sessiz ve somurtkan bir halde sahilde oturuyorlardı. Drizzt karşısında oldukça stresli gibi görünüyorlardı, ama şehirde yaşanan hadiseler konusundaki korkularına dalıp gitmiş olan drow kolcu bu konuyu da pek düşünmedi. Etraftaki köleci drow gözcülere baktı ve görünüş itibanyla bütün kara elflerin kendi yerlerinde sessiz sakin durmakta olduğunu görünce rahatladı. Rothe Adası pek hareketli bir yer değildi.</p>

      <p class="calibre2">Drizzt küçük koydan uzaklaşıp dosdoğru iç kesimlere, adanın en yüksek tepesine yöneldi. Burada adadaki tek bina duruyordu; devasa mantar saplarından yapılmış, küçük, iki odalı bir binaydı bu. Yoluna devam ederken bir yandan da takip edeceği stratejiyi, açıktan açığa bir karşılaşma yaşamadan Khareesa'dan gerekli bilgileri nasıl alabileceğini düşünüp tarttı. Fakat etrafında dönen hadiseler oldukça hızlı vuku buluyor gibiydi. Bu sebeple eğer kadını 'ikna' etmek için palalarını kullanmak zorunda kalırsa bunu yapacağına karar verdi.</p>

      <p class="calibre2">Binanın kapısına taş çatlasa üç metre kala Drizzt durdu ve kapının hafifçe içeri doğru açılışını izledi. Kapı eşiğine bir drow askeri fırladı ve Khareesa'nın kopmuş başını kaygısız bir şekilde Drizzt'in ayaklarının dibine attı.</p>

      <p class="calibre2">"Adadan kurtuluş yok, Drizzt Do'Urden," diye belirtti Drow.</p>

      <p class="calibre2">Drizzt başını çevirmedi, ama çevresini açıkça ölçüp tartmak için gözleriyle sağa solu kolaçan etti. Göze çarpmayacak şekilde ayak baş parmağını yumuşak yosunların altına kaydırdı ve ayağını bileğine kadar yere sapladı.</p>

      <p class="calibre2">"Teslim olacaksın," diye devam etti Drow. "Buradan kaça—"</p>

      <p class="calibre2">Yüzüne doğru bir yosun parçası uçtuğunda drow aniden sözünü yarıda kesti. Kılıcını hızla çekti ve savunma içgüdüsüyle ellerini yukarı kaldırdı.</p>

      <p class="calibre2">Yosun yığınının ardından Drizzt'in hücumu geldi. Kolcu düşmanıyla arasındaki üç metreyi hızla aştı ve yere çöküp bir dizinin üzerinde hileli bir şekilde döndü. Vücut hızını kullanan Drizzt, Parıltı'yla acımasız bir alçak kesik darbesi savurdu ve şaşkına dönen drowun dizinin yan tarafına vurdu. Drow o acı verici darbenin ardından bir yan takla attıktan sonra yumuşak zemine sertçe çakıldı ve acı içinde haykırarak yarılmış bacağını kavradı.</p>

      <p class="calibre2">Drizzt, bu Drowun arkasında, binanın içinde başka kara elflerin bulunduğunu sezdi. Bu yüzden derhal ayağa kalktı ve hızla binanın yan tarafından koşarak kapının görüş mesafesinden çıktı. Sonra tepenin arka tarafındaki dik yamaçtan aşağı inmeye başladı. Dalışa geçip kaydı ve vücudu devinim kazansın diye yuvarlandı. Zihnindeki düşünceler bir karmaşa halindeydi ve umutsuzluğu gitgide yükseliyordu.</p>

      <p class="calibre2">Yosun kaplı alanda birkaç düzine rothe gezinmekteydi ve Drizzt onların arasından hışımla geçerken hayvanlar meleyip homurdandı. Drizzt arkasından gelen birkaç 'klik' sesi işitti, bir arbalet tabancası okunun rothelardan birisine saplandığını duydu. Yaratık daha zemine değmeden önce uykuya dalarak yere yığıldı.</p>

      <p class="calibre2">Drizzt nereye kaçabileceğini kestirme çabası içinde yere yakın durmaya ve çılgınlar gibi ilerlemeye devam etti. Bu adada kısa bir süredir bulunuyordu, şehirde geçirdiği o gençlik yıllarında ise buraya hiç gelmemişti ve adanın yüzey şekillerine aşina değildi. Fakat bu yamacın dik bir koyağa indiğini biliyor ve bunun elindeki en iyi şans olduğunu düşünüyordu.</p>

      <p class="calibre2">Arkasından daha fazla atış geldi; bu oklara bir de cirit eklendi. Hızla koşan kara elften ve uçuşan oklardan ürken rothelar debelenip panik halinde etrafta kaçışmaya başladığında havaya çamur ve yosun kümeleri yükseldi. İri yaratıklar değillerdi, omuz seviyeleri sadece bir metre kadardı, ama sıkı yapılıydılar. Drizzt eğer dörtnala kaçışan hayvanların ayakları altına ellerini veya dizlerini kaptırırsa ezilip kalacağını biliyordu.</p>

      <p class="calibre2">Rothe sürüsünün arka kısmına yaklaştığında sorunları daha da arttı, zira yaratıklardan birisinin bacakları arasında çizmeler farketti. Drizzt pek düşünmeden omuzunu kaldırdı ve rothea yanlamasına bindirerek onu bayır aşağı düşmanının üzerine doğru yuvarladı. Palalarından birisi yukan yükseldi ve aşağı doğru dalışa geçmiş olan bir kılıcı önleyerek çınladı; diğer palası alçaktan rotheun karın kısmının altından saplama yaptıysa da, düşman drow kılıcın menzilinden geri sıçradı.</p>

      <p class="calibre2">Drizzt dizlerini kıvırdı ve zeminin oldukça dik açısını kendi avantajına kullanarak bütün gücüyle kendisini yukarı doğru ittirdi. Rothe yerden yükseldi ve yana doğru düşerek diğer drowun üzerine uçtu. Drow bacaklarını yukarı çekip yaratığın alçakta kalan sırt kısmı üzerinden tamamen aşacak kadar çevik davrandı ve Drizzt ile dosdoğru yüzleşmek için hızla döndü. Ama Drizzt ortalıklarda yoktu.</p>

      <p class="calibre2">Kolcunun parlayan palalarıyla yaptığı vahşi saldırısı konusunda drowu uyaran tek şey yan taraftan gelen bir meleme sesi oldu. Şaşkınlığa uğrayan Drow hızla dönerek iki kılıcını da önünde havaya kaldırdı ve pala kesiklerini son anda savuşturdu. Drow bir ayağı kayşa da çabucak geri kalktı. Gözlerinde alevler yanıyor ve kılıçları çılgınlar gibi savrularak Drizzt'i kontrol altında tutuyordu.</p>

      <p class="calibre2">Drizzt çabucak sağa doğru ilerledi ve yine yukan çıkarak avantajı ele geçirdi. Fakat yaptığı bu hareketle tepenin başında duran okçulara sırtını dönmüş olduğunu biliyordu. Gözleri ileri odaklanmış bir halde palalarını hareket ettirmeye devam etti, ama arkasındaki sesleri dinledi.</p>

      <p class="calibre2">Alçaktan saplanan bir kılıç Parıltı tarafından yakalandı ve engellendi. Birinci darbenin ardından bu sefer biraz daha yüksekten paralel olarak ikinci bir saplama hareketi geldi. Drizzt'in öteki palası beklenmedik bir şekilde dosdoğru ileri atılıp karşılık verdi ve drowun kılıcını Drizzt'in kolunun açısına doğru eğdi.</p>

      <p class="calibre2">Drizzt arkasından gelen hafif bir ıslık sesi duydu.</p>

      <p class="calibre2">Kılıçları panldayarak ileri atılırken, hedefe bir darbe indirmek üzere olduğunu düşünen düşman drow acımasızca sırıttı. Ama Drizzt, Panltı'yı da eşit hızda devreye soktu ve drowun kılıç tutan kolunu da çizdiği büyük yay hareketine tabi kalmak zorunda bıraktı. Drizzt rakibinin kılıçlarını hizaya sokmak için palalarının kıvrımlı kısımlarını kullanarak onları aşağı ve yukarı savurdu. Kılıçlarını kafasının üzerinde hareket ettirerek vücuduyla tam bir daire çizdi ve yana doğru ilerleyip kendisini düşman drowdan bir adım uzaklaştırdı.</p>

      <p class="calibre2">Görülmeyen ciritçinin becerisi göz önünde bulundurulursa Drizzt'in savruluşu yanlış değildi ve bire bir dövüştüğü rakibi ise, üzerine gelen ciritten kaçıp kurtulabilmek için kalçasını çılgınlar gibi yana doğru salladı. Acı verici bir darbe yedi ve ıstırap içinde yüzünü buruşturdu.</p>

      <p class="calibre2">Drizzt onu iterek uzaklaştırdı ve bayır aşağı yuvarlanmasını sağladı. Kolcu düşmanın üzerine vahşi bir hücumla atılırken şeytani drow tekrar dengesini sağladı.</p>

      <p class="calibre2">Pala kılıçla bir kez, bir kez daha ve bir kez daha çarpıştı. Drizzt'in ikinci palası daha dolaysız ve daha hileli bir yol takip ederek Drowun göbeğine doğru nişanlanıp saplandı.</p>

      <p class="calibre2">Yaralı Drowun savuşturmaları bu vahşi saldın karşısında oldukça etkileyiciydi. Ama bir bacağı acıyla uyuşmuş olduğu için geri çekiliyor ve kaçınılmaz bir şekilde aşağı doğru hız kazanıyordu. Arkasına bakmayı başardı ve on metrelik dik uçurumun kenarından yükselen bir kaya çıkıntısı gördü. O çıkıntıya varmayı ve sırtını taşa dayayıp desteklemeyi düşündü. Müttefikleri bayır aşağı hızla gelmekteydi; birkaç saniye içinde yanında olacaklardı.</p>

      <p class="calibre2">Ama onun saniyeleri kalmamıştı.</p>

      <p class="calibre2">İki pala da hızla ileri atılarak Drowun kılıçlarının çelik kısımlarına çarptı ve onu bayır aşağı ilerlemeye zorladı. Uçurumun kenarına geldiklerinde Drizzt silahlarını aynı anda yan-yana, çapraz kesik darbeleri halinde savurdu ve düşmanının kılıçlarının uç kısımlarını dışarı döndürdü. Sonra kendi vücuduyla ileri atılıp Drowun göğsüne sertçe vurarak dengesini yitirmesini ve kaya çıkıntısına 'güm' diye çarpmasını sağladı.</p>

      <p class="calibre2">Afallayan drowun kafasında kıvılcımlar çaktı. Hain Drizzt Do'Urden'in acımasız palalarının hemen ardından onu takip edeceğini bildiği için kendisini yosunların üzerine bıraktı.</p>

      <p class="calibre2">Drizzt avını öldürmeye ne istek duyuyordu, ne de buna zamanı vardı. Daha drow yere yığılmadan önce Drizzt, aşağıda keskin kayalar değil de yumuşak yosun olmasını umut ederek uçurum kenarından atladı.</p>

      <p class="calibre2">Karşısına çıkan şey ise çamurdu ve o da 'floş' diye zemine saplanıp bir ayak bileğini burktu ve yan takla attı. En sonunda kendisini kurtarmayı başardı ve elinden geldiğince hızlı bir şekilde koşturdu. Dikit tepecikler arasında zikzaklar çizdi ve tepeciklerin ortasında yere sinmiş bir şekilde ilerledi, zira okçuların kısa süre içinde uçurum kenarına gelmesini bekliyordu.</p>

      <p class="calibre2">Sağ tarafındaki dikit sırasının ardında kendisine paralel olarak ilerleyen bir suret gördüğünde, düşmanların dört bir yanında ve oldukça yakında olduğunu farketti. Drizzt bir tepeciğin arkasına gitti ve öteki taraftan dışarı çıkmak yerine düşmamyla dosdoğru yüzleşmek üzere yön değiştirdi. İkinci tepeciğin arkasına geldiğinde dizleri üzerine çöktü ve düşmanının orada olduğunu umduğu için kılıçlarını alçaktan savurdu.</p>

      <p class="calibre2">Bu sefer Parıltı alçaktan saplanan bir kılıca çarptı. Drizzt bu manevrayla pusu üstünlüğünü ele geçirememişti, ama en azından ikinci kılıcını bir darbe için kaldırmış olan düşman Drowu savunmasız yakaladığı kesindi. Drizzt öteki palasını düşmanının tahmininden çok daha hızlı bir şekilde dosdoğru yukarı ittirdi. Palanın sivri ucu Drowun diyaframını yaraladı ve kaymaya devam eden Drizzt, saplama darbesini tamamlayacak kadar kolunu uzatamasa da, düşman drow dikit tepeciğe doğru geri yığılıp savaştan çekildi.</p>

      <p class="calibre2">Fakat onun ardında bir müttefiki vardı ve bu asker dizleri üzerindeki Drizzt'e gözü dönmüş bir şekilde kılıçlarını vahşice savurarak saldırdı.</p>

      <p class="calibre2">Kolcu düşmanının hareketlerini görmekten çok hissederek palalarını kafasının üzerinde hareket ettirirken, hızla savrulan kılıçlardan kendisini koruyan tek şey katıksız içgüdüsü oldu. Aniden düştüğü dezavantajlı konumu farkeden Drizzt, doğuştan gelen büyüsüne başvurdu ve kendisiyle düşmanı üzerinde bir karanlık küresi meydana getirdi.</p>

      <p class="calibre2">Kılıçlar birbirine vurup kayarken ve iki dövüşçü de küçük kesikler alırken çarpışan çeliğin sesi çınlamaya devam etti. Drizzt hırladı ve yoğunluğunu arttırdı. Hâlâ kafasının üzerinde döndürdüğü kılıçlarıyla darbe savuşturuyor ve karşılık veriyordu. Usta kolcu azar azar vücut dengesini değiştirerek bir ayağını yere basmayı başardı.</p>

      <p class="calibre2">Düşman drow ani ve şiddetli bir çifte darbeyle saldırdı-ve silahlan havadan başka birşey kesemeyince yere yuvarlanacak gibi oldu. Kılıçlarıyla yay çizerek derhal döndü- ve silahları kayadan dikit tepeciğin kenanna sertçe çarptığında neredeyse ikisini de elinden düşürecekti.</p>

      <p class="calibre2">Savaşın heyecanı içinde etrafındaki bölgenin yeryüzü yapısını unutmuştu, yani dikit tepeciğin pek de uzakta olmadığını unutmuştu. Drow, Drizzt Do'Urden'in şöhretini duymuştu ve yaptığı hatanın ne kadar da büyük olduğunu aniden far-ketti.</p>

      <p class="calibre2">Tepeciğin yuvarlak çıkıntılı bir sırtına tünemiş olan Drizzt, drowun kılıçlarının hemen altındaki kayaya çarptığını duyunca irkildi ve az sonra yapacağı işle hiç de tatmin olmadı. Pala karanlık küresinin içinde aşağı doğru dalışa geçtiğinde Drizzt, Parıltı'mn hafif mavi ışığını göremedi.</p>

      <p class="calibre2">Bir saniye sonra serbestçe koşmaktaydı, bileği hâlâ acıyor ama onu ayakta tutuyordu. Dar koyağın arka kısmından dışarı çıktı ve yüksek tepeciğin tam karşısındaki çıkıntı tabakaya geldi. Bu çıkıntı tabaka adanın daha uzakta olan doğu ucuna doğru gidiyordu. Drizzt orada bir yerde, pek uzakta olmayan bir lagün bulunduğunu düşünüyordu ve eğer oraya varabilirse dosdoğru suya atlamaya niyetliydi. Sudaki canavarlar konusundaki efsanelerin canı cehennemeydi; etrafındaki düşmanlar oldukça gerçekti!</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Cattibrie, adadan gelmeye devam eden itiş kakış seslerini duydu. Sesler Donigarten'in dingin, karanlık sulan üzerinde net bir şekilde yankılanıyordu. Bir mantarın sapının arkasına geçip Guenhwyvar'ı çağırdı ve oluşan duman bulutu katı şeklini alırken Cattibrie oradan uzaklaştı.</p>

      <p class="calibre2">Büründüğü drow kılığına hâlâ pek güvenmeyen genç kadın gölün yanına geldiğinde orada bulunan birkaç kara elften kaçındı ve yakınlardaki bir orku işaret etti. Sonra yaratığın onu adaya götürmesi gerektiğini belirtmek için bir tekneyi gösterdi. Ork endişeli gibi görünüyordu, ya da en azından kafası karışmıştı. Arkasını döndü ve uzaklaşmaya başladı.</p>

      <p class="calibre2">Cattibrie orkun ensesine vurdu.</p>

      <p class="calibre2">Bariz bir şekilde dehşete kapılan ork ürkerek genç kadına doğru döndü. Cattibrie onu küçük tekneye doğru ittirdi ve bu sefer yaratık teknenin içine atlayıp eline bir kürek aldı.</p>

      <p class="calibre2">Cattibrie tekneye binip orkun yanına gidemeden önce bir erkek drow tarafından durduruldu. Drowun güçlü eli kadının dirseğini sıkıca kavradı.</p>

      <p class="calibre2">Kadın tekrar blöf yapmayı deneyerek ona tehditkar bir şekilde baktı ve hırladı. Ama bu kararlı kara elf yemi yutmuyordu. Erkek drow serbest olan elinde bir hançer tutuyordu. Hançer ise Cattibrie'in dirseğinin altında, kaburgalarından sadece birkaç santim ötede duruyordu.</p>

      <p class="calibre2">"Defol git," dedi erkek drow. "Bregan D'aerthe sana defolup gitmeni söylüyor!"</p>

      <p class="calibre2">Cattibrie, drowun ettiği tek kelimeyi bile anlamadı. Ama üçyüz kiloluk bir kara kürk yumağı hızla uçup afallamış erkek drowu tekneden birkaç metre öteye şapırtılar içinde savurduğunda, Cattibrie'in düşmanının duyduğu şaşkınlık kendisinin-kine denkti.</p>

      <p class="calibre2">Cattibrie hışımla orka doğru döndü. Ork ise hiçbir şey görmemiş gibi davranarak çılgınlar gibi kürek çekmeye başladı. Bir saniye sonra genç kadın kafasını çevirip sahile baktı. Guenhwyvar'ın geride bırakılacağı ve bütün bu mesafeyi yüzmek zorunda kalacağından korkuyordu.</p>

      <p class="calibre2">Teknenin yanından gelen büyük bir şapırtı sesiyle birlikte kedi (neredeyse tekneyi alabora ederek), kadına bunun aksini ispatladı. Panter şimdi teknenin pruvasında başı çekmekteydi.</p>

      <p class="calibre2">Bu hadise dehşete kapılmış olan orkun kaldıramayacağı kadar fazlaydı. Sefil yaratık feryat etti ve suya atlayıp çaresizce kıyıya doğru yüzmeye başladı. Cattibrie küreği kavradı ve arkasını dönüp bakmadı.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">İlk başta çıkıntının iki tarafı da açıktı; Drizzt başının üzerinden ve hemen arkasından hızla geçen arbalet oklarının ıslıklarını duyuyordu. Drizzt'in şansına ateş eden drowlar yüksek tepeciğin temelindeki dar uçurumun olduğu yerdeydi ve arbalet tabancalan uzak mesafe konusunda pek de iyi silahlar değildi.</p>

      <p class="calibre2">Drizzt koşarken vücudunun morumsu renkte parladığını görünce hiç şaşırmadı. Küçük peri ateşleri kol ve bacaklarını kaplamıştı, tenini yakmıyor ama onu düşmanları için açık bir hedef haline getiriyorlardı.</p>

      <p class="calibre2">Sol omzunda bir acı hissetti ve çabucak elini uzatarak küçük dartı çıkarttı. Sadece küçük bir yara almıştı; Drizzt'in üzerindeki cüce yapımı mithril zincir zırh tarafından okun hızı büyük oranda kesilmişti. Koşmaya devam etti. Yapabileceği tek şey kanma onu yormaya yetecek kadar zehirin karışmamış olmasını umut etmekti.</p>

      <p class="calibre2">Çıkıntı tabaka sağa doğru kıvrılarak Drizzt'in düşmanlarına sırtını dönmesine sebep oldu. O anda, sadece bir saniyeliğine kendisini saldırıya çok daha fazla açık hissetti. Ama kendisiyle acı verici arbaletler arasına daha fazla mesafe koymaya yaradığı için bu dönüşün iyi birşey olabileceğini kısa süre içinde farketti. Az sonra arbalet okları zarar vermeden arkasında yere çarpıp sekmeye başladı. Çıkıntı tabaka yeniden, bu sefer sola doğru döndü ve başka bir tepeciğin etrafından dolanmaya başladı.</p>

      <p class="calibre2">Bunun sonucunda Donigarten'ın kıyıya vuran suları Drizzt'in sağ tarafında, beş metre altında duruyordu. Kılıçlarını kınlarına sokup dosdoğru oradan suya atlamayı düşündü, ama sudan dışarı işini şansa bırakamayacağı kadar fazla sivri kaya uzanıyordu.</p>

      <p class="calibre2">Hızla ilerlerken çıkıntı tabakasının sağ tarafı çoğunlukla açıktı, suya atlayabileceği yerlerin önüyse sadece arada sırada beliren dikit sütunlarla kesiliyordu. Tepecik Drizzt'in sol tarafında kalmıştı ve onu uzaktaki okçulardan tamamen koruyordu... ama daha yakındaki düşmanlardan korumayacağını farketti. Hafif bir virajı aldığında, dönemecin hemen ardında bir oyuk olduğunu ve o oyuğun içinde bir düşmanın beklediğini en son anda farketti.</p>

      <p class="calibre2">Asker dışarı sıçrayıp kılıcıyla kamasını sallayarak Drizzt'in önünü kesti.</p>

      <p class="calibre2">Bir pala kılıcı yana doğru döndürdü ve Drizzt ikinci silahının kama tarafından önleneceğini bildiği için dosdoğru ileri saplama yaptı. Silahlar tahmin edildiği gibi birbirine kenetlendiğinde, Drizzt vücut devinimini kullanarak kamayı ittirip uzaklaştırdı ve bir dizini kaldırıp drowun göbeğine sertçe çarptı.</p>

      <p class="calibre2">Drizzt iki yana açılmış olan ellerini birleştirdi ve palalarının kabzalarını eş zamanlı bir şekilde düşmanının yüzüne indirdi. Kılıcın ya da kamanın ona doğru dalışa geçmesinden korkarak derhal silahlarını geri çekti, ama rakibi misilleme yapacak durumda değildi. Şeytani Drow bilincini yitirmiş bir halde dosdoğru yere serildi ve Drizzt onun üzerinden aşıp yoluna devam etti.</p>

      <p class="calibre2">Kolcu tam anlamıyla havaya girmişti. Drizzt'in içinde vahşi içgüdüler çalkalanıyordu ve karşısına tek başına çıkan hiçbir dro\vun ayakta kalamayacağına inanıyordu. Bir kez daha vahşi ve hırslı öfkenin vücut bulmuş hali olan avcıya hızla dönüşmekteydi.</p>

      <p class="calibre2">Bir sonraki dikitin arkasından bir kara elf dışarı sıçradı. Drizzt tek dizinin üzerinde kaydı ve döndü; mantar binanın kapısındaki askere karşı yaptığı manevraya benzer bir hareket sergiledi.</p>

      <p class="calibre2">Fakat bu sefer tepki vermek için daha fazla zamanı olan düşmanı darbeyi bloke etmek için kılıcını taş zemine doğru eğdi.</p>

      <p class="calibre2">Avcı onun böyle yapacağını biliyordu.</p>

      <p class="calibre2">Drizzt'in ileri uzanan ayağı yere sabitlendi ve kolcu hızla dönerek ayağa kalktı. Arkadaki ayağı havada geniş bir yay çizerek şaşkına dönen elfin çenesinin altına tekme attı ve onun çıkıntının kenarından aşağı düşmesini sağladı. Bir metre aşağıda eliyle tutunacak bir yer bulan şeytani drow aldığı darbeyle sersemlemişti ve bu mor gözlü iblisin onu kesinlikle öldüreceğini düşünüyordu.</p>

      <p class="calibre2">Fakat avcı çoktan gitmişti. Özgürlüğü için koşmaya devam ediyordu.</p>

      <p class="calibre2">Drizzt yolunun üzerine çıkan başka bir drow gördü; bu seferkinin kolu ileri doğru uzanmıştı ve muhtemelen bir arbalet tabancasıyla nişan almaktaydı.</p>

      <p class="calibre2">Avcı oktan daha hızlı davrandı. İçgüdüleri onu ardarda uyardı ve parlayarak savrulan bir pala uçarak gelen dartı savuşturduğunda içgüdülerinin doğru olduğu anlaşıldı.</p>

      <p class="calibre2">Derken Drizzt Drowun ve en yakındaki dikitin ardından çıkıp gelen müttefikinin tepesine bindi. İki düşman sayısal avantajlarının oldukça yeterli bir unsur olduğunu düşünerek kılıçlarıyla şiddetle saldırdılar.</p>

      <p class="calibre2">Avcıyı tanımıyorlardı- ama yakındaki bir oyuğun içinden onları kırmızı renkte parlayan gözleriyle izlemekte olan Artemis Entreri tanıyordu.</p>

      <p class="calibre2"></p>

      <p class="calibre2"></p>
    </div>

    <h1 id="sigil_toc_id_22">KISIM 4</h1>

    <p class="calibre2"></p>

    <p class="calibre2"><span class="none4">Ö</span><span class="none4">R</span><span class="none4">ÜMCEK AĞINDA</span></p>

    <div class="s">
      <p class="calibre2"><span class="none5">Faerun'daki dini mezheplerden birisine göre insanlığın günahları yedi tanedir ve bunlar arasında başta geleni de kibirdir. Benim bu konudaki yorumum hep kendilerini tanrılar olarak gören ya da en azından tebaalarını ilahi varlıklarla konuştuklarına inandıran ve böylece güçlerinin tanrılar tarafından verilmiş olduğu izlenimini yaratan kralların kibri yolunda olmuştu.</span></p>

      <p class="calibre2"><span class="none5">Bu, günahların en ölümcülü konusunda yapılacak yorumlardan sadece bir tanesi. Birisinin hatalı kibri yüzünden mahvolması için kral olması gerekmiyor. Kolcu akıl hocam olan Montolio DeBrouchee beni bu konuda uyarmıştı, ama onun verdiği dersler gururun kişisel bir yönüyle alakalıydı. "Bir kolcu çoğunlukla yalnız başına yürür, ama yakınında dostları olmadan asla yürümez," diye açıklamıştı bilge adam. "Bir kolcu çevresini tanır ve nerede müttefik bulunabileceğini bilir. "</span></p>

      <p class="calibre2"><span class="none5">Montolio 'nün bakış açısına göre kibir körlük demekti. İdraki ve bilgeliği bulamklaştırır, güven duygusunu alt ederdi. Çok kibirli bir adam yalnız başına yürür ve nerede müttefik bulunacağına da aldırış etmezdi.</span></p>

      <p class="calibre2"><span class="none5">Menzoberranzan adındaki örümcek ağının etrafımı sarmaladığını farkettiğim zaman hatamı anladım: hatam kibirimdi.</span></p>

      <p class="calibre2"><span class="none5">Yoksa kendimi ve becerilerimi çok yüksek görmüş ve o noktaya kadar hayatta kalmamı sağlayan müttefiklerimi unutmuş muydum? Wulfgar 'in ölümüyle duyduğum nefret ve Cattibrie, Bruenor ve Regis için duyduğum korku içinde, hayatta kalan o dostlarımın kendi başlarının çaresine bakmak için birbirilerine yardım edeceğini hiç düşünmedim. Başımıza gelip çatan sorunun benim kendi hatam olduğuna ve bu sebeple o hatayı düzeltmenin de benim üzerime düştüğüne karar kılmıştım, her ne kadar tek kişi için bunu yapmak imkansız olsa bile.</span></p>

      <p class="calibre2"><span class="none5">Menzoberranzan 'a gidecek, gerçeği öğrenecek ve bu çatışmayı sonlandır ocaktım; hatta kendi hayatımı feda etmek demek olsa bile.</span></p>

      <p class="calibre2"><span class="none5">Ne kadar da ahmakça davranmışım.</span></p>

      <p class="calibre2"><span class="none5">Wulfgar 'm ölümünden sorumlu olduğumu bana söyleyen kibrimdi; yanlışı düzeltecek kişinin ben olabileceğimi de bana söyleyen kibrimdi. Gelecek her türlü drow saldırısına karşı yetecek askeri gücü toplamaya kadir olan dostumla, o cüce kralla açıkça konuşmaktan beni alıkoyan şey de katıksız kibrimdi.</span></p>

      <p class="calibre2"><span class="none5">Kibrimin bedelini ödeyeceğimi, sonra da benim için kıymetli olan diğer kimselerin de ödeyebileceğini Rothe Adasındaki o çıkıntının üzerindeyken anladım.</span></p>

      <p class="calibre2"><span class="none5">Kişinin kibrinin böyle bir kayıp ve acıya yol açacağını öğrenmek ruhsal bir mağlubiyettir. Kibir sizi kişisel zaferinizi daha yükseklere çıkartmaya davet eder. Ama o yükseklerde rüzgar daha güçlüdür ve dengeniz daha fazla sallantıdadır. Öyleyse düşüşünüz de daha yüksekten olur.</span></p>
    </div>

    <div class="s2">
      <p class="calibre2"><span class="none5">-Drizzt Do'Urden</span></p>
    </div>

    <div class="s">
      <p class="calibre2"></p>
    </div>

    <h2 id="sigil_toc_id_23">BÖLÜM 18</h2>

    <p class="calibre2"><span class="none4">BAŞARISIZLIK</span></p>

    <div class="s">
      <p class="calibre2">Adanın rıhtımında kollanın sallayan ve ona geri gitmesini işaret eden bir kara elf olduğunu farketti. Erkek Drow yalnız gibi görünüyordu.</p>

      <p class="calibre2">Cattibrie, TaulmariPi kaldırdı ve atış yaptı. Ok tıpkı bir yıldırım çatalının yapacağı gibi karanlığı yararak aydınlattı, şaşkına dönen Drowun göğsünde patladı ve onu beş metre geriye fırlattı. Bir dakika sonra Cattibrie ile Guenhwyvar sahile çıktılar. Genç kadın kolyenin ısısını hissetti ve Guenhwyvar a sağ tarafa doğru koşmasını söylemeye davrandı. Ama panter sahibinin yakınlarda olduğunu çoktan sezmiş, kırık dökük kara parçası üzerinde tüm hızıyla koşmaya ve sahilden uzaklaşırken yön değiştirmeye başlamıştı bile.</p>

      <p class="calibre2">Kadın elinden geldiğince hızla onu takip etti, ama süratle koşan Guenhwyvar patileriyle havaya yosun parçaları saçarak en yakındaki tepeciğin taban kısmındaki keskin bir virajı döndüğünde neredeyse panteri gözden kaybetmişti.</p>

      <p class="calibre2">Cattibrie korku dolu bir haykırış duydu ve o tepeciğin taban kısmındaki dönemeci geçtiğinde kendisine bakmayan, görünüşe göre panterin koşusunu gözüyle takip etmekte olan bir kara elf asker gördü. Kollarından birisi yukan kalkmıştı ve arbalet tabancasıyla nişan alıyordu.</p>

      <p class="calibre2">Cattibrie koşarken ateş etti. Oku yüksek düştü ve drowun kafasının sadece birkaç santim yukarısından geçerek tepenin yan tarafında dumanı tüten bir delik açtı. Drow derhal döndü ve misilleme yaptı. Dart yuvarlanan kadının hemen yanındaki bir yosun tabakasına saplandı.</p>

      <p class="calibre2">Başka bir ok yerleştirmekte çabuk davranan Cati-brie ateş etti ve yana doğru kaçan drow askerin uçuşan piwafwisinâe bir delik açtı. Erkek drow bir dizinin üzerine çökerken başka bir ok daha yerleştirdi ve kolunu tekrar kaldırdı.</p>

      <p class="calibre2">Cattibrie da ateş etti. Kadının oku arbalet tabancasını ve drowun elini parçaladı, bileğini yardı ve drowun göğsünün üst kısmına derince gömüldü.</p>

      <p class="calibre2">Kadın bu düelloyu kazanmış, ama kıymetli zamanını kaybetmişti. Yönünü şaşıran genç kadın kendisine yol göstermesi için tekrar kolyeye başvurdu ve hızla koşmaya başladı.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Drizzt her hareketi savuşturur ve arada sırada etkili birkaç karşılık verirken, becerikli rakiplerinin vahşi saldırılan kısa süre sonra ölçülü hamlelere dönüştü. Şimdi drowlardan birisinin sadece bir silahı kalmıştı; kama tutan kolu ise kıvrımlı bir pala yarığından akan kanı durdurmak için sıkıca böğrüne kenetlenmişti.</p>

      <p class="calibre2">Drizzt'in kendisine güveni artmaya devam ediyordu. 'Bu adada kaç tane düşman var?' diye merakla düşündü ve kazanabileceğini düşünmeye cüret etti.</p>

      <p class="calibre2">Arkasından gelen bir kükreme sesi duyduğunda kanı buz gibi kesiliverdi, düşmanlarının yardımına bir canavar geldiğini düşünüyordu. Yaralı drowun gözleri dehşetle faltaşı gibi açıldı ve kara elf geri çekilmeye başladı, ama Drizzt bununla pek de rahatlayamadı. Çoğu drow müttefiki en iyi ihtimalle sağı solu belirsiz yaratıklar olurdu; yani inanılmaz ve tahmin edilemez derecede güçlere sahip kaotik yaratıklar. Eğer bu gerçekten de çağırılmış bir canavar, bir çeşit iblis müttefik idiyse, onun başlıca hedefi kesinlikle Drizzt olurdu.</p>

      <p class="calibre2">Geri çekilen Drow hızla koşmaya ve çıkıntı tabaka boyunca kaçmaya başladı ve Drizzt onun gidişinden yararlanarak bir sonraki yüzleşeceği şeye şöyle bir bakabilmek için yana doğru ilerledi.</p>

      <p class="calibre2">Yanından kara bir kedi sureti hızla geçip gitti ve kaçmakta olan düşmanı takip etti. Bir anlığına Drizzt, drowlardan birisinin kendisininkine benzeyen bir heykelciği olduğunu ve Guenhwyvar'a benzer bir kedi çağırdığını düşündü. Ama bu zaten Guenhwyvar idi! Drizzt bunu içgüdüsel olarak anladı. Bu onun Guenhwyvar'ıydı!</p>

      <p class="calibre2">Heyecanı hızla şaşkınlığa dönüşen Drizzt, panteri Regis'in Mithril Salonunda çağırmış ve kedinin de onun peşinden gelmiş olduğunu düşündü. Fakat bu mantığa hiç uygun gelmiyordu, zira Guenhwyvar cüce kalesinden ta buraya kadar yolculuk yapabilecek kadar uzun süre boyunca Madde Düzleminde kalamazdı. Heykelciğin Menzoberranzan'a kadar birisi tarafından getirilmiş olması gerekiyordu.</p>

      <p class="calibre2">Kurnaz bir kılıç darbesi bir anlığına Drizzt'in savunmasını aştı, silahın ucu kaliteli zırhı çentti ve göğsünü sıyırdı. Bu hadise düşmanlannı ve sorunlarını sırasıyla ele alması gerektiğini Drizzt'e hatırlattı ve dalıp giden kolcuyu düşüncelerinden uyandırdı.</p>

      <p class="calibre2">Gözle ayırt edilemeyecek bir şiddet ve hızla hücuma geçti. Palaları savrulup dönüyor, savunma sergileyen kara elfe birçok değişik açıdan darbeler indiriyordu. Fakat Drow asker kılıçlarıyla ölümcül palaları savuşturarak ve hatta kolcu kendisine tekme atmaya çalıştığında Drizzt'in çizmesinin yanına vurarak bu düelloyu gayet başarıyla sürdürüyordu.</p>

      <p class="calibre2">"Sabır," diye kendisine hatırlattı Drizzt. Ama Guenhwyvar'ın belirişi ve birçok cevapsız sorunun havada asılı kalışı yüzünden sabırlı olmak hiç de kolay değildi.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Kaçmakta olan drow bir köşeyi döndü. Sonra panter hızla arayı kapadığı için sağlam olan kolunu dar bir dikite dolayıp sağa doğru döndü ve çıkıntı tabakanın kenarından atlayıp çamurlu suyun içine gömüldü. Ayağını yere sabitlemeyi başarmıştı ve düşürdüğü kılıcını bulmak için aşağı doğru eğilmiş bir halde duruyordu. Bu sırada Guenhwyvar, drowun tepesine bindi ve onu suya batırdı.</p>

      <p class="calibre2">Kara elf kısa bir süre için debelenip tekmeler savurdu. Sudaki karmaşa dindiğinde panterin çenesi, Drowun boynuna kenetlenmiş bir şekilde bastırmaktaydı. Drowun yüzü suyun üzerinde olmasına rağmen nefes alamıyordu; bir daha asla nefes alamayacaktı.</p>

      <p class="calibre2">Guenhwyvar avını bırakıp doğruldu, dört metre yüksekte olan çıkıntıya zıplamak için döndü, ama gökkuşağı rengindeki bir kabarcık üzerine doğru uçtuğunda yere sinip kafasını çevirdi ve şüpheyle hırladı. Guenhwyvar tepki veremeden önce bu garip şey patladı ve panterin üzerine parlak zerreler serpildi.</p>

      <p class="calibre2">Guenhwyvar çıkıntıya doğru zıpladı, ama hedefin gitgide daha da uzaklaştığını hissetti. O zerrelerin doğasını anlayan ve onu kendi varoluş düzlemine geri göndermekte olduklarını farkeden panter itirazla yine gürledi.</p>

      <p class="calibre2">Kükreme kısa süre içinde kaybolup yerini sudaki dalgacıkların hafif şıpırtısına bıraktı ve çıkıntı tabakanın üzerinden bir çelik tangırtısı geldi.</p>

      <p class="calibre2">Jarlaxle taş duvara sırtını dayadı ve bu yeni gelişmeyi düşünüp tarttı. Değerli metal düdüğünü, yani tehlikeli panteri gönderen nesneyi cebine koydu ve çizmesine bulaşan çamurları silmek için ayağını kaldırdı. Kendini beğenmiş paralı asker kayıtsız bir şekilde kafasını kaldırdı ve devam eden savaşın seslerini dinledi. Drizzt Do'Urden'in kısa süre içinde ele geçirileceğinden emindi.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Cattibrie dar koyağın içinde kapana kısılmış kalmıştı; iki kara elf kadının hemen karşısındaki iki ayrı tepeciğin arkasına geçip siper almıştı ve üçüncü bir drow ise sol taraftaki tepenin taban kısmında durmuş arbalet tabancasıyla ateş ediyordu. Genç kadın kendi dikit siperinin arkasına elinden geldiğince gizlendi, ama dartlar etrafındaki kayalara çarpıp sekerken kendisini hâlâ saldırıya açık hissediyordu. Arada sırada bir atış yapmayı başa-rıyordu, ama düşmanları iyi gizlenmişti ve gümüş kuyruklu oklar hiç zarar vermeden kayalara çarpıp etrafa kıvılcımlar saçıyordu.</p>

      <p class="calibre2">Genç kadının dizini bir dart sıyırdı, bir diğeri onu oyuğun içinde daha da büzüşmeye ve vücudunu bir daha muhtemelen atış yapamayacağı bir açıya getirmeye zorladı. Cattibrie işte o zaman mağlup olacağını düşünerek korkuya kapıldı. Üç tane iyi eğitimli ve iyi silahlanmış drow askerine karşı savaşı kazanmasının hiçbir yolu yoktu.</p>

      <p class="calibre2">Bir arbalet oku çizmesinin topuğuna saplandı, ama içeri geçemedi. Genç kadın büyük ve derin bir nefes aldı. Misilleme yapmaya çalışması gerektiğini, burada büzüşüp durmanın kendi -ve Drizzt'in- ölümünü kesinleştirmekten başka bir işe yaramayacağını kendisine inatla söyleyip durdu.</p>

      <p class="calibre2">Dostunun düşüncesi genç kadına cesaret verdi ve Cattibrie atış yapmak için dışarı doğru kıvrıldı. Ateş ettiğinde yüksek sesle küfrü bastı, zira düşmanları yine sıkı gizlenmişti.</p>

      <p class="calibre2">Yoksa öyle değil miydi? Cattibrie aniden dikit kümesinin arka tarafına doğru koşturdu ve kendisiyle tepenin tabanındaki drow arasına mümkün olduğunca fazla engel koydu. İleride duran Drow askerleri için o anda açık bir hedefti. Ancak Cattibrie sadece Drowlar herhangi bir atış yapmayı başarabilirse bir hedef olurdu.</p>

      <p class="calibre2">Genç kadın amansız bir yaylım ateşi başlatınca Taulmaril arka arkaya, sürekli olarak vızıldadı. Atış yapabileceği bir kara elf sureti görmüyor olsa bile onların saklandığı yere doğru ateş ediyordu. Büyülü okların her biri ikiz tepeciklere çarpıyor, böylece etrafta parlak kıvılcımlar uçuşuyor ve kopup cazır-dayan taşlar parçalar halinde havaya savruluyordu.</p>

      <p class="calibre2">Misilleme yapmaya yetecek kadar uzun bir süre dışarı uzanamayan iki drow cesaretlerini yitirip dar koj'aktan dışarı kaçıştılar. Cattibrie birisini sırtından hakladı ve ikincisini alaşağı etmek için bir ok daha gerdi.</p>

      <p class="calibre2">Böğründe bir acı hissetti ve dönüp baktığında taş çatlasa üç metre ötede başka bir düşman durduğunu gördü. Drow arbalet tabancasını önünde tutmuş bir halde güvenle gülümsüyordu.</p>

      <p class="calibre2">Cattibrie hızla döndü ve ölümcül yayı da beraberinde savurdu. Drowun ağzı aniden dehşet dolu bir haykırışla açıldı ve Cattibrie okunu düşmanın tam suratının ortasına gömerek onu tepetaklak havaya savurdu.</p>

      <p class="calibre2">Genç kadın kanamakta olan böğrüne baktı. Yüzünü buruşturdu ve batan oku çekip çıkarttı. Sonra doğrulup ayağa kalktı ve etrafına bakındı. Bu sonuncu drowun tepenin taban kısmındaki olup olmadığını kestiremiyordu, ama kol ve bacaklarına yayılan sinsi zehiri hissediyor ve arkasından yaklaşan başka bir düşman olmadığından emin olmak için burada daha fazla kalamayacağını biliyordu. Genç kadın dar koyağın kırık dökük duvarına azimle tırmandı ve kısa süre içinde çıkıntı tabakaya geldi. Bilincini ve dengesini korumaya çalışarak ilerlemeye devam etti.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Parıltı, drowun kılıcına kanca gibi takıldı ve Drizzt onu bir eksen üzerinde döndürdü. Bunun sonucunda iki silah dövüşçülerin arasında kocaman daireler çizdi. Rakibi hızla savrulan kılıçların ardından bir saplama hamlesi denedi, ama Drizzt'in diğer palası yerini aldı ve darbeyi savuşturdu.</p>

      <p class="calibre2">Drizzt vücut hızını yüksek tuttu, hatta dönüş baskısını arttırdı. Düşman Drowun kılıçları, biri aşağıda biri yukarıda olmak suretiyle iki yana açıldı ve bu sefer onların ardından serbest kalan palasını içeri doğru saplayan Drizzt oldu. Kurnazca hamleler yaparak rakibinin geriye çekilip dengesini yitirmesini sağladı. Üstün çevikliğiyle Drizzt, dönüp duran kılıçları kontrol altında tutuyordu ve iki dövüşçü de kolcunun avantaj kazanmakta olduğunu biliyordu.</p>

      <p class="calibre2">Düşman drow Panltı'ya bir karşı baskı uygulamak için kaslarını gerdi- işte bu, kurnaz Drizzt'in beklemekte olduğu şeyin ta kendisiydi. Kılıç ve pala gözlerinin önünde yükselirken Drizzt, kendi silahı üzerinde baskıyı hissettiği anda dolambaçlı kesik darbesini durdurdu, yönünü değiştirdi ve Parıltı 'yla küçük bir ilmik atarak Drowun kılıcına öteki taraftan vurdu. Aniden serbest kaldığı için dengesini yitiren Drow askeri tökezledi ve kılıcın üzerindeki baskının yönünü değiştiremedi.</p>

      <p class="calibre2">Kılıcı aşağı doğru indi ve öbür tarafa doğru savrularak vücudunu yana çevirmesine sebep oldu. Darbeyi önlemek için diğer kılıcını geri getirmeye çalıştıysa da Drizzt'in ikinci palası çok hızlı davrandı ve Drowun karnının yan tarafına saplandı.</p>

      <p class="calibre2">Düşman drow yalpalayarak geri devrildi ve bir kılıcını yere düşürdü.</p>

      <p class="calibre2">Drizzt birinin kendisine seslendiğini duydu; başka birisi ise omuzuna sertçe vurdu ve onu taş duvara mıhladı. Duvardan kendisini itip palalarını kaldırarak hızla döndü.</p>

      <p class="calibre2">Entreri! Drizzt'in ağzı bir karış açık kaldı ve savunması gevşedi.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Cattibrie çıkıntı tabakanın üzerinde Drizzt'i tespit etti. Diğer Drowun böğrünü tutarak yere yığıldığını gördü ve başka bir karanlık suret oyuğun birinden dışarı fırlayıp Drizzt'e giriştiği sırada onu uyarmak için haykırdı. Yayını kaldırdı, ama eğer düşmanın vücudu oku durdurmazsa dosdoğru delip geçerek</p>

      <p class="calibre2">Drizzt'e saplanabileceğim farketti. Bunun yanı sıra, uyku zehiri kanına karışıp etkisini göstermeye başlarken genç kadının başı dönmeye başladı.</p>

      <p class="calibre2">Taulmaril'i hazır tuttu ve güç bela ilerlemeye devam etti, ama Drizzt ile arasındaki onbeş, yirmi metrelik mesafe sanki yüzlerce mil gibi görünüyordu.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Entreri'nin kılıcı yeşil bir ışıkla parlıyor ve bunun o olduğunu daha da iyi açık ediyordu. 'Ama bu nasıl olabilir?' diye merak etti Drizzt. Bu adamı mağlup etmiş, Mithril Salonunun dışındaki rüzgarlı koyakta ölüme terketmişti.</p>

      <p class="calibre2">Görünüşe bakılırsa Entreri'yi ölüme terketmemiş olanlar da vardı.</p>

      <p class="calibre2">Kılıç kurnaz bir çifte darbe hareketiyle aşağıya, Drizzt'in kalçasına doğru dalışa geçti, sonra yukarı savruldu ve neredeyse Drowun gözlerini yaracaktı.</p>

      <p class="calibre2">Drizzt dengesini kazanmaya ve kendisine gelmeye çalıştı, ama Entreri feci şekilde üzerine çullanıyor, çılgınlar gibi darbeler savuruyor ve bu sırada hırlıyordu. Kolcunun bacağına hızlı ve sert bir tekme indi. Yeşil renkte parlayan kılıç aşağı doğru inip duvardan bir çizgi halinde kıvılcımlar saçarken Drizzt kendisini iterek duvardan uzaklaşmak zorunda kaldı.</p>

      <p class="calibre2">Kiralık katil hırlayarak Drizzt ile birlikte döndü ve kamasını geniş bir yay halinde savurdu. Drizzt'in palası daha kısa olan silaha çarptı ve kama uçup gitti. Ama Entreri'nin eli şimdi Drizzt'in önleyemeyeceği bir açıdaydı ve bir yumruk halini alarak yoluna devam etti.</p>

      <p class="calibre2">Drizzt, kiralık katilin yumruğu burnuna 'güm' diye inmeden yarım saniye önce, Entreri'nin ondan bir adım önde olduğunu ve onun az önce yaptığı savuşturmayı tamı tamına beklediğini, hatta bunu istediğini farketti.</p>

      <p class="calibre2">Afallayan kolcu geriye doğru tökezledi. Drizzt'in çıkıntının kenarından aşağı uçmasını engelleyen tek şey ince bir dikit tepecikti. Entreri derhal üzerine çullandı. Kiralık katil, kılıcıyla yaptığı şiddetli bir savuruşla Parıltı'yı Drizzt'in elinden ayırıp yere düşürdüğünde mavi ve yeşil kıvılcımlar havada uçuştu.</p>

      <p class="calibre2">Drizzt'in elinde kalan palası, kılıcın ardından gelen ters darbeyi engelledi, ama yere düşen silahını geri almak için eğilemeden önce Entreri yere sindi ve Parıltı'yı tekmeleyip çıkıntı tabakadan aşağı düşürdü.</p>

      <p class="calibre2">Dengesi hâlâ bozuk olan Drizzt aşağı doğru bir darbe indirmeyi denedi, ama kiralık katil bunu kolayca savuşturdu ve Drizzt'in karnında patlayan bir diğer sert yumrukla karşılık verdi.</p>

      <p class="calibre2">Entreri kılıcıyla dairesel bir yay çizerek yukarı doğru hamle yaptı ve Drizzt'in palasını da yana savurdu. Bu bir satranç oyunuydu ve Entreri beyaz taşları oynuyordu. Avantajı ele geçirmiş ve saldırıyı bırakmamıştı. Kılıç ve pala vücutlardan uzaklaştığında hiddetli kiralık katil, kolunu ileri uzatarak kendisini kolcunun üzerine savurdu, Drizzt'in yüzüne dirsek indirdi ve drowun kafasını şiddetle geriye ittirip taşa çarptırdı. Entreri'nin kılıcı palaya tekrar vurarak onu dosdoğru yana savuşturdu ve sonra tekrar yukarı doğru kaldırdı. Kılıç tutan kolu yüksekte olan ve Entreri'nin üzerine çullanmak için hazırlandığını gören Drizzt sonunun geldiğini anladı. Sağ tarafa doğru yuvarlandığı sırada kılıç aşağıya doğru savruldu, kaliteli pelerinini deşti ve cüce yapımı zırhına sertçe çarpıp koltukaltın-da bir yarık açtı. Bu da drowun vücut devinimine güç kattı.</p>

      <p class="calibre2">Derken Drizzt çıkıntının kenarından kurtuldu ve aşağı uçup çamurlu suya yüzüstü gömüldü.</p>

      <p class="calibre2">Entreri, gözünün ucuyla bir ışık parlaması gördüğünde içgüdüsel olarak sıçrayıp yuvarlandı. Kiralık katil ve pelerinden oluşan karmaşanın içinden gümüş kuyruklu bir ok geçti, çıkıntı boyunca yoluna devam edip gitti ve Entreri inleyerek yüzüstü yere yığılıp kaldı. Kiralık katil çaktırmadan elini vücudunun altına sokup parmaklarını azar azar kamasına doğru götürmeyi başardı.</p>

      <p class="calibre2">"Drizzt!" diye seslendi Cattibrie, düşen dostunun görüntüsü karşısında bitkinliği kısa bir süreliğine geçip giderek.</p>

      <p class="calibre2">Sersemlemiş olan kadın kılıcını çekti ve adımlarını hızlandırdı. İlk olarak kiralık katilin işini mi bitirmesi, yoksa düşen drowa mı bir bakması gerektiğini kestiremiyordu.</p>

      <p class="calibre2">Olay yerine yaklaştığında dikitin olduğu yere doğru saptı, ama yanlış bir seçim yapmıştı. Zira kiralık katil görünüşe bakılırsa hiç yara almamış bir halde aniden ayağa sıçradı. Ok sadece Entreri'nin uçuşan pelerininde temiz bir delik açarak hedefi kaçırmıştı.</p>

      <p class="calibre2">Cattibrie gözüne dolan yaşlarla savaştı ve dişlerini sıkarak Entreri'nin ilk kılıç darbesini savuşturdu. Bu sırada keme-rindeki mücevherli hançere uzandı. Fakat hareketleri oldukça hantaldı, zira içine işleyen uyku zehri hızla adrenalin patlamasının etkisini azaltıyordu. Cattibrie'ın parmaklan hançerin kabzasını kavradığı anda, kılıcı aniden yana savuşturuldu ve bir kamanın hançerin kabzasındaki öbür elinin arka kısmına bastırılmış bir halde öylece durduğunu gördü.</p>

      <p class="calibre2">Entreri'nin kılıcı yukarıdaydı, tehlikeli bir biçimde yüksekte ve tehlikeli bir biçimde serbestti.</p>

      <p class="calibre2">Cattibrie sonunun geldiğini biliyordu ve bütün dünya gözlerinin önünden uçup gitmişti. Sadece Entreri'nin kılıcının soğuk çeliğinin boynundaki yumuşak deriye değdiğini hissetti.</p>

      <p class="calibre2"></p>
    </div>

    <h2 id="sigil_toc_id_24">BÖLÜM 19</h2>

    <p class="calibre2"><span class="none4">KİBİR</span></p>

    <div class="s">
      <p class="calibre2">'Yaşıyor,' diye eliyle Jarlaxle'a işaret etti asker, yerde yatan kolcuyu incelerken.</p>

      <p class="calibre2">Paralı asker lideri, Drizzt'i sırtüstü döndürüp kafasını sudan çıkartması için askere işaret etti. Jarlaxle dingin gölün ötesine baktı ve savaş seslerinin göl sulan üzerinde net bir şekilde yankılanmış olduğunu anladı. Paralı asker süzülen disklerin -çoğunlukla matron anaları şehir içinde taşımaya yarayan büyülü ve uçan diskler- kolayca farkedilen donuk mavi ışıltısının göl kıyısından adaya doğru gelmekte olduğunu gördü. Jarlaxle onların Baenre Evi askerlerini taşıdığını biliyordu.</p>

      <p class="calibre2">'Bırak onu,' diye adamına işaret etti paralı asker lideri, 've eşyalarını da.' Jarlaxle neredeyse sonradan gelen bir düşünceyle birlikte düdüğünü tekrar çıkarttı, dudaklarına götürdü, Drizzt'in karşısına geçti ve tiz bir nota çaldı. Düdüğün tılsımı ona kolcunun en az drow yapımı kadar kaliteli olan büyülü bir zırh giydiğini gösterdi ve Jarlaxle, Parıltı'nm büyüsünün yoğunluğunu görünce hevesle iç çekti. O palayı kendi silah koleksiyonuna eklemeyi çok isterdi, ama Drizzt Do'Ur-den'in iki palayla savaştığı Menzoberranzan'da gayet iyi bilinirdi ve eğer biri eksik olursa paralı asker sadece Matron Baenre'nin gazabını kendi üzerine davet etmiş olurdu.</p>

      <p class="calibre2">Drizzt bunlar dışında pek az tılsımlı eşya taşıyordu, paralı askerin dikkatini oldukça cezbeden bir nesne dışında tabii. Bu nesnenin büyüsü hakikaten de güçlüydü, ipnotize sihirlerinde yaygın olan renklerle parlıyordu. Bu da tam anlamıyla kurnaz Jarlaxle'ın en etkili şekilde kullanacağı türden bir nesneydi.</p>

      <p class="calibre2">Baygın kolcuyu sırtüstü çevirip Drizzt'in suratının çamurlu sudan dışarı çıkmasını sağlamış olan asker, Jarlaxle’ın yanına doğru ilerlemeye başladı, ama paralı asker onu durdurdu. 'Yakut süsü al,' diye talimat verdi Jarlaxle’ın parmaklan.</p>

      <p class="calibre2">Asker arkasını döndü ve yaklaşan diskleri yeni farketti. "Baenre?" diye sordu sessizce, lidere doğru geri dönerek.</p>

      <p class="calibre2">'Avı kendileri bulacaklar,' diye güvenle işaret etti Jarlaxle. 'Ve Matron Baenre ona Drizzt Do 'Urden 'i kimin teslim ettiğini bilecek.'</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Entreri bu sefer ne çeşit bir dişi drow öldüreceğini soracak değildi. Bregan D'aerthe ile birlikte çalışıyordu. Ayrıca bu drow tıpkı mantar binadaki kara elf gibi onların işine karışmıştı ve bir tanık sayılırdı.</p>

      <p class="calibre2">Fakat tam vaktinde kadına attığı dikkatli bir bakış bu drowun kemerinde asılı duran tanıdık bir mücevherli hançeri görmesini ve duraksamasını sağladı.</p>

      <p class="calibre2">Entreri dişiyi iyice inceledi, kılıcının ucunu kadının boğazında tuttu ve minik kan damlaları akıttı. Kılıcı marifetli bir şekilde oynattı ve dişinin pürüzsüz teninde hafif bir çıkıntı belirdi.</p>

      <p class="calibre2">"Neden buradasın?" diye sordu Entreri, boğulur gibi olarak. Hakikaten şaşırmıştı. Bu kadının Menzoberranzan'a Drizzt ile birlikte gelmediğini biliyordu- öyle olsa, Blingdenstone'dan Mebus Firble kesinlikle ondan bahsederdi. Jarlaxle hiç şüphesiz ondan haberdar olurdu!</p>

      <p class="calibre2">Yine de şaşırtıcı derecede yararlı olabilecek bir şekilde buradaydı işte.</p>

      <p class="calibre2">Entreri kılıcını tekrar kıpırdattı, sonra nazikçe kadının çenesinin altındaki o çıkıntıya taktı ve büyülü maskeyi çıkarttı.</p>

      <p class="calibre2">Cattibrie gitgide yükselen dehşetini bastırmak için mücadele verdi. Bu seferki de, Artemis Entreri'nin pençelerine ilk düştüğü zamanki kadar feciydi; kiralık katil onda neredeyse akıl almaz bir dehşet uyandırıyor, üzerine başka hiçbir canavarın, ne bir ejderin, ne de Tarterus'daki bir iblisin yapamayacağı kadar derin bir korku salıyordu.</p>

      <p class="calibre2">İşte yine karşısındaydı, inanılmaz bir şekilde hayattaydı ve kılıcını kadının savunmasız boğazına dayamıştı.</p>

      <p class="calibre2">"Beklenmedik bir ikramiye," diyerek düşüncelere daldı Entreri. Esirini kâra dönüştürmenin en iyi yolunu bulmaya çalışıyormuş gibi şeytanca kıkırdadı.</p>

      <p class="calibre2">Cattibrie çıkıntının kenarından aşağı atlamayı düşündü-eğer yerden üçyüz metre yüksekteki bir uçurumda duruyor olsaydı, bunu yapmayı enine boyuna düşünürdü! Sırtındaki tüylerin ürperdiğini, alnının boncuk boncuk terlediğini hissetti.</p>

      <p class="calibre2">"Hayır," diye mırıldandı ve Entreri'nin yüz hatları şaşkınlıkla buruştu.</p>

      <p class="calibre2">"Hayır mı?" diye tekrarladı Entreri, kadının bu sözü kendi kendisine söylediğini anlamayarak.</p>

      <p class="calibre2">Cattibrie bakışlarını çelik gibi sertleştirip ona kenetledi. "Demek hayatta kalmayı basardın," diye belirtti, doğruya doğru bir sesle. "Sana en çok benzeyen kimselerin yanında yaşamak için tabii."</p>

      <p class="calibre2">Kiralık katilin yüzünü hafifçe buruşturmasından, Entreri'nin bu betimlemeden hiç hoşlanmadığını anladı. Entreri kadına kılıcının kabzasıyla vurup yanağında kızıl bir iz bıraktığında ve burnundan bir kan şeridinin akmasını sağladığında bu düşünce doğrulanmış oldu.</p>

      <p class="calibre2">Cattibrie geriye doğru tökezledi, ama derhal doğruldu ve kiralık katile gözlerini hiç kırpmadan baktı. Entreri'ye onun üzerine dehşet salma hazzını bu sefer yaşatmayacaktı.</p>

      <p class="calibre2">"Seni öldürmeliyim," diye fısıldadı Entreri. "Yavaşça."</p>

      <p class="calibre2">Cattibrie ona güldü. "Yap öyleyse," diye yanıtladı. "Drizzt'in senden daha iyi olduğu kanıtlandığına göre, benim üzerimde hiçbir etkin yok."</p>

      <p class="calibre2">Entreri, aniden içinden taşan hiddetle neredeyse onu haklayacaktı. "öyleydi," diye düzeltti, sonra çıkıntının kenarına acımasızca baktı.</p>

      <p class="calibre2">"İkinizin de birden fazla kez alaşağı edildiğinizi gördüm," diye araya girdi Cattibrie, o karanlık anda bu konudaki inancını elinden geldiğince toplayarak. "Soğuk cesedinize kendi elimle dokunmadan ikinizin de öldüğüne inanmam!"</p>

      <p class="calibre2">"Drizzt yaşıyor," diye arka taraftan bir fısıltı geldi. Bu sözler mükemmel bir Ortak Lisanda söylenmişti. Jarlaxle ile iki tane Bregan D'aerthe askeri kiralık katilin yanına geldiler. İçlerinden birisi az önce böğründen yaralanmış olan ve yerde kıvranan drowun işini bitirmek için duraksadı.</p>

      <p class="calibre2">Hiddetiyle kontrolünü kaybeden Entreri, içgüdüsel olarak tekrar Cattibrie'a doğru bir yumruk savurdu, ama bu sefer genç kadın elini sertçe kaldırdı, bileğini büktü ve darbeyi zekice savuşturdu.</p>

      <p class="calibre2">Derken Jarlaxle araya girdi. Cattibrie'a oldukça fazla bir ilgiyle göz gezdiriyordu. "Lloth'un kutsadığı örümcek şansına bak sen," dedi Jarlaxle ve Cattibrie'in çürümüş yanağını okşamak için bir elini kaldırdı.</p>

      <p class="calibre2">"Baenre askerleri yaklaşıyor," diye hatırlattı paralı askerin arkasındaki adam, Drow Lisanını kullanarak.</p>

      <p class="calibre2">"Gerçekten," diye yanıtladı Jarlaxle boş boş, yine yüzey lisanında. Önünde duran bu çekici kadına kendisini tamamen kaptırmış gibi görünüyordu. "Yola koyulmalıyız."</p>

      <p class="calibre2">Cattibrie sanki kendisini devirecek olan ölüm darbesini beklermiş gibi doğruldu. Jarlaxle bunun yerine elini uzattı ve tacı kadının kafasından çıkartarak onu kör etti. Taulmaril ile sadağı kendisinden alınırken Cattibrie hiçbir direniş göstermedi. Ve kemerindeki kılıftan mücevherli hançeri hızla çeken elin Entreri'ye ait olduğunu biliyordu.</p>

      <p class="calibre2">Güçlü, ama şaşırtıcı derecede nazik bir el koluna dolandı ve onu oradan -yerde yatan Drizzt'den- uzaklaştırdı.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">'Yine yakalandım,' diye düşündü Drizzt, ve bu sefer kendisine yapılacak olan karşılamanın, Blingdenstone'da konuk olduğu zamanki kadar hoş geçmeyeceğini biliyordu. Örümcek ağının tam içine girmiş, kıymetli avı akşam yemeği sofrasına kendisi getirmişti.</p>

      <p class="calibre2">Bir duvara kelepçelenmişti ve bileklerinden asılı kalmasın diye ayak parmaklan yere değiyordu. Bu mekana nasıl geldiğini hatırlamıyor, burada, bu karanlık ve pis odada ne kadar süredir asılı durduğunu bilmiyordu. İki bileği de ağrıyordu ve sanki derisinin büyük kısmı yıpranmış gibi, enfrarujlu görüşte sıcak kelepçe izleri belli oluyordu. Drizzt'in sol omuzu da sızlıyordu ve göğsünün üst kısmıyla koltukaltı arasında, yani Entreri'nin kılıcının kestiği yerde rahatsız edici bir gerginlik hissediyordu.</p>

      <p class="calibre2">Fakat rahibelerden birisinin yarayı temizlemiş ve onu iyileştirmiş olduğunu tahmin etti, zira çıkıntının kenarından aşağı düştüğü sırada yarası çok daha kötüydü. Fakat bu varsayım Drizzt'in moralini pek yerine getirmedi, zira Drowların kurbanları çoğunlukla Örümcek Kraliçeye verilmeden önce en iyi sağlık koşullarında bulunurdu.</p>

      <p class="calibre2">Ama bütün bu acı ve çaresizlik içinde kolcu biraz iç huzur bulabilmek için çaba veriyordu. Drizzt, kalbinin derinlerinde bu işin böyle sonuçlanacağını, Mithril Salonundaki dostları huzur içinde yaşasınlar diye kendisinin yakalanıp öldürüleceğini başından beri biliyordu zaten. Drizzt ölümü çok uzun süre önce kabullenmiş ve Mithril Salonundan dışarı son çıkışında bu olasılığa razı olmuştu. Peki o zaman neden bu kadar huzursuzdu?</p>

      <p class="calibre2">İçinde bulunduğu bu gösterişsiz oda içinde sadece taş duvarların üçü boyunca kenetlenmiş kelepçeler ve tavandan sarkan bir kafes bulunan bir mağaraydı. Demir destekli kapı gıcırdayarak açıldığında ve iki tane üniformalı dişi drow askeri hızla içeri girip kapının iki yanında soğukça esas duruşa geçtiğinde Drizzt'in etrafı incelemesi yarıda kesildi.</p>

      <p class="calibre2">Drizzt çenesini dikleştirdi ve ölümünü vakarla karşılamaya kararlı bir şekilde bakışlarını setleştirdi.</p>

      <p class="calibre2">Kapıdan içeri bir Illithid girdi.</p>

      <p class="calibre2">Drizzt'in ağzı bir karış açıldı. Ama drow kolcu soğukkanlılığını çabucak geri kazandı. 'Bir zihin yüzücü mü?' diye afalladı, ama biraz durup yaratığı incelediğinde, o anda Baenre Evinin zindanlarında olduğunu farketti. Bu, ne kendisi, ne de dostlan için hiç de rahatlatıcı bir düşünce değildi.</p>

      <p class="calibre2">İllithidin ardından odaya iki Drow rahibesi girdi. Birisi küçük yapılı ve gaddar bakışlıydı; yüz hatları sivriydi ve ağzı da ebedi bir somurtmayla sımsıkı kapalıydı. Diğeri daha uzun boylu, daha ağırbaşlıydı, ama en az öteki kadar heybetli duruyordu. Onların ardından efsanevi buruş kırış matron ana içeri girdi. Havada süzülen diskinin üstünde rahatça oturuyordu, Matron Baenre'nin yanında ise onun daha genç ve daha güzel bir hali olan başka bir dişi vardı. Bu kafilenin en gerisinden iki erkek Drow geldi, giysilerine ve silahlarına bakılırsa bunlar savaşçılardı.</p>

      <p class="calibre2">Matron Baenre'nin süzülen diskinden yayılan parıltı Drizzt'in gözlerini normal ışık tayfına çevirmesine izin verdi-ve kolcu, duvardaki diğer bir çift kelepçenin dibinde duran bir kemik yığını gördü.</p>

      <p class="calibre2">Drizzt kafileye geri dönüp erkek Drowlara göz attı ve daha genç olanına uzun bir süre baktı. Bunun Drow Akademisinden sınıf arkadaşı ve sınıftaki ikinci -Drizzt'ten sonra tabii- öğrenci olan Berg'inyon olduğuna düşünüyordu.</p>

      <p class="calibre2">Daha genç olan üç dişi Matron Baenre'nin süzülen diskinin arkasında bir sıra oluşturdular; iki erkek ise kapının iki tarafında duran dişi askerlerin yanında kaldılar. İllithid, Drizzt'i hayretlere boğacak ve ona feci bir rahatsızlık verecek şekilde esir Drowun önünde gezinmeye başladı. Yaratığın dokungaçları Drizzt'in yüzüne doğru sallanıyor, derisine sürtünüp onunla alay ediyordu. Drizzt buna benzer dokungaçlann bir kara elfin beynini emip çektiğine tanık olmuştu ve şimdi bu iğrenç yaratık kendisine bu kadar yakınken yapabileceği tek şey soğukkanlılığını korumaktı.</p>

      <p class="calibre2">"Drizzt Do'Urden," diye belirtti Matron Baenre.</p>

      <p class="calibre2">Kadın onun adını biliyordu. Drizzt bunun kötüye alamet olduğunu farketti. O mide bulandırıcı, rahatsız edici his tekrar içinde dolup taşıyor ve Drizzt ise bu hissin sebebini anlamaya başlıyordu.</p>

      <p class="calibre2">"Soylu ahmak!" diye aniden çıkıştı Matron Baenre. "O sefil kafana konulan ödülü bildiğin halde, tek başına Menzo-berranzan'a gelmek!" Süzülen diskinden inip ilerledi, aniden öne doğru atıldı ve Drizzt'in yüzüne tokadı bastı. "Soylu, kibir-i ahmak! Kazanacağını ummaya cüret mi ettin? Beşbin yıldır arolagelen şeyin senin sefil çaban sonucu engelleneceğini mi andın?"</p>

      <p class="calibre2">Bu hiddet patlaması Drizzt'i şaşırttı, ama gözlerini dosdoğru ileride, yüz ifadesini ise kaskatı tutmayı başardı.</p>

      <p class="calibre2">Matron Baenre'nin kaşlan çatık ifadesi yok oldu ve yerini aniden çarpık bir gülümsemeye bıraktı. Drizzt, kendi halkının bu tipik özelliğinden her zaman için nefret etmişti. Dengesiz ve sağı solu belirsiz olan kara elfler düşmanlarını ve dostlarını hazırlıksız yakalar; bir esire ya da bir konuğa tam olarak ne durumda olduklarını asla açık etmezlerdi.</p>

      <p class="calibre2">"Kibrin tatmin edilsin bakalım, Drizzt Do'Urden," dedi Matron Baenre kıkırdayarak. "Sana kızım Bladen'Kerst Baenre'yi takdim ediyorum, kendisi Triel'den sonraki en yaşlı evlattır." Ortada duran dişiyi işaret etti. "Ve, Vendes Baenre," diye devam etti, üçü arasındaki en minik olan dişiyi işaret ederek. "Ve, Quenthel. Onların arkasında ise oğullarım Dantrag ve senin de tanıdığın Berg'inyon duruyor."</p>

      <p class="calibre2">"Hoşbulduk," dedi Drizzt neşeyle Berg'inyon'a. Onu selamlarken gülümsemeyi de başardı ve matron anadan sert bir tokat daha yedi.</p>

      <p class="calibre2">"Seni görmeye altı Baenre geldi, Drizzt Do'Urden," diye devam etti Matron Baenre, ve Drizzt kadının her cümlesinde onun ismini tekrarlamayı kesmesini diledi! "Bundan şeref duymalısın, Drizzt Do'Urden."</p>

      <p class="calibre2">"Sizinle tokalaşırdım," diye yanıtladı Drizzt, "ama..." Kafasını kaldırıp zincirlenmiş ellerine çaresizce bakt' ve beklendiği gibi yüzüne acı verici bir tokat daha indiğinde pek de korkup sinmedi.</p>

      <p class="calibre2">"Lloth'a kurban edileceğini biliyorsundur," dedi Baenre.</p>

      <p class="calibre2">Drizzt dosdoğru kadının gözlerinin içine baktı. "Sadece beden olarak, asla ruh olarak değil."</p>

      <p class="calibre2">"İyi," diye kedi gibi mırıldandı matron ana. "Sana söz veriyorum, çabucak ölmeyeceksin. Sen büyük bir bilgi kaynağı olacaksın, Drizzt Do'Urden."</p>

      <p class="calibre2">Muhabbetin başından beri ilk defa Drizzt'in yüzünde karanlık bir bulut beliriverdi.</p>

      <p class="calibre2">"Ona ben işkence edeceğim, Anne," diye hevesle önerdi Vendes.</p>

      <p class="calibre2">"Duk-Tak!" diye azarladı Matron Baenre, hışımla kızına doğru dönerek.</p>

      <p class="calibre2">"Duk-Tak," diye ağzını oynatarak tekrarladı Drizzt, sonra bu ismi tanıdı. Drow Lisanında duk-tak, tam olarak 'uğursuz cellat' manasına geliyordu. Bu aynı zamanda Baenre kızlarından birisinin takma adıydı- o da, muhtemelen bu dişiydi. Ki onun bu marifetleri, abanoz renkli heykellere dönüştürülmüş kara elfler halinde Drow Akademisinde sık sık halka sergilenirdi.</p>

      <p class="calibre2">"Harika," diye mırıldandı Drizzt.</p>

      <p class="calibre2">"Benim kıymetli kızımı daha önce duydun mu?" diye sordu Matron Baenre, esire doğru hızla geri dönerek. "Sana söz veririm ki, Drizzt Do'Urden, o seninle ilgilenecek. Ama sen bana değerli bilgileri vermeden önce değil tabii."</p>

      <p class="calibre2">Drizzt, buruş kırış Drowa doğru şüpheli bir bakış fırlattı.</p>

      <p class="calibre2">"Her türlü işkenceye dayanabilirsin," diye belirtti Matron Baenre. "Bundan hiç şüphem yok, soylu ahmak." Yanma gelen Illithidi okşamak için buruşuk ellerinden birisini havaya doğru kaldırdı. "Peki bir zihin yüzücünün saldırılarına karşı koyabilir misin?"</p>

      <p class="calibre2">Drizzt yüzündeki kanın çekildiğini hissetti. Bir keresinde o acımasız Illithidlere esir düşmüş, zihni onların üstün iradeleriyle neredeyse zedelenmiş, çaresiz ve bedbaht bir ahmak ha'ine gelmişti. Zihinsel saldırılardan kendisini koruyabilir miydi?</p>

      <p class="calibre2">"Bunun böyle sona ereceğini mi sanmıştın, ha, seni soylu ahmak!" diye haykırdı Matron Baenre. "Ödülümüzü ayağımıza getirdin, akılsız, kibirli, soylu ahmak!"</p>

      <p class="calibre2">Drizzt o mide bulandırıcı hissin on kat daha şiddetle geri döndüğünü hissetti. Matron ana sözlerine devam ederken ve mantığı Drizzt Do'Urden'in kalbini deşen kaçınılmaz bir yönde ilerlerken, kolcu korkuyla sinmeye engel olamadı.</p>

      <p class="calibre2">"Sen sadece ödüllerden birisin," dedi. "Ve bir diğerinin fethi için bize yardımcı olacaksın. Şimdi, Kral Bruenor Batt-lehammer'ın en güçlü müttefiki yoldan çekildiğine göre Mithril Salonunun bizim olması daha da kolaylaşacak. Ve o müttefikin ta kendisi bize cücelerin zayıf noktalarını gösterecek.</p>

      <p class="calibre2">"Methil!" diye emretti Baenre ve Illithid, Drizzt'in önüne gelip durdu. Kolcu gözlerini kapadı, ama yaratığın kafasından uzanan dört tane ahtapotumsu dokungacın sanki belirli noktaları arar gibi yüzünde dolaştığım hissetti.</p>

      <p class="calibre2">Drizzt dehşet içinde haykırdı, başını çılgınlar gibi sağa sola salladı ve hatta dokungaçlardan birisini ısırmayı başardı.</p>

      <p class="calibre2">İllithid geri çekildi.</p>

      <p class="calibre2">"Duk-Tak!" diye emretti Matron Baenre, ve hevesli Ven-des ileri atılıp pirinçten muştalı yumruğunu Drizzt'in yanağına gömdü. Gitgide hız kazanarak ve yaptığı işkenceden haz alarak ona bir kez ve bir kez daha vurdu.</p>

      <p class="calibre2">"Bilinci yerinde olmak zorunda mı?" diye sordu, yalvarır gibi bir ses tonuyla.</p>

      <p class="calibre2">Drizzt, Matron Baenre'nin, "Yeter!" diye cevap verdiğini işitti, fakat ses çok uzaktan geliyor gibiydi. Vendes ona bir kez daha vurdu, sonra Drizzt dokungaçlarm tekrar yüzünde gezindiğini hissetti. Direnmeye, başını sağa sola çevirmeye çalıştı, fakat bunu yapacak gücü kalmamıştı,</p>

      <p class="calibre2">Dokungaçlar belli noktaları buldu; Drizzt yüzüne yayılan küçük enerji dalgaları hissetti.</p>

      <p class="calibre2">Bir sonraki on dakika içinde zihin yüzücü onun beyninin içinde dolaşır, düşüncelerine feci görüntüler yollayıp kolcunun koyduğu her türlü zihin barikatını yıkarken, Drizzt içgüdüsel ve vahşi çığlıklar attı. Kendisini çırılçıplak, savunmasız ve bütün duyguları elinden alınmış gibi hissediyordu.</p>

      <p class="calibre2">Bütün bu işkence boyunca Drizzt, her ne kadar bunu bilmese bile, yaratığa yiğitçe karşı koydu. Ve Methil ondan geri çekilip matron anaya doğru dönerek omuz silkti.</p>

      <p class="calibre2">"Ne öğrendin?" diye bilmek istedi Matron Baenre.</p>

      <p class="calibre2">'Bu seferki güçlü çıktı,' diye telepatik olarak yanıtladı Methil. 'daha fazla seansa ihtiyaç olacak. '</p>

      <p class="calibre2">"Devam et!" diye hırladı Baenre.</p>

      <p class="calibre2">"Ölecek, " dedi Methil her nasıl yaptıysa, gurultulu ve ıslak gibi çıkan bir sesle. "Yarın. "</p>

      <p class="calibre2">Matron Baenre bir anlığına düşünüp taşındı, sonra başını sallayarak razı oldu. Vendes'e, acımasız Duk-Tak'ına baktı ve parmaklarını şıklattı. Vahşi drow ise şiddetle saldırdı.</p>

      <p class="calibre2">Drizzt'in dünyası kapkaranlık oldu.</p>

      <p class="calibre2"></p>
    </div>

    <h2 id="sigil_toc_id_25">BÖLÜM 20</h2>

    <p class="calibre2"><span class="none4">ÖZEL GÜNDEM</span></p>

    <div class="s">
      <p class="calibre2">"Dişiye ne oldu?" diye sordu Triel sabırsızlıkla, Menzoberranzan'ın kuzeydoğusunda Pençe Yarığı adındaki devasa uçurumda bulunan gizli bir mağarada, Jarlaxle’ın özel odasında volta atarak.</p>

      <p class="calibre2">"Kellesi uçuruldu," diye basitçe yanıtladı paralı asker. Triel'in bir yalan tespit etme büyüsü yapmış olduğunu biliyordu, fakat o çeşit büyülerin her türlüsünden sıyrılmayı başarabileceğinden emindi. "Aşağı seviyeli bir evin en genç kızıydı, yani pek önemli olmayan bir asilzade."</p>

      <p class="calibre2">Triel durdu ve dik bakışlarını, kaçamak cevaplar veren paralı askere yoğunlaştırdı. Jarlaxle hiddetli Baenre'nin o dişi drowdan, yani Khareesa K'har adlı yaratıktan söz etmediğini gayet iyi biliyordu. Rothe Adasında bulunan tüm köleciler gibi,</p>

      <p class="calibre2">Khareesa da emredildiği üzere öldürülmüştü. Ama Triel'in kulağına gelen raporlarda başka bir dişiden ve gizemli, devasa bir kediden de bahsedilmişti.</p>

      <p class="calibre2">Jarlaxle bakışma oyununu herkesten iyi oynardı. Kocaman masasının ardında rahatça oturuyordu, hatta sandalyesine güzelce kurulmuştu. Geriye yaslandı ve çizmeli ayağını masaya dayadı.</p>

      <p class="calibre2">Triel oda boyunca hışımla ilerledi ve adamın çizmesine vurarak ayağını yere indirmesini sağladı. Dik bakışlarını kendini beğenmiş paralı askere daha yakından kenetleyebilmek için masanın üzerine abandı. Rahibe odanın bir kenarından, sonra öteki taraftan hafif tıpırtılar geldiğini duydu ve etrafta Jarlaxle'ın bir sürü müttefiki olduğundan şüphelendi. Hepsi de gizli kapıların ardına saklanmış, dışarı fırlayıp Bregan D'aerthe liderini korumaya hazır bekliyor olmalıydı.</p>

      <p class="calibre2">"O dişiyi demiyorum," diye nefes verdi, ortamı sakin tutmaya çalışarak. Triel, Drow Akademisindeki en yüce okulun başıydı, Menzoberranzan'ın ilk evinin en yaşlı kızıydı ve Lloth'un sonsuz takdirini (tabii bildiği kadarıyla) kazanmış olan kudretli bir yüce rahibeydi. Jarlaxle'dan ya da onun müttefiklerinden korkmuyordu. Fakat sık sık yaran dokunan paralı askeri öldürmek zorunda kaldığı ve gizli bir savaşa yol açtığı, hatta Bregan D'aerthe ile Baenre Evi arasında bir uyumsuzluk havası oluşturduğu takdirde annesinden gelecek gazaptan korkuyordu.</p>

      <p class="calibre2">Triel'in kendisi karşısında eli kolu bağlı olduğunu anlayan paralı askerin bu durumu herkesten daha iyi kullanıp kendi çıkarına yoğuracağını biliyordu.</p>

      <p class="calibre2">Kasten gülümsemeyi kesip ciddileşmiş gibi davranan paralı asker cafcaflı şapkasını başından çıkarttı ve bir elini yavaşça kel kafasının yan tarafında gezdirdi. "Sevgili Triel," diye sakince yanıtladı. "Sana tüm samimiyetimle söylüyorum ki, Rothe Adasında ya da adanın yakınlarında hiçbir dişi Drow yoktu, tabii Baenre Evinin askerleri haricinde."</p>

      <p class="calibre2">Triel masadan uzaklaştı, dudaklarını ısırdı ve şimdi nasıl bir hamle yapması gerektiğini düşündü. Anlayabildiği kadarıyla paralı asker yalan söylemiyordu. Ya onun büyüsüne karşı koymanın bir yolunu bulmuştu, ya da doğruyu söylüyordu.</p>

      <p class="calibre2">"Eğer olsaydı, bunu kesinlikle sana rapor ederdim," diye ekledi Jarlaxle ve bu bariz yalan Triel'in zihninde ahenksiz bir şekilde çınladı.</p>

      <p class="calibre2">Jarlaxle gülümsemesini iyi sakladı. Bu ikinci yalanı sadece Tricl'in büyüsünün doğru dürüst işlediğini anlaması için söylemişti. Kadının şaşkına dönmüş yüz ifadesine bakan Jarlaxle bu raundu kazanmış olduğunu anladı.</p>

      <p class="calibre2">"İri bir panter hakkında birşeyler duydum," dedi Triel, paralı askeri konuşmaya teşvik etmek için.</p>

      <p class="calibre2">"Muhteşem bir kedi," diye hemfikir oldu Jarlaxle, "Drizzt Do'Urden'in sahip olduğu şeylerden bir tanesi de o. Tabii eğer hainin dosyasını yanlış okumadıysam. Adı Guenhwy-var. Drizzt kediyi savaşta öldürdüğü Masoj Hun'ett'in cesedinden çalmıştı."</p>

      <p class="calibre2">"Panterin, yani şu Guenhwyvar'm Rothe Adasında görüldüğünü duydum," diye sözlerine açıklık getirdi Triel sabırsızca.</p>

      <p class="calibre2">"Doğru duymuşsun," diye yanıtladı paralı asker. Pelerinin altından metalik bir düdük çekip çıkarttı ve gözlerinin hizasına doğru kaldırdı. "Adadaydı, derken bir duman bulutu halini alıverdi."</p>

      <p class="calibre2">"Peki ya çağırma aleti?"</p>

      <p class="calibre2">"Drizzt sizin elinizde, sevgili Triel," diye yanıtladı Jarlaxle sakince. "Savaş dışında hainin yanına ne ben yaklaştım, ne de takımımdan herhangi biri. Ve işin aslını söylemek gerekirse Drizzt Do'Urden'i savaşırken hiç görmedin, seni temin etmeliyim ki savaşçılarımın aklım Drizzt'in cebinden birşeyler aşırmaktan çok daha fazlası meşgul ediyordu!"</p>

      <p class="calibre2">Triel'in yüz ifadesi kuşkuyla doldu.</p>

      <p class="calibre2">"Ah, kıdemsiz askerin teki hainin yanına gitti," diye açıkladı Jarlaxle, sanki o küçük detayı unutmuş gibi davranarak. "Ama o da Drizzt'den heykelcik, ya da herhangi bir çağırma cihazı almadı, seni temin ederim."</p>

      <p class="calibre2">"Peki ne sen, ne de askerlerinden herhangi birisi oniks heykelciği bulmadı mı?"</p>

      <p class="calibre2">"Hayır."</p>

      <p class="calibre2">Kurnaz paralı asker yine gerçeğin dışında hiçbir şey söylememişti, zira Artemis Entreri teknik olarak Bregan D'aerthe'nin bir askeri değildi.</p>

      <p class="calibre2">Triel'in büyüsü ona Jarlaxle’ın sözlerinin doğru olduğunu gösterdi. Ama aldığı bütün raporlara göre panter adada görülmüştü ve yine de Baenre askerleri o değerli heykelciği tespit edememişlerdi. Bazıları Drizzt çıkıntılı tabakadan aşağı uçtuğunda heykelciğin üzerinden düştüğünü ve çamurlu suyun içinde kaybolduğunu düşünüyordu. Tarama büyüleriyle yeri tespit edilememişti, ama bu durum Donigarten'in doğasıyla kolayca açıklanabilirdi. Yüzeyi sakin görünen karanlık gölün güçlü dip akıntılarına sahip olduğu ve derinlerde daha karanlık şeylerin gizlendiği herkesçe bilinirdi.</p>

      <p class="calibre2">Baenre evladı yine de ne dişi, ne de panter konusunda pek ikna olmamıştı. Jarlaxle onu bu sefer alt etmişti, kadın bunu biliyordu, ama kendisine gelen raporlara en az paralı askere güvenmediği oranla güvenmekteydi.</p>

      <p class="calibre2">Jarlaxle, kadının bunun üzerine takındığı ifade -gururlu Baenre evladı için gayet olağandışı bir küskünlük ifadesi- karşısında hazırlıksız yakalandı.</p>

      <p class="calibre2">"Planlara devam," dedi Triel aniden. "Matron Baenre bir kutsal tören düzenliyor; oldukça kıymetli bir kurban bulduğuna göre şimdi daha da kutsal bir tören olacak."</p>

      <p class="calibre2">Jarlaxle bu sözleri düşünüp tarttı ve Triel'in onları nasıl da altını çizerek söylediğine dikkat etti. Mithril Salonu ile Menzoberranzan arasındaki ana bağlantı olan Drizzt yakalanmıştı. Ama Matron Baenre, Mithril Salonunun fetih planına hâlâ bütün hızıyla devam etmeyi düşünüyordu. 'Lloth bütün bunlar hakkında ne düşünecek acaba?' diye merak etmeden yapamadı paralı asker.</p>

      <p class="calibre2">"Kesinlikle, matron anan bütün seçenekleri düşünüp tar-tacaktır," diye sakince yanıtladı Jarlaxle.</p>

      <p class="calibre2">"Ölümüne yaklaşıyor," diye cevap olarak çıkıştı Triel. "Fethetmeye susamış durumda ve bu işi başarana kadar da kendi ölümüne izin vermeyecek."</p>

      <p class="calibre2">Jarlaxle bu cümleyle birlikte neredeyse kahkahayı basacaktı, 'kendi ölümüne izin vermeyecek' derken buruş kırış matron anayı düşündü. Baenre asırlar önce ölmüş olmalıydı, yine de bir şekilde yaşamaya devam ediyordu. 'Belki de Triel haklıdır,' diye düşüncelere daldı paralı asker. 'Belki de Matron Baenre en sonunda yılların onu alt etmeye başladığını farket-miştir ve bu yüzden sonuçlarına hiç aldırmadan fetih için şansını zorlayacaktır.' Jarlaxle kaosu sever, savaşa bayılırdı. Ama bu üzerinde dikkatle düşünülmesi gereken bir konuydu. Paralı asker Menzoberranzan'daki yaşamından gerçekten de zevk alıyordu. Matron Baenre bu yaşamı tehlikeye atıyor olabilir miydi?</p>

      <p class="calibre2">"Drizzt'in yakalanmasının iyi birşey olduğunu düşünüyor," diye sözüne devam etti Triel, "aslında öyle- hakikaten de öyle! O hain drow, Örümcek Kraliçe için oldukça geciktirilmiş bir kurban."</p>

      <p class="calibre2">"Fakat..." diye onu teşvik etti Jarlaxle.</p>

      <p class="calibre2">"Fakat diğer matron analar Drizzt'in yakalandığını öğrenince ittifak nasıl sağlam kalacak?" diye sordu Triel. "En iyi ihtimalle sallantıda kalacak bir durum bu. Eğer birileri artık Lloth'un bu akını takdis etmediğine, yüzeye gitmekteki esas amacın başarılmış olduğuna inanacak olursa, o zaman daha da sallantıya düşer."</p>

      <p class="calibre2">Jarlaxle parmaklarını önünde kavuşturdu ve uzun bir süre öylece durdu. Baenre evladı zekiydi. Hem zeki, hem de Drow usulleri konusunda şehirdeki herkesten daha deneyimliydi-tabii annesi ve muhtemelen Jarlaxle dışında. Ama şimdi kaybedecek çok daha fazla şeyi varken Triel, Jarlaxle'ın kendi başına akıl edemediği bir gerçeği gözler önüne sermiş ve patlak vermesi muhtemel bir sorunu ona göstermişti.</p>

      <p class="calibre2">Sinir bozukluğunu başarısızca saklamaya çalışan Triel, masanın önünde hızla döndü ve küçük oda boyunca hışımla yürüdü. Garip eşiğe, yani birçok adım boyunca su dolu bir koridorda vuruyormuş gibi hissetmesine sebep olan düzlemler arası kapıya (ki kapı eşiği sadece birkaç santim kalınlığında gibi görünüyordu) daldığında hiç yavaşlamadı ve sırıtmakta olan iki Bregan D'aerthe askerinin arasından öteki tarafta bulunan koridora çıktı.</p>

      <p class="calibre2">Bir saniye sonra Jarlaxle yarı saydam olan kapısının üzerinde ısınmış bir drow elinin dış hatlarını gördü; Triel'in karargahı terkettiğinin işaretiydi bu. Paralı askerin çalışma masasının altındaki bir manivela -hem zeminde hem de duvarlarda bulunan- yedi ayrı gizli kapıyı açtı. Bu kapılardan dışarı kara elfler ve bir de Artemis Entreri çıktı.</p>

      <p class="calibre2">"Triel adadaki dişi hakkında raporlar almış," dedi Jarlaxle, en güvendiği danışmanları olan drow askerlerine. "Askerler arasında araştırma yapın ve bizi Baenre evladına kimin sattığını öğrenin, tabii birisi sattıysa."</p>

      <p class="calibre2">"Peki onu öldürelim mi?" diye sordu hevesli bir Drow. (Bu Drow, Jarlaxle'ın sorguya çekme işinde yeteneklerine değer verdiği gaddar biriydi.)</p>

      <p class="calibre2">Paralı asker lideri düşünmeden konuşmuş olan kara elfe cevap vermeye tenezzül bile etmeden bir bakış attı ve diğer Bregan D'aerthe askerleri de aynı şekilde ona baktılar. Yeraltı çetesindeki gelenek casusların infaz etmek değil, onlara yanlış bilgi vererek gizliden gizliye onları kullanmaktı. Jarlaxle düşman muhbirleriyle de en az kendi casuslarıyla olduğu kadar fazla iş başarabileceğini, yani düşmana yanlış bilgiler verebileceğini birçok kez kanıtlamıştı. Bu sebeple disiplinli Bregan D'aerthe ekibi için Triel'in kendi safları arasına yerleştirdiği her köstebek bir kazanç niteliğinde olurdu.</p>

      <p class="calibre2">İyi eğitimli ve deneyimli danışmanlarına başka bir söz söyleme ihtiyacı duymayan Jarlaxle elini şöyle bir sallayarak gitmelerini işaret etti.</p>

      <p class="calibre2">Drowlar dışarı çıktığında paralı asker, "Bu macera gitgide daha da eğlenceli bir hâl alıyor," diye belirtti Entreri'ye. Dosdoğru kiralık katilin gözlerinin içine baktı. "Hayal kırıklıklarına rağmen hem de."</p>

      <p class="calibre2">Bu söz Entreri'yi hazırlıksız yakaladı. Jarlaxle’ın neden söz etmekte olduğunu anlamaya çalıştı.</p>

      <p class="calibre2">"Drizzt'in Karanlıkaltf nda olduğunu biliyordun, hatta Menzoberranzan'ın çok yakınlarında olduğunu ve kısa süre içinde şehre geleceğini de biliyordun," diye söze başladı paralı asker, fakat bu cümle Entreri'ye aydınlatıcı mahiyette hiçbir bilgi vermedi.</p>

      <p class="calibre2">"Tuzak mükemmel bir şekilde kuruldu ve mükemmel bir şekilde işe yaradı," diye tartıştı kiralık katil. Jarlaxle, birçok askerin yaralanmış ve dördünün ölmüş olmasına rağmen buna karşı çıkamadı. Drizzt gibi zorlu kimselerle uğraşırken bu gibi kayıplar göze alınmalıydı zaten. "Drizzt'i alaşağı eden ve Cartibrie'ı yakalayan bendim," diye vurgulu bir şekilde ona hatırlattı Entreri.</p>

      <p class="calibre2">"İşte hatan burada," dedi Jarlaxle, alaycı bir şekilde sırıtarak.</p>

      <p class="calibre2">Entreri içten bir şaşkınlıkla baktı.</p>

      <p class="calibre2">"Cattibrie adındaki insan kadın Drizzt'i buraya kadar, Guenhwyvar'ı ve bunu kullanarak takip etti," dedi, kalp şeklindeki büyülü kolye klipsini havaya doğru kaldırarak. "Her ne açıdan bakarsan bak, onu buraya kadar körlemesine takip etti. Karmaşık mağaralar ve feci labirentler aşarak hem de. Geldiği yoldan geri dönmeyi asla ümit edemezdi."</p>

      <p class="calibre2">"Zaten gitmesi de pek muhtemel değil," diye nahoş bir şekilde ekledi Entreri</p>

      <p class="calibre2">"İşte hatan burada," diye tekrarladı Jarlaxle. Yüzündeki gülümseme kocamandı ve şimdi Entreri onun neler söylediğini anlamaya başlıyordu.</p>

      <p class="calibre2">"Seni Karanlıkaltı'mn derinliklerinden yüzeye çıkarabilecek tek kişi Drizzt Do'Urden idi," dedi Jarlaxle açık açık, kolye klipsini Entreri'ye doğru fırlatarak. "Sıcaklığını hisset," diye açıkladı, "Drizzt Do'Urden'in damarlarında akan savaşçı kanının sıcaklığını duyumsa. O soğuduğu zaman bil ki Drizzt artık yok ve yine bil ki güneş ışığıyla dolu dünya senin için sonsuza kadar kayboldu.</p>

      <p class="calibre2">"Tabii belki de Mithril Salonu ele geçirildiği zaman şöyle bir dışarı bakabilirsin," diye ekledi Jarlaxle kurnazca gör kırparak.</p>

      <p class="calibre2">Entreri masanın üzerinden zıplayıp paralı askeri öldürme isteğine karşı direndi- bunun büyük bir sebebi, o masanın altındaki başka bir manivelanın yedi ayrı gizli kapıyı daha açacağından ve Jarlaxle’ın en yakın, en yakından daha da yakın danışmanlarını içeri doluşturacağından şüphelenmesiydi. Ama</p>

      <p class="calibre2">o ilk sinir anından sonra Jarlaxle’ın aniden onun bir daha yüzey dünyasını göremeyeceğini ilan etmesi ve Drizzt Do'Urden'in onu karanlık altından çıkartabilecek tek kişi olması düşüncesiyle hiddetlenmekten çok merakı cezbedildi. Düşünceler içinde olan ve hâlâ kolye klipsini elinde tutan kiralık katil kapıya doğru ilerlemeye başladı.</p>

      <p class="calibre2">"Horlbar Evinin, Jerlys'in ölümü konusunda soruşturmasına başladığından bahsetmiş miydim sana?" diye onun ardından sordu Jarlaxle, kiralık katilin yan yolda durmasını sağlayarak. "Hatta Bregan D'aerthe'ye başvurdular ve bilgi için büyük meblağlar vermeye razılar. Ne kadar ironik, değil mi?"</p>

      <p class="calibre2">Entreri dönüp bakmadı. Sadece kapıya doğru yürüdü ve odadan dışarı çıktı. Düşünecek daha fazla şey çıkmıştı işte.</p>

      <p class="calibre2">Jarlaxle da düşünüyordu- bu serüvenin hâlâ çok daha lezzetli bir hâl alabileceğini düşünüyordu. Güç hırsıyla körleşmiş olan Matron Baenre'nin asla farkedemeyeceği bazı tuzakları Triel'in kendisine açık etmiş olduğunu varsayıyordu. Hepsiden çok Örümcek Kraliçeyi düşündü; kaosa olan sevdası sebebiyle Jarlaxle'ı Menzoberranzan'ın altını üstüne getirebilecek bir konuma getirmişti.</p>

      <p class="calibre2">Matron Baenre'nin kendisine ait bir gündemi vardı, kesinlikle Triel'in de öyle. Ve şimdi Jarlaxle da kendisine has bir gündem oluşturuyor, başka hiçbir sebepten olmasa bile her zaman için daha kârlı olarak paçayı sıyrılmayı başardığı şiddetli kaosu körüklemek için yapıyordu bunu.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Bilinci yan yanya yerinde olan Drizzt işkencenin ne kadar sürdüğünü kestiremiyordu. Vendes icra ettiği acımasız sanatında başarılıydı. Çaresiz esirindeki bütün hassas bölgeleri buluyor ve acımasız keskinlikteki aletleriyle vuruyor, çentiyor, tırmıklıyordu. Drizzt'i bilinçsizliğin eşiğinde tutuyor, asla tamamen bayılıp gitmesine izin vermiyor ve şiddetli acılan hissetmesini sağlıyordu.</p>

      <p class="calibre2">Derken onu bırakıp gitti ve Drizzt sert halkaların bileklerine verdiği hasan düşünemeyecek bir halde kelepçeleri içinde yığılıp kaldı. Bu feci zaman zarfınca kolcunun istediği tek şey dünyadan, bu acı dolu vücudundan kopup gitmekti. Yüzey dünyasını, dostlarını düşünemiyordu. Guenhwyvar'ın adada olduğunu hatırlıyor, ama bunun neden önemli olduğunu hatırlayabilecek kadar konsantre olamıyordu.</p>

      <p class="calibre2">Mağlup olmuştu; Drizzt hayatında ilk defa ölümün hayata tercih edilip edilmeyeceğini merak ediyordu.</p>

      <p class="calibre2">Birisinin saçlarını sertçe kavradığını ve kafasını zorla yukarı kaldırdığını hissetti. Buğulanmış ve şişmiş gözleriyle görmeye çalıştı, zira acımasız Vendes'in geri dönmesinden korkuyordu. Fakat duyduğu sesler erkek sesleriydi.</p>

      <p class="calibre2">Dudaklarına bir şişecik değdi ve kafası şişedeki sıvı boğazından aşağı akacak bir açıyla sertçe yana doğru yatırıldı. Drizzt bunun bir zehir ya da irade gücünü yok edecek bir çeşit iksir olduğunu düşünerek içgüdüsel olarak direndi. Sıvının birazını tükürdü, ama bunu yaptığı için kafası sertçe duvara vuruldu ve daha fazla ekşi sıvı boğazından aşağı boca edildi.</p>

      <p class="calibre2">Drizzt bütün vücudunun yandığını hissetti, sanki iç organları ateşe verilmiş gibiydi. Hayatının son nefeslerini aldığını düşündüğü o sırada boyun eğmez zincirlere karşı şiddetle savaş verdi. Sonra bitkin düşerek ve ölmeyi bekleyerek gevşekleşti.</p>

      <p class="calibre2">Yanma iç gıdıklayan hoş bir hisse dönüştü; Drizzt kendisini bir anda daha güçlü hissetti ve gözlerindeki şişlikler inmeye başladığında etrafı daha iyi görür oldu.</p>

      <p class="calibre2">Karşısında Baenre kardeşler duruyordu.</p>

      <p class="calibre2">"Drizzt Do'Urden," dedi Dantrag hoşnutsuzca. "Seninle tanışmak için birçok yıl boyunca bekledim."</p>

      <p class="calibre2">Drizzt'in verecek bir cevabı yoktu.</p>

      <p class="calibre2">"Beni tanıyor musun? Hakkımda birşeyler duydun mu?" diye sordu Dantrag.</p>

      <p class="calibre2">Drizzt yine konuşmadı ve bu sefer sessizliği yüzüne inen sert bir tokada maloldu.</p>

      <p class="calibre2">"Beni biliyor musun?" diye daha vurgulu bir şekilde sordu Dantrag.</p>

      <p class="calibre2">Drizzt, Matron Baenre'nin bu adama yakıştırdığı ismi hatırlamaya uğraştı. Berg'inyon'u Akademide ve devriye görevlerinde beraber geçirdikleri zamandan tanıyordu, ama bu adamı bilmiyor; onun adını hatırlayamıyordu. İşin içinde bu drowun egosunun bulunduğunu ve o yanlış kibri hoşnut etmenin akıllıca olduğunu anladı. Erkek Drowun giyim kuşamını biraz inceledi ve doğru olduğunu umut ettiği bir sonuca vardı.</p>

      <p class="calibre2">"Baenre Evinin Silah Ustası," diye mırıldandı, söylediği her sözle birlikte feci haldeki ağzından kanlar akarak. O yaraların şimdi o kadar da fazla acımadığını farketti, sanki hızla iyileşiyor gibiydiler. Boğazından aşağı zorla boşaltılan iksirin ne işe yaradığını anlamaya başladı.</p>

      <p class="calibre2">"Zak'nafein sana benden bahsetmiş olmalı öyleyse, yani Dantrag'dan," diye akıl yürüttü erkek drow, göğsünü bir çiftlik horozu gibi kabartarak.</p>

      <p class="calibre2">"Elbette," diye yalan söyledi Drizzt.</p>

      <p class="calibre2">"O zaman neden burada olduğumu biliyorsun."</p>

      <p class="calibre2">"Hayır," diye dürüstçe cevapladı Drizzt, kafası epey karışarak.</p>

      <p class="calibre2">Dantrag omuzunun üzerinden geriye doğru bakış atarak odanın öbür tarafında tertipli bir şekilde köşeye istiflenmiş olan bir eşya yığınına -Drizzt'in eşyaları!- bakmasını sağladı.</p>

      <p class="calibre2">"Birçok sene boyunca Zak'nafein ile dövüşmeyi istemiştim," diye açıkladı Dantrag, "daha iyi olduğumu kanıtlamak için. O benden korkuyordu ve saklandığı delikten dışarı çıkmıyordu tabii."</p>

      <p class="calibre2">Drizzt alay etme dürtüsüne karşı direndi; Zak'nafein kimseden korkmazdı.</p>

      <p class="calibre2">"Şimdi sen elimdesin," diye devam etti Dantrag.</p>

      <p class="calibre2">"Kendini kanıtlamak için mi?" diye sordu Drizzt.</p>

      <p class="calibre2">Dantrag sanki tokat alacakmış gibi elini kaldırdı ama sinirine hakim oldu.</p>

      <p class="calibre2">"Dövüşürsek ve beni öldürürsen buna Matron Baenre ne diyecek peki?" diye sordu Drizzt, Dantrag'm içinde bulunduğu zor durumu anlayarak. Zıpçıktı bir Baenre evladının kibrini tatmin etmekten çok daha büyük amaçlar için esir edilmişti.</p>

      <p class="calibre2">Aniden bütün bu hadiseler ona bir oyun gibi göründü- Drizzt'in daha önce oynamış olduğu bir oyundu bu. Ablası Mithril Salonuna gelip onu yakaladığı zaman, ortağıyla yaptığı antlaşmanın bir maddesi de Artemis Entreri'nin kendisini kanıtlamaktan başka hiçbir sebebi olmadığı halde Drizzt ile kişisel dövüşünü yapmasına izin vermekti.</p>

      <p class="calibre2">"Kazandığım zaferin yüce şanı bütün cezalara bedeldir," diye kayıtsız bir şekilde cevapladı Dantrag, sanki bu iddiasına yürekten inanıyormuş gibi. "Ve belki de seni öldürmeyeceğim. Belki de seni sadece sakat bırakacak ve Vendes oyununa devam edebilsin diye seni sürükleyip tekrar zincirlerine bağlayacağım. Sana iksiri içilmemizin sebebi de bu zaten. İyileştirilecek, ölümün eşiğine gelecek ve tekrar iyileştirileceksin. EğerMatron Baenre'nin hükmü bu yönde olursa, bu işkence yüzlerce yıl boyunca devam edecek."</p>

      <p class="calibre2">Drizzt karanlık halkının usullerini hatırladı ve bu iddiadan bir saniyeliğine bile şüphe etmedi. Aileler arası savaşlarda yakalanan asilzadelerin zafer kazanan evlerde işkence kölesi olarak asırlar boyunca tutulduğu hakkında bir sürü söylenti duymuştu.</p>

      <p class="calibre2">"Dövüşümüz konusunda şüpheye düşme, Drizzt Do'Ur-den," dedi Dantrag, yüzünü Drizzt'inkine yaklaştırarak. "İyileştiğinde ve kendini savunabilecek hale geldiğinde tabii." Dantrag'ın elleri Drizzt'in gözleriyle takip edebileceğinden hızlı bir şekilde ileri atılıp iki yanağına da ayrı ayrı tokadı bastı. Drizzt daha önce böyle bir hız görmemişti ve günün birinde bu hıza çok daha tehlikeli şartlar altında tanık olacağını düşünerek bunu aklına iyice kazıdı.</p>

      <p class="calibre2">Dantrag topukları üzerinde döndü ve Berg'inyon'un yanından geçip kapıya doğru yürüdü. Genç Baenre ise sadece kelepçelerle asılı duran esire güldü ve ağabeyini takip etmeden önce Drizzt'in yüzüne tükürdü.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">"Çok güzelsin," diye belirtti kel paralı asker, zarif parmaklarını Cattibrie'in gür kestane rengi saçları arasında gezdirirken.</p>

      <p class="calibre2">Cattibrie gözünü dahi kırpmıyordu; sadece karşısındaki loşça aydınlanmış ve inkar edilemeyecek derecede yakışıklı olan surete dik dik bakıyordu. 'Bu drowda değişik birşeyler var,' diye farketti, sezgileri kuvvetli genç kadın. Adamın ona zorla sahip olacağını hiç sanmıyordu. Jarlaxle’ın çete serserisi görünüşünün altında çarpık bir şeref duygusu gizliydi, yine de kesin bir düsturdu. Tıpkı Artemis Entreri'ninki gibi. Entreri geçmişte Cattibrie'ı birçok gün boyunca esir tutmuş ve yine de, gitmeleri gereken yolda ilerlemesini sağlamak için dürtüklemekten gayrı ona elini dahi sürmemişti.</p>

      <p class="calibre2">Cattibrie, Jarlaxle’ın da aynı böyle olduğuna inanıyor, böyle olduğunu umut ediyordu. Eğer paralı asker onu gerçekten de çekici bulmuşsa bile, muhtemelen onu baştan çıkartmaya ve ilgisini çekmeye çalışırdı, en azından bir süre için.</p>

      <p class="calibre2">"Ve cesaretinden şüphe dahi edilemez," diye devanı etti Jarlaxle, rahatsızlık verecek derecede mükemmel bir yüzey lehçesi konuşarak. "Menzoberranzan'a tek başına gelmek!" Paralı asker hâlâ buna inanamıyormuş gibi kafasını salladı ve ikisi haricinde küçük, dörtgen odadaki tek kişi olan Entreri'ye baktı. "Artemis Entreri bile buraya gelmeye zar zor ikna edildi ve eğer yolu bulabilseydi şimdiye kadar hiç şüphesiz ayrılırdı.</p>

      <p class="calibre2">"Burası yüzey sakinleri için uygun bir yer değil," diye belirtti Jarlaxle. Bu sözünü daha iyi vurgulamak isteyen paralı asker elini aniden ileri doğru uzatıp Kedi Gözü tacını tekrar Cattibrie'in kafasından çıkartıverdi. Bruenor'un en derin mağaralarından bile daha kesif bir karanlık etrafını sardı ve Cattibrie kendisine baskın gelen bir panik dalgasını kontrol etmek için mücadele verdi.</p>

      <p class="calibre2">Jarlaxle genç kadının hemen önündeydi. Cattibrie, adamın nefesini üzerinde hissediyordu. Ama gördüğü tek şey enfra-rujlu görüşle kıpkırmızı parlayan ve kendisini süzen gözleriydi. Odanın öbür tarafında duran Entreri'nin gözleri de parlıyordu. Cattibrie onun, yani bir insanın, böyle bir görüş yeteneğini nasıl olup da edindiğini anlayamadı.</p>

      <p class="calibre2">Kendisinin de böyle bir yeteneğe sahip olmasını tüm kalbiyle isterdi. Karanlık üzerine kapanmaya, onu yutmaya devam etti. Derisi daha da hassastı; bütün duyulan en son raddeye kadar gerilmişti.</p>

      <p class="calibre2">Haykırmak istiyordu, ama onlara bu zevki tattırmayacakdı.</p>

      <p class="calibre2">Jarlaxle, Cattibrie'in anlayamadığı bir söz mırıldandı ve oda bir anda hafif bir mavi ışıkla aydınlandı.</p>

      <p class="calibre2">"Burada, içendeyken görebilirsin," dedi Jarlaxle ona. "Orada, dışarıda, o kapının ötesinde sadece karanlık bekliyor seni." Tacı Cattibrie'in gözleri önünde alaycı bir şekilde salladı ve sonra pantolonunun yan ceplerinden birisine soktu.</p>

      <p class="calibre2">"Affet beni," dedi hafifçe Cattibrie'a, kızı yatıştırarak. "Sana eziyet çektirmek istemiyorum, ama kendi güvenliğimi sağlamam gerekli. Matron Baenre seni istiyor -tahminimce Drizzt'i bir esir olarak tuttuğu için feci şekilde istiyor- ve onun güçlü iradesini kemirmek için senin epey iyi bir yol olacağını biliyor."</p>

      <p class="calibre2">Cattibrie, Drizzt'in hayatta olduğu haberi karşısında duyduğu heyecanı ve içine dolan bir anlık umudu gizlemedi.</p>

      <p class="calibre2">"Elbette ki onu öldürmedi," diye devam etti paralı asker. Entreri, paralı askerin bunu kıza söylediği kadar kendisine de söylediğini farketti. "O değerli bir esir, yüzeyde dedikleri gibi 'bir bilgi kaynağı.'"</p>

      <p class="calibre2">"Onu öldürecekler," diye belirtti Entreri- ki Cattibrie, adamın bu sözleri oldukça sinirli bir sesle söylediğine dikkat edecek kadar kendindeydi.</p>

      <p class="calibre2">"Eninde sonunda," diye yanıtladı Jarlaxle, kıkırdayarak. "Ama o zamana kadar ikiniz de yaşlılıktan ölürsünüz, ve hatta çocuklarınız da. Tabii yarı drow olmazlarsa," diye muzipçe ekledi, Cattibrie'a göz kırparak.</p>

      <p class="calibre2">Kız, herifin suratının ortasına yumruk atma isteğine karşı savaş verdi.</p>

      <p class="calibre2">"Olayların böyle bir gidişat sergilemiş olması gerçekten de pek yazık," diye devam etti Jarlaxle. "Baenre onu yakalamadan önce efsanevi Drizzt Do'Urden ile konuşmayı öyle çok isterdim ki. Eğer o örümcek Oiaskesi yanımda olsaydı bu gece, yani rahibelerin kutsal töfende olacağı vakitte Baenre ev sahasına gider, içeri sızar ve onunla konuşurdum. Tabii bunu törenin erken vakitlerinde yapardım, zira Matron Baenre onu hemen bu gece kurban etmeye kararar verebilir. Ah, pekala," diye sözünü bitirdi iç geçirip omuz silkerelç Nazik parmaklarını son bir kez daha Cattibrie'ın gür saçlarında gezdirdikten sonra dönüp kapıya doğru ilerledi.</p>

      <p class="calibre2">"Ne de olsa gidemeyeceğim;' dedi Entreri'ye. "Bir soruşturmanın fiyatını belirltfmek Uzere Matron Ker Horlbar ile buluşmam gerekiyor da."</p>

      <p class="calibre2">Entreri kasıtlı bir Şekilde söylenmiş bu sözlere cevaben sadece gülümsedi. Paralı asker yanından geçip giderken Entreri ayağa kalktı, Jarlaxle'ın arkasından yürümeye başladı, sonra aniden durdu ve dönüp Cattibrie'a baktı.</p>

      <p class="calibre2">"Sanırım burada klaıp onunla konuşacağım," dedi kiralık katil.</p>

      <p class="calibre2">"Nasıl istersen," (Üye yanıtladı paralı asker, "ama ona zarar verme. Ya da eğer vereceksen bile," diye düzeltti, yine kıkırdayarak, "en azından güzel yüzünü yaralama."</p>

      <p class="calibre2">Jarlaxle odadan dışarı çıktı ve kapıyı kapadı. Ardından da Entreri'nin onun gittiğimden emjn olmasını sağlamak üzere, sanki taş koridor boyunca yürtiyormuş gibi büyülü çizmelerini takırdamaya devam ettirdi- Bir yandan yürürken bir yandan da elini cebine attı ve tacın araklanmış olduğunu anlayınca -ki hiç şaşırmamıştı- yüzünde bir gülümseme belirdi.</p>

      <p class="calibre2">Jarlaxle kaosun tolıuml^rmı ekmişti; şimdi öylece arkasına yaslanıp emeklerinin jneyvç verişini izleyebilirdi.</p>

      <p class="calibre2"></p>
    </div>

    <h2 id="sigil_toc_id_26">BÖLÜM 21</h2>

    <p class="calibre2"><span class="none4">HASAT ZAMANI</span></p>

    <div class="s">
      <p class="calibre2">Cattibrie ile Entreri uzun bir süre birbirilerine baktılar. Kız yakalanalı beri ilk defa yalnız kalmışlardı ve Bregan D'aerthe'nin gizli karargahmdaki küçük bir odadaydılar. Ent-reri'nin yüzündeki ifadeyi gören Cattibrie, adamın aklında bir-şeyler olduğunu anladı</p>

      <p class="calibre2">Adam elini kaldırıp parmaklarını oynattı ve Kedi Gözü akik taşı, gümüş zincirinin ucunda asılı durup sallandı.</p>

      <p class="calibre2">Cattibrie ona merakla baktı, kiralık katilin niyetinden emin değildi. Elbette ki onu Jarlaxle'uı cebinden araklamıştı, ama o denli tehlikeli bir kara elften birşey çalma riskine neden girmişti ki?</p>

      <p class="calibre2">"Sen de en az benim olduğum kadar esirsin burada," diye en sonunda mantık yürüttü Cattibrie. "Onun emirlerini yapman için seni buraya tıkıp bıraktı."</p>

      <p class="calibre2">"O sözden hiç hoşlanmıyorum," diye yanıtladı Entreri, "yani esir sözünden. Bir çaresizlik durumuna işaret ediyor ve seni temin ederim ki ben asla çaresiz kalmam."</p>

      <p class="calibre2">Cattibrie, adamın bu sözünde onda dokuz kabadayılık ve onda bir umut payı olduğunu biliyordu, ama bu düşünceyi kendisine sakladı.</p>

      <p class="calibre2">"Peki, Jarlaxle onun kayıp olduğunu anlayınca ne yapacaksın?" diye sordu.</p>

      <p class="calibre2">"O zamana kadar yüzeyde serbestçe geziniyor olacağım," diye serinkanlılıkla yanıtladı kiralık katil.</p>

      <p class="calibre2">Cattibrie onu inceledi. İşte buydu, açık ve net bir şekilde söylenmişti, entrika falan yoktu. 'Ama tacı neden çaldı' diye düşünmeye devam etti ve aniden içi korkuyla doldu. Entreri tacın yıldız ışığının kendi enfrarujlu görüşüne kıyasla daha iyi olduğunu ya da ikisinin birlikteyken daha iyi olacağına karar vermiş olabilirdi. Ama kızı geride bırakmaya -tabii sağ olarak-niyetliyse, gideceğini ona söylemezdi.</p>

      <p class="calibre2">"O şeye ihtiyacın yok," diye mantık yürüttü Cattibrie, sesini metin tutmaya çalışarak. "Senin enfrarujlu görüşün var ve onunla yeterince iyi görebiliyorsun."</p>

      <p class="calibre2">"Ama senin ihtiyacın var," dedi Entreri, tacı genç kadına doğru fırlatarak. Cattibrie tacı yakaladı ve elleri arasında tutup, onu takmanın getireceği sonuçlan düşünüp tartmaya çalıştı.</p>

      <p class="calibre2">"Seni yüzeye götüremem," dedi, kiralık katilin yanlış bir hesap yaptığını düşünerek. "Buraya gelen yolu sadece panterin yanımda olması ve klipsli kolyenin bana yol göstermesi sayesinde buldum."</p>

      <p class="calibre2">Kiralık katil gözünü dahi kırpmıyordu.</p>

      <p class="calibre2">"Sana seni yüzeye çıkartamayacağımı söyledim," diye tekrarladı Cattibrie.</p>

      <p class="calibre2">"Drizzt yapabilir," dedi Entreri. "Sana bir anlaşma teklif ediyorum, reddedecek durumda olmadığın bir anlaşma. Hem seni, hem de Drizzt'i Menzoberranzan'dan dışarı çıkartacağım ve siz de beni yüzeye geri götüreceksiniz. Oraya çıktıktan sonra yollarımız ayrılacak ve ondan sonra da sonsuza kadar ayrı kalabilir."</p>

      <p class="calibre2">Cattibrie bu şaşırtıcı teklifi hazmetmek için biraz durak-sadı. "Sana güveneceğimi mi sanıyorsun?" diye sordu, ama Entreri cevap vermedi, zaten cevap vermesi de gerekmiyordu. Cattibrie etrafı acımasız drow düşmanlarla kuşatılmış bir halde bir odaya hapsedilmiş kalmıştı ve Drizzt'in içinde bulunduğu durum ise muhtemelen çok daha kötüydü. Entreri onlara karşı her ne şeytanlık yapacaksa, diğer seçeneklerden daha kötüsü olamazdı herhalde."</p>

      <p class="calibre2">"Guenhwyvar ne olacak?" diye sordu Cattibrie. "Ve benim yayım?"</p>

      <p class="calibre2">"Yay ve sadak bende," diye yanıtladı Entreri. "Panter ise Jarlaxle'da."</p>

      <p class="calibre2">"Guenhwyvar olmadan hiçbir yere gitmem," dedi Cattibrie.</p>

      <p class="calibre2">Entreri duyduklarına inanamaz bir halde, sanki kızın blöf yaptığını düşünüyor gibi baktı.</p>

      <p class="calibre2">Cattibrie tacı adamın ayaklarının dibine fırlattı. Hop diye sıçrayıp küçük bir masanın kenarına tünedi ve cüretkar bir şekilde kollarını göğsü üzerinde kavuşturdu.</p>

      <p class="calibre2">Entreri önce kafasını eğip taca, sonra da Cattibrie'a baktı. "Gitmeni sağlayabilirim," diye tehdit etti.</p>

      <p class="calibre2">"Eğer bunu yapabileceğini düşünüyorsan, yanlış düşünüyorsun demektir," diye yanıtladı Cattibrie. "Bu yerden çıkmak için benim yardım ve işbirliğime ihtiyacın olduğunu düşünüyorum ve kedi olmadan ne kendim için, ne de Drizzt için seninle işbirliği yapmayacağım.</p>

      <p class="calibre2">"Ve bil ki, Drizzt de olsa benim bu seçimimi onaylardı," diye devam etti Cattibrie, oku hedefe daha da fazla saplayarak. "Guenhwyvar ikimizin de dostudur ve bizler dostlarımızı geride bırakıp gitmeyiz!"</p>

      <p class="calibre2">Entreri ayağını tacın üzerindeki bir ilmiğe geçirdi ve onu odanın öteki tarafında duran Cattibrie'a doğru kayıtsızca savurdu. Cattibrie tacı bir kez daha yakaladı ve bu sefer başına yerleştirdi. Kiralık katil başka hiçbir söz söylemeden kadına hazır beklemesini işaret etti ve aniden odayı terketti.</p>

      <p class="calibre2">Jarlaxle’ın özel odasının kapısında duran tek muhafız kendisine doğru yaklaşan insana pek ilgi göstermedi; hatta ilgisini çekebilmek için Entreri'nin drowu şöyle bir dürtmesi gerekti. Sonra kiralık katil akan su gibi görünen garip kapıyı işaret etti ve, "Jarlaxle?" diye sordu.</p>

      <p class="calibre2">Asker kafasını olumsuz anlamda salladı.</p>

      <p class="calibre2">Gözleri aniden hayretle faltaşı gibi açılan Entreri tekrar sulu kapıyı işaret etti. Asker neyin yanlış olduğunu görmek üzere öne doğru eğildiğinde, kiralık katil onu omuzlarından kavradı ve kapıdan içeri itekledi. Böylece ikisi birlikte eşikten geçip sulu koridora daldılar. Entreri şaşkına dönen Drowla ağır çekim bir güreşe tutuşup itip çekiştirdi. Bu Drowdan daha iriydi, onun kadar çevikti ve yavaş yavaş muhafızı içeri doğru ittirmeyi başardı.</p>

      <p class="calibre2">Koridorun öteki tarafından dışarı fırlayıp Jarlaxle'ın odasına daldılar. Drow kılıcına davrandı, ama Entreri'nin sol dirseği sendelemesini sağladı. Bunun ardından birkaç hızlı yumruk darbesi takip etti ve drow tek dizi üzerine çöktüğünde, kiralık katilin çizmesi yanağına sertçe tekmeyi bastı.</p>

      <p class="calibre2">Entreri, drowu odanın yan tarafına doğru yan yarıya çekiştirip yarı yarıya taşıyarak götürdü ve onu sertçe duvara çarptı. Daha fazla direnmemesini kesinleştirmek için onu birkaç kez daha duvara vurdu. Entreri kısa süre içinde bilincini yitirmek üzere olan kara elfi dizleri üzerine çökertti, ellerini arkasında bağladı ve ağzını sıkıca tıkadı. Drowu duvara yasladı ve açma mekanizmasını el yordamıyla aradı. Gizli bir oyuğun kapısı kayarak açıldı ve Entreri drowu zorla itekleyerek içeri soktu.</p>

      <p class="calibre2">Entreri bu drowu öldürse mi, öldürmese mi diye düşündü. Diğer yandan, eğer bu drowu öldürürse ortada hiçbir şahit olmayacaktı ve Jarlaxle’ın cinayeti kimin işlediğini bulması biraz zaman alacaktı. Fakat birşeyler Entreri'nin hançer tutan elini durdurdu. İçgüdüsü ona bu operasyonu temiz bir şekilde yürütmesini, Bregan D'aerthe'ye hiçbir zarar vermemesini söylüyordu.</p>

      <p class="calibre2">'Çok kolay,' diye farketti Entreri, sadece Guenhwyvar'm büyülü heykelciğini değil, aynı zamanda Cattibrie'ın büyülü maskesini de Jarlaxle'ın masasının üzerinde kendisini beklerken -evet kendisini beklerken! - bulduğunda. Entreri, etrafta bazı kurnaz tuzakların olup olmadığını ve bunların o nesnelerin sahicileri olduğunu kontrol ederek, iki nesneyi dikkatle aldı.</p>

      <p class="calibre2">Garip birşeyler dönüyordu.</p>

      <p class="calibre2">Entreri, Jarlaxle’ın kendisine verdiği o apaçık ipuçlarını düşündü. Paralı askerin onu Sorcere'ye götürmüş ve gayet uygun bir şekilde ona örümcek maskesinin yerini göstermiş olduğunu da düşündü. Elini ceplerinden birisine attı ve Alustriel'in büyülü kolye klipsini çıkarttı. Jarlaxle, Drizzt Do'urden'e götüren bu nesneyi ona kayıtsızca fırlatmıştı. Hatta Jarlaxle bu kaçış girişimi için tam uygun bir zamanda, yani Baenre Evinde bu akşam düzenlenen kutsal törenin erken saatlerinde ayrılmıştı.</p>

      <p class="calibre2">'Bütün bunlar ne demek oluyor?' diye merak etti Entreri. Jarlaxle'ın kendisine has bir yapılacak işler listesi vardı ve görünüşe bakılırsa Baenre Evinin, Mithril Salonu üzerindeki tasarılarına ters düşen bir listeydi bu. Orada, paralı askerin odasında dururken, Jarlaxle’ın kendisini bir piyon olarak kullandığı Entreri'ye bariz bir şekilde görünüyordu.</p>

      <p class="calibre2">Entreri klipsli kolyeyi sıkıca kavradıktan sonra cebine geri soktu. 'Pekala,' diye karar verdi. 'Hakikaten de etkili bir piyon olacağım.'</p>

      <p class="calibre2">Yirmi dakika sonra bir drow askeri gibi görünmek için maskeyi takan Entreri ile Cattibrie, Menzoberranzan'ın dolambaçlı yollarında hızla ilerlemekte, dikit sütunlar arasından kuzeydoğuya doğru gitmekteydi. Drow Akademisinin bulunduğu Breche Yükseltisine doğru.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Cücelerin devasa Yeraltı Şehrinin basamak katmanlarını, yani Mithril Salonunun kalbini tekrar görüyordu. Bekçi Vadisinden sonra karşısına çıkan batı kapısından içeri giriş koridorunu hatırlıyor ve Garumn Geçidi diye bilinen devasa yarığı aklında canlandırıyordu.</p>

      <p class="calibre2">Drizzt o görüntüleri bozmak, Mithril Salonu hakkındaki gerçekleri çarpıtmak için savaş veriyordu. Ama detaylar onun aklında o kadar netti ki! Sanki tekrar oradaymış, Bruenor ile diğerlerinin yanında serbestçe dolaşıyormuş gibiydi. Zihin yüzücünün hipnoz kıskacı altında olan Drizzt bu güç karşısında ezildiğini görüyordu. Matron Baenre'nin evcil hayvanının zihinsel saldırılarına karşı yerleştirebileceği hiçbir engel kalmamış, o zihin devine karşı kullanabileceği irade gücü tükenmişti.</p>

      <p class="calibre2">Görüntüler Drizzt'in aklına geldikçe, onların kendisinden çekilip aldığını, beyninden zihinsel o'arak emildiklerini hissediyordu. Onlar o iğrenç Illithid için yemek gibiydi. Zihnine yapılan her saldın acı veriyor, drow kolcunun beynindeki sinaptik bağlantılar arasında elektrik şoku yapıyordu.</p>

      <p class="calibre2">Drizzt en sonunda yaratığın sinsi dokungaçlarmın alnından gevşediğini hissetti ve yığılıp kaldı. Zihni kafa karıştırıcı görüntüler karmaşasıyla doluydu ve başı zonkluyordu.</p>

      <p class="calibre2">"Bugün bazı bilgiler edindik," dediğini duydu, uzaktan gelen o ıslak sesin.</p>

      <p class="calibre2">Bazı bilgiler edindik...</p>

      <p class="calibre2">Bu sözler Drizzt'in aklında üst üste, uğursuzca yankılandı. İllithid ve Matron Baenre hâlâ konuşuyordu, ama o dinlemiyordu. Sadece o üç söze yoğunlaşmıştı, o üç feci sözden çıkacak olan anlamı hatırlıyordu.</p>

      <p class="calibre2">Drizzt'in lavanta renkli gözleri hafifçe açıldı. Ama drow kolcu kafasını öne doğru eğik tuttu ve gizlice Methil'e baktı. Yaratık ona sırtını dönmüştü ve sadece yarım metre uzaktaydı.</p>

      <p class="calibre2">İllithid şimdi Mithril Salonunun genel yapısını biliyordu ve Drizzt'in zihnine sürekli olarak yaptığı saldırılar sayesinde kısa süre içinde cüce tesisinin tamamı hakkında bilgi sahibi olacaktı.</p>

      <p class="calibre2">Drizzt bunun olmasına izin veremezdi; drowun elleri yavaşça zincirleri daha da sıkı kavradı.</p>

      <p class="calibre2">Drizzt'in çıplak ayağı havaya yükseldi ve topuğuyla sefil yaratığın süngerimsi kafasına tekme attı. Methil uzaklaşamadan önce, kolcu bacaklarını Methil'in boynuna boğucu bir kıksaç halinde doladı ve yaratığın boynunu kırmaya çalışarak şiddetle ileri geri sallamaya başladı.</p>

      <p class="calibre2">Drizzt dokungaçların derisi üzerinde dolaştığını, bacaklarına battığını hissetti, ama içine dolan tiksintiye karşı mücadele edip yaratığı sarsmaya devam etti. Acımasız Vendes'in köşeyi dönmüş gelmekte olduğunu gördü ve başına ne geleceğini anlayıp kendisini işine yoğunlaştırdı. Dostlarının güvenliği için Methil'in öldürülmesi şarttı!</p>

      <p class="calibre2">İllithid vücut ağırlığını dosdoğru geri vererek Drizzt'in kafasını karıştırmaya ve kıskaçtan kurtulmaya çalıştı. Ama becerikli drow kolcu onun bu hareketine uydu ve Methil yere düştü. Yan yarıya duvara yığılmıştı ve Drizzt'in kıskacı sebebiyle yarı yarıya havada duruyordu. Drizzt onu yukan kaldırıp tekmeleyerek geri yapıştırdı ve etkisiz kıskacı bozdu. İllithidler fiziksel olarak hiç de heybetli yaratıklar değillerdi. Methil kafasına inip duran sert tekmeleri durdurabilmek için, acınacak bir halde üç parmaklı ellerini havaya kaldırdı.</p>

      <p class="calibre2">Drizzt'in kaburgasına sert birşey çarptı ve nefesini kesti. İnatla tekmelemeye devam etti ama sonra ikinci, üçüncü ve dördüncü darbeler geldi.</p>

      <p class="calibre2">Vendes sertçe vururken, zincirler üzerinde gevşek bir şekilde asılı duran kolcu, kaburgasını koruyabilmek için vücudunu yukarı doğru kıvırmaya çalıştı. Sonsuz hiddetini esirden çıkartmaya izin almış olan zalim Duk-Tak'ın şiddet, kin, nefret ve zevk dolu gözlerine baktığında Drizzt kesinlikle öleceğini düşündü.</p>

      <p class="calibre2">Drizzt'in umut ettiğinden daha kısa bir süre içinde vurmayı kesti ve vücudunu kıvırmaya çalışan ama bunu yapacak gücü kendisinde bulamayan Drizzt'i kelepçelere asılı bir halde bırakarak sakince uzaklaştı.</p>

      <p class="calibre2">Methil, uçan diskinin üzerinde rahatça oturmakta olan Matron Baenre'nin yanına gitmişti ve gözbebeksiz, süt beyazı gözleriyle Drizzt'e bakıyordu.</p>

      <p class="calibre2">Drizzt, zihnine bir dahaki tecavüz edişinde Methil'in acıyı daha da şiddetli kılmak için yoldan sapacağını biliyordu.</p>

      <p class="calibre2">"Ona iksir yok," diye talimat verdi Matron Baenre, kapının yanında umursamaz bir şekilde durmakta olan Dantrag'a. Dantrag annesinin bakışlannı takip etti, Drizzt'in sol tarafındaki duvara dizilmiş duran birkaç iksir şişesine baktı ve başıyla onayladı.</p>

      <p class="calibre2">"Dobluth," dedi kadın Drizzt'e, drow dilinde 'toplum dışı' demek olan alaycı kelimeyi kullanarak. "Kutsal tören, senin burada ıstırap çektiğini bildiğimiz için çok daha iyi geçecek." Matron Baenre, Vendes'e başıyla bir işaret verdi. O da hızla döndü ve küçük bir dart fırlattı.</p>

      <p class="calibre2">Küçük ok Drizzt'in midesine saplandı ve kolcu kısa ama acı verici bir batma hissetti. Sonra bütün karnı aniden kükreyen alevler içinde kalmış gibi oldu. Dişini sıktı, haykırmaya çalıştı, sonra katıksız acı ona kendisini yukarı kıvıracak gücü verdi. Vücudunun duruşunu değiştirmesi hiçbir işe yaramadı. Büyülü dart zehir damlacıklarını vücuduna akıtmaya ve iç organlarını yakmaya devam etti.</p>

      <p class="calibre2">Drizzt yaşlarla dolmuş gözleriyle uçan diskin hücresinden dışarı süzüldüğünü gördü. Vendes ile Methil de itaatkar bir şekilde Matron Baenre'yi takip ettiler. Yüzünde hiçbir ifade olmayan Dantrag, kapı eşiğine dayanmış bir halde bir süre daha durduktan sonra ilerleyip Drizzt'in yanma geldi.</p>

      <p class="calibre2">Silah ustası bu kadar yakınken, Drizzt haykırmamak için kendisini zorladı ve sadece sıktığı dişleri arasından inleyip homurdandı.</p>

      <p class="calibre2">"Sen bir ahmaksın," dedi Dantrag. "Eğer bu girişimlerin, ben henüz bir dövüş fırsatı bulamadan önce annemi seni öldürmeye zorlarsa, sana yemin ederim ki, kendisini Drizzt Do'Ur-den'in dostu addeden her canlı yaratığa bizzat işkence edecek ve hepsini katledeceğim."</p>

      <p class="calibre2">Dantrag, yine Drizzt'in görüş yeteneğine meydan okuyan bir hızla drow kolcunun yüzüne yumruğu indirdi. Kolcu bir saniyeliğine gevşeyip yığıldı, sonra zehirli dartın ateş patlamaları midesini kavururken yine yukarı doğru kıvrılmak zorunda kaldı.</p>
    </div>

    <div class="s1">
      <p class="calibre2">* * *</p>
    </div>

    <div class="s">
      <p class="calibre2">Breche Yükseltisine çıkan basamakların en altında, köşeye gizlenip gözlerden saklanmış olan Artemis Entreri, şehrin başbüyücüsü Gromph Baenre'nin görüntüsünü aklında canlandırmaya uğraştı. Gromph'u sadece birkaç kez görmüştü, çoğunlukla Jarlaxle için casusluk yaparken.</p>

      <p class="calibre2"><span class="none5">(Jarlaxle, başbüyücünün saatli sütun Narbondel'i aydınlatan büyülü ısıyı birkaç saniye erken yükleyerek Menzoberranzan'ın gecelerini kısaltmakta olduğunu düşünüyordu. Bu sebeple tehlikeli büyücünün neler peşinde olduğunu merak etmiş ve drowa karşı casusluk etmesi için Entreri'yi görevlendirmişti.)</span></p>

      <p class="calibre2">Entreri'nin pelerini, büyücünün uzun cüppesine dönüştü, saçı daha gürleşti ve uzayıp büyük beyaz bir yele halini aldı. Ve gözlerinin etrafında zar zor görülen hafif kırışıklıklar belirdi.</p>

      <p class="calibre2">"Bunu denediğine inanmıyorum," dedi Cattibrie, adam gölgeler arasından dışan çıktığında.</p>

      <p class="calibre2">"Örümcek maskesi Gromph'un masasının içinde," diye soğukça yanıtladı kiralık katil, ihtimaller karşısında hiç mi hiç endişelenmeden. "Baenre Evine başka bir giriş yolu yok."</p>

      <p class="calibre2">"Peki, ya Gromph masasının başında oturuyorsa?"</p>

      <p class="calibre2">"O zaman ikimizin parçalan bütün mağaraya saçılır," diye tersçe yanıtladı Entreri. Genç kızın yanından hızla geçti, geçerken onun elini kavradı ve geniş merdiven boyunca onu yukarı doğu çekiştirdi.</p>

      <p class="calibre2">Entreri becerisine güvendiği kadar şansına da bel bağlıyordu. Büyücüler okulu Sorcere'nin genellikle birbirilerinden uzak duran münzevi ustalarla dolu olduğunu biliyordu ve Gromph'un, sadece bir erkek olmasına rağmen, Baenre Evinin kutsal törenine katılmış olmasını umut ediyordu. Bu gizli mekanın duvarları büyülü casusluk ve ışınlamaya karşı korumalıydı. Değiştirdiği kılığıyla yerleştirilmiş olan herhangi bir büyülü engeli atlatmayı başarabilirse, pek büyük bir sorunla karşılaşmadan Gromph'un odasına girip çıkabilirdi. Şehrin başbüyücüsü çabuk hiddetlenen, huysuz biri olarak tanınırdı; yani kimse Gromph'un yoluna çıkmazdı.</p>

      <p class="calibre2">Merdivenin en tepesine çıkıp Breche Yükseltisinin seviyesine gelen iki yoldaş, Drow Akademisinin üç binasını</p>

      <p class="calibre2">gördüler. Sağ taraflarında sade, piramit şeklindeki savaşçılar okulu Melee-Magthere duruyordu. Dosdoğru karşıda ise, Lloth'un okulu olan örümcek şeklindeki etkileyici bina Arach Tinilith vardı. Entreri diğer iki binaya girmeye çalışmak zorunda olmadığı için memnundu. Melee-Magthere, birçok sayıda muhafızı olan ve sıkı kontrol edilen bir mekandı. Arach-Tinilith ise, Örümcek Kraliçe adına uyum içinde çalışan yüce rahibeler tarafından korunuyordu. Sadece solda duran zarif minareli yapı, yani Sorcere, içeri gizlice girebileceği kadar münzevi bir yerdi.</p>

      <p class="calibre2">Cattibrie kolunu çekip kurtardı ve duyduğu feci dehşetle neredeyse dosdoğru ileri atılacaktı. O kılık değiştirmemişti ve burada, yukarıda kendisini tamamen savunmasız hissediyordu. Fakat genç kadın cesaretini topladı ve Entreri kolunu sertçe kavrayıp onu dev binaya doğru hızlı bir tempoyla çekiştirerek götürmeye başladığında hiç direniş göstermedi.</p>

      <p class="calibre2">Sorcere'nin açık ön kapısından içeri yürüdüler ve iki tane muhafız derhal yollarını kesti. İçlerinden birisi Entreri'ye bir soru sormaya davrandı. Ama kiralık katil, Gromph'un zalim mizacının onları içeri sokmasını umarak adamın yüzüne tokadı bastı ve onu ittirip geçti.</p>

      <p class="calibre2">Blöf işe yaradı. Muhafızlar görev yerlerine geri döndüler ve başbüyücü uzaklaşana kadar kendi kendilerine söylenmeye bile cüret edemediler.</p>

      <p class="calibre2">Entreri binanın dolambaçlı yollarını mükemmel bir şekilde hatırlıyordu ve kısa süre içinde Gromph'un özel dairesinin yan kanadındaki düz duvarın önüne çıktı. Derin bir nefes aldı ve yoldaşına baktı. O da Entreri'nin, eğer Gromph bu kapının ardındaysa ikisinin de kesinlikle öleceği konusundaki hislerini sessizce paylaşıyordu.</p>

      <p class="calibre2">"Kolsen 'shea orbb," diye fısıldadı kiralık katil. Duvar yayılıp bükülmeye ve bir örümcek ağma dönüşmeye başlayıp Entreri'yi rahatlattı. Ağın ipleri dışarı doğru dönüp bir delik açtılar ve hafif mavi parıltıyı gözler önüne serdiler. Entreri çabucak (cesaretini yitirmeden önce) içeri daldı ve Cattibrie'ı da çekip beraberinde içeri soktu.</p>

      <p class="calibre2">Gromph içeride değildi.</p>

      <p class="calibre2">Entreri cüce kemiğinden yapılma masaya doğru ilerledi. Ellerini ovuşturdu ve çekmeceye uzanmadan önce avuç içlerine üfledi. Bu sırada, besbelli ki büyülü olan alet edevat tarafından ilgisi cezbedilen Cattibrie ise etrafta dolaştı, parşömenlere göz attı (tabii belli bir mesafeden) ve hatta seramik bir şişeye uzanıp mantarını açtı.</p>

      <p class="calibre2">Başbüyücünün sesini duyunca Entreri'nin kalbi boğazına kadar yükseldi, ama daha sonra sesin şişenin içinden geldiğini anlayınca rahatladı.</p>

      <p class="calibre2">Cattibrie şişeye ve mantara merakla baktı, sonra mantarı geri taktı ve sesi kesti. "O ne dedi öyle?" diye sordu, Drow Lisanından tek bir kelime dahi anlayamadığı için.</p>

      <p class="calibre2">"Bilmiyorum," diye sertçe yanıtladı Entreri. "Hiçbir şeye dokunma!"</p>

      <p class="calibre2">Cattibrie omuz silkti ve kiralık katil masadaki işine geri dönüp çekmeceyi açan parolayı mükemmel bir şekilde söyleyebileceğinden emin olmaya çalıştı. Jarlaxle ile aralarında geçen konuşmayı, paralı askerin ona parolayı söylediği zamanı hatırladı. Jarlaxle dürüst mü davranmıştı, yoksa bütün bu işler detaylı bir oyunun bir parçası mıydı? Yoksa Jarlaxle yanlış kelimeyi söyleyip çekmeceyi açsın ve hem kendisini, hem de Sor-cere'nin yarısını yok etsin diye mi onu bu mekana göndermişti? Jarlaxle çekmeceye örümcek maskesinin sahte bir kopyasını koymuş, sonra da buraya gelip Gromph'un güçlü koruma büyülerini devreye sokması, böylece delilleri ortadan kaldırması için Entreri'yi oyuna getirmiş olabilirdi.</p>

      <p class="calibre2">Entreri bu rahatsız edici düşünceleri silkeleyerek aklından uzaklaştırdı. Kendisini bunu yapmaya adamıştı. Onun Drizzt'i kurtarma girişiminin Jarlaxle'ın büyük planlarının (artık her ne idiyseler) temel taşlarından birisi olduğuna kendisini ikna etmişti ve şimdi korkularına yenik düşemezdi. Sözü mırıldandı ve çekmeceyi çekip açtı.</p>
    </div>
  </div>
</body>
</html>
