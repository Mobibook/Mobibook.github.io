<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gonul.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_7"><span class="ideitalik">7<br class="chapter"/>
  Yerinde Olsam Sözümü Tutardım</span></h1>

  <p class="normal1">Arda’nın içinden, kocası Langalı elektrikçiyle kaçan kadını arayıp ne hissettiğini sormak geldi. Acaba onun kadar şaşırmış mıydı?</p>

  <p class="normal1">Bunca yıllık kocası, kapalı bir kızla kahvede oturuyordu. Üstelik liseli âşıklar gibi, taptaze bir heyecanla.</p>

  <p class="normal1">Aslında meçhul sevgilinin böyle bir kız olduğunu anlaması için yeterince ipucu vardı. Ali’yi dine dönmüş bulması, dikiz aynasındaki “arkadaş hediyesi” Kuran, içinden romantik mesajlar çıkan ilahi CD’si... Yine de bu ihtimali düşünmemişti. Ali’nin hidayete ermesini hafife almış, gelip geçici bir heves sanmıştı.</p>

  <p class="normal1">Ne konuşuyorlardı acaba? Bedir Savaşı’nı falan mı? Buralarda kırıştırırken nelerden bahsedilirdi? Evli dindar erkekler kapalı sevgilileriyle burada mı buluşuyordu? O kadar kızgındı ki, etraftaki kızların alayını ikna odalarına tıkmak, onları kocasından uzak durmaya ikna etmek, türban aleyhtarı sloganlar atmak istiyordu.</p>

  <p class="normal1">Beyninin saçmalamayan kısmı ise çaresizlik içindeydi. 25-26 yaşlarında, fidan gibi bir kızla rekabet edemeyeceği açıktı.</p>

  <p class="normal1">Yıllardır bu kadar heyecanlı olmamıştı Ali. Arda’ya o kıza baktığı gibi bakmamış, sürprizler yapmamıştı. Çay bahçesine götürmemiş, masaya gül koymamıştı. Beraber şık restoranlara, pahalı otellere, havalı gece kulüplerine gitmiş ve her defasında iki akraba gibi, dertleştikleriyle kalmışlardı. Bunu bile Ali’yi o kızın yanında görene kadar fark etmiş değildi.</p>

  <p class="normal1">İkisini yarım saat boyunca, büyülenmiş gibi izledi. Önünde dokunulmadan soğumuş bir fincan kahve, üstünde karmakarışık bir düşünce balonuyla.</p>

  <p class="normal1">Nihayet çıktılar kahveden, Arda da peşlerine takıldı. Gizlenmesine gerek yoktu, helikopterle bile izlense fark edecek halde değildi Ali. Bir heyecanı yaşıyor, durmadan anlatıyordu. Köşeyi döndüğünde, kız Ali’nin koluna girmişti. Bozdoğan Kemeri boyunca, bu şekilde yürüdüler.</p>

  <p class="normal1">Bu arada Arda’nın telefonu çaldı, arayan Huriye Hanım’dı. Ama açtığında karşısına ağlamaklı sesiyle Dünya çıktı, vapura gidip gitmeyeceklerini sordu.</p>

  <p class="normal1">“Gideceğiz tatlım,” dedi. “Şu an bitirmem gereken bir iş var.”</p>

  <p class="normal1">“Yayınevine gideceğini söylemiştin ama dışarıdasın.”</p>

  <p class="normal1">“Hayır, değilim.”</p>

  <p class="normal1">“<span class="ideitalik">Mais Oui</span>, dışarıdasın, oradan kuş sesleri geliyor!”</p>

  <p class="normal1">Arda kaldırdı başını; sahiden de dalları kuşla dolu ağaçların sıralandığı bir sokağa gelmişti. Etrafta o âna kadar fark etmemiş olduğu, kuş seslerinden bir uğultu vardı.</p>

  <p class="normal1">İleride, bir grup insan çekim yapıyordu. Ali ile sevgilisi bakmak için durunca Arda da durdu, kalabalıktan biraz uzaktaki kamyonun arkasına gizlendi. Kameranın karşısında, adını hatırlamadığı iki oyuncu gördü. Kız öfkeyle yürürken delikanlı arkasından koşup yetişiyor, sonra bir şeyler tartışıyorlardı. Onlar prova yaparken yönetmen hem piposunu yakmaya hem de kameranın yerini belirlemeye<br class="chapter"/>
  çalışıyordu. Huriye Hanım’ın bayıldığı televizyon dizileri buralarda çekiliyordu demek ki.</p>

  <p class="normal1">“Yerinde olsam sözümü tutarım,” dedi Dünya. “Çocukları hayal kırıklığına uğratmak ayıptır!”</p>

  <p class="normal1">“Merak etme tatlım, bineceğiz vapura.”</p>

  <p class="normal1">O sırada, sevgilisinin Ali’den ayrılıp sokağın karşısındaki erkek berberine doğru yürüdüğünü fark etti. Berberin bitişiğindeki bahçe duvarının önünde, yaprakları yarı yarıya dökülmüş bir akasya ağacı vardı. Genç kız eğildi ağacın arkasına, tekrar doğrulduğuna avucunda küçük, çırpınan bir şey tutuyordu. Arda o şeyin bir serçe olduğunu fark etti. Yaralı, küçük bir kuş.</p>

  <p class="normal1">Çiftin yürüyüşü, küçük bir dükkânın önünde bitti. Ali tuttu kızı elinden, bir şeyler söyledi. Kız diğer avucundaki kuşa bakarak onu sakin, anlayışlı tebessümüyle dinledi, sonra yanağından öpüp dükkâna girdi.</p>

  <p class="normal1">Ali geriye dönüp kendisine doğru yürümeye başlayınca, Arda en yakın apartmanın girişine saklandı. Çömeldiği basamakların üzerinde huzursuzdu, çünkü rahatsız ettiği bir karınca sürüsü vardı. Kış gelmeden işlerini bitirmek istediklerinden, bu haddini bilmez kadına saldırmakta tereddüt etmediler.</p>

  <p class="normal1">Ali hızlı adımlarla geçti Arda’nın önünden. Hemen ardından, yaslandığı demir kapı açıldı, sakallı bir ihtiyar çıktı.</p>

  <p class="normal1">“Fesupanallah!” dedi, bastonuyla dürterek. “Karıncaların yolunu bozacaksın! Günah!”</p>

  <p class="normal1">Arda üstü karınca dolu halde baktı Ali’nin arkasından. Kocası onun varlığından habersiz, köşeyi dönüyordu.</p>

  <p class="normal1">Sonra engel olamadığı bir dürtüyle, kendini az önceki dükkâna doğru yürürken buldu. Adının aksine, sıcak bir dükkândı Erbain Kitapçısı. İki katlı, kiremit rengi bir eski binanın altına açılmıştı. Tam köşede olduğundan, iki sokaktan da girilebiliyordu.</p>

  <p class="normal1">Vitrindeki kitaplara bakar gibi yaparak içeriyi gözetledi. Ali’nin sevgilisi, kendi gibi kapalı bir kızla beraber, tezgâhın üstünde çırpınan yaralı kuşla ilgileniyordu. Erkan Oğur’un eski bir şarkısı çalıyordu içeride. Arda yavaşça süzüldü dükkâna. Onu görünce kuşu arkadaşına bırakıp gülümsedi Gönül. “Nasıl yardımcı olabilirim?”</p>

  <p class="normal1">“Bir kitap arıyorum,” dedi Arda, sırf bir şey söylemiş olmak için. “Burada bulabileceğimi söylediler.”</p>

  <p class="normal1">“Nedir?”</p>

  <p class="normal1">“Oğuz Atay’ın günlüğü.”</p>

  <p class="normal1">Gönül şaşırarak baktı yüzüne. “Ama onu her yerde bulabilirsiniz. Niye buraya kadar geldiniz ki?”</p>

  <p class="normal1">“Benim aradığım, özel bir baskı. 1987 tarihli ilk baskısı.”</p>

  <p class="normal1">“Anladım,” dedi. “Koleksiyoncusunuz yani.”</p>

  <p class="normal1">“Evet.”</p>

  <p class="normal1">“O baskı maalesef bizde yok. İsterseniz yayınevine sorun, belki depolarında kalmıştır. Ya da internette arayabilirsiniz.”</p>

  <p class="normal1">“Aradım ama bulamadım.”</p>

  <p class="normal1">“O zaman isterseniz telefonunuzu bırakın, olur da düşerse haber verelim.”</p>

  <p class="normal1">“Çok iyi olur,” diyerek o an uydurduğu bir numarayı yazıverdi kâğıda. “Ben de sizin numaranızı alabilir miyim? Belki sormam gereken başka şeyler de olur.”</p>

  <p class="normal1">Gönül tezgâhtaki pembe bloknottan kopardığı sayfaya tükenmez kalemle adını ve numarasını yazdı. “Elbette. Ama kitabı sahaflara da bir sorun. Beyazıt’takilerden bir şey çıkabilir.”</p>

  <p class="normal1">Arda kâğıdı çantasına koyup çıktı dükkândan. İçindeki öfke yerini umutsuzluğa bırakmıştı. Sadece genç ve güzel değildi kız, aynı zamanda kitaptan da anlıyordu.</p>

  <p class="normal1">Beş-on metre uzaklaşmıştı ki, Gönül “Bir saniye,” diye seslendi arkasından. “Adınızı da alabilir miyim? Aramak gerekirse diye?”</p>

  <p class="normal1">“Huriye,” dedi Arda, gayet yılgın bir sesle.</p>
</body>
</html>
