<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gonul.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_28"><span class="ideitalik">28<br class="chapter"/>
  Umarım Adını Beğenmişsindir</span></h1>

  <p class="normal1">Ertuğrul’la ilk ve son sevişmeleri iki nehrin kavuşması gibi oldu. İki sessizliğin birbirine değip tınlaması gibi. Dört kollu ve bacaklı, iki başlı bir canlıya dönüşmek gibi. Bir kış öğleden sonrası, Ertuğrul’un arkadaşının Beykoz’daki evinde.</p>

  <p class="normal1">Ertuğrul göründüğü kadar tecrübeli değildi. Arda’nın izin vermesini, küçük kandiliyle önüne düşüp yol göstermesini bekliyordu. Bunun Arda’yı huzursuz etmesi gerekirdi ama etmedi. Tam aksine, bir rahatlık hissetti. Anladı ki varacakları yer o kadar da önemli değil. Hatta hiçbir yere varmasalar da olur. Birbirlerine kenetlenip çıktıkları yol önemli olan.</p>

  <p class="normal1">Bekâr evindeki karyolada, çamurdan ya da maymundan beri alınan yolu tekrar kat ettiler. Yılın son karı Beykoz sırtlarını beyaza boyarken. Odadaki katalitik sobadan mayhoş bir ispirto kokusu yayılırken. Paltoları iskemlenin üstünde kurumaya çalışırken. Ertuğrul’un arkadaşının her an eve dönebileceğini bilmenin gerilimini yaşarlarken. Sonra birbirlerine sarılıp pencereden dışarı, döne döne yağan kara baktılar. Ertuğrul gülümsedi. “Birkaç gün daha kalsan olmaz mı?”</p>

  <p class="normal1">“Buraya gelmekle yeterince riske girdim zaten. Dua et de kar yolları kapanmasın.”</p>

  <p class="normal1">O gün, Arda’nın prensi tekrar kurbağaya dönüşmeden önceki son görüşü oldu. Kış boyunca birkaç kez, sıcak<br class="chapter"/>
  sobaya dokunan çocukların çekingenliğiyle mektuplaştılar. Arda’nın beyaz, çizgisiz dosya kâğıdına siyah mürekkeple yazdığı ilk mektup, gece üzerineydi.</p>

  <p class="indentmetin"><span class="ideitalik">Merhaba Ertuğrul;</span></p>

  <div class="clrb"/>

  <p class="indentmetin"><span class="ideitalik">İşte sana ilk mektup. Şu an saat gece yarısını tamı tamına on üç dakika geçiyor. Evde Fırat dahil herkes uyumuş olduğundan, salondaki büyük yemek masasında yazıyorum. Etrafta tam bir sessizlik var. Benim gibi tipler neden geceyi sever, çok düşün</span><span class="ideitalik">müşümdür. Hayır, atıyorum, çok düşünmüş falan değilim. Hatta daha önce aklıma bile gelmedi desem yeridir. Neyse, boş ver. Nasılsa bu mektubu büyük ihtimalle göndermeyeceğim.</span></p>

  <div class="clrb"/>

  <p class="indentmetin"><span class="ideitalik">Ama olur da eline geçerse, hayatımda ilk defa mektup yazmakta bu kadar zorlandığımı bil. Aslında ben mektup yazmayı çok severim ve bir başladım mı sayfalar boyunca durmak bilmem. Kâğıda döküldüğü zaman en s</span><span class="ideitalik">ıradan ayrıntı bile ilginç görünür</span> <span class="ideitalik">bana. Yazmaya başladıktan sonra aklıma normalde düşünemeyeceğim şeyler gelir. Huşu içinde, saatler boyunca yazabilirim.</span></p>

  <div class="clrb"/>

  <p class="indentmetin"><span class="ideitalik">Ama nedense şimdi öyle olmuyor işte. Sanki cümleleri zihnimden cımbızla alıyorlar. Nedeni ne olabilir? Sana söyleyecek fazla bir şeyimin olmayışı mı? Yoksa tam tersi, söyleyecek çok şey olduğu için nereden başlayacağımı bilmeyişim mi?</span></p>

  <div class="clrb"/>

  <p class="indentmetin"><span class="ideitalik">Belki de ikisi birden. Gerçek şu ki, aslında seni fazla tanımıyorum. Mesela, iki yüzün olduğunu biliyorum ama ya başka yüzlerin de varsa? Beni gafil avlamak için pusuda bekliyorlarsa? O zaman şunu bil ki soluk benizli, kolay lokma değilim. Sonunda kafa derin kemerimi süslerse hiç şaşırma!</span></p>

  <div class="clrb"/>

  <p class="indentmetin"><span class="ideitalik">Şu âna kadar yazdıklarımı okudum da, son satırlar hariç korktuğum kadar saçmalamamışım. Demek ki devam edebilirim.</span></p>

  <div class="clrb"/>

  <p class="indentmetin"><span class="ideitalik">Ama etmeyeceğim. Çünkü ben olacakları gören bir Kızılderiliyim. Bu mektubu okuduktan sonra bir köşede unutacağını görebiliyorum. Ayrıca, Manitu beni uykuya çağırıyor. Sana güzel bir hafta dilerim.</span></p>

  <div class="clrb"/>

  <p class="indentmetin"><span class="ideitalik">Sevgiler. Arda.</span></p>

  <div class="clrb"/>

  <p class="normal1">Ertuğrul’un cevabı, altı gün sonra geldi. İyi kalite bir bloknottan koparılmış çizgili sayfalara, mavi mürekkeple yazılmıştı. Ertuğrul’un ilk defa gördüğü, yatık elyazısını beğendi Arda. Dershane dönüşü odasına kapanıp cümleleri bir solukta yuttu.</p>

  <p class="indentmetin"><span class="ideitalik">Sevgili Yenilmez Yunus;</span></p>

  <div class="clrb"/>

  <p class="indentmetin"><span class="ideitalik">Umarım adını beğenmişsindir. Kızılderili olduğuna göre, böyle bir ad</span><span class="ideitalik">ın sana yakışacağını düşündüm.</span> <span class="ideitalik">Biliyorsun, Kızılderililerin isim sahibi olmak için bir kahramanlık yapmaları gerekir. Sen de adadaki o gece bana haddimi bildirerek kahramanlığın kralını yaptın. Eğer izin verirsen, adını “Yenilmez Yunus” koymak isterim.</span></p>

  <div class="clrb"/>

  <p class="indentmetin"><span class="ideitalik">Yunusların güzel ve sevimli olmak dışında bir özellikleri daha vardır. Onlar aynı zamanda güçlüdürler. İcabında köpekbalıklarını bile çok fena tepeleyebilirler; senin o akşam beni tepelediğin gibi.</span></p>

  <div class="clrb"/>

  <p class="indentmetin"><span class="ideitalik">Şu âlemde yapı</span><span class="ideitalik">lacak en büyük hata, şirinliğine aldanıp bir yunusu kolay lokma sanmaktır. Haddini bilmez köpekbalıkları bu hatalarını bazen canlarıyla öderler. Hem yunus kadar güzel hem de yenilmez olmak, bir canlının sahip olabileceği en şahane özellik bana kalırsa. Seni kıskanmamak elde değil.</span></p>

  <div class="clrb"/>

  <p class="indentmetin"><span class="ideitalik">Şu durumda kendi</span><span class="ideitalik">mi köpekbalığı yapmış oluyorum ama önemli değil. O akşamki salaklığımla bunu çoktan hak ettim. Ama yine de madem sen Kızılderilisin, beni de kovboy olarak görmeni rica edeceğim.</span></p>

  <div class="clrb"/>

  <p class="indentmetin"><span class="ideitalik">Bugüne kadar atımın üstünde dolandım durdum. Bazen ölü ya da diri arayanlardan kaçtım, bazen de ben birilerini kovaladım. Tommiks ya da Pekos Bill gibi örnek bir kovboy olmadığımın da farkındayım. Bazen Kinowa’ya benzetiyorum kendimi, intikam peşinde koşuyorum. Bazen de düzelip Teks Willer gibi soğukkanlı oluyorum ama Kızılderililer bana yine gıcık oluyor.</span></p>

  <div class="clrb"/>

  <p class="indentmetin"><span class="ideitalik">Kim olursam olayım, mektubuna çok sevindim. Sanki Beykoz’daki günden beri bunu bekliyormuşum. Belki de doğduğumdan beri bekliyormuşum. Neyse, bitiriyorum, kovboya duygusallık yakışmaz.</span></p>

  <div class="clrb"/>

  <p class="indentmetin"><span class="ideitalik">Özleniyorsun sevgili Yenilmez Yunus,</span> <span class="ideitalik">sadece bunu bilmeni isterim.</span></p>

  <div class="clrb"/>

  <p class="indentmetin"><span class="ideitalik">Ert.</span></p>

  <div class="clrb"/>

  <p class="normal1">Arda aynı gece Ertuğrul’a cevap yazdı. Bunun ona yazdığı son mektup olduğunu bilmiyordu ama riskli bir mektup olduğunu biliyordu. Yine de kendini kandırmaktansa açık konuşmayı daha doğru buldu. Her cümlenin üzerinde uzun uzun düşündü; ne de olsa internetten önceki dünyadaydılar.</p>

  <p class="indentmetin"><span class="ideitalik">Sevgili Teks, Kinowa, Pekos Bill ya da her neyse;</span></p>

  <div class="clrb"/>

  <p class="indentmetin"><span class="ideitalik">Bir mektuba “sevgili” diye başlamak ne kadar ilginç. Âdet yerini bulsun diye bile yapsan çok iddialı. Bunu daha önce hiç düşünmemiştim ama hitap ettiğin kişi de bunu hak etmeli bence.</span></p>

  <div class="clrb"/>

  <p class="indentmetin"><span class="ideitalik">Diyeceğim o ki, başta saydığım isimlerin hiçbiri “sevgili” diye hitap edilmeyi hak etmiyor. Amerikan çizgi-romanlarından pek anlamam ama mektubunu okuyunca Fırat’ın kitaplarını karıştırıp söz konusu vatandaşlar hakkında fikir sahibi oldum.</span></p>

  <div class="clrb"/>

  <p class="indentmetin"><span class="ideitalik">Hiçbirinin sevgiyi falan hak etmediğini düşünüyorum, evet. Sadece gariban Kızılderilileri öldürüp durdukları için değil, kendi trajedilerini fazla beğendikleri</span> <span class="ideitalik">için de. Bana sorarsan kahramanlığı yanlış yerde arıyorlar. Onların yerinde olsam kendime</span> <span class="ideitalik">o saçma maceraların</span> <span class="ideitalik">içinde ne yaptığımı</span> <span class="ideitalik">sorardım. İnsan kaderini bu kadar ciddiye almamalı.</span></p>

  <div class="clrb"/>

  <p class="indentmetin"><span class="ideitalik">İnşallah söylediklerimi ukalalık olarak</span> <span class="ideitalik">almazsın. Alırsan da ne yapalım, düşüncelerim bunlar. Bu arada, “Yenilmez Yunus” adı için de teşekkür ederim, çok naziksin. Ama yenilmez olduğumu falan düşünmüyorum. Tam aksine, alt edilmesi çok kolay biriyimdir. Hatta bunun için karşımdakinin köpekbalığı olmas</span><span class="ideitalik">ına bile gerek yok. İki aptalca</span> <span class="ideitalik">söz bazen beni yere sermeye yeter.</span></p>

  <div class="clrb"/>

  <p class="indentmetin"><span class="ideitalik">Eğer bilmek istiyorsan, Beykoz’daki soluk benizliyi ben de özlüyorum. Ama adadakini değil. Bu yüzden merak ediyorum, acaba hangisisin?</span></p>

  <div class="clrb"/>

  <p class="indentmetin"><span class="ideitalik">Sevgiler.</span></p>

  <div class="clrb"/>

  <p class="indentmetin"><span class="ideitalik">Arda.</span></p>

  <div class="clrb"/>

  <p class="normal1">Haftalar geçip de bu mektuba cevap gelmeyince önce üzüldü Arda, ağır bir imkânsızlık duygusuna kapıldı. Sonra yazdıklarına pişman olmaktansa gerçeği kabullenmeyi seçti. Zamanla unutacağını, anıların yunuslar misali yüzüp gideceğini sandı.</p>
</body>
</html>
