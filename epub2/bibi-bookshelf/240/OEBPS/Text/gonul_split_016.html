<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gonul.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_11"><span class="ideitalik">11<br class="chapter"/>
  Benim Sırrım Falan Yok</span></h1>

  <p class="normal1">“Hiç moralini bozma,” dedi Jülide. “İtiraf edeyim, beklediğimden çok daha iyi bir iş çıkardın.”</p>

  <p class="normal1">“Niye? O kadar mı aciz görünüyorum?”</p>

  <p class="normal1">“Oraya tekrar gideceğini zannetmiyordum. Ama işin zor kısmını hallettin bile.”</p>

  <p class="normal1">“Ne demezsin, en sevdiği Oğuz Atay kitabını öğrendim.”</p>

  <p class="normal1">Akşama doğru, vapurla ikinci Kadıköy seferini yapmış geri dönüyorlardı. Dünya etrafa çılgınca kahkahalar, martılara simit atıyordu. Güvertedeki yorgun yüzlü yolcular, martılara simit atmanın masum bir çocuğu nasıl bu hale getirebildiğine şaşarak bakıyorlardı. Jülide’nin ise Oğuz Atay’la ilgilendiği yoktu.</p>

  <p class="normal1">“Bunlar muhafazakâr insanlar,” dedi, sabah programı sunucusu edasıyla. “Hemen açılmalarını bekleyemezsin. Bu yüzden sabırlı olmalısın. Onun güvenini kazan.”</p>

  <p class="normal1">“Nasıl yapacağımı bunu?”</p>

  <p class="normal1">“Çok basit yavru kuş. Güven dediğin karşılıklıdır. Sen ona sırlarını açarsan o da sana açar.”</p>

  <p class="normal1">“Daha neler! Kocamın sevgilisine niye sırrımı açacakmışım? Hem ne sırrım var ki benim?”</p>

  <p class="normal1">“Orasını ben bilmem. Zaten bilsem sır olmazlardı.”</p>

  <p class="normal1">Jülide’nin insanı sinir eden tarafı bakkala bile giderken<br class="chapter"/>
  takıp takıştırması değildi. Hep haklı çıkmasıydı onun gıcıklığı. Kişisel gelişim kitapları dışında bir şey okumayanların mantığıyla düşünüyor, bu sayede hedefi on ikiden vuruyordu. Arda ise yıllardır iki dilde okunmuş onca şeyin karıştırdığı aklıyla onu kıskanıyor, bu başarısını çekilmez buluyordu.</p>

  <p class="normal1">“Benim sırrım falan yok,” dedi.</p>

  <p class="normal1">“Her kadının vardır. Hele yokmuş gibi görünenlerin daha çok vardır. Sen de onlardan birisin.”</p>

  <p class="normal1">Neyse ki Dünya hoplaya-zıplaya geldi de Arda bu iltifatlara daha fazla mazhar olmaktan kurtuldu. “Babamı özledim Arda. Telefon edemez miyiz?”</p>

  <p class="normal1">“Ettim. Meşgulmüş şimdi. Sonra arayın dedi.”</p>

  <p class="normal1">“Sonra ne zaman?”</p>

  <p class="normal1">“Sonra işte tatlım. Siz burada kalın, ben hemen geliyorum.”</p>

  <p class="normal1">Vapurun sakin bir zamanıydı. İçeride 5-10 kişi gazete okuyor, televizyona ya da denize bakıyordu. Uçtaki çay ocağından, Arda’ya öğrencilik yıllarını hatırlatan, rutubetle adaçayı karışımı bir koku yayılıyordu. Kız Kulesi’nin yanından geçiyorlardı ve gün ışığı afacan hareler çiziyordu dalgalara.</p>

  <p class="normal1">Ertuğrul resmen sırra kadem basmıştı, hâlâ kapalıydı telefonu. Arda’nın artık Dünya’nın babaannesini araması gerekiyordu. Çay ocağının yanına vardığında buldu numarayı, bastı düğmeye. Birkaç kez çaldıktan sonra, insanı ciddiyete davet eden o ses duyuldu: “Ben Yıldız Kıraç, buyurun?”</p>

  <p class="normal1">“Merhaba Yıldız Teyze. Ben Arda.”</p>

  <p class="normal1">“Arda mı?”</p>

  <p class="normal1">“Hani Ertuğrul’un arkadaşı.”</p>

  <p class="normal1">“Ah yavrum, nasılsın?” dedi kadın, beklenmedik bir coşkuyla. “Daha geçen gün seni düşündüm!”</p>

  <p class="normal1">“Beni mi düşündünüz?”</p>

  <p class="normal1">“Tabii ya, bizim Arda’mız nerede dedim. Hiç arayıp sorduğun yok!”</p>

  <p class="normal1">Arda doğru kişiyi aradığına emin olmak için baktı telefonun ekranına. Evet, kırk yıllık aristokrat Yıldız Kıraç’tı karşısındaki, üstelik görülmemiş bir şefkatle konuşuyordu. “Nasılsın kızım, iyi misin? Çok üzüldüm olanlara. Toparlayabildin mi kendini?”</p>

  <p class="normal1">Demek nedeni buydu. Arda’nın başına gelenler kadının küçük kalbine dokunmuştu. Arda yine de karşı koyamadı bu ilgiye, yelkenleri suya indirdi. “Ne desem yalan olur, yaşıyorum işte.”</p>

  <p class="normal1">“Senin için ne yapabilirim?”</p>

  <p class="normal1">“Şey, ben Dünya için aramıştım.”</p>

  <p class="normal1">“Dünya için mi? Neden?”</p>

  <p class="normal1">“Bir şey olmadı. Benim yanımda işte.”</p>

  <p class="normal1">“Senin yanında mı? Nasıl yani?”</p>

  <p class="normal1">“Ertuğrul onu İstanbul’a getirmemi istedi ya. Siz gelip alacakmışsınız, öyle söyledi.”</p>

  <p class="normal1">“Benim böyle bir plandan haberim yok!” dedi kadın, nihayet eski Yıldız Teyze’yi hatırlatan bir sesle. “Neler dönüyor orada?”</p>

  <p class="normal1">“Bilmiyorum, ben de şaşkınım şu anda. Ertuğrul demişti ki...”</p>

  <p class="normal1">“Ben Stockholm’deyim, çeviri kongresinde. Ancak haftaya döneceğim. Bekle, şimdi Ertuğrul’la konuşup seni arayacağım.”</p>

  <p class="normal1">Arda kapattı telefonu. Tahmin ettiği gibi, birkaç dakikaya kalmadan aradı Yıldız Teyze. Tahmin ettiğinden de sinirliydi. “Ertuğrul’un cebi kapalı. Bu ne demek şimdi?”</p>

  <p class="normal1">“Bilmiyorum. Ben de ulaşamıyorum.”</p>

  <p class="normal1">“Dünya iyi mi? Orada mı?”</p>

  <p class="normal1">“Evet, konuşmak ister misiniz?”</p>

  <p class="normal1">“Gerek yok. Olabildiğince çabuk dönmeye çalışacağım. Ertuğrul’la konuşursan beni aramasını söyle. Ayrıca bu durumdan hiç hoşlanmadım, haberin olsun!”</p>

  <p class="normal1">“Tamam Yıldız Teyze,” dedi Arda, afallamış bir halde.</p>

  <p class="normal1">Yine de güverteye döndüğünde, şaşkınlığı yerini sevince bırakmıştı. Dünya’yı ondan birkaç gün daha ayırmayacaklardı ya, gerisi önemli değildi. Kaptı simidi, şarkı söyleyerek martılara atmaya başladı. Şarkıya Dünya da katıldı, Jülide’yi yerin dibine sokan bir konserle sürüyü doyurdular. Arda’yı Dünya’nın annesi sanan yolcular, çocuğun kime çektiğini anlamışlardı.</p>

  <p class="normal1">Ali akşam yemeğinde “Dünya Hanım bir süre daha misafirimiz, öyle mi?” dedi.</p>

  <p class="normal1">Sesinde şikâyet olsaydı, Arda yapacağını biliyordu. Belki itiraz eder diye önceden cevaplar hazırlamıştı. Surat asması ihtimaline karşı uçlarını itinayla sivrilttiği sözler vardı. Ama hiçbirini yapmadı Ali; olgunlukla gülümsedi, Dünya’nın saçını okşadı.</p>

  <p class="normal1">Karşılığında Dünya’dan şu soru geldi: “Bana namaz öğretir misin?”</p>

  <p class="normal1">Ali’yle Arda birbirlerine, tabaklara taze fasulye koyan Huriye Hanım ikisine, Dünya ise masadaki herkese baktı; çocuk çam devirdiğini anlayıp kızarmıştı. Sonra Ali göz kırptı Arda’ya, yavaşça uzanıp Dünya’nın boynundaki küçük, gümüş haçı işaretparmağıyla kaldırdı. “Bunu annen mi verdi?”</p>

  <p class="normal1">“Evet.”</p>

  <p class="normal1">“O zaman senin Meryem Ana’ya dua etmen en iyisi.”</p>

  <p class="normal1">Gece, Ali’yi balkonda oturur buldu Arda. Bitki çayı gibi bir şey içerek Asya kıtasına bakıyordu. Yüzünde öyle bir ifade vardı ki, Mekke’ye kadar görüyordu sanki. Arda’yı fark edince gülümsedi, hasır masanın üstündeki semaveri gösterdi. “Çay içer misin?”</p>

  <p class="normal1">“Nasıl gidiyor din ve ahlak işleri?”</p>

  <p class="normal1">Bunu sorarken Arda’nın sesi tuhaf çıkmıştı. “Kimdi o yanındaki karı?” diye sorsa herhalde yine böyle çıkardı.</p>

  <p class="normal1">“Söylemeye fırsat olmadı, kusura bakma.”</p>

  <p class="normal1">“Kusura bakacak bir şey yok,” dedi Arda, Medine’ye doğru bakıp. “Ama şaşırmadığımı söyleyemem.”</p>

  <p class="normal1">“Evet, benden beklemezdin herhalde.”</p>

  <p class="normal1">“Beklemezdim Ali. Hem de hiç.”</p>

  <p class="normal1">“Kolay olmadı Arda. Bakma şimdi sakin gözükmeme. Sonunda kendimce bir orta yol buldum ama yaşadığım acısız bir süreç değil.”</p>

  <p class="normal1">“Öyle diyorsan öyledir.”</p>

  <p class="normal1">“Her şeyi bırakmak, yeni bir her şey edinmek. Bunun ateşiyle yanmak, yıkılmak, Kuran okuya okuya yeniden oluşmak... Geceleri cehennem korkusuyla titreyerek ve tövbelerle geçirmek. Gündüzleri bir mezarın başında merhamet beklemek. Bu yolda ağlamak, inlemek, yok olmak, hatta sonradan abartılı bulacağın şeyler yapmak. Takdir edersin ki kolay değil.”</p>

  <p class="normal1">Konuşurken balkonun tavanına bakıyordu, binanın ağırlığını ölçmek ister gibi. Bahsettiği safhaları tekrar yaşıyor, çileyi baştan kat ediyordu sanki. Ne cevap vereceğini bilemedi Arda, dönüp girdi içeri. Açtı televizyonu, geçen kış annesiyle seyrettiği filmlerden birine rastladı. Ediz Hun üstü açık arabayla bir yere yetişmeye çalışıyordu. Böyle olması iyiydi, filmlerde gerçeklerin ulaşamayacağı kadar yüzeydeydi her şey.</p>

  <p class="normal1">Ediz Hun kırk yıl önceki Galata Köprüsü’nü geçemeden, Ali girdi televizyonla arasına. “Baksana, bir şeye mi kızgınsın sen?”</p>

  <p class="normal1">“Yok canım, nereden çıkardın?”</p>

  <p class="normal1">“Yanlış anlamanı istemem. Saklamaya çalışıyor falan değildim, söylemeye fırsat olmadı sadece. Hem merak etme, senden de dindar olmanı bekleyecek değilim.”</p>

  <p class="normal1">Arda içini çekti. “Eksik olma Ali, çok incesin.”</p>
</body>
</html>
