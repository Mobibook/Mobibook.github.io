<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gonul.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_34"><span class="ideitalik">34<br class="chapter"/>
  Bu Halinle de Güzelsin</span></h1>

  <p class="normal1">Akşama doğru, üç kişi dışında herkes gitmişti. Bir zamanlar Arda’nın annesinin televizyon seyrettiği koltukta şimdi Ertuğrul oturuyordu. Fiskos takımındaysa belediyede çalışan iki kadın akraba oturmuş, yan gözle Ertuğrul’a bakıyorlardı.</p>

  <p class="normal1">Ölü evindeki ilk gecesinde Arda’yı bu sakallı yabancıyla baş başa bırakmak istemediklerinden değil, aralarındaki ilişkiyi anlayabilmek için oturuyorlardı hâlâ. Yoksa konuşulacak şeyler bitmişti. Teselli sözcükleri, buruk hatıralar, cenazenin teknik ayrıntıları geride kalmıştı. Ölü evi, son ziyaretçinin de gitmesiyle bürüneceği sessizliğe hazırdı çoktan.</p>

  <p class="normal1">Yemek masasının sandalyelerinden birindeki Arda ise sıkıntılıydı. Gitmek bilmeyen akrabalar yüzünden soru soramıyordu.</p>

  <p class="normal1">Ertuğrul cenaze namazından sonra yanına gelmiş, başsağlığı dilemişti. Kaybolduğu haftalar sakalının uzamasına yol açmıştı. Onu ve annesini son kez aynı anda gördüğünü hatırladı. Yaz sonunda Dünya ile Arda’yı tren garından İstanbul’a yolcu ederlerken.</p>

  <p class="normal1">Cami avlusunda gözlerine bakmıştı Arda’nın. Sözcükle-rin acizliğini bilen, onların yerini alan bir bakıştı. Arda’ya korktuğu kadar yalnız olmadığını göstermek istiyordu.</p>

  <p class="normal1">Oysa Arda yalnızdı. Annesi ölmüş ve evrenle arasındaki göbek bağı kopmuş her varlık gibi yalnız. Yaralandığında sığınacağı kimsesi kalmamış biri kadar. O kadar yalnızdı ki, Ertuğrul’a haftalardır nerede olduğunu bile soramadı. Güçlükle gülümsedi, “Dostlar sağ olsun,” dedi.</p>

  <p class="normal1">Fiskos takımındaki akrabalar, saatin geç olduğunu göstermek ister gibi baktılar birbirlerine. Oysa daha sakallı yakışıklının kim olduğunu öğrenememiş, Arda’nın nesi olduğunu çözememişlerdi. Artık ölüden çok düğün ve cenazelerin olmazsa olmazı dedikoduya bu kadar yaklaşmışken eli boş ayrılacakları için üzgündüler.</p>

  <p class="normal1">“Merak etmeyin,” dedi Arda onlara. “Yalnız değilim, Jülide gece kalmaya gelecek.”</p>

  <p class="normal1">Kadınları uğurladıktan sonra salona döndüğünde Ertuğ-rul ayağa kalkmış, kendisine bakıyordu. Yüzünde, Arda’nın çok iyi bildiği o cüretkâr tebessüm vardı. Esrarengiz bir kaynamış süt kokusu, evi dolduruvermişti. Ertuğrul yavaşça yaklaştı, sarıldı Arda’ya. Arda başını onun omzuna koydu, ağlamaya başladı.</p>

  <p class="normal1">Dakikalarca başını kaldırmadan, doya doya ağladı. Ağlamaktan yorulunca yüzünü yıkamak için banyoya gitti, aynada gördüğü kadın yüzünden morali daha da bozuldu. Gözleri şişmiş, burnu kızarmış, saçı mezarlığın tozu toprağıyla keçeleşmişti.</p>

  <p class="normal1">Ölü evinde makyaj uygunsuz kaçardı ama Ertuğrul’un karşısına bu şekilde çıkmak da olacak şey değildi. O kara kara düşünürken, banyonun kapısını tıklattı Ertuğrul. “Merak etme, bu halinle de güzelsin.”</p>

  <p class="normal1">Arda’nın içinde yersiz bir gülme isteği uyandı. Birbirlerini bu kadar iyi tanıyor olmaları değil, buna rağmen bir araya gelemeyişleriydi gülünç olan. Belki de sorun buydu, gereğinden fazla tanışıyorlardı.</p>

  <p class="normal1">Ertuğrul, Arda’nın annesinin koltuğuna oturmuş, sesi kısık televizyona bakıyordu. Sehpaya iki kadeh kırmızı şarap, biraz da peynir koymuştu. Arda babasının koltuğuna oturdu, kadehi eline aldı. İstanbul’a dönerken evin dolabında bıraktığı şaraplardan olmalıydı.</p>

  <p class="normal1">“Nereye kayboldun sen?” dedi.</p>

  <p class="normal1">“İyileşmeye çalışıyordum.”</p>

  <p class="normal1">“Hasta mısın?”</p>

  <p class="normal1">“Bağımlıydım. Vücudum kimyasal uyarıcılar ve uyuşturucularla doluydu. Arınmam gerekiyordu.”</p>

  <p class="normal1">Arda hayretle baktı. “O işler geçmişte kaldı sanıyordum.”</p>

  <p class="normal1">“Kalmıştı. Zoe sayesinde neredeyse arınmıştım. Beni adam etti, tedavi görmemi sağladı. Ama o ölünce yeniden başladım işte.”</p>

  <p class="normal1">“Bu yüzden mi kayboldun?”</p>

  <p class="normal1">“O şekilde Dünya’ya babalık yapamayacağım ortadaydı. Tedavi gördüğümü öğrenmesini de istemedim. Arınana kadar Dünya’yla bağımı kesmek istedim. Onu emanet edebileceğim sadece sen vardın.”</p>

  <p class="normal1">Arda’nın sesi, kendisinin de beklemediği kadar alaycıydı. “Ben de ne sanmıştım. Yazın birdenbire karşıma çıkınca.”</p>

  <p class="normal1">“Hayır Arda, tabii ki tek sebep bu değil. Öyle olmasa da başına gelenleri duyunca seni görmeye koşardım, inan bana.”</p>

  <p class="normal1">Şaraptan bir yudum aldı Arda, içini çekti. “Sana inanmak da benim kötü alışkanlığım işte.”</p>

  <p class="normal1">“Bazen telefonu açıp kimlerin bana ulaşmaya çalıştığına bakıyordum. Dünya’nın yaralandığını öğrenince ablamdan önce seni aramak istedim ama yapamadım. Haklı olarak sorular soracaktın, bir sürü yalan söylemem gerekecekti.”</p>

  <p class="normal1">“Annemin öldüğünü nasıl öğrendin?”</p>

  <p class="normal1">“Klinikten çıktığım gün Gönül adında bir arkadaşın aradı. İlginç bir kızdı, beni tanıyormuş gibi konuşuyordu. Numaramı nereden bulduğunu söylemedi. Seninle birbirimize ihtiyacımız olduğundan bahsetti. Yayınevinde işe başladığını anlattı. O kadar içten konuşuyordu ki, onu dinlemek bana cesaret verdi. Dün yayınevine uğrayıp sürpriz yapmak istedim. Oradakiler de cenaze için Eskişehir’e gittiğini söylediler.”</p>

  <p class="normal1">“Burada olmanı Gönül’e borçluyuz yani.”</p>

  <p class="normal1">“Öyle. Aramasa haberim olmayacaktı. Görmeyeli iyi arkadaşlar edinmişsin.”</p>

  <p class="normal1">Arda’nın bakışları, vaktiyle Gönül’ün evinden aşırdığı başörtüsüne kaydı. Cenazede taktığı mavi eşarp şimdi yemek masasının üstünde, katlanmış halde duruyordu. Gözünün önüne ona Ertuğrul’u anlatırken ilgiyle dinleyen genç kızın yüzü geldi.</p>

  <p class="normal1">“Annen çok tatlı bir kadındı,” dedi Ertuğrul. “Fazla tanıyamadım ama beni sahiden etkilemişti.”</p>

  <p class="normal1">“Ah, evet,” dedi Arda. “Hatırlıyorum. Peki şimdi ne yapacaksın?”</p>

  <p class="normal1">“Seni görmek istedim çünkü bugüne kadar yaptığım hataları telafi etmek istiyorum. Kaçırdığım treni yakalamak istiyorum. Seni kazanmak istiyorum. Hatta cüretimi mazur görürsen, seninle olmak istiyorum.”</p>

  <p class="normal1">“Bunlar çok iddialı sözler.”</p>

  <p class="normal1">“Dünya da çok özlemiş. Sürekli seni sorup duruyor. Belki üçümüz yeniden başlayabiliriz. Birbirimizi mutlu edebiliriz. Belki de bunun zamanı gelmiştir nihayet.”</p>

  <p class="normal1">Arda şimdi Ertuğrul’a değil, ekranda birbirini kovalayan arabalara bakıyordu. “Bugün annemi gömdüm Ertuğrul. Geleceği düşünmeye hazır değilim. Artık gitsen iyi olur.”</p>
</body>
</html>
