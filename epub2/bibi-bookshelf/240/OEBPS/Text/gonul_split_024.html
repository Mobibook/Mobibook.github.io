<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gonul.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_19"><span class="ideitalik">19<br class="chapter"/>
  Vahşi Bir At Gibi</span></h1>

  <p class="normal1">Arda’nın fotoğrafik hafızası yoktu. Sıradan hafızayla bile baş etmekte bazen zorlanıyordu. Unutamıyordu sesleri, resimleri, Büyükada’daki o yaz sonunu.</p>

  <p class="normal1">Fırat’ın adayı terk ettiği günün akşamı, yağmur başlamıştı. Yaz yağmuru gibi değil, gürleyerek yağıyordu. Müştemilatın saçağının altına sürükledikleri masaya sığınmışlardı. Ertuğrul bohemlik icabı, çay bardağıyla akşamüstü rakısı içiyordu. Arda ise erken dökülmüş incir yapraklarını döven yağmura bakarak orada ne halt ettiğini soruyordu kendine.</p>

  <p class="normal1">Zavallı babası, tatilde sandığı kızını elin Robinson kılıklı oğluyla bir adada mahsur görse acaba ne derdi?</p>

  <p class="normal1">Ertuğrul yaşından büyük göstermeye çalışıyordu. Saçını-sakalını kesmez, Mecnun misali pejmürde dolaşırdı. Çay bardağıyla rakı içer, feleğin çemberinden geçmiş şairlerin sözcükleriyle konuşurdu. Bu onu sanatsever kızların gözünde çekici yapıyordu yapmasına da, güzel yüzünün saç-sakal arasında kaybolup gitmesi biraz fazla kaçıyordu. Bu hallerinin atölyesinde kaldıkları ressam dayıya hayranlığından kaynaklandığını zamanla anlayacaktı Arda.</p>

  <p class="normal1">“Söyle bakalım,” dedi Ertuğrul, elindeki yapraksı desenlerle süslü çay bardağını tekrar rakıyla doldurup. “Kaç erkek girdi hayatına?”</p>

  <p class="normal1">“Sen hep böyle misin?”</p>

  <p class="normal1">“Nasıl?”</p>

  <p class="normal1">“Bu saatte mi başlarsın içmeye?”</p>

  <p class="normal1">Ertuğrul’un yüzüne o ödünç tebessüm geri dönmüştü. “Tamam, istemiyorsan cevap verme.”</p>

  <p class="normal1">“Kaç erkek tanıdığım niye bu kadar önemli?”</p>

  <p class="normal1">“Merak ediyorum, acaba göründüğün kadar toy musun, yoksa söylediğin kadar tehlikeli mi?”</p>

  <p class="normal1">“Peki sen göründüğün kadar tehlikeli misin, yoksa gerçekte olduğun kadar toy mu?”</p>

  <p class="normal1">Ertuğrul’un ağzına çeyrek kala durdu bardak. Bardağı masaya bırakıp gülmeye başladı. “Seni kimse ehlileştirmemiş.”</p>

  <p class="normal1">“Atları ehlileştirirler, insanları değil.”</p>

  <p class="normal1">Arda cevabıyla gurur duyarak kalktı masadan, içeri girdi. Atölyenin tuvaleti, banyo olarak da kullanılan bir delikti. Klozet, duş ve lavabo ancak sığmıştı. Müştemilatın öbür ucunda olduğundan, yatak odasından geçilerek varılıyordu. Hijyen meraklısı olmasa bile, insanın iki oğlanla aynı tuvaleti kullanması kolay değildi. Klozete temas etmemek için cambazlık gerekiyordu.</p>

  <p class="normal1">Sonra baktı aynaya, gördüğü kızın ehlileşmemiş bir tarafı yoktu. Kıvırcık saçı ve ince yüzüyle, gayet medeni görünüyordu. Yine de bir an için vahşi bir at gibi hayal etti kendini. Kovboyların yaklaşmaya çekindiği bir kısrak. Binmeye çalışanlara ânında yeri öptüren.</p>

  <p class="normal1">Derken, içeride müzik başladı. Dayısının plaklarından birini çalıyordu Ertuğrul. Arda’nın adını bildiği tek klasik müzik eseriydi. Çaykovski’nin piyano konçertosu. Küçüklüğünde babası uykusu gelsin diye kasetten dinletirdi. Havanın karardığını tuvalet penceresinden görebiliyordu. Daha da hızlanan yağmur, Çaykovski’yi umursamadan yağıyordu. Camın dışındaki küçük örümcek ağı, şimşeğin arkasından gelen gök gürültüsüyle titredi.</p>

  <p class="normal1">Tuvaletten çıkınca Ertuğrul’la karşılaştı. Yatağa oturmuş sigara içiyordu. Bakışları, yerdeki bir lekedeydi. Yanından geçerken yakalayıverdi Arda’yı kolundan. O kurtulmak isteyince daha çok sıktı.</p>

  <p class="normal1">“Bırak...” dedi Arda. “Canım acıyor.”</p>

  <p class="normal1">Ayağa kalktı, burun buruna geldiler. Ertuğrul rakı kokuyordu. “Sen beni baştan çıkarmaya çalışıyorsun.”</p>

  <p class="normal1">Arda sarhoş bir deliyle ada kulübesinde yalnızdı ama korkmuyordu nedense. İçinde daha çok merhamet vardı. “Öyle bir şey yok. Bırak.”</p>

  <p class="normal1">“Evet...” dedi. “Baştan çıkarıyorsun beni.”</p>

  <p class="normal1">Öpmeye, bir taraftan da ellerini Arda’nın tişörtünün altına sokmaya çalışıyordu. Arda hem direniyor hem de vücudunda olanlara şaşırıyordu. Ertuğrul’u ilk görüşünde duyduğu kaynamış süt kokusu geri dönmüştü. Tüyleri elektriklendi, içi kamaşmaya başladı.</p>

  <p class="normal1">Ertuğrul homurtular çıkararak onu yatağa devirdi, iki bileğini tutup boynunu öpmeye çalıştı.</p>

  <p class="normal1">O sahiden Ertuğrul olsaydı, Arda belki bırakırdı kendini. Büyükada, yağmur, Çaykovski falan, ilk tecrübe için belki de fena değildi. Ama bir an göz göze geldiler ve üstündekinin artık Ertuğrul olmadığını gördü. Hatta açlık ve öfkeyle bakan o gözler bir insana bile ait değildi. Kızın ellerini artık dizleriyle zapt ediyordu. Eteğini çoktan sıyırmış, bir pençesiyle bacağına yapışmıştı. Diğeriyle tişörtünü yakasından çekiştiriyordu. Birden cart diye, Arda’nın göbeğine kadar yırtıldı tişört.</p>

  <p class="normal1">Arda var gücüyle tekmeledi, mahluk dengesini kaybedip başını duvara çarptı. Kolları serbest kalan Arda onun yüzünü tokatlamaya başladı. Önce bacaklarını, sonra vücudunun geri kalanını kurtardı.</p>

  <p class="normal1">Çığlık çığlığa bağırıyordu. “Geri zekâlı, niye yırttın tişörtü!”</p>

  <p class="normal1">Halasının daha geçen ay Londra’dan getirdiği orijinal Queen tişörtüydü. Üzerinde <span class="ideitalik">A Kind Of Magic</span> albümünün kapağı vardı.</p>

  <p class="normal1">Arda yırtık tişörtle fırladı atölyeden. Yağmurdan ıslanarak, bahçedeki su birikintilerine bata çıka yürüdü. O an aklına gelen her şeye küfretti, taşları tekmeledi. Hıncını alamayınca içeri döndü sonra. Ertuğrul onu sırılsıklam karşısında görünce, bir şey olmamış gibi sırıttı.</p>

  <p class="normal1">“Niye böyle yapıyorsun?” dedi Arda.</p>

  <p class="normal1">“Pardon, gaza geldim işte.”</p>

  <p class="normal1">“Onu sormuyorum. Neden hayvanın teki olmaya çalışıyorsun? Sen bu değilsin ki.”</p>

  <p class="normal1">“Nasıl yani?”</p>

  <p class="normal1">“Emin ol Ertuğrul. Olmaya çalıştığın şey değilsin. Hiçbir zaman da olamayacaksın!”</p>

  <p class="normal1">Ertuğrul şaşkınlıkla baktı Arda’ya. Gafil avlanmış gibiydi. Farkında değildi ama ilk kez gerçekten, oynadığı rollerin arkasına saklanmadan bakıyordu. Arada dayısının taklidi olmadan. O imdat isteyen, sadece Arda’nın yardım edebileceği çocuğu ele vererek.</p>

  <p class="normal1">“Sana bakınca akşamüstü rakı içip kızlara saldıran birini görmüyorum. Sadece kişiliğini bulamamış, huzursuz birini görüyorum. Bu da insana üzüntü veriyor. Ne olduğunu bilmiyorum, galiba sen de bilmiyorsun. Ama aramaya başlasan iyi olur, çünkü sonunda çok yazık edeceksin kendine!”</p>

  <p class="normal1">Arda onun cevap vereceğini sandı ama vermedi. Öksü-rerek doğruldu yatakta Ertuğrul, birden ayılmıştı sanki. Pantolonunu çekiştirerek kalktı, tek kelime söylemeden geçip gitti yanından.</p>
</body>
</html>
