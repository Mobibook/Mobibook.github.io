<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gonul.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_5"><span class="ideitalik">5<br class="chapter"/>
  Envai Çeşit Mahlukat</span></h1>

  <p class="normal1">“Aradın mı Ertuğrul’un annesini?”</p>

  <p class="normal1">Gece balkonda Huriye Hanım’ın yaptığı yemeği yiyorlardı ve Ali bunu soruyordu.</p>

  <p class="normal1">İçeride <span class="ideitalik">milk shake</span> içerek televizyon seyreden Dünya’nın yanlamasına yattığı koltuktan taşmış pembe-beyaz çorapları görünüyordu. Ayaklarının hareketlerinden, çocuğun henüz uyanık olduğu belliydi. Heyecanla izlediği büyücü filminin sonunu görmek istiyordu.</p>

  <p class="normal1">Film biter bitmez yatmaya gideceğine dair ondan söz almıştı Arda; çocuğa babasıyla göçebe hayatı yaşarken kaybettiği gündelik alışkanlıkları yeniden kazandırması gerektiğini düşünüyordu. Yayınevinden döner dönmez beraber uyku, oyun ve ders çalışma programı yapmışlardı, Dünya’nın çok hoşuna gitmese de.</p>

  <p class="normal1">Arda’nın da Ali’ye sormak istediği sorular vardı. “Sana o notu yazan Gönül kim?” diye sormak istiyordu. “Ben sana yıllarca onun tek sayfasını okutamamışken sen ne zamandır Oğuz Atay sever oldun?”</p>

  <p class="normal1">“Sen neyin peşindesin?” diye sormak istiyordu sonra. “Bu akşam işten geldikten sonra üst katta kimle mesajlaşıyordun?”</p>

  <p class="normal1">Sonra da “Tam düzelmişken niye her şeyi mahvediyorsun!” diye haykırıp kılıcıyla kellesini uçurmak istiyordu. Arda bunların hiçbirini yapamazken onun Ertuğrul’un annesini sorabilmesi haksızlıktı.</p>

  <p class="normal1">“Aramadım. Yarın arayacağım.”</p>

  <p class="normal1">Dünya duymasın diye yaklaşıp sesini alçalttı Ali. “Kadıncağız merak edecek.”</p>

  <p class="normal1">“Yarın arayacağım dedim.”</p>

  <p class="normal1">“Biraz daha gecikirsen çocuğa bağlanacaksın. Hatta Allah bilir bağlandın bile. Bu doğru değil. Senin iyiliğini düşünüyorum.”</p>

  <p class="normal1">“Lütfen çocukmuşum gibi konuşma.”</p>

  <p class="normal1">“Çocuk değilsin ama anne de değilsin.”</p>

  <p class="normal1">Arda şöyle okkalı bir cevap yapıştırmaya hazırlanıyordu ki, arkasından Dünya’nın sesi geldi: “Yarın vapura binmek istiyorum!”</p>

  <p class="normal1">Çevirdi başını ve elinde <span class="ideitalik">milk shake</span> kutusuyla balkon kapısında duran Dünya’ya gülümsedi. “Tamam. Babaannen çok mutlu olur seninle vapura binmekten.”</p>

  <p class="normal1">“<span class="ideitalik">Non</span>, seninle.”</p>

  <p class="normal1">Ali araya girip “Ama babaannene gitmen en doğrusu,” diyecek oldu, aldı küçük kızdan cevabını: “Seninle konuşmuyorum!”</p>

  <p class="normal1">Ali tabii ki haklıydı. Dünya’nın durumundaki bir çocukla Arda’nın durumunda bir kadın buluşursa ne olacağını kestirmek zor değildi. Beraber geçirdikleri her gün, birbirlerine biraz daha bağlanıyorlardı. Arda çocuğa baktıkça birini görüyordu, o da Arda’ya bakınca başka birini. Arda bunda bir sorun görmüyordu. Muhtemelen Dünya da görmüyordu. Allah’tan Ali vardı da ikisinin yerine bütün sorunları görüyordu.</p>

  <p class="normal1">Oysa Arda ondan çözüm görmesini istiyordu. Allah’ı ve öteki kadınları rahat bırakıp onları bir aile yapmasını. Tıpkı o an balkonda oldukları gibi.</p>

  <p class="normal1">“Afiyet olsun...” diyerek kalktı Ali masadan. “Yukarıda biraz işim var. Birazdan görüşürüz.”</p>

  <p class="normal1">Dünya’yla iki suç ortağı gibi bakıştılar. Ne yapmaya gittiğini biliyorlardı ama belli etmeyeceklerdi. Onları ayırmaya çalışanlara da kanlarının son damlasına kadar direneceklerdi.</p>

  <p class="normal1">Üst kattaki banyonun ışığı yanıyordu. Ali herhalde aptes alıyordu. Aptes almanın ne kadar sürdüğünü hatırlamıyordu Arda, elini çabuk tutmalıydı. Yatak odasına süzüldü, hedefi gördü. Cep telefonu yatağın üstünde duruyordu. Hiç düşünmeden alıp son mesajı açtı.</p>

  <p class="normal1"><span class="ideitalik">“Ben de seni görmek isterim Ali. Sabah bizim orada buluşalım.”</span></p>

  <p class="normal1">Kadın tek mesajla yıkıvermişti dünyasını. Aile falan olamazlardı çünkü Ali’nin kalbinde başkası vardı. Arda artık tanıyamıyordu onu. Namaz kılıp kadınlarla mesajlaşan bir adam.</p>

  <p class="normal1">Sifon sesiyle birlikte düşünceleri vakumlandı. Ekranı eski haline getirdi, telefonu aldığı yere koydu. Alt kata vardığında, kapının açıldığını duydu. Ali şarkı mırıldanarak çıktı banyodan, yatak odasına yürüdü. Bunca yıllık kocası şarkılar söyleyerek namaza ve kadına gidiyordu.</p>

  <p class="normal1">Durum acı olduğu kadar tuhaftı da.</p>

  <p class="normal1">Gönül denen kadının neye benzediğini tahmin etmeye çalıştı. Nedense aklına yayınevindeki Serra geldi. Aynı onun gibi giyinmeyi ve konuşmayı bilen, erkeğin hayatını kolaylaştırabilecek biri. Olanlardan sonra Ali’nin öyle birine ihtiyaç duyması mümkündü.</p>

  <p class="normal1">Arda ise aptalın tekiydi. Dünyanın kendi acılarının etrafında döndüğünü sanmış, onu kaderine terk etmişti.</p>

  <p class="normal1">Bu sözleri melek söylüyor, şeytansa cevap veriyordu: “Hayır Arda, öfkelenmekte haklısın. Kızıyorsun, çünkü Ali kurtarmaya çalıştığın aileyi yok etmek üzere. Dünya’yı babaannesine postalamaya, sonra da başkasına kaçmaya hazırlanıyor. Köşeye sıkışmak üzeresin. Paniğe kapılmanın tam zamanı!”</p>

  <p class="normal1">Rüyasında yüzü olmayan kadınlarla uğraşıp durdu. Uzun bacaklı kadınlar, koca memeli kadınlar, arkadan Serra’ya, Madonna’ya, Sivaslı Cindy’ye benzeyen kadınlar...</p>

  <p class="normal1">Yüzlerini görmeye çalıştıkça buharlaşan, Arda’yı deli eden kadınlar. Okuduğu kitap sayısı iki elin parmaklarını geçmeyen Ali’ye roman hediye eden entelektüel kadınlar. Onun elinden tutan sosyetik kadınlar. Romantik notlar yazan macera kadınları. Kıskançlığın içinde yaktığı cehennem ateşinden fırlamış, envai çeşit mahlukat.</p>

  <p class="normal1">Kahvaltıda Huriye Hanım kaygıyla baktı Arda’nın yüzüne. “Hasta falan değilsiniz inşallah.”</p>

  <p class="normal1">Huriye’den eskisi gibi her gün gelmesini istemişti. Kadının şeker hastası annesini de huzurevine yatıracaklardı. Bu konuyu Ali’yle konuşmak lazımdı ama onlarla kahvaltı edemeyecek kadar telaşlıydı beyefendi. Arda’yı yanağından, Dünya’yı da saçından öptü, hastası olduğunu söyleyip çıktı evden.</p>

  <p class="normal1">Arda “Birkaç saate kadar gelirim,” dedi Dünya’ya. “Ben yokken uslu dur, Huriye Teyze’ni üzme.”</p>

  <p class="normal1">“Nereye?”</p>

  <p class="normal1">“Yayınevine. Bir şey almam lazım.”</p>

  <p class="normal1">“Vapura binmeyecek miyiz?”</p>

  <p class="normal1">“Bineceğiz, söz.”</p>

  <p class="normal1">Koşarak indi merdivenleri. Sokağa çıktığında Ali arabasına henüz binmişti. O banyodayken çağırdığı taksi kapının önünde duruyordu. Ali arabayı çalıştırana kadar bekledi, sonra gizlenerek sızdı taksiye. Şoföre öndeki cipi takip etmesini söyledi.</p>
</body>
</html>
