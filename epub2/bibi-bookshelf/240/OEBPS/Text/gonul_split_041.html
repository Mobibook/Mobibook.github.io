<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gonul.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_36"><span class="ideitalik">36<br class="chapter"/>
  Küçük Çay Bahçesinde</span></h1>

  <p class="normal1">“Sen beni hep terk ettin,” dedi Arda, yüzünde Porsuk Çayı’ndan yansıyan güneş hareleriyle. “Hep yarı yolda bıraktın. Şimdi nasıl güveneceğim sana?”</p>

  <p class="normal1">“Hayır Arda. Ben seni hiç terk etmedim.”</p>

  <p class="normal1">“Hayatım seni beklemekle ve gelmeyeceğine kendimi inandırmakla geçti. Şimdi de annemin öldüğü gün karşıma geçmiş vaatler sıralıyorsun! O kadar aptal mı görünüyorum?”</p>

  <p class="normal1">“Seni terk etmedim,” diye tekrarladı Ertuğrul. “Bir an bile. Her zaman seni izledim. O yardımcı doçentle çıktığın sene az kalsın sınıfta kalıyordun, hatırlıyor musun?”</p>

  <p class="normal1">Arda’nın hafızasını zorlamasına gerek yoktu. Ertuğrul’un bahsettiği, öğrencilik hayatının en berbat sayfasıydı çünkü. O sırada ilgisi erkeklere kaydığından, okulu boşlamıştı. Tanzimat Edebiyatı ve ortaokul Türkçe derslerinden az kalsın kalıyordu. Son anda iki ek vize konmuş, bu sayede geçebilmişti.</p>

  <p class="normal1">“O vizeler nasıl kondu sence?” diye sordu Ertuğrul, masa örtüsünün kenarındaki püsküllerle eskiden Arda’nın annesinin oynadığı gibi oynayarak. “Sahiden mucize miydi?”</p>

  <p class="normal1">“Ne demek istiyorsun?”</p>

  <p class="normal1">“Hocalar babamın arkadaşıydı. Kendim için asla yapmayacağım bir şey yapıp onlarla senin için konuşmasını istedim.”</p>

  <p class="normal1">“Ciddi misin?”</p>

  <p class="normal1">“Serserinin teki olabilirim ama yalancı değilim,” dedi Ertuğrul. “Üstelik sadece bu kadar da değil. <span class="ideitalik">Rock</span> şarkıcısı sevgilinin unuttuğu on dokuzuncu doğum gününü hatırla.”</p>

  <p class="normal1">Daha puslu olmakla beraber, Arda’nın aklında kalmış anılardan biriydi bu da. Polislerin sevgilisini apar topar askerlik şubesine götürdüğü geceyi hâlâ mahcup bir kederle hatırlıyordu. Zavallının başına gelenlerden ancak ertesi gün haberdar olabilmişti.</p>

  <p class="normal1">“Doğum günümü unutmamıştı,” dedi Arda. “Bazı engeller çıkmıştı.”</p>

  <p class="normal1">“Peki eve yalnız başına döndüğün zaman seni bekleyen partiyi kim düzenledi dersin?”</p>

  <p class="normal1">“Yapma Ertuğrul, herhalde sen olamazsın. O sırada İstanbul’da bile değildin.”</p>

  <p class="normal1">“Haklısın, zaten bu yüzden Fırat delisiyle barışıp işbirliği yapmak zorunda kaldım. Bir aylık telefon kartım bu işe gitti. Ama hatırladığım kadarıyla o gece yüzünü güldürebildik.”</p>

  <p class="normal1">Arda’nın hayatının ilk ve tek sürpriz doğum günü partisiydi. Sekiz arkadaş, komşular kapıya dayanana kadar doyasıya eğlenmiş, sonra da sabaha karşı kartopu oynamaya Moda sahiline inmişlerdi.</p>

  <p class="normal1">“Herkesi Fırat’ın çağırdığını sanıyordum.”</p>

  <p class="normal1">“Tabii ki o çağırdı. Ama bunu yapmasını söyleyen ve telefon numaralarını bulan bendim.”</p>

  <p class="normal1">“İyi de neden yaptın bunu?”</p>

  <p class="normal1">“O borsacının karşısına niye çıktıysam o yüzden.”</p>

  <p class="normal1">“Borsacı mı? Devrim mi?”</p>

  <p class="normal1">“Evet, hani şu seni iki başka kadınla aldatan.”</p>

  <p class="normal1">Arda şaşkınlığını gizleyemedi. “Devrim aldatıyor muymuş beni? Sen bunu nasıl öğrendin?”</p>

  <p class="normal1">“Ailesinin adını Devrim koyduğu bir çocuk borsacı olmuşsa, ondan her şey beklenir. Bu da seni, biri kendi şirketinden, diğeri de rakip aracı kurumdan iki kadınla aldatıyordu. İstanbul’a bizimkileri görmek için döndüğümde bir gece Kemancı’ya gittim, orada karşılaştık. Bana senin sevgilin olduğunu söylediler. Ama yanındaki esmer de hiç kardeşi gibi durmuyordu.”</p>

  <p class="normal1">“Konuştunuz mu?”</p>

  <p class="normal1">“Daha çok ben konuştum, o dinledi. Kendisinden sana seni hak etmediğini, bu yüzden ayrılmak istediğini söylemesini istedim.”</p>

  <p class="normal1">“O da hemen kabul mü etti?”</p>

  <p class="normal1">“Aksi takdirde bir dahaki sefere Fırat’la beraber geleceğimizi söyledim. İkimizle birden karşılaşmayı gözü yemedi. Bu iş kâğıt oynamaya benzemez.”</p>

  <p class="normal1">“Ertuğrul, deli misin sen, tehdit mi ettin adamı?”</p>

  <p class="normal1">“O zamanlar serde gençlik var tabii. Ne de olsa deli-doluyuz. Merak etme, o çok övündüğü Hint felsefesinden de bir halt anladığı yoktu. Sağda solda öğrendiği üç-beş cümleyi kızları etkilemek için geveleyip duruyordu. Eğer gerçekten anlasaydı, seni kaybetmezdi.”</p>

  <p class="normal1">“Nedenmiş o?”</p>

  <p class="normal1">“Sen bir lotus yaprağı gibisin Arda. Hayatın bütün kötülükleri ruhuna nüfuz edemeden, üzerinden akıp gidiyor. Nasıl oluyor bilmiyorum ama sonunda hep temiz ve dokunulmamış kalıyorsun.”</p>

  <p class="normal1">Ertuğrul’a söylemedi ama Arda o an sahiden yaprak gibi hissediyordu kendini. Onu dinlerken sadece kötülükler<br class="chapter"/>
  değil, bütün geçmişi üzerinden akıp gidiyordu. Porsuk kıyısındaki küçük çay bahçesinde, zaman yeniden şekilleniyordu. Dostane, incitmeden ve usulca.</p>

  <p class="normal1">“Dieter’e ne olduğunu sormayacak mısın?”</p>

  <p class="normal1">Arda gözlerini devirdi. “Ona ne yaptın?”</p>

  <p class="normal1">“Araştırınca kendisi büyük ablamın arkadaşının arkadaşı çıktı. Allah için, çok düzgün adamdı ama yaşlıydı işte. Her şey için acele edecek, seni de gereksiz yere yoracaktı.”</p>

  <p class="normal1">“İyi de bu işte nasıl senin parmağın olabilir?”</p>

  <p class="normal1">“Ablamdan adamla konuşup sana evlilik teklif etmesi için kışkırtmasını istedim.”</p>

  <p class="normal1">“Ya kabul etseydim?”</p>

  <p class="normal1">“Etmeyeceğini biliyordum. Ali’yle evleneceğini bildiğim gibi.”</p>

  <p class="normal1">“O işe de karıştım deme sakın.”</p>

  <p class="normal1">“Hayır, aslına bakarsan karışmadığım sadece o var. Ali’nin seni mutlu edeceğini düşündüm çünkü. Onun hakkında tek bir yanlışa bile rastlamadım. Seni gönül rahatlığıyla emanet edebileceğim biriydi.”</p>

  <p class="normal1">“Bütün bunları sahiden yaptığına inanamıyorum.”</p>

  <p class="normal1">“Daha bir sürü şey yaptım ama anlatması uzun sürer. “Every Breath You Take<span class="ideitalik">”</span> şarkısının sözlerini hatırlar mısın? Sana komik gelebilir ama ilham kaynağım o.”</p>

  <p class="normal1">Bahsettiği, Arda’nın favori Police şarkısıydı. Sting gencecik sesiyle “<span class="ideitalik">Aldığın her nefeste seni izleyeceğim,</span>” diyordu. “<span class="ideitalik">Attığın her adımda, oynadığın her oyunda, her zoraki gülüşünde gözüm üstünde olacak.”</span></p>

  <p class="normal1">“Çok etkilendim Ertuğrul ama söyler misin, bu kadar zahmete gireceğine neden bana gelmedin? Hep seni beklediğimi bilmiyor muydun?”</p>

  <p class="normal1">“Hazır değildim. Hayatım senin için hazırlanmakla geçti. Baktım o gün gecikecek, bari koruyucu melek olayım dedim. Özür dilerim.”</p>
</body>
</html>
