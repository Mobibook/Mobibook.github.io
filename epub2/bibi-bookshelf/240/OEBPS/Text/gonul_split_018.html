<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gonul.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_13"><span class="ideitalik">13<br class="chapter"/>
  Güneşi Kıskandıran Kız</span></h1>

  <p class="normal1">Ali “iş toplantısı” sebebiyle geç geleceğini söyledi, Arda da çivi çiviyi söksün diye Gönül’ün dosyasını okumaya karar verdi. Çantadan çıkarıp kapaktaki “Güneşi Kıskandıran Kız” başlığını görünce vazgeçti sonra. Güneş olmasa da içi kıskançlıkla beslenen bir magma tabakasıydı.</p>

  <p class="normal1">“Ne okuyorsun?” dedi Dünya.</p>

  <p class="normal1">“Hiç. Öylesine bir şey.”</p>

  <p class="normal1">Gelip kucağına kedi gibi kıvrıldı. “Babama neden ulaşamıyoruz?”</p>

  <p class="normal1">Arda son günlerde kendini Ertuğrul’un sekreteri gibi hissediyordu. Ona ulaşamayanları idare etmekten yorgun düşmüştü. Dünya’nın Kanada’daki büyükannesi ve Yıldız Teyze her gün arayıp haber var mı diye soruyorlardı. Olmadığını öğrenince de açıklama bekliyorlardı; adamı buharlaştıran Arda’ymış gibi. Üstelik durumu Dünya’ya sezdirmemek gerekiyordu.</p>

  <p class="normal1">“Çok işi var tatlım. Bu yüzden telefonunu açamıyor. Ama bugün konuştum, her şey yolundaymış.”</p>

  <p class="normal1">“Sahi mi?” dedi, gözleri parlayarak. “Niye daha önce söylemedin?”</p>

  <p class="normal1">“Sormadın ki.”</p>

  <p class="normal1">“Doğru... Ama bir dahaki sefere ben sormadan söyle, olur mu?”</p>

  <p class="normal1">Çocukların yalanlarımıza inanmasında iç burkucu bir şey vardı. Kafasız olduklarından değil, çaresizlikten inanıyorlardı çünkü. İnanmayıp da ne yapacaklarını bilmediklerinden. Zavallılar, esir gibiydiler; büyüklerin seçtiği dört duvarın arasında yaşıyor, istediğimiz şeyleri yapıyor, yemeği beğenmezlerse azar işitiyorlardı.</p>

  <p class="normal1">“Güneşi kıskandıran kız ne demek?”</p>

  <p class="normal1">Küçük parmağı, sehpadaki dosyayı gösteriyordu. Şaşırarak sordu Arda. “Okumayı biliyor musun sen?”</p>

  <p class="normal1">“Ben sekiz yaşındayım.”</p>

  <p class="normal1">Arda kızın yaşını biliyordu ama okuyabildiğini o âna kadar fark etmemişti. Bıraktı uzanıp Gönül’ün dosyasını eline alsın. Sayfaları onun yerine de karıştırsın.</p>

  <p class="normal1">“Çocuk kitabı gibi.”</p>

  <p class="normal1">“Evet tatlım, çocuk kitabı.”</p>

  <p class="normal1">“Okurum o zaman.”</p>

  <p class="normal1">Cevap beklemeden ilk sayfayı açmıştı bile. Bu arada kucağına iyice yayılmış olduğundan, Arda da okumaya başladı.</p>

  <p class="normal1">Hikâye, nereye gitse yağmur yağan sarışın bir kız hakkındaydı. O gelince en güneşli şehri bile seller götürüyordu. Kız buna çok üzülüyordu çünkü güneşi özleyen insanlar onu istemiyorlardı. Nihayet, güneşin saçını kıskandığı için kaçtığını keşfediyordu. Sarı saçı o kadar güzeldi ki, güneşin sarışınlığı gölgede kalıyordu. Bunun üzerine, saçını kesmeye karar veriyordu kız. Ama tam makası değdireceği sırada güneş pişman oluyor, birden ortaya çıkıp kızdan özür diliyordu.</p>

  <p class="normal1">Bütün bunlar yol hikâyesi gibi anlatılmıştı. Kız diyar diyar geziyor ve güneşli bir yer arıyordu. Yolda ona birileri katılıyor, gittiği yerlerde birilerine rastlıyordu. Sonuçta çocukların ilgisini çekecek kadar renkleniyordu kitap.</p>

  <p class="normal1">“Sevdin mi Dünya?”</p>

  <p class="normal1">“Bence güzel.”</p>

  <p class="normal1">Arda’nın ilgisini çekense öykünün saç hakkında olmasıydı. Üstelik mutlu son sarışın kızın kapanmasıyla gelmiyordu. Oysa kurgu buna gayet uygundu. Kız başını örter, saçın artık görünmediğine sevinen güneş ortaya çıkar, her şey yoluna girerdi. Üstelik mesaj başı kapalı annelerin hoşuna gider, alırlardı kitabı kızlarına.</p>

  <p class="normal1">Gönül’ün fırsatı kasten mi, yoksa acemilikten mi kaçırdığını anlamamıştı. Metnin bunu ıskalamayacak kadar ne yaptığını bilen bir dili vardı. Yazarı dostu olsaydı yayımlanması için uğraşırdı Arda.</p>

  <p class="normal1">Ama son buluşmada ondan duydukları içini dağlıyordu. Küçük ukala bencilliği ne sanıyordu? İnsanın acısını başkalarına ödetmemek için alıp başını gitmesi ne zamandan beri bencillik sayılıyordu? Tanımadığı insanlar hakkında bol keseden ahkâm kesen bir yeniyetmeyle karşı karşıyaydı. Başörtüsünün altında evrenin bütün sırlarını taşıdığından emindi Gönül, bütün akranları gibi.</p>

  <p class="normal1">Düşündükçe kendini doldurdu, doldukça daha çok düşündü Arda. Sonunda o kadar kızdı ki, Dünya uyuduktan sonra mutfaktaki lavaboda yaktı hikâyeyi. Sarışın kızla onu kıskanan güneş, Arda’nın kıskançlığının alevleriyle yanıp kül oldular.</p>

  <p class="normal1">“Bence doğru yoldasın,” dedi Jülide telefonda. “Kontrolü kaybetmediğin sürece öfkenin zararı yok. Hatta yararı bile olabilir.”</p>

  <p class="normal1">“Nasıl?”</p>

  <p class="normal1">“Öfke o kızla empati kurmanı önler. Olaylara onun açısından bakmaya falan kalkmazsın.”</p>

  <p class="normal1">“Niye böyle bir şey yapayım ki?”</p>

  <p class="normal1">“Arda, senden her şey beklenir. Ama burada önemli olan, odağını kaybetmeyip sabırla ağını örmen. Şimdi avantaj sende.”</p>

  <p class="normal1">“Ne demek avantaj bende? Şu an bile kocam muhtemelen onun yanında .”</p>

  <p class="normal1">“Ama sen onu tanımaya başladın. Onunsa senin ne olduğundan haberi yok. Bizim köyde buna avantaj derler.”</p>

  <p class="normal1">Jülide’yle konuşmak Arda’nın üzerinde yatıştırıcı etkisi yapıyordu, onun niyeti bu olmasa bile. Ali’nin tövbe ettiği şaraptan bir kadeh doldurdu kendine, gidip cam kenarındaki kanepeye oturdu. Odessa’ya doğru giden bir kuru yük gemisinin titrek ışıklarına bakarken, aklına Gönül’ün söylediği bir şey geldi.</p>

  <p class="normal1">“İyi niyetli olduğuna eminim ama beni düşündüren başka...” demişti, Ali’den bahsederken. Bencillik kısmından hemen önce.</p>

  <p class="normal1">Birden ışık yandı zihninde, asıl önemli sözün bu olduğunu kavradı. Gönül’ün kaygısını keşfederse zayıf noktasını da bulabilirdi. Bunu daha önce düşünmemiş olması aptallıktı.</p>

  <p class="normal1">Tabii, “Uyan ufaklık, senin sevgilin hâlâ evli” demek de vardı. Dükkânına “bir dost” imzalı mektuplar yollanabilirdi. Kriz yaşamalarını sağlamak çocuk oyuncağıydı. Ama Arda bunların eninde sonunda ikisini daha da yakınlaştırmaktan başka işe yaramayacağını bilecek kadar yaşamıştı dünyada.</p>

  <p class="normal1">O sırada Dünya küçük nefeslerle, melekler gibi uyuyordu. Eli yastığın altındaydı, battaniyesi beline kadar<br class="chapter"/>
  açılmıştı. Başucunda, uyumadan önce bakmayı sevdiği fotoğraflar vardı.</p>

  <p class="normal1">O ve Ali’yle aile olmayı ne çok istediğini hissetti Arda. Onca acıdan sonra bunu hak ettiğini, gerekirse yolu baltasıyla açacağını düşündü. Annelik duygusunun sihirli küresinde mümkün görünüyordu her şey.</p>

  <p class="normal1">Fotoğraf destesinin en üstünde, Ertuğrul ve Fırat’la Büyükada’da çekilmiş gençlik resimleri duruyordu. Fayton-da gülerken her şeyi bildiklerini sanıyorlardı, tıpkı Gönül’ün şimdi sandığı gibi.</p>
</body>
</html>
