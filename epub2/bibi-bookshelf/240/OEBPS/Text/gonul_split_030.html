<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gonul.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_25"><span class="ideitalik">25<br class="chapter"/>
  Aynı Kocaman Gözlerle</span></h1>

  <p class="normal1">“Bugün Dünya’nın babaannesi aradı,” dedi Ali. “Kadının telefonlarını açmıyormuşsun.”</p>

  <p class="normal1">Dünya yeni uyumuştu. Salondaki Zerrin Tekindor tablosunun önünde, karşılıklı duruyorlardı. Kahverenginin tonlarıyla dolu tablodaki koca gözlü kadın endişeyle bakıyordu ikisine.</p>

  <p class="normal1">Yıldız Teyze’nin telefonlarını açmıyor değildi Arda. Sadece geri aramayı unutmuştu. Cevabı duyunca Ali’nin yüzündeki ifade değişiverdi. “Sorumsuzca davranıyorsun. Kadın seni dün üç kez aramış. Hepsini mi unuttun?”</p>

  <p class="normal1">Arda’nın sesinde, söylenmeyen şeylerin kızgınlığı vardı. “Evet Ali, hepsini unuttum. İstersen Hazreti Hamza’ya sor!”</p>

  <p class="normal1">“Sana bu çocuğa bağlanmaman gerektiğini en başından söyledim. Sonunda kendin zarar göreceksin.”</p>

  <p class="normal1">“Nasıl görecekmişim zarar?”</p>

  <p class="normal1">“Er ya da geç ondan ayrılmak zorunda kalacaksın. Ne kadar geç olursa o kadar acı verici olacak.”</p>

  <p class="normal1">“Tamam işte, o zaman ayrılmayalım.”</p>

  <p class="normal1">“Nasıl yani?”</p>

  <p class="normal1">“Konuşalım Ertuğrul’un annesiyle, Dünya burada bizimle yaşasın. Çocuklu hayata yabancı değiliz nasılsa.”</p>

  <p class="normal1">“Arda, senin aklın başında mı?”</p>

  <p class="normal1">“Niye, bence gayet mantıklı bir fikir.”</p>

  <p class="normal1">“Bırak Allahını seversen, başkasının çocuğuna el koymanın nesi mantıklı? Ya izin vermezlerse?”</p>

  <p class="normal1">“Onları ikna edebiliriz. Tabii, yeniden aile olmayı başarırsak.”</p>

  <p class="normal1">Ali cevap vermedi. Şimdi Gönül’ü düşündüğünü Arda biliyordu. Kendisiyle aile olup olmaması, Gönül’le ilişkisine bağlıydı. Eğer kızı sevdiği için bundan kaçacaksa, Ali’yi anlamaya hazırdı. Tabii, aşkından vazgeçip yeniden aile olmayı seçecekse bunu sindirmeye de.</p>

  <p class="normal1">Oysa sessizliğin ardından, beklenmedik bir cevap geldi. “Yapamayız, çünkü Dünya bir kız çocuğu.”</p>

  <p class="normal1">“Ne olmuş?”</p>

  <p class="normal1">“Büyüdüğü zaman namahrem olacak. Benim onunla aynı çatı altında yaşamam doğru olmaz. ”</p>

  <p class="normal1">“Ne yani, çocuk cinsiyet mi değiştirsin?”</p>

  <p class="normal1">“Erkek olsaydı da seninle yaşaması doğru olmazdı. Zaten bu nedenle dinimizde evlat edinmek yasak. ”</p>

  <p class="normal1">“Peki ne yapacağız Ali?”</p>

  <p class="normal1">Ali cevap vermedi yine. Arda soruyu tekrarladı. “Söyle-sene Ali, o halde ne yapacağız?”</p>

  <p class="normal1">Ali halıya bakarak susmaya devam ediyordu. Sessizlik öyle uzadı ki, cevap haline geldi. Sözcüklerle verilemeyecek, mühürlenmiş bir cevap. Arda koydu onu cebine, mutfağa gitti. Çıkarıp baktığında, sessizlik şunu söylüyordu. “Ben artık başka yerdeyim Arda. Burada başka düsturlar var. Üstelik sırf Dünya yüzünden değil. O olsa da olmasa da artık seninle aynı dünyada olmamız imkânsız. Bunu ne olur anla.”</p>

  <p class="normal1">Sessiz cevabın açıklığı, başka soruya izin vermiyordu.<br class="chapter"/>
  Bir uçurum açılmıştı aralarında, Arda öbür tarafa geçemezdi. Ali uğruna Dünya’dan vazgeçeceğini sanmıyordu. Zaten vazgeçse bile Gönül’ün yanında ne şansı vardı?</p>

  <p class="normal1">Ama bir soru buldu yine de. Hızla çıktı mutfaktan, salona döndü. Ali yoktu salonda, üst kata çıkmıştı. Arda yatak odasının kapısında sabırla bekledi namazın bitmesini. Ali seccadesini toplarken girip sordu: “Yıldız Teyze seni nasıl aradı?”</p>

  <p class="normal1">“Efendim?”</p>

  <p class="normal1">“Onda senin numaran mı var? Bu nasıl olabilir?”</p>

  <p class="normal1">“Ev telefonundan aradı, ben açmış bulundum. Numarayı Ertuğrul’dan almış,” dedi Ali, yorgun bir sesle.</p>

  <p class="normal1">“Ertuğrul’dan mı?”</p>

  <p class="normal1">“Evet, sen yokken o burayı aramıştı.”</p>

  <p class="normal1">Arda’nın aklına Ertuğrul’un son görüşmelerinde anlattıkları geldi. Kendisinin Eskişehir’de olduğunu Ali’den öğrendiği, hatta telefonda sohbet ettikleri. O zaman hoşlanmamıştı ikisi tarafından çekiştirildiğini öğrenmekten. Aynı şeyi şimdi Ali’den duymaksa daha beterdi. Durup dururken eski sevgilisi tarafından aranan kadın durumuna düşmüştü.</p>

  <p class="normal1">“Ha, şu mesele,” dedi. “Onunla benim hakkımda konuşmuşsunuz.”</p>

  <p class="normal1">“Tam senin hakkında sayılmaz. Havadan sudan.”</p>

  <p class="normal1">“Ne konuşmuş olabilirsiniz, birbirinizi tanımıyorsunuz bile!”</p>

  <p class="normal1">“Mutsuz bir adama benziyordu. Üstelik biraz sarhoştu da. Biriyle konuşmaya ihtiyacı var gibiydi. Önce senin hakkında bir şeyler sordu, sonra laf lafı açtı, başka şeyler de konuştuk.”</p>

  <p class="normal1">“Nasıl şeyler?”</p>

  <p class="normal1">“Baba olmaktan, yalnızlıktan bahsetti. En çok da pişmanlıklardan. Erkeğin kalbini yiyip bitiren korkudan. Ona aradığı cevapların Kuran’da olabileceğini söyledim ama gülüp geçti. Bunun için fazla yaşlı olduğunu söyledi. Dediğim gibi, bence çok mutsuz.”</p>

  <p class="normal1">“Sen mutlu musun peki?”</p>

  <p class="normal1">“Ben mutluluk ve mutsuzluğun ötesine geçtim Arda. Şimdi bulunduğum yer böyle şeylerin üstünde. Ama Ertuğrul’u çok iyi anladım. Çok değil, bir yıl önce onunla aynı durumdaydım çünkü.”</p>

  <p class="normal1">“Emrah rüyana giriyor mu?”</p>

  <p class="normal1">“Hayatımı değiştirmeden önce her gece geliyordu. O kadar sarsılıyordum ki, en az bir şişe viski içmem gerekiyordu yeniden sızmak için. Şimdi onu daha az görüyorum. Hem daha az acı verici oluyor.”</p>

  <p class="normal1">“Çok güzel, oğlunu unutmak için dindar oldun yani.”</p>

  <p class="normal1">“Arda, bu nasıl söz? Ağzından çıkanı kulağın duyuyor mu? Bunları kolay mı sanıyorsun?”</p>

  <p class="normal1">“Neyse, boş ver...” dedi Arda, döndü arkasını. Ali’yi ve çiçek nakışlı seccadesini geride bırakıp alt kata indi. Şarabın kalanını içerek Boğaz’a bakıyordu ki, Ali geldi salona. “Bana da bir kadeh koysana.”</p>

  <p class="normal1">“Sen bırakmamış mıydın?”</p>

  <p class="normal1">“İçecek değilim, kadehi elimde tutmaya ihtiyacım var.”</p>

  <p class="normal1">Arda yaptı onun istediğini, beraber Boğaz’dan geçen şileplere, Asya kıtasının ışıklarına baktılar. Zerrin Tekindor tablosundaki kadın şimdi kederle süzüyordu ikisini, aynı kocaman gözlerle.</p>
</body>
</html>
