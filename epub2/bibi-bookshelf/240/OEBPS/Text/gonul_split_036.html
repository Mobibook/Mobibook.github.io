<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gonul.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_31"><span class="ideitalik">31<br class="chapter"/>
  Jeanne d’Arc Olsa Ne Yapardı?</span></h1>

  <p class="normal1">“Buraya ne hakla gelirsiniz?”</p>

  <p class="normal1">“Özür dilemek için,” dedi Arda. “Seninle konuşmak için.”</p>

  <p class="normal1">“Önce cevap verin, ne hakla!”</p>

  <p class="normal1">Gönül’ün bağırdığını duyan annesi yanlarına gelmişti. Kapıda durmuş, endişeli gözlerle bir kızına bir de eve aldığı yabancılara bakıyordu. Arda cesaretini topladı. “Affedip affetmemek senin bileceğin şey. Ama dinlemeni rica ediyorum.”</p>

  <p class="normal1">Gözlerini kapatıp birkaç uzun ve derin nefes aldı, sonra annesine döndü Gönül. “Tamam <span class="ideitalik">majka</span>, biraz müsaade et lütfen.”</p>

  <p class="normal1">Arda da Dünya’nın saçını okşadı. “Tatlım, biraz bahçede kedilerle oyna, olur mu?”</p>

  <p class="normal1">Herkes çıktıktan sonra Gönül kapattı kapıyı, başörtüsünü çıkarıp saçlarını dağıttı. “Bu evi nasıl buldunuz?”</p>

  <p class="normal1">“Dosyaya ev adresini yazmışsın. Dünya son anda hatırladı. Şansımı deneyeyim dedim.”</p>

  <p class="normal1">“Dünya mı? Aman ne güzel, çocuğun adı da Neşe değil demek.”</p>

  <p class="normal1">“Bak, kızgın olmakta haklısın.”</p>

  <p class="normal1">“Kızgınlığım oynadığınız saçma oyundan dolayı değil. Salim kafayla düşününce niye yaptığınızı anladım. Sizin yaşadıklarınızı yaşamış olsam belki ben de çılgınca şeyler yapardım. Ama beni başkalarına karşı küçük düşürdünüz.”</p>

  <p class="normal1">Arda, evine gelen çatık kaşlı genci hatırladı. “Çok üzgünüm Gönül.”</p>

  <p class="normal1">“O Selim’in asıl derdini yıllardır biliyorum. Zaten Ali’yi öğrendiğinden beri etrafta söylemediğini bırakmadı. Ama en kötüsü, dükkâna gelip haklı çıktığı için böbürlenmesiydi. O an ne hissettiğimi size anlatamam!”</p>

  <p class="normal1">Arda cevap vermedi, kafesteki yaralı serçeye bakarak genç kızın içindekileri dökmeyi bitirmesini bekliyordu.</p>

  <p class="normal1">“Size kızgınlığım, beni hayat boyu utanacağım şeyler yapmanın eşiğine getirmiş olmanızdan. Gerçeği öğrenince basit bir kadın gibi Ali’nin işyerine gidip ortalığı birbirine katmam ya da kapınıza dayanmam an meselesiydi. Neyse ki Allah bana kendimi tutacak gücü verdi de bu utançları yaşamaktan kurtuldum. Buna ne hakkınız var?”</p>

  <p class="normal1">“Haklısın Gönül.”</p>

  <p class="normal1">“Size güvendim, ablama anlatır gibi derdimi anlattım. Kimseye söylemediğim şeyleri söyledim. Karşılığı bu mu?”</p>

  <p class="normal1">“Ne diyeyim, haklısın.”</p>

  <p class="normal1">“Haklı olmam önemli değil, yerin dibine batsın haklılık! Amacınız beni Ali’den ayırmaksa, buyurun ayrıldık işte. Şimdi mutlu musunuz?”</p>

  <p class="normal1">“Hayır, değilim. Asıl söylemek istediğim de bu. Ali’nin senin sevgine ihtiyacı var, başka hiçbir şeye olmadığı kadar.”</p>

  <p class="normal1">“Size inanmıyorum,” dedi Gönül, asabi bir şekilde gülerek. “Hâlâ sevgiden bahsediyorsunuz.”</p>

  <p class="normal1">“Buraya gelmemin nedeni bu.”</p>

  <p class="normal1">“Allah aşkına, bunu nasıl söylersiniz? Evli olduğunu bile gizleyen bir adamın sevgisine kim inanır?”</p>

  <p class="normal1">“Onu senin tanıdığından daha iyi tanıyorum.”</p>

  <p class="normal1">“Eh, orası kesin!”</p>

  <p class="normal1">“Demek istediğim, ona sadece sen yardım edebilirsin.”</p>

  <p class="normal1">“Bunlar anlamsız sözler. Acınıza hürmeten sizi affedebilirim Arda Hanım. Ama onu affedemem.”</p>

  <p class="normal1">“Oysa asıl affedilmesi gereken o.”</p>

  <p class="normal1">“Ne yapmaya çalıştığınızı biliyorum. Ama boşuna uğraşıyorsunuz.”</p>

  <p class="normal1">“Öyle mi? Ne yapmaya çalışıyorum?”</p>

  <p class="normal1">“Sadece vicdanınızı yatıştırmanın peşindesiniz. Sırtınız-daki yükten kurtulmaya çalışıyorsunuz. Buna alet olamam, kusura bakmayın.”</p>

  <p class="normal1">“Senin yerinde Jeanne d’Arc olsa ne yapardı, biliyor musun?”</p>

  <p class="normal1">“O asla böyle salakça bir durumun içine düşmezdi,” dedi, benzerinin duvardaki resmine bakıp.</p>

  <p class="normal1">“Ama düştü, hem de defalarca. Her seferinde kalbinin söylediğini dinledi. Jean de Metz’i hatırlıyor musun?”</p>

  <p class="normal1">“Jean de Metz başkaydı,” dedi, Jeanne d’Arc’ın platonik aşkını hatırlamaktan hiç de memnun olmayan bir yüz ifadesiyle. “Sevdiğinin kaderini değiştiremedi ve onu kurtaramadı. Bu konuyla bir ilgisi yok!”</p>

  <p class="normal1">“Peki ne yapacaksın? Sana muhtaç bir adamın mahvolmasına seyirci mi kalacaksın? Sırf gurur uğruna?”</p>

  <p class="normal1">“Sizde de gururdan eser olsaydı şu an burada olmazdınız. En azından yaptığınız kötülüğün bedeline hürmet edip katlanırdınız. Kendime nasıl hâkim olabildiğime hâlâ şaşıyorum!”</p>

  <p class="normal1">“Her şeyi bildiğini sanıyorsun, öyle mi?”</p>

  <p class="normal1">“Ne?”</p>

  <p class="normal1">“Hayatın sırrını çözdüğünü sanıyorsun. Senin yaşındaki herkes öyle sanır. Bütün akranların gibi kafanda üç-beş kategoriyle yaşıyorsun. Onlara uyanların iyi, uymayanların kötü olduğunu sanıyorsun. Ama sana bir şey söyleyeyim mi, Jean de Metz iyi bir adamdı. Kaderi değiştirememiş olabilir ama bu Jeanne d’Arc’ın aşkını hiç hak etmediği anlamına gelmez. Bunu unutma. Sana son bir abla tavsiyesi!”</p>

  <p class="normal1">“Tavsiyelerinize karnım tok!” dedi Gönül. “Artık hiçbir sözünüze inanacak değilim. Söyleyecekleriniz bittiyse de lütfen gidin!”</p>

  <p class="normal1">Arda cevap veremeden, dışarıdan acı bir fren sesi geldi. Birbirlerine bakıp öylece kaldılar. Arda pencereden Dünya’ya seslendi, cevap gelmedi. Sokakta insanlar toplanmıştı. Birinin “Çocuğa araba çarptı!” dediği duyuldu.</p>

  <p class="normal1">Arda dışarı koşarken, Gönül’ün eve koşan annesiyle karşılaştı. “Kedinin peşinden yola fırlamış. Aman yarabbi!”</p>

  <p class="normal1">Dünya kaldırımın kenarında yatıyordu. Burnundan akan kan, beyaz bluzuna damlamıştı. Arda onu kucakladı, etraftan ambulans istedi. İnsanlar garip, yabani sesler çıkardılar.</p>

  <p class="normal1">Her şey yavaşlamıştı, renkler şeytani bir ayinde yanan ateş gibi titreşiyordu. Saniyeler yıl gibi uzayıp ateşin içine doğru, döne kıvrıla aktılar.</p>

  <p class="normal1">Derken, tablodaki kızın kendisine doğru geldiğini gördü Arda. Jeanne d’Arc’a benzeyen kız hızla yaklaştı, onun kolunu tuttu. “Araba şurada, hemen hastaneye götürelim!”</p>
</body>
</html>
