<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gonul.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_14"><span class="ideitalik">14<br class="chapter"/>
  Ertuğrul O Filmi Görmemişti</span></h1>

  <p class="normal1">Arda on yedi yaşındayken Büyükada yine aynıydı, gözleriydi farklı olan. Faytona ya da ağaca bakarken gördükleri, onlara hafızanın kirli filtresinden geçmeden ulaşıyordu.</p>

  <p class="normal1">Retinalarında yılların tortusu birikmemişti. Her şey taze görünüyordu. Hatta hafıza bile tazeydi. Barbar bir tazelik içinde her şeyi bilerek, her şeyle alay ederek yaşayıp gidiyorlardı.</p>

  <p class="normal1">Büyükada’ya gelmişlerdi çünkü Fırat’ın toparlanması gerekiyordu. Hamile bıraktığını sandığı bir kız tarafından aldatıldığını öğrendiği için acı çekiyordu. Şu dünyada kaderi çözdükçe dolaşan işlerin ortasına düşmek olan insanlar varsa, Fırat onlardan biriydi.</p>

  <p class="normal1">Ertuğrul’la Arda o yaz, Fırat’a yardım etmeye çalışırken tanıştılar. Ertuğrul onun en yakın arkadaşı, Arda da kardeşiydi. Ayrı galaksilerin insanıydılar, bu yüzden merak ettiler birbirlerini.</p>

  <p class="normal1">Arda’nın Ertuğrul’u merak etmesinde şaşılacak bir şey yoktu. Seçkin bir ailenin yakışıklı oğluydu. Kızlar ağzının içine düşer, uğruna bir düello etmedikleri kalırdı. Onun kendisini niye merak ettiğini anlamaksa Arda’nın yıllarını aldı. Sıradan bir kızdı, on yedi yaşına kadar İstanbul’u görmemişti. Ertuğrul’a abayı yaktığını hissettiğinde, karşılık<br class="chapter"/>
  göreceğini düşünmüyordu bile. Sevdası tamamen beklentisizdi; onu kendi kendine yaşayacağını sanıyordu.</p>

  <p class="normal1">Adada, Ertuğrul’un ressam dayısının atölyesinde kalıyorlardı. Burası bir konağın arkasındaki iki odalı müştemilattı.</p>

  <p class="normal1">Bir kısmı açık mutfak olan büyük odada duvara dayalı resimler, yontular vardı. Ortada yatak durur, kapının yanındaki tahta masa akşamları bahçeye taşınırdı. Yatağın karşısındaki duvarı kaplayan antika büfe türlü şeyle doluydu. Eski okul karneleri, yarısı kullanılmış boyaları saklayan puro kutuları, porselen fincanlar, ressamlara dair biyografiler. Perdeyle geçilen küçük oda, Aziz Dayı’nın yatak odasıydı. Tek kişilik yatak ve içler acısı naylon dolabıyla, Arda’nın hayatında gördüğü en kasvetli yerdi. Ertuğrul burada yatıyordu.</p>

  <p class="normal1">Ev sahibi Aziz Dayı, Ertuğrul’un babası kadar başarılı olamamış, münzevi bir ressamdı. Aile yardımını reddettiği için piyasada parlayamıyordu. Yazları buraya kapanıyor, satamayacağı resimler yaparak rakı içiyordu.</p>

  <p class="normal1">“Dayım çok klas adamdır,” diyordu Ertuğrul. “Kadın bedenine şahane bir takıntısı vardır.”</p>

  <p class="normal1">Aziz Dayı müştemilatı bir haftalığına yeğenine bırakmıştı. Tuvallerindeki çıplak kadın bedenlerine yayılan renkler, onun hayata duyduğu çocuksu öfkeyi yansıtıyordu. Arda bu resimlerden zevk alır ama söyleyemezdi. Aziz Dayı ilkbaharda kalp krizinden öleceğinden, kendisine de söyleyemeyecekti.</p>

  <p class="normal1">Bu atölye tarihe Arda’nın aşkı tattığı yer olarak geçti, hiç unutulmadı.</p>

  <p class="normal1">O sırada Fırat aşk acısının tadını çıkarıyordu. Belki de estetik buluyordu ruh halini, siyah-beyaz bir film gibi. Arda ise Ertuğrul’un renkli dünyasını keşfe çalışıyordu. Onun dışadönüklüğünden, kaba-saba şakalarından etkilenmekle meşguldü.</p>

  <p class="normal1">İki erkeğin arasındaki gerilimi anladığını sanıyordu. Fırat ne kadar tutuksa Ertuğrul o kadar girişkendi. Fırat’ın hayran olduğu sanatçılar, Ertuğrul’un dizlerinin dibinde büyüdüğü aile dostlarıydı. Fırat kendini Ertuğrul’un altında gördüğü, Ertuğrul da bunu umursamadığı için ilişkileri gerçek arkadaşlığa dönüşememişti.</p>

  <p class="normal1">“Senin ağabeyin kaçık,” dedi, sabah beraber kahvaltılık almaya giderken.</p>

  <p class="normal1">“Biliyorum.”</p>

  <p class="normal1">“Sen niye onun gibi değilsin?”</p>

  <p class="normal1">“Değil miyim?”</p>

  <p class="normal1">“Ne bileyim, normal bir insansın işte. Saçma sapan yorumlarla her şeyi çorbaya çevirmiyorsun.”</p>

  <p class="normal1">“Belki de yapamadığımdandır.”</p>

  <p class="normal1">“Bırak Allah’ını seversen Arda, bazen çekilmiyor. Esra denen yılandan kurtulduğuna sevinecek yerde bunalıma girdi. Sadece kendi girse neyse, bizi de bunaltıyor.”</p>

  <p class="normal1">“Bak bunda haklısın.”</p>

  <p class="normal1">“İtiraf et, sen de sıkılıyorsun, değil mi?”</p>

  <p class="normal1">“Kabullendim artık. Fırat, ağabeyim sonuçta. Atsan atılmaz, satsan satılmaz. Ama kötü biri değildir.”</p>

  <p class="normal1">“Kaçsak mı acaba?”</p>

  <p class="normal1">“Nereye?”</p>

  <p class="normal1">“Atlayalım vapura, Bostancı’ya geçelim. Sonra ver elini Datça. Orada Ayşegül Abla’nın oteli var. Bütün gün yüzer akşamları da kafa çekeriz. Fırat da burada doya doya girsin bunalıma!”</p>

  <p class="normal1">Garip bir tebessümü vardı Ertuğrul’un. Kızların dengesini bozmak istediğinde yüzünde beliriyordu. Biraz serkeş, epey cüretkâr, gücünün fazlasıyla farkında bir şeydi ama güzeldi. Şimdi o tebessüm Arda’ya deli saçması bir teklifte bulunuyordu. Asılıyor mu yoksa arkadaşça sohbet mi ediyor, anlayamadı.</p>

  <p class="normal1">Ertuğrul yaklaştı, bu sefer tebessümsüz baktı. “Sen benim bildiğim kızlardan değilsin.”</p>

  <p class="normal1">“Sen de benim bildiğim erkeklerden.”</p>

  <p class="normal1">“Çok mu erkek tanıdın?”</p>

  <p class="normal1">“Yeterince,” dedi Arda, kendini bile şaşırtan bir yalanla. “Beni o kadar hafife alma.”</p>

  <p class="normal1">Ertuğrul patlattı kahkahayı. “Hadi canım, hiç belli olmuyor!”</p>

  <p class="normal1">Sonra döndü sırtını, bakkala doğru yürüdü. Arda birden sinirlendiğini hissetti, koşup yakaladı kolundan. Ertuğrul onun kolunu tutan eline baktı. “Hayırdır?”</p>

  <p class="normal1">“Nedir belli olmayan?”</p>

  <p class="normal1">“Boş ver. Unut gitsin.”</p>

  <p class="normal1">“Neyi unutacağım?”</p>

  <p class="normal1">“Anladık, çetin cevizsin.”</p>

  <p class="normal1">Bu sefer Arda döndü sırtını, yürümeye başladı. Bir filmde bunu yapan kıza sevgilisi yetişiyor, birbirlerine sarılıyorlardı. Ama Ertuğrul o filmi görmemişti, yetişen falan olmadı.</p>

  <p class="normal1">Müştemilata vardığında, Fırat ortada yoktu. Sabah içeri almayı unuttukları masada bir kedi uyukluyordu. Hemen yanında, üstüne küllük konmuş bir not. <span class="ideitalik">“Dertlerimle sizi sıktığımı anladım ve İstanbul’a dönüyorum arkadaşlar. Verdiğim rahatsızlık için özür dilerim. Arda için para b</span><span class="ideitalik">ıraktım, boya kutusunun içinde.</span> <span class="ideitalik">Geldiğiniz zaman görüşürüz.”</span></p>

  <p class="normal1">Arkasında bir gölge hissetti. Ertuğrul, elinde poşetlerle ağacın yanında duruyordu. “Lütfen hemen gitme Arda. Yarın beraber dönelim.”</p>
</body>
</html>
