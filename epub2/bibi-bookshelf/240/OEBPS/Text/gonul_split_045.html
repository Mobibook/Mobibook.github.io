<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gonul.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_40"><span class="ideitalik">40<br class="chapter"/>
  İp Atlayan Üç Küçük Kız</span></h1>

  <p class="normal1">Arda hafta sonu annesinin mezarı için, Dünya’yı da alıp Eskişehir’e gitti. Son günlerde halüsinasyon nöbetleri arttığı için, Ertuğrul’un onlar dönene kadar klinikte kalmasına karar vermişlerdi.</p>

  <p class="normal1">Ertuğrul’un sınıf arkadaşı doktor, Temodal tedavisinin çare olduğunu düşünüyordu. Batı ülkelerinde bu sayede hayatta kalmış pek çok hasta vardı.</p>

  <p class="normal1">Dünya olanların farkındaydı, okula başlayınca birdenbire büyümüştü sanki. Babasına cesaret veriyor, halüsinasyonlar geldiğinde korkusuzca elini tutuyordu. Ertuğrul kızının temasını hissedince hayata dönmenin daha kolay olduğunu söylüyordu. Dünya ona dokunduğunda aydınlığa doğru bir geçit açılıyordu, ulaşması her zaman kolay olmasa da.</p>

  <p class="normal1">Arda babasınınkinin yanına, sade bir mezar yaptırmıştı. Onu annesiyle babasının birbirlerini ilk kez gördükleri Bademlik’ten getirdiği yabani defnelerle, krizantemlerle süsledi. Taşına, ikisinin de çok sevdiği Yunus Emre dizelerini yazdırdı: “Erenler dergâhında deste kızıl gül idim; açıldım, ele geldim, soldum ise ne oldu.”</p>

  <p class="normal1">Dünya sözlerin anlamını merak edince, kendini onunla ölüme dair konuşmak zorunda hissetti. Oysa çocuk ölümü zaten tanıyordu, annesi gittiğinden beri her şeyin sonlu<br class="chapter"/>
  olduğunun farkındaydı.</p>

  <p class="normal1">Yine de Yunus’un sözlerinden hoşlandı, Arda’nın annesi için Meryem Ana’ya dua etti.</p>

  <p class="normal1">Eskişehir’deki küçük, tıka basa eşyayla dolu evi sevmişti Dünya. En çok da bir zamanlar Fırat’ın uyuduğu, sokağa bakan odayı. Arda’nın cep telefonuyla odanın fotoğraflarını çekti. Fırat’ın şiir yazmaya çalıştığı açılır-kapanır masayı, içinde naftalin kokulu kışlık giysiler duran gömme dolabı, tren penceresinden bakan Atatürk portresini ve Da Vinci eskizlerini tek tek fotoğrafladı. Hafızasının fotoğrafladıklarını ise o an kendisi de bilemezdi.</p>

  <p class="normal1">Yatak odasında annesinin giysilerini katlamakla uğraşan Arda, sıra seksenli yıllardan kalma simli bluzlara geldiğinde, Dünya’nın seslendiğini duydu. “Hayatın yolu da ne demek?”</p>

  <p class="normal1">Kitaplığın önünde bağdaş kurmuş, ince bir cildi karıştırıyordu çocuk. Lao Tzu’nun Türkçe’ye yıllar önce çevrilmiş eseriydi. Vaktiyle Arda’nın babasından Fırat’a kalmış, sonra da onun Amerika’ya gitmesiyle kaderine terk edilmiş kitaplardandı, tozlu rafları dolduran onlarcası gibi. Arda kitabı hatırlıyordu ama açıp bakmak daha önce aklına gelmemişti.</p>

  <p class="normal1">“Lao Tzu çok eskiden yaşamış Çinli bir bilge,” dedi, sözcükleri dikkatle seçerek. “Bu da onun eseri.”</p>

  <p class="normal1">“Ne anlatıyor?”</p>

  <p class="normal1">“Hayatta mutlu hissetmek için yaşanan ânın içinde saygı ve sadelikle kalmak gerektiğini.”</p>

  <p class="normal1">“Yaşanan an ne demek?”</p>

  <p class="normal1">“Tam şimdiki zaman demek. Ne geçmiş ne de gelecek olan zaman. Bildiğim kadarıyla bunu nasıl yaşayacağımızı anlatıyor.”</p>

  <p class="normal1">“Ama bunu çocuklar bile bilir!” dedi Dünya omuz silkerek. “Bunun için kitap mı yazılırmış?”</p>

  <p class="normal1">Sonra kitabı Arda’ya bırakıp evin diğer kısımlarını fotoğraflamak üzere çıkıp gitti odadan. Arda onun arkasından, ne kadar haklı olduğuna şaşarak baktı. Zavallı bilgeler, çocukların bildiği şeyleri öğrenelim diye yüzlerce yıldır kitap yazıyordu.</p>

  <p class="indentmetin"><span class="ideitalik">“Uçsuz bucaksız yolculuklar;</span></p>

  <div class="clrb"/>

  <p class="indentmetin"><span class="ideitalik">Tek bir adımınla başlar.</span></p>

  <div class="clrb"/>

  <p class="indentmetin"><span class="ideitalik">Yapacaklarını zihninde tasarlayan;</span></p>

  <div class="clrb"/>

  <p class="indentmetin"><span class="ideitalik">kendi amacını yok eder.</span></p>

  <div class="clrb"/>

  <p class="indentmetin"><span class="ideitalik">Bir şeye sarılan kaybeder er geç onu;</span></p>

  <div class="clrb"/>

  <p class="indentmetin"><span class="ideitalik">ermiş yenmeyi düşünmez ki yenilsin.</span></p>

  <div class="clrb"/>

  <p class="indentmetin"><span class="ideitalik">Bir şeye sarılmaz ki kaybetsin.”</span></p>

  <div class="clrb"/>

  <p class="normal1">Rastgele açmış olduğu sayfadaki tevazu hoşuna gitti Arda’nın, eşiğinde durduğu cevaplara çağırıyormuş gibi geldi. Gönül’ün “hiçbir şey tesadüf değildir” deyişini hatırlayarak okumayı sürdürdü ve sayfalar ilerledikçe anladı, cesaret gerektiren bir yolculuğa çoktandır hazır olduğunu.</p>

  <p class="normal1">Güneş batarken annesinin mutfağında makarna haşlıyor, bir taraftan da Gönül’ün söylediklerini düşünüyordu. Yazmayı niye hiç istemediğini bilmiyordu. Herhalde kendini yayınevinde bir mabedin hizmetçisi gibi hissetmiş, daha fazlasına hakkı olabileceğini düşünmemişti.</p>

  <p class="normal1">Dünya apartmanın önündeki bahçede, komşunun torunlarıyla ip atlıyordu. Biraz önce telefonda babasıyla konuşmuş, ona Eskişehir’den ne istediğini sormuştu. Şimdiyse neşeli çığlıkları mutfağa kadar ulaşıyordu.</p>

  <p class="normal1">Arda makarnayı bıraktı, salondaki yemek masasına gitti. Orada Ertuğrul’un tedavisinin seyriyle ilgili notlar aldığı defterle kalem duruyordu.</p>

  <p class="normal1">Kareli defteri açıp düşünmeye başladı. Nereden başlaması gerektiğini bilmiyordu. Ne yazması gerektiği hakkında hiçbir fikri yoktu. Yine de yazacaklarının kimse tarafından okunmasa bile kendine iyi geleceğini hissediyordu.</p>

  <p class="normal1">Oturduğu yerden, bir zamanlar uyuduğu odanın kapısı görünüyordu. Sonradan defalarca boyanmış olmasına rağmen, genç kızken yapıştırdığı Queen çıkartmasının izi seçilebiliyordu hâlâ. Eski odasına bakarken, o an aklına gelen cümleyi deftere not etti:</p>

  <p class="normal1">“On yedi yaşındaydım. O zaman da küçük odada kalıyordum.”</p>

  <p class="normal1">Sonraki cümlenin ne olması gerektiğini bilmiyordu. Böyle başlayan bir hikâyenin nereye gidebileceğini kestirecek kurgu deneyiminden yoksundu. O sırada, birinin pencereyi tıklattığını duydu. Perdeyi açtığında, saatlerdir ip atlayan Dünya’nın terli yüzüyle karşılaştı.</p>

  <p class="normal1">“Hadi Arda, sen de gel bizimle atla!”</p>

  <p class="normal1">Kısa bir tereddütten sonra bıraktı kalemi masaya, spor ayakkabılarını giyip bahçeye çıktı.</p>

  <p class="normal1">Hepsi aynı yaşlarda üç küçük kız ip atlıyordu. Bir süre seyretti onları, sonra ısrarlarına dayanamayıp denemeye karar verdi. İp atlamanın da yüzmek ve bisiklete binmek gibi unutulmayan şeylerden olduğunu anlaması uzun sürmedi.</p>

  <p class="normal1">Zıpladıkça bahçenin ağaçları alçalıp yükseliyor, kalbi ona hâlâ yaşadığını hatırlatmak ister gibi, hızlı hızlı çarpıyordu. Gözlerinin önündeyse bir fotoğraf vardı. Ertuğrul, Dünya ve kendisini yan yana, Moda Parkı’nda yürürken gösteren bir fotoğraf.</p>

  <p class="normal1">Adam, kadın ve çocuk, nasıl biteceğini bilmedikleri bir yolculuğa ilk adımı atıyordu. Öyle güzel, öyle süssüz,<br class="chapter"/>
  hayatın getireceklerine karşı o kadar yan yanaydılar.</p>

  <p class="normal1">Fotoğrafa girmiş küçük parmaklar ve mor ışın kılıcı sayesinde, kimin tarafından çekildiğini anladı ama kimseye söylememeye karar verdi Arda. Bu, onunla arasında sırdı. Ebediyen de öyle kalacaktı.</p>
</body>
</html>
