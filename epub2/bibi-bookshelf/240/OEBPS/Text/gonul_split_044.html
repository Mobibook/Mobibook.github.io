<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gonul.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_39"><span class="ideitalik">39<br class="chapter"/>
  Yasak Arkadaşlık</span></h1>

  <p class="normal1">Gönül bir kitap çıkardı çantasından, Beşiktaş Çarşısı’nda-ki balık lokantasının masasına koydu. “Bunu size getirdim, eğer izin verirseniz.”</p>

  <p class="normal1">Arda aldı eline kitabı, gülümseyerek baktı. “Güneşi Kıskandıran Kız”ın iyi bir yayınevi tarafından yapılmış baskısıydı. Kapağında saçı bulutları aşıp gün ışığına dönüşen sarışın kızın resmi vardı.</p>

  <p class="normal1">“Çok güzel,” dedi, gözünü resimden alamayarak. “Tebrik ederim Gönül.”</p>

  <p class="normal1">“Bunu vermek istedim çünkü yayımlatma cesaretini bana siz verdiniz.”</p>

  <p class="normal1">“Hadi canım.”</p>

  <p class="normal1">“Sonradan düşününce, karşılaşmamızın sadece garip bir tesadüf olmadığına iyice emin oldum. Dünya çok özel bir çocuk. Kitabı sevmiş olması benim için çok önemliydi. O sevdiğine göre, başka çocuklar da sevebilir, dedim.”</p>

  <p class="normal1">“Söylediğim değişikliği yapmamışsın,” dedi Arda, kitabın son sayfalarını karıştırarak.</p>

  <p class="normal1">“Sebebini biliyorsunuz.”</p>

  <p class="normal1">“Aslında daha iyi olmuş. Ben de sonradan boş konuştuğumu düşünmüştüm zaten.”</p>

  <p class="normal1">“Öyle demeyin, siz boş konuşmazsınız.”</p>

  <p class="normal1">“Ali nasıl?” diye sordu Arda, eski kocasını merak ettiğinden değil de konuyu kendinden uzaklaştırmak için.</p>

  <p class="normal1">“Hâlâ bozduğu şeyi tamir etmek için çabalıyor. Çok becerikli diyemem ama en azından azimli ve istikrarlı. Nasıl olduğunu bilirsiniz.”</p>

  <p class="normal1">“Kendisiyle boşanmış olacağız gelecek hafta.”</p>

  <p class="normal1">“Hay Allah!”</p>

  <p class="normal1">“Ne oldu?”</p>

  <p class="normal1">“Bunu düşündükçe kendimi çok kötü hissediyorum.”</p>

  <p class="normal1">“Hissetme. Bizim ayrılmamızın ne seninle ne de Allah’la ilgisi var. Eskişehir’e gitmek için onu terk ettiğim zaman bitmişti her şey.”</p>

  <p class="normal1">“Ama siz onu terk etmediniz ki. Biraz yalnız kalmaya ihtiyacınız varmış sadece.”</p>

  <p class="normal1">“Ben de öyle sanıyordum ama şimdi düşününce anlıyorum ki yaptığım resmen terk etmekmiş.”</p>

  <p class="normal1">“Kendinize haksızlık ediyorsunuz. Siz öyle biri değilsiniz.”</p>

  <p class="normal1">“Biliyor musun, zihin şahane bir makine. Her şeye açıklama buluyor. Zavallı bir adamı kaderine terk etmek istemiyorsan, sana yaptığının iyileşmek için annenin yanına gitmek olduğunu söylüyor mesela. Neden? Çünkü dediğin gibi, ben öyle biri değilim. Sen de normalde evli erkeklerle çıkacak bir kız değilsin.”</p>

  <p class="normal1">Gönül huzursuz olmuştu. “Ne demek istiyorsunuz?”</p>

  <p class="normal1">“Her şeyi hemen yargılamaya çalışmaktan vazgeçelim, diyorum. Bu bizi yanıltıyor. Mesela ben Ertuğrul’u niye yıllardır sevdiğimi yeni yeni anlıyorum. Her şeye rağmen, başka yerde bulamadığım bir özgürlük hissi veriyor bana. Ona asla tam anlamıyla sahip olamayacağımı biliyorum. Tabii,<br class="chapter"/>
  o da bana sahip olamayacak.”</p>

  <p class="normal1">“Bu sizce iyi bir şey mi?”</p>

  <p class="normal1">“Bana öyle geliyor.”</p>

  <p class="normal1">“Öyleyse size Ali’nin beni gerçekten sevdiğini düşündüren nedir?”</p>

  <p class="normal1">Umutla bakıyordu Gönül’ün gözleri. İçini rahatlatacak bir kanıt, tartışılmaz bir hakikat duymayı umuyordu. Oysa Arda’nın yoktu böyle kanıtları, genç kızın mutlu olacağına inanmak istiyordu o kadar. “Ali macera adamı değildir,” dedi gülümseyerek. “Eğer yeni bir ilişkiye başlıyorsa bu ancak gerçekten sevdiği için olabilir.”</p>

  <p class="normal1">Gönül içini çekti. “Bu bir temenni olmasın?”</p>

  <p class="normal1">“Tahmin... Ama emin ol, güvenilir bir tahmin. İçin rahat olsun, yasak aşk yaşamış falan değilsin. Ama ne yalan söyleyeyim, seninle arkadaşlığımız biraz yasak arkadaşlık gibi oldu.”</p>

  <p class="normal1">“Evet,” dedi Gönül, acı acı gülerek. “O da az macera değildi hani.”</p>

  <p class="normal1">“Diyeceğim o ki, Ali’yi çoktan terk etmiş olduğumu ben de sonradan anladım. Dün gibi aklımda, Emrah öldükten üç ay sonra, kış ortasında heykel gibi oturuyordu balkonda. Beni elimde bavulla görünce öfkelendi. Evimizi bırakıp gidemeyeceğimi söyledi.”</p>

  <p class="normal1">“Ne kadar acı.”</p>

  <p class="normal1">“Benimle değil, bavulla konuşuyordu sanki. Ben de ona dedim ki, burası artık bizim evimiz değil. O kapı bir daha asla öyle çalınmayacak. O mutluluk geri gelmeyecek. İçinde ölümden başka bir şey olmayan o evde oturmaya devam ederse delireceğini anlatmaya çalıştım, dinlemedi bile. Dönersem onu nerede bulacağımı bildiğimi söyledi. Hayat işte...”</p>

  <p class="normal1">“Niye güldünüz?”</p>

  <p class="normal1">“Bunu söylerken kendisi bile bilmiyordu onu nerede<br class="chapter"/>
  bulacağımı. Daha önce bayram namazına gittiği bile görülmüş değil.”</p>

  <p class="normal1">“Evet, orası öyle.”</p>

  <p class="normal1">“Abla nasihati ister misin?” dedi Arda, garsonun getirdiği balıklara yer açmak için çantasını masadan alıp sandalyeye asarken.</p>

  <p class="normal1">“Sevinirim.”</p>

  <p class="normal1">“Seni annesi haline getirmesine izin verme. Bunu deneyecektir. Hepsi mutlaka dener.”</p>

  <p class="normal1">Gönül beklemiyordu bunu duymayı, elinde olmadan güldü. “Teşekkür ederim, aklımda tutacağım.”</p>

  <p class="normal1">“Bu sonuncusuydu, merak etme.”</p>

  <p class="normal1">“Ertuğrul Abi nasıl? ”</p>

  <p class="normal1">“Tümör gibi bir şeye rastladılar. Şimdi yeni tedaviler deneniyor. Yolumuz uzun ve zorlu. Ama kimin değil ki? Önemli olan yan yana yürüyebilmek. En azından bunu başaracağız.”</p>

  <p class="normal1">“Onun için dua edeceğim.”</p>

  <p class="normal1">“İyi olur, ilahi desteğe ihtiyacı var.”</p>

  <p class="normal1">“Bir şey soracağım. Siz yazmayı düşünmediniz mi?”</p>

  <p class="normal1">“Yazmak mı? Ne yazacağım ki?”</p>

  <p class="normal1">“Bilmem... Roman mesela. Ben bile sizin kadar hayat deneyimine sahip olmadan bunu hayal ediyorum.”</p>

  <p class="normal1">“Bilmem, hiç aklıma gelmedi. İnsan sabahtan akşama kadar kitaplar arasında çalışınca yazma arzusu duymuyor. Galiba sanatçı hırsı yok bende.”</p>

  <p class="normal1">Telefonu çalmaya başladı. Ekranda Serra’nın adını görünce sessize aldı, çantasına koydu aleti.</p>

  <p class="normal1">“Size engel olmuyorum değil mi?”</p>

  <p class="normal1">Arda ona göz kırptı, çatalı eline aldı. “Balığımızı yiyelim arkadaşım. Şu an hayatın tek gerçeği bu.”</p>
</body>
</html>
