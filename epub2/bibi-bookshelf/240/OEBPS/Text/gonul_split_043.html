<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gonul.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_38"><span class="ideitalik">38<br class="chapter"/>
  Bu, Hepimizin Hayatı</span></h1>

  <p class="normal1">Öğleden sonra, Arda ile Ertuğrul dışarı çıktılar. Öğleye kadar uyumak Ertuğrul’a yaramış gibiydi. Konuşması ve vücut dili dengesini bulmuşa benziyordu.</p>

  <p class="normal1">Moda Burnu’nun sessizliği, sadece ağır bir nefes hızında, tatlı tatlı esen rüzgârın ağaçlardaki hışırtısıyla bozuluyordu. Ayaklarının altında sonbahar yaprakları, başlarının üstünde beyazdan griye, oradan akide pembesine uzanan renkleriyle bulutlar.</p>

  <p class="normal1">“Sana bir konuda yalan söyledim,” dedi Ertuğrul. “Gönül aradığında klinikten çıkmış değildim.”</p>

  <p class="normal1">“Nasıl değildin?”</p>

  <p class="normal1">“Tedavi hâlâ sürüyordu. Doktorlar en az birkaç ay daha kalmam gerektiğini söylüyorlardı. Zaten bu yüzden açmıyordum telefonu, dış dünyadan haber alıp kaçma isteği duymamak için.”</p>

  <p class="normal1">“Ne diyeyim, çok şahane.”</p>

  <p class="normal1">“Ama Gönül şanslıymış, telefon etmek için açtığım o kısa aralığa denk geldi.”</p>

  <p class="normal1">“Şu durumda bir kaçaksın yani.”</p>

  <p class="normal1">“Arkadaşın hangi koşullarda olduğumu bilmiyordu, o yüzden bana ihtiyacın olduğuna ikna etmek için uğraştı. Sonunda başarılı da oldu. O dakikadan sonra orada<br class="chapter"/>
  daha fazla kalamazdım.”</p>

  <p class="normal1">“Doktorlar kızgındır herhalde.”</p>

  <p class="normal1">“Aslında işin zor kısmı bitti. Bağımlılığı yendim. Ama o zıkkımları yıllarca kullanmış olduğumdan, beynimde oluşmuş bazı tahribatlar var. Bunun için ayrı bir tedavi gerekiyor.”</p>

  <p class="normal1">Arda konuya yabancı değildi, çünkü sabahın geri kalanını, internette kimyasal uyuşturucuların beyne etkilerini araştırarak geçirmişti. İyi bir sörfçü olmadığı için, anlayabileceği şeyler bulması zor olmuştu. Üstelik 90’lı yıllarda hangi kimyasalların revaçta olduğunu hatırlamıyordu. Bu yüzden Deksedrin, Speed ve Ekstazi gibi, akla ilk gelen amfetaminlere baktı.</p>

  <p class="normal1">Okudukları, moralinin daha da bozulmasından başka işe yaramadı. Uzun süre kullananlarda şizofreni gibi psikozlar oluşabiliyordu. Eğer görüşmedikleri yıllar boyunca bu maddeleri kullanmaya devam ettiyse, Ertuğrul’un beyni eleğe dönmüş olmalıydı.</p>

  <p class="normal1">“Dünya’nın bu sabahki gibi şeylere tanık olmasındansa ölmeyi tercih ederim,” dedi Ertuğrul. “Çünkü bildiğin gibi, gördüklerini bir daha unutmuyor. O yüzden benden uzakta bir yerde olmasını istedim. Güvenebileceğim bir yerde.”</p>

  <p class="normal1">“Şimdiki müthiş planın ne?”</p>

  <p class="normal1">“Sanırım yine ortadan kaybolmam gerekiyor. Gidip bu işi temizleyeceğim ya da öleceğim.”</p>

  <p class="normal1">Arda durdu birden, onun gözlerine dik dik baktı. “Böyle bir şey yapmayacaksın Ertuğrul.”</p>

  <p class="normal1">“Ne demek istiyorsun?”</p>

  <p class="normal1">“Bununla beraber savaşacağız. Sen, ben ve Dünya.”</p>

  <p class="normal1">“Olmaz öyle şey. Sizi bu işe karıştıramam.”</p>

  <p class="normal1">“Bal gibi karıştıracaksın. Bu, hepimizin hayatı.”</p>

  <p class="normal1">“Hayır Arda, bir adamın tek başına halletmesi gereken şeyler vardır. Bu da onlardan biri.”</p>

  <p class="normal1">“Allah aşkına şımarıklığı bırak Ertuğrul, beni sinirlendiriyorsun!”</p>

  <p class="normal1">“Şımarıklık mı? Şimdi ne ilgisi var?”</p>

  <p class="normal1">“Karşıma geçmiş ölmekte olan prens rolü oynuyorsun! Kendine acıyarak kendini şımartıyorsun. Hayatta hiçbir bağın, sorumluluğun yokmuş gibi davranıyorsun. Sen ne zaman büyüyeceksin?”</p>

  <p class="normal1">“Anlamıyorum Arda.”</p>

  <p class="normal1">“Anlamayacak bir şey yok. Sen şımarık bir adamsın! Kadınlar tarafından şımartılmışsın, ailen tarafından, kendi zekân tarafından şımartılmışsın. Şimdi de beynindeki illet tarafından şımartılmayı bekliyorsun. Ama kusura bakma, buna izin verecek değilim!”</p>

  <p class="normal1">“Arda, şimdi kahramanlığın sırası mı? Dünya’ya bunu nasıl yaparım?”</p>

  <p class="normal1">“Dünya da hayatımızın parçası olduğuna göre, o da bu mücadeleden payına düşeni alacak. Emin ol bunu seve seve yapacaktır. Çünkü o senin yarın kadar bile şımarık değil!”</p>

  <p class="normal1">Ertuğrul çaresizlikten gülmeye başladı. “Yıllar seni çetin ceviz yapmış. Bana hiçbir kaçış yolu bırakmıyorsun.”</p>

  <p class="normal1">“Kaçmak korkakların işi. Gerçek insanların değil.”</p>

  <p class="normal1">“Gitmemi istemiyorsun yani.”</p>

  <p class="normal1">“İstemiyoruz Ertuğrul. Bunu o kalın kafana sok! Her defasında kabahatlerinle beraber merdiven altına saklanamazsın. Sen Aziz Dayı değilsin. Ben de annen değilim. Şimdi müsaadenle gidip bir şey yemek istiyorum, çünkü sayende sabahtan beri ağzıma lokma koymadım!”</p>

  <p class="normal1">Bunları söyledi ve cevap beklemeden, parkın ilerisindeki kafeteryaya doğru yürüdü Arda. Ertuğrul arkasından baktı. O an uzaklaşan, atını düşmanın üstüne süren Jeanne d’Arc olsa, herhalde böyle görünürdü.</p>

  <p class="normal1">İki hafta sonra, Arda yayınevinde hem <span class="ideitalik">Marie Antoinette</span> biyografisinin yeni çevirisine göz atıyor hem de telefonda avukatla konuşuyordu. Ali’yle açtıkları boşanma davası yakında görülecekti, avukat tek celsede hallolacağını düşünüyordu. Çeviri işiyse çok daha çetindi, Serra ile birkaç raunt daha yapmaları gerekecekti. Yeni çeviri eskisinden kötüydü çünkü; tıpkı tahmin ettiği gibi.</p>

  <p class="normal1">Telefonu kapatır kapatmaz tekrar çaldı, bu sefer yayınevinin santralından aranıyordu.</p>

  <p class="normal1">“Ziyaretçiniz var,” dedi, Serra’nın hışmına dayanamadığı için kaçan sekreterin yerine bakan kız.</p>

  <p class="normal1">Sonra ofisin editör masalarının dizili olduğu geniş bölümün ucunda, eflatun rengi başörtüsüyle Gönül belirdi. Arda hem sevindi hem de şaşırdı onu gördüğüne. Son haftaların tantanası içinde genç kızı tamamen unutmuş olduğunu fark etti.</p>

  <p class="normal1">“Sizi yemeğe çıkarmaya geldim,” dedi Gönül. “Kendimi bu konuda borçlu hissediyorum.”</p>

  <p class="normal1">Öğle yemeği saatine yine toplantı koymuştu Serra. Kangren olmaya başlamış <span class="ideitalik">Marie Antonette</span> meselesi o gün karara bağlanacaktı. Arda bir yayın yönetmeni odasının kapısına, bir de Gönül’ün iyi niyetle gülümseyen yüzüne baktı.</p>

  <p class="normal1">“Hadi gidelim!” dedi sonra, çantasını alıp kalkarak. Serra’yla bir kavga fazla etse nasılsa bir şey değişmezdi.</p>
</body>
</html>
