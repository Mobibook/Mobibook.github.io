<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>ELLİ BİRİNCİ BÖLÜM</h1>

  <p class="calibre_4">Geç uyuyorum ve nihayet gözlerimi açtığımda pazar günü olmasına rağmen annemin beni yalnız uyumaya bırakmasına şaşırıyorum. Dün gece rüyam beni uyandırdıktan sonra karanlık katlanabileceğimden fazla yoğun ve ağır olduğundan ışığı açık bırakmak zorunda kalarak öylece uzanıp düşündüm. En sonunda eskiz defterimi alıp saatlerce çizdim. Ancak güneş yükseldiğinde uyuyabildim.</p>

  <p class="calibre_4">Rüyam ne anlama geliyor?</p>

  <p class="calibre_4">Öfkem bir hapishanede kilitliyse orada kalması gerekiyor. Acıyı alıp götürmüyor, sadece erteliyor. Ben ya da başka bir şey hakkında hissettiklerimi kontrol edemiyorum. Kim olduğum gerçeğini bilmezden gelemiyorum. Ya da bir zamanlar kim olduğum gerçeğini.</p>

  <p class="calibre_4">Tüm o rüya parçaları: Tutam tutam gerçekler ve yarı gerçekler, yaşanmış ya da hayal ürünü olaylar. Bunları nasıl birbirinden ayırabilirim? Yapamam.</p>

  <p class="calibre_4">Ayrıca Dr. Lysander'in yalan söylediğini de söyleyemem. Hatta Ben'in yapmak istediğinin gerçekten yanlış olduğundan bile emin olamam.</p>

  <p class="calibre_4">Aiden haklı. Ben öldüyse suç kesinlikle Hudalar'da ve onların hastanelerinde. Suç hükümetin ve benim doktorum gibi doktorların. Düşman onlar. Aiden değil.</p>

  <p class="calibre_4">Evet. Bunun yerine onlara olan öfkene odaklan.</p>

  <p class="calibre_4">Hayır. Ben'in yanıldığı nokta da bu işte. Teröristlere katılmak istedi. Söylediklerinde dikkatliydi; benim başımı belaya sokabilecek hiçbir şey bilmemi istemiyordu. Yaptığı ya da yapmayı planladığı şeylerle aramda bağ kurabilecek bir şey yoktu ama eminim: Gittiği yer orasıydı.</p>

  <p class="calibre_4">Ben öyle değilim.</p>

  <p class="calibre_4">Aiden'in cevapları tehlikeli. Ama işleri yapma şekli doğru.</p>

  <p class="calibre_4">Karanlık saatlerde yaptığım çizimlerimi çıkarıyorum, işte buradalar: kayıplar. Ben, Phoebe, hatta Lucy. Sırtımı dönemem onlara. Dünya haberdar olmalı. Ve en çok da benim bilmeye ihtiyacım var: Ben'e ne oldu?</p>

  <p class="calibre_4">Aşağıda Amy mutfakta ödevlerini yapıyor; babam hâlâ uzakta, annem çorba yapıyor.</p>

  <p class="calibre_4">İçeri girdiğimde gülümsüyor. "En sonunda uyandın. Biraz fazla uyumak sana iyi gelmiş anlaşılan."</p>

  <p class="calibre_4">Ona gülümsüyorum. Fazladan uyumadım. Daha çok, kendimle savaşmak yerine artık ne yapmak istediğimi biliyorum. Ne yapmam gerektiğini. Beni Aiden'le tanıştığımdan beri hiç olmadığım kadar dinlenmiş gösteriyor.</p>

  <p class="calibre_4">"Yürüyüşe çıkıyorum," diyorum.</p>

  <p class="calibre_4">Annem pencere aralığından dışarı bakıyor. Güneş parlıyor ama batıdan ağır, karabulutlar gölge gibi süzülerek gökyüzünün yarısını kaplamış. "Çabucak gidip gelsen iyi olur"</p>

  <p class="calibre_4">"Ben de geleyim mi?" diye soruyor Amy.</p>

  <p class="calibre_4">"Hayır, yalnız gitmek istiyorum."</p>

  <p class="calibre_4">"Anayoldan ayrılma Kyla," diye sesleniyor annem.</p>

  <p class="calibre_4">Köyün içinden yürüyüp Amy ve Jazz'la sürekli kullandığımız patikayı geçiyorum. Ben'le önlerinden yürüdüğümüz -hayır, koştuğumuz- ve peşinden pek çok şeyin geldiği yeri.</p>

  <p class="calibre_4">Köyün sonuna doğru devam ediyorum: Bir çiftliği geçip yukarı koruluğa çıkıyorum. Tam geri dönmeyi düşündüğümde gözüme bir hareket çarpıyor.</p>

  <p class="calibre_4">Dönüyorum. Önce hiçbir şey göremeden, tarlaları, ağaçları tarıyorum., ve işte orada. Çite tünemiş bir baykuş. Kar beyazı ve bana bakıyor; sanki sahibiymiş gibi dünyayı seyrediyor. Ama gündüz vakti, gece değil ve ben bile baykuşların gece yaratıkları olduğunu biliyorum.</p>

  <p class="calibre_4">Ama bunu ona kimse söylememiş.</p>

  <p class="calibre_4">Büyülenmiş gibi bakıyorum.</p>

  <p class="calibre_4">O da bana bakıyor ve yoldan, çitle koru arasındaki belli belirsiz bir yoldan geçip yaklaşıyorum. Gözlerini, tüylerinin berraklığını görecek kadar yakınma gidiyorum. Sonra uçuyor. Büyük beyaz kanatlarını çırparken metal heykele o kadar benziyor ki. İnip çıktıktan sonra yeniden konuyor. Tarlanın sonundaki çıkışa bu sefer. Belki yirmi metre öteye. Dönüp, gözleri bana kilitli biçimde bakıyor.</p>

  <p class="calibre_4">Bekliyor mu?</p>

  <p class="calibre_4">Ben de ona doğru ilerliyorum. Bu dansı tekrar tekrar yineliyoruz. Ben aramızdaki mesafeyi her yarıya indirdiğimde uçuyor ve ben onu takip edene dek bekliyor.</p>

  <p class="calibre_4">Bu böyle bir süre devam ediyor, ta ki ormanın içine iyice girene dek ve sonunda umutsuzca kaybolduğumu fark ediyorum. Her zamanki harita algım yok oluyor.</p>

  <p class="calibre_4">Baykuşun yukarıda uçuşunu izlerken ayağımın nereye bastığına dikkat etmemişim. Gökyüzü dalga dalga, şimdi güneşi kapatarak kapkara ve köpürüyor. Yakında yağmur başlayacak. Baykuş bu sefer bir ağaç dalma tünüyor, dal yeterince yüksek olduğundan ona yaklaşınca uçmuyor.</p>

  <p class="calibre_4">"Teşekkür ederim/' diyorum ona. "Beni yakaladın, ne bilmek istiyorsun?"</p>

  <p class="calibre_4">Dikkatle bakarken başını bir yana çeviriyor. Arkama bakıp sonra hızla kalkıp, ağaçların üst dallarına uçuyor. Gözden kayboluyor.</p>

  <p class="calibre_4">"Şimdi seni ne yapmalıyım? Bakalım bakalım..."</p>

  <p class="calibre_4">Sıçrayıp dönüyorum.</p>

  <p class="calibre_4">Bu o: Wayne. Duvarcı.</p>

  <p class="calibre_4">İnanamayarak gözlerimi kırpıyorum.</p>

  <p class="calibre_4">"Beni mi izledin?" diyerek gerilemeye başlıyorum.</p>

  <p class="calibre_4">"Eh, evet, izledim. Sen beni yeterince uzun süre seyretmiştin sanırım; ben de sana bakayım dedim biraz." Gülümsüyor ama bu sadece dişlerini açığa çıkaran cinsten; gözleri aynı. Bana yaklaşıyor.</p>

  <p class="calibre_4">Tekrar gerileyip koşmak için dönüyorum ama ayağım bir ağaç köküne takılınca tökezliyorum.</p>

  <p class="calibre_4">Beklediğimden daha hızlı hareket ediyor. Ellerimi yakalayıp kolumu kıvırıyor. Beni bir ağaca itiyor.</p>

  <p class="calibre_4">"Bu sefer sana yardım edecek kimse yok," diyor kulağıma ve elbiselerimi eliyle yokluyor. Mücadele ediyorum.</p>

  <p class="calibre_4">"Aptal kız. Bırak kendini. İstediğini sen de biliyorsun. Hem üzülür ya da öfkelenirsen bayılırsın. Hatta... ölebilirsin."</p>

  <p class="calibre_4">Saçımı çekip başımı kendisine doğru çekiyor.</p>

  <p class="calibre_4">Kaslar hatırlıyor. İçgüdüler kontrolü ele alıyor. Sakinleşip mücadele etmeyi bırakıyorum.</p>

  <p class="calibre_4">"İşte böyle/' diyerek öne doğru eğilip, yaralayıp kanatarak, ben kusmak isteyinceye kadar dilini ağzıma sokarak beni öpüyor. Hafifçe dönüp dizimi sertçe bacaklarının arasına geçiriyorum.</p>

  <p class="calibre_4">Ve içimde bir şey... çat ediyor.</p>

  <p class="calibre_4">Neredeyse işitilebilen bir çatırdama, bir yarılma. Kimsenin ulaşamadığı bir yerde bir ışık parıltısı ışıldıyor.</p>

  <p class="calibre_4">Duvar.</p>

  <p class="calibre_4">Lanetler okuyarak düşüyor ve hâlâ saçımla koluma sıkı sıkı tutunduğundan beni de kendisiyle birlikte aşağı sürüklüyor.</p>

  <p class="calibre_4">"Programlanmış kaltak. Bunu ödeyeceksin," diye hırlıyor.</p>

  <p class="calibre_4">Sanmıyorum.</p>

  <p class="calibre_4">Benden çok uzun. Belki boyumun iki katı. Ama benim kollarım, bacaklarım ve kaslarım ne yapacaklarını biliyorlar.</p>

  <p class="calibre_4">Saldırıyorum.</p>

  <p class="calibre_4">Kısa süre sonra bitiyor.</p>

  <p class="calibre_4">Ayağa kalkıyorum. Bana dokunmaya cesaret eden adam şimdi yerde kanlar içinde hareketsiz yatıyor. Çenesi ezilmiş, başının arkasındaki bir kesikten kan sızıyor. O... öldü mü?</p>

  <p class="calibre_4">Yaklaşıyorum, öğrenmekten korkarak, bilmemekten korkarak. Ona doğru eğiliyorum, ona dokunmak istemiyorum ama nabzını yoklamak için elimi boynuna götürmeye zorluyorum.</p>

  <p class="calibre_4">Gözleri çat diye açılıyor. Geriye sıçrıyorum ama eliyle bileğimden yakalıyor. Boğazımdan bir çığlık kopup çıkıyor ve onu sertçe itiyorum. Ayağımla tekrar tekrar tekmeliyorum ama eli kıskaç gibi sıkıca kenetlenmiş. Uzanıp parmaklarını teker teker ayırıyorum ve kaçıyorum.</p>

  <p class="calibre_4">Paldır küldür ormana dalıyorum. Yüzüme dallar çarpıyor, ayaklarım köklere takılıyor ama ağaçlan ve birbirine dolaşmış çalıları iterek ilerliyorum, ta ki açılıp patikaya doğru yol verene kadar. O patika evet. Buradan geldim. Şimdi hatırlıyorum. Mantıklı, hesaplı yanım ayaklarımın kontrolünü ele aldı, beni yavaşlatıyor.</p>

  <p class="calibre_4">Levo'm seviyemin 6 olduğunu söylüyor.</p>

  <p class="calibre_4">Bu nasıl olabilir?</p>

  <p class="calibre_4">Başım vahşice sarsılmaya, ellerim titremeye, bacaklarım sendelemeye başlıyor.</p>

  <p class="calibre_4">"Ne yaptım ben?" diye fısıldıyorum ağaçlara. "Nasıl?"</p>

  <p class="calibre_4">SUS.</p>

  <p class="calibre_4">"Kim söyledi onu?"</p>

  <p class="calibre_4">Etrafımda dönüyorum ama yalnızım.</p>

  <p class="calibre_4">İçimde bir yerlerde sakinim. Levo'mu düşüncelerime ve duygularıma bağlayan yeri bloke eden yeni bir duvar yükseliyor ve sağlam.</p>

  <p class="calibre_4">"Ne yaptım ben?"</p>

  <p class="calibre_4">Ama sorularım oluştukları anda bastırılıyor.</p>

  <p class="calibre_4">Bırak sürsün.</p>

  <p class="calibre_4">Bir kez daha etrafımda dönüyorum, burada kimse yok. Ses kafamın içinde. Hep kafamın içinde olan ses.</p>

  <p class="calibre_4">"Kimsin sen? Lucy misin?"</p>

  <p class="calibre_4">Hayır! O cılız sümüklü sonsuza dek gitti. Ben... şenim. Bir zamanlar olduğun sen.</p>

  <p class="calibre_4">"Ne istiyorsun?"</p>

  <p class="calibre_4">Birlikte olmamızı istiyorum.</p>

  <p class="calibre_4">"Hayır."</p>

  <p class="calibre_4">Seçme şansın yok.</p>

  <p class="calibre_4">"Hayır!"</p>

  <p class="calibre_4">Yere düşüyorum.</p>

  <p class="calibre_4">Ve içimdeki o davetsiz misafir bir tuğlayı itiyor; resimler beynimde önce yavaşça sonra hızla parlayıp görünüyorlar, fırıl fırıl dönüp bükülerek. Başım dönüyor, patlayacak ama durduramıyo- rum. Midem bulanıyor ve kusuyorum, tekrar tekrar, ta ki midemde bir şey kalmayana kadar ama hâlâ yerde çabalıyorum.</p>

  <p class="calibre_4">Bu nasıl olabilir? Anılarımın gitmiş olması lazım. Ne oldu, şimdi ne oluyor?</p>

  <p class="calibre_4">Kaburgalarımın arkasında kalbim delice atarken kararan gökyüzüne bakıyorum. Yavaş yavaş başımın dönmesi azalıyor; anılar dikkat çekmek için bağırmayı bırakıp yerlerine yerleşiyorlar. Uymadıkları yerlerden aceleyle kaçışıp kendilerini uydukları yerlere oturtuyorlar.</p>

  <p class="calibre_4">Bu nasıl olabilir? Ne anlama geliyor bu?</p>

  <p class="calibre_4">Donuk, buz mavisi gözler, onlar biliyor. Hep biliyordu. Yüzü zihnimde beliriyor: O, gülümsediğinde melek gibi olan. Düşününce ürküyorum.</p>

  <p class="calibre_4">İsmini hatırlayınca nefessiz kalıyorum. Nico. Onu hayatımın merkezi olduğu dönemden tanıyorum. Hayatımı kontrol ediyordu: acıyı, zevki kontrol ediyordu, bir insan nasıl başka biri haline gelebilir sorusunun cevabını veriyordu. Sevgi ve nefreti kontrol ediyordu. Aynı zamanda nasıl iki kişi olunduğunu öğretti: Acınacak haldeki Lucy ve onun değişken egosu. Pısırık ve savaşçı. Lucy gitti, sadece diğeri yaşıyor. Bu ayrılmaya karşı çıktığında Lucy'nin parmaklarını bir tuğlayla ezen de Nico'ydu. Ama bunu benim için, beni korumak için yaptı: Hudalar ellerini beynime attıklarında beni güvende tutabilmek için. Ve yaptılar da. Programlandım. Yani onun Lucy'ye yaptığı her şey sonunda beni kurtardı.</p>

  <p class="calibre_4">Beni nasıl buldu?</p>

  <p class="calibre_4">Nico olarak değil. Ama yeni kıyafetleri ve öğretmen olarak yeni bir rolü de olsa gülümsemesi aynı. Sadece ve sadece benim için, sınıftaki diğer kızları yok sayarak, gözleriyle özel öğrencisini buldu. Yavaşça göz kırpışı... Ne kaltak ama, dedi o gün Bayan Ali'ye. Hâlâ benim tarafımda. Kim olduğunu hatırlayamamamın önemi yok. Ben hakkında o kadar korkunç konuşarak beni itmeye çalıştı, şimdi anlıyorum. Anılarımın saklandıkları yerden çıkıp geri gelmesini sağlamaya çalışıyordu.</p>

  <p class="calibre_4">Beni nasıl bulduysa artık, o ya da terörist bir arkadaşı Bavan Fern'i hastanelik etmiş ve böylece okulda onun yerini almış olmalı. Nico -ya da şu anki ismiyle Hatten- çok fazla sıktntıya girmiş ve bunun sadece tek bir sebebi olabilir. Kyla'nın dünyasında var olmak. Benim dünyamda. Ama neden?</p>

  <p class="calibre_4">Gözlerim açılıyor.</p>

  <p class="calibre_4">Benden ne istiyor?</p>

  <p class="calibre_4">Soru zar zor böylece oluşurken resimler hızla birer birer aklıma gelmeye başlıyor. Ölüm ve ölüm araçları: Dinamitler ve patlayıcı uzmanları, silahlar ve kundakçılar, aralarında en iyisi bıçak. Nico bana insan hayatını sonlandırmamn o kadar çok yolunu öğretti ki. Çıplak ellerle bile.</p>

  <p class="calibre_4">Hayır!</p>

  <p class="calibre_4">Evet. İstersen Wayne'e sor.</p>

  <p class="calibre_4">Sıçrayıp Wayne’in bedeninden uzağa, geriye yola doğru ağaçların arasından koşmaya başlıyorum. HAYIR HAYIR HAYIR HAYIR HAYIR diye bağırıyorum içimden koşarken. Yapmayacağım. Yapamam. Ben o kişi değilim, artık değilim.</p>

  <p class="calibre_4">Ya Ben ne olacak?</p>

  <p class="calibre_4">Ben. Adımlarım duraksıyor. Onun hayatından kesip aldığımıza benzeyen Levo'ma bakıyorum; belki de onun hayatına da Levo'vla birlikte son verdik.</p>

  <p class="calibre_4">Levo'mu sertçe bileğimde çeviriyorum: Hiçbir şey olmuyor. En azından acı vermesi gerekirdi. Bu akşamüstü yaptığım şeyden sonra, programlandığımdan bu yana hayatımı kontrol eden bu şey tarafından zaplanarak ölmem gerekirdi.</p>

  <p class="calibre_4">Hâlâ bileğimde ama bir şekilde beynimdeki yeni bariyerler tarafından engelleniyor.</p>

  <p class="calibre_4">Ben'in yapmaya çalıştığı Levo'sundan kurtulmaktı, böylece bir fark yaratacaktı. Bir şey yapacaktı.</p>

  <p class="calibre_4">Ve ben. Levo'mdan kurtuldum.</p>

  <p class="calibre_4">Tüylerim diken diken, kollarım karıncalanıyor.</p>

  <p class="calibre_4">Bir ağaca yaslanıp gözlerimi kapatıyorum. İşte onunkiler: sıcak ve kahverengi. Daha önce ne ya da kim olursam olayım bana</p>

  <p class="calibre_4">değer veren gözler. Eğer gerçeği bilseydi yine aynı şeyleri hisseder miydi?</p>

  <p class="calibre_4">Götürüldüğüne, sonsuza dek gittiğine inanamıyorum. Metalden baykuş gibi hareketsiz ve sessiz.</p>

  <p class="calibre_4">Buna İNANMAYACAĞIM.</p>

  <p class="calibre_4">Nico onun her istediğini yapmak için burada olduğuma inanabilir ama ona bir sürprizim var. Ödemesi gereken bir bedel olacak. Ben'i bulmak için bana yardım edecek, yoksa ne onunla ne de dolaplarıyla işim olur.</p>

  <p class="calibre_4">Ağaçlara ve rüzgâra söz veriyorum, gökyüzünden inmeye başlayan yağmura, uçarak beni buraya getiren baykuşa.</p>

  <p class="calibre_4">"Ben, seni bulacağım."</p>

  <p class="calibre_4"><span class="bold"> </span></p>

  <p class="calibre_4"><span class="bold">SON</span></p>

  <p class="calibre3" style="margin:0pt; border:0pt; height:1em"> </p>

  <p class="calibre_4"><span class="bold"> </span></p>

  <div class="calibre_6" id="calibre_pb_54"></div>
</body>
</html>
