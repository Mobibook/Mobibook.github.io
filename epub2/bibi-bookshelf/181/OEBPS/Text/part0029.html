<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>YİRMİ BEŞİNCİ BÖLÜM</h1>

  <p class="calibre3" style="margin:0pt; border:0pt; height:1em"> </p>

  <p class="calibre_4">"Arabanız" diyor Jazz ve eğiliyor.</p>

  <p class="calibre_4">Amy'nin Jazz'ı görebilmesiyle ilgili anlaşma onunla yalnız kalmamasını da içerdiğinden görünen o ki artık okuldan sonra Ben'le birlikte o kadar sık otobüse binemeyeceğim. Arka tarafa tırmanıyorum.</p>

  <p class="calibre_4">Emniyet kemeri yok. Amy ile Jazz öne geçiyorlar ve ben de iç çekip Jazz okul alanından anayola çıkarken tutunuyorum, sonra dar bir yola giriyor. Dosdoğru eve gitmiyor muyuz?</p>

  <p class="calibre_4">"Sana bir sürprizim var Kyla," diyor Jazz aynada arka koltuktaki bana yoldan daha fazla dikkatini vererek.</p>

  <p class="calibre_4">"Dikkat et!" diyor Amy ve yolu geçmekte olan koyunu sıyırarak tam zamanında sertçe frene basıyor. Çiftçi dik dik bakıyor; köpeği bile dik dik bakıyor sanki. Koyunlar boş birer ifadeyle sal- lana sallana geçiyorlar.</p>

  <p class="calibre_4">"Hoppa." Jazz elini sallayıp, çiftçiye ağzıyla üzgünüm işareti yapıyor.</p>

  <p class="calibre_4">"Sürpriz nedir?" diyor Amy biz yeniden yola koyulunca.</p>

  <p class="calibre_4">"Mac arka tarafa takmak için kullanılmış bir emniyet kemeri buldu."</p>

  <p class="calibre_4">"Yaşasın!" diyorum gerçek bir coşkuyla. Bu arada yolda kalmaya çalış diye düşünüyorum ama yüksek sesle söylemeden.<br class="calibre3" /></p>

  <p class="calibre_4">Jazz koyuna çarpacak gibi olma hadisesinden sonra gittiği yere biraz daha dikkat ediyor ve ben de birazcık rahatlıyorum. Dün geceki rüyadan ve ertesinde uyanık kalmak için harcadığım çabadan sonra gözkapaklarım kendiliğinden kapanıyor. Gözlerim her kendini koyuverip kapanır gibi olduğunda çevreme örülen tuğla duvarlar görüyorum. Şimdi başım öndeki koltuğa doğru öne düşüyor ve zihnimde resimler birbirine karışıyor: anıt, üzerine kazılı Robert Armstrong, kule...</p>

  <p class="calibre_4">"Uyanık kalmaya çalış," diyor Amy ve sıçrıyorum.</p>

  <p class="calibre_4">"Gördün mü? Eğer yolcular kestirebiliyorlarsa şoförlüğüm fena değil demektir," diyor Jazz.</p>

  <p class="calibre_4">Mac arka koltuğu arabadan dışarı çıkarıyor.</p>

  <p class="calibre_4">"Biraz yürüyelim mi?" diyor Jazz ve Amy'ye göz kırpıyor. "Ama belki de sen çok yorgunsundur," diyor bana anlamlı bir şekilde.</p>

  <p class="calibre_4">"Evet yorgun görünüyorsun," diyor Amy. "Geç kalmayız." Yoldan aşağıya giden bir patikaya doğru yürümeye başlıyorlar.</p>

  <p class="calibre_4">"Eğer gelmemi istemiyorsanız neden söylemiyorsunuz?" diyorum ufalan kafalarına doğru.</p>

  <p class="calibre_4">Mac arabanın arka tarafından bakıp gülüyor. "İstersen git kendine içecek bir şeyler al."</p>

  <p class="calibre_4">"Yo, teşekkür ederim," diyorum son kez evde yaptığı birayı hatırlayarak.</p>

  <p class="calibre_4">"Buzdolabında alkolsüz içecekler var," diyor ne düşündüğümü harfi harfine bildiğini söyleyen bir sırıtışla. "Haydi, istersen yiyecek bir şeyler al. Televizyonu aç. Gelmeleri bir süre alır." Tekrar gülüyor.</p>

  <p class="calibre_4">Çevirisi: Orada durup bu hurda araba yığınında çalışmamı seyretme.</p>

  <p class="calibre_4">Peki. Evin arkasına dolaşıyorum. Buzdolabında dolaptaki kahverengi şişelerden daha zararsız gözüken içecekler var. Bugün seviyemi yüksek tutmak için koştuğum birkaç bin tur sonrası açım. Ben geldi ve niye koştuğumu sormadı. Belki cevap vermediğimde bana soru sormayı bırakmıştır.</p>

  <p class="calibre_4">Peynir ve kaim dilimler halinde kesilmiş eğri büğrü bir ekmek buluyorum: Ev yapımı mı? Kafamı kapıdan uzatıp bağırıyorum: "Sandviç ister misin?"</p>

  <p class="calibre_4">"Elbette," diye dönüyor. "Birazdan yanma gelirim."</p>

  <p class="calibre_4">Ben de birkaç sandviç yapıyorum. Televizyon meraklısı değilim ama açıyorum ve üç kanalı da geziyorum. BBCTde bana pek anlamlı gelmeyen gülme efektli aptal bir komedi programı var; BBC2 toprağın verimini artırma konulu bir bahçıvanlık programı veriyor; BBC3'te ise haberler ve hava durumu var. Yerken onu izliyorum. Önümüzdeki birkaç gün içinde yağmur geliyor. Bu sonbaharın hasat manzaraları hazır, Londra çevresinde bazı damlalar var. Hastaneye giderken ve dönüşte gördüğüm yolların çekim görüntülerini gösteriyorlar ama aynısı değil. Yanıp kül olmuş binalar yok. Gardiyanlar da yok.</p>

  <p class="calibre_4">"Düşünceli görünüyorsun." Mac kapının ağzında duruyor.</p>

  <p class="calibre_4">"Sadece şu yollardan geçtim ve televizyonda farklı gözüküyorlar. Daha temiz, kusursuz. Farklı."</p>

  <p class="calibre_4">Mac bir kaşını kaldırıp oturuyor. "Genelde haberlerde mutlu yer ve kişileri gösterirler."</p>

  <p class="calibre_4">Kaşlarımı çatıyorum. "O zaman gerçekten haberler olmuyor bu. İnsanlar her zaman mutlu değildir. Şu bina, bak şuradaki, biz oradan geçerken, bir hafta önce orayı bombalıyorlardı. Bu kadar çabuk onarılmış olamaz."</p>

  <p class="calibre_4">Mac bir sandviç alıyor. "Ah, ama böyle daha hoş gözüküyor değil mi?"</p>

  <p class="calibre_4">"Çok aptalca."</p>

  <p class="calibre_4">"Kesinlikle öyle." Yeniden gülüyor.</p>

  <p class="calibre_4">Ve ben sandviçini yerken Mac'e bakıyorum. Büyüklerin genelde göründüğü gibi görünmüyor, onlar gibi konuşmuyor. O kadar yaşlı değil sanırım.</p>

  <p class="calibre_4">"Ne? O beyninden geçen ne varsa sor," diyor yüzünde eğlendiğini belirten bir ifadeyle.</p>

  <p class="calibre_4">"Bu ekmeği sen mi yaptın?"</p>

  <p class="calibre_4">"Evet."</p>

  <p class="calibre_4">"Kaç yaşındasın?"</p>

  <p class="calibre_4">"Yirmi iki."</p>

  <p class="calibre_4">O kadar da yaşlı değil, tahmin ettiğimden genç. Benden altı yaş büyük. Bir düşünce alıyor beni: Benden altı yaş büyük. Okuldaki anıt bundan altı yıl öncesine aitti.</p>

  <p class="calibre_4">"Lord VVilliams Okulu'na gittin mi?" diyorum, sözler ağzımdan düşünmeden çıkıyor. Uykusuzluktan olmalı.</p>

  <p class="calibre_4">"Gittim."</p>

  <p class="calibre_4">"Robert Armstrong'u tanır mıydm?"</p>

  <p class="calibre_4">Bana dengeli bir bakış atıyor ve yüzünden bir gölge geçiyor. Gülmeyi bırakıyor. Kalkıp dolaptan o kahverengi şişelerden alarak yeniden oturuyor.</p>

  <p class="calibre_4">"Evet tanırdım. Arkadaşımdı," diyor sessizce şişenin kapağını bir açacakla açarken.</p>

  <p class="calibre_4">"O benim kardeşim miydi?"</p>

  <p class="calibre_4">Omuz silkiyor, şişeden bir yudum alıyor. "Olaylara nasıl baktığına bağlı sanırım. Şimdiki annenin oğluydu."</p>

  <p class="calibre_4">Şimdiki annemin. Öz annemin değil. Açıklamanın ilginç bir yolu ama herkes onun annem olduğunda ısrarlı.</p>

  <p class="calibre_4">Robert'ı sormak için ağzımı açıyorum ama o elini kaldırıyor. "Senden yeterince soru aldık, şimdi sen benim birkaç soruma cevap ver. Robby'yi neden sordun?"</p>

  <p class="calibre_4">Şimdi artık uykulu değilim ve biraz da korkarak ona bakıyorum. Robby, Robert değil: O gerçekti, gerçek bir insan. Bir şekilde bunların tehlikeli konular olduğunu biliyorum. Neden açtım ki?</p>

  <p class="calibre_4">"Sorun yok," diyor. "Söyle bana."</p>

  <p class="calibre_4">Ve Mac'le ilgili bir şey var, ona güveniyorum diye düşündürüyor beni, ben de nasıl cesaret ettiğime şaşırarak ona anlatıyorum.</p>

  <p class="calibre_4">Anıttan ne kadar etkilendiğimi; o otobüste ölen tüm o öğrencileri, sadece on beş on altı yaşında olan çocukları düşünmekten kendimi alıkoyamadığımı. Bununla ilgili bir kâbus gördüğümü, sonra da Robert Armstrong ismini okuduğumu. Fakat tam olarak kim olduğundan emin olamadığımı.</p>

  <p class="calibre_4">"Sen, genç bayan, ilginç bir yaratıksın," diyor.</p>

  <p class="calibre_4">"Ben yaratık değilim!"</p>

  <p class="calibre_4">Gülüyor. "Özür dilerim. Programlandın, yine de genç Jazz'm şu an buralarda bir yerlerde bozmaya çalıştığı o beyinsiz yumurcağın aksine kendine özgü gerçek bir akim var."</p>

  <p class="calibre_4">"Amy beyinsiz değil! Ve ayrıca o... şey..."</p>

  <p class="calibre_4">Ve ne diyeceğimi bilemiyorum çünkü onun Jazz'la ne yapmakta olduğuna dair fikrim yok. Ve onlarla ilgilenmem gerektiğine dair de bir huzursuzluk hissediyorum, yükümlülüklerimi yerine getirmiyormuşum gibi.</p>

  <p class="calibre_4">Yeniden gülüyor. "Tamam, aptal değil; söylemek istediğim o değildi. Sadece hiçbir şeyi sorgulamıyor."</p>

  <p class="calibre_4">Ah. Yani şimdi Kyla farklı olayına geri döndük.</p>

  <p class="calibre_4">Sandalyesinde öne doğru eğiliyor, gülümsemesi yine silinmiş ve çok ciddi. "Ama sana çok önemli bir sorum var."</p>

  <p class="calibre_4">"Nedir?"</p>

  <p class="calibre_4">"Soru sormak bir şeydir, fakat cevaplarla ne yapacaksın?"<br class="calibre3" /></p>

  <p class="calibre_4">"Sanırım şeyleri kavramaya çalışıyorum; anlamaya. Sadece kendim için."</p>

  <p class="calibre_4">Başını sallıyor. "Sadece kendin için: Bu önemli bir şey Kyla. Sorularının çoğunu kendine saklamaksın, kime sorduğuna dikkat et. Ve cevapları da her zaman kendine saklayacaksın. Bunu yapabilir misin? Bazı şeyleri kendine saklayabilir misin?"</p>

  <p class="calibre_4">"Evet."</p>

  <p class="calibre_4">Sandalyesinde arkaya yaslanıp birasından bir yudum alıyor. "Pekâlâ, atış serbest. Ne bilmek istiyorsun?"</p>

  <p class="calibre_4">Yutkunuyorum. O gün ne olduğunu bilmek istiyorum. Öyle mi? Konuyu saptırıyorum.</p>

  <p class="calibre_4">"Neye benziyordu peki? Şu senin Robby'in?"</p>

  <p class="calibre_4">"Hepimiz gibi bir herifti sanırım. Ciddi, biraz utangaç. Ve zeki: Bilime ve o tip şeylere düşkündü. En muhteşem özelliği de okulun en güzel kızının onun kız arkadaşı olmasıydı. Bununla başa çıkamadı."</p>

  <p class="calibre_4">"Ne olduğunu haberlerde verdiler mi? Hoş gözükmemiş olmalı."</p>

  <p class="calibre_4">"Verdiler. Ama şöyle şeyler söylediler: İnsanlık dışı Devlet Karşıtı Terörist şeytanlarının sürdürdükleri terör eylemleriyle masum okul çocuklarını gelişigüzel bir biçimde nasıl katlettiklerini anlattılar."</p>

  <p class="calibre_4">"Peki böyle mi oldu?"</p>

  <p class="calibre_4">"Tam değil. DKT Huda Ofislerini bombalamaya çalışmıştı; otobüs o yola girdi. Öldüler. Böyle olmasını istediklerini sanmıyorum."</p>

  <p class="calibre_4">"Ama yine de oldu. Yine de Robert'ı ve tüm o diğer öğrencileri öldürdüler," diyorum çileden çıkmış bir biçimde. Ne yapmaya çalıştıkları önemli değil. Bir otobüs dolusu çocuğu değil de başka insanları, bunu hak etmiş olan ya da olmayanları öldürmeye çalışmış olabilirler. Ama yine de yaptılar.</p>

  <p class="calibre_4">"Evet ve hayır."</p>

  <p class="calibre_4">"Ne demek istiyorsun?"</p>

  <p class="calibre_4">"Robby otobüste ölmedi."</p>

  <p class="calibre_4">"Ne? Ama anıtın üzerinde otobüste öldüğü yazıyor. Nereden biliyorsun?"</p>

  <p class="calibre_4">"Oradaydım."</p>

  <p class="calibre_4">Dehşete kapılmış bir biçimde Mac'e bakıyorum. Anlaşılan o ki en önemli soruyu sormamışım; bilmiyordum ki sorayım. Yine de belki bunu kendi başıma halletmeliydim."</p>

  <p class="calibre_4">Levo'm titriyor.</p>

  <p class="calibre_4">"İyi misin Kyla?"</p>

  <p class="calibre_4">Bakıyorum, 4.3. Omuz silkiyorum. "Birazdan geçer. Çikolatan var mı?"</p>

  <p class="calibre_4">"Tüm gereken bu mu?"</p>

  <p class="calibre_4">Biraz buluyor ve ben de yiyorum, tatlı tadına, nefes alıp vermeye odaklanıyorum ve olayın dışına çıkmaya çalışıyorum. Seviyem yeniden 5'e kadar çıkıyor.</p>

  <p class="calibre_4">"Üzgünüm," diyorum. "Elimde değil."</p>

  <p class="calibre_4">"Gerçekten kötü olmalı."</p>

  <p class="calibre_4">"Eğer üzülürsem bu her şeyi kötüleştiriyor."</p>

  <p class="calibre_4">"Bunu anlayabiliyorum."</p>

  <p class="calibre_4">Derin nefes alıyorum. "Lütfen. Bana gerçekten neler olduğunu anlatabilir misin?"</p>

  <p class="calibre_4">"Kaldırabilecek misin?"</p>

  <p class="calibre_4">"Sanırım."</p>

  <p class="calibre_4">Ve anlatıyor. Otobüsün ön tarafındaymış; arka taraf daha çok etkilenmiş. Sesleri, dumanı, insanların önce bağırıp sonra sessizleşmesini hatırlıyor, rüyamdakine çok benzer bir şekilde. Hafif şekilde başından yaralandığını ve onu taşıdıklarını söylüyor. Robert'ı da orada zapt ediyorlarmış, onun da orada durup Cassie Cassie diye kız arkadaşının adını tekrar tekrar bağırdığını anlatıyor. Yaralanmamışa benziyormuş. Sonra Mac kendinden geçmiş. Hastanede o gün gördükleriyle ilgili onu sorgulamışlar. Onlara hiçbir şey hatırlayamadığını söylemiş. Bir süre bilincini kaybetmemiş olmasına rağmen bayıldığını anlatmış. Ona inanır görünmüşler. Hastaneden çıkmış ve kimlerin öldüğünü ona söylemişler: Cassie ve Robert da listedeymiş.</p>

  <p class="calibre_4">'Ama Robert yaralanmadıysa, ona ne oldu?"</p>

  <p class="calibre_4">"Kesin olarak bilmiyorum. Soramayacak kadar korkmuştum."</p>

  <p class="calibre_4">Ve uzaklara bakışından, yüzünden geçen gölgelerden, hiçbir zaman yok olmayan utancı fark ediyorum. Yaşıyor olmanın utancını. Robert'ı dünyaya asla anlatamamanm verdiği utancı. Ve başka bir şey daha var: biliyor. Bu hikâyenin kendine sakladığı bir parçası daha var.</p>

  <p class="calibre_4">Kalkıp bir çekmeceyi açıyor: Bana bir fotoğraf uzatıyor.</p>

  <p class="calibre_4">"İşte buradalar: Robby ve Cassie."</p>

  <p class="calibre_4">Onun yüzünde annemi görebiliyorum: Aynı köşeli çene, kıvırcık saç. Gerçekten çok güzel denebilecek bir kıza kolunu sarmış orta boylu bir çocuk; kız nefis. Mükemmel bir cilt, kalp şeklinde bir yüz, ipeksi bal renginde saçlar. Mükemmel olmasına mükemmel, yalnızca yanlış günde yanlış otobüsteydi.</p>

  <p class="calibre_4">"Ama ona ne oldu? Söyle bana."</p>

  <p class="calibre_4">"Bir süre onu kayıp kişilerin web sitelerinde bulmaya çalıştım, ama hiçbir zaman bulamadım. Sanırım öldü zannettiklerinde kimse seni kayıp olarak bildirmiyor."</p>

  <p class="calibre_4">"Ona ne olduğunu bildiğini düşünüyorsun."</p>

  <p class="calibre_4">"Muhtemelen."</p>

  <p class="calibre_4">"Ne peki?"</p>

  <p class="calibre_4">Tereddüt ediyor. "Sanırım programlandı."</p>

  <p class="calibre_4">Hazmetmeye çalışarak ona bakıyorum. "Programlandı mı? Olamaz. Bu sadece suçlular için."</p>

  <p class="calibre_4">"Elbette öyle. Peki, neden bu kadar çok kayıp çocuk var? Onlara gerçekte ne oluyor? Bak, olanlar yüzünden o kadar büyük bir sarsıntı geçirdi ki, onun yararlı bir vatandaş olabilmesi için programlanması gerektiğini düşündüler. Başka türlü üstesinden gelemeyeceğini. Ona yardım etmeye çalışıyorlardı."</p>

  <p class="calibre_4">Yine de Mac'in yüzünden bunun yanlış olduğunu düşündüğünü söyleyebilirim. Kaybolan çocuklar? Söylediklerini değer- lendiremiyorum. Programlama suçlu olmayan çocuklar üzerinde gerçekten kullanılabilir mi?</p>

  <p class="calibre_4">"Şu kayıp kişilerin web siteleri hangileri? Onları daha önce hiç duymamıştım."</p>

  <p class="calibre_4">"Dinle Kyla, bu çok önemli. Söylenmeyecekler listesinde en üst sıralarda. Bu bir sır olmalı."</p>

  <p class="calibre_4">"Ne?"</p>

  <p class="calibre_4">"Gel."</p>

  <p class="calibre_4">Arkadaki odaya doğru izliyorum onu. Kıyafetler ve hurdalar her yerde, tam bir karışıklık; ama sonra bazı şeyleri alınca tüm bunların bir bilgisayarı saklamak için olduğunu anlıyorum.</p>

  <p class="calibre_4">"Bu biraz, aslında bayağı yasadışı," diyor. "Hükümet aparatı değil yani."</p>

  <p class="calibre_4">"Ah."</p>

  <p class="calibre_4">Ve bana gösteriyor. Hudalar'm kontrol edemediği her türden yeraltı web sitesi var, Birleşik Krallık'ın dışından yayın yapıyorlar: Avrupa'dan ve ABD'den. Kayıp kişilerin tek bir tip web siteleri var ve o kadar çok kayıp var ki, her yaştan. Fakat özellikle çocuklar.</p>

  <p class="calibre_4">"Kaç yaşındasın?" diye soruyor.</p>

  <p class="calibre_4">"On altı."</p>

  <p class="calibre_4">Yazmaya başlıyor. On altı - kadın - sarışın - yeşil gözlü.</p>

  <p class="calibre_4">"Ne yapıyorsun?"</p>

  <p class="calibre_4">"Sana ne kadar çok olduğunu göstereceğim."</p>

  <p class="calibre_4">Sayfada resimler parlıyor; en son görüldükleri tarih, isimler, yaşlar: Aramaya denk gelen otuz altı kişi var. Sayfayı aşağıya doğru taramaya başlıyorum. Ne çok kız var: Kaybolduklarında çoğu çok gençmiş. Onların hepsine ne olmuş olabilir?</p>

  <p class="calibre_4">"Vay canına," diyor Mac.</p>

  <p class="calibre_4">"Ne?"</p>

  <p class="calibre_4">"Yirmi bir numaraya bak," diyor ve aşağı doğru tarıyorum. Fotoğrafa tıklıyor ve fotoğraf büyüyor: Eksik bir dişiyle sırıtan güzel bir çocuk. Büyük yeşil gözler; ince soluk sarı saçlar; üzerinde kot ve pembe bir tişört, kollarında gri bir kedi yavrusunu tutuyor. Altında Lucy Connor, Kesunck, Cumbriada okuldan kayboldu, yaş 10 yazıyor.</p>

  <p class="calibre_4">"Biraz bana benziyor," diyorum yavaşça.</p>

  <p class="calibre_4">"Sana çok benziyor," diyor Mac. "Şimdiki görüntüsünü öngörün" yazılı bir linke tıklıyor.</p>

  <p class="calibre_4">Ekran Lucy'nin ergen versiyonuna dönüşüyor. O yüz, o gözler. Hayır. Olamaz. Kızın gitmiş olduğunu, gördüğümü uydurduğumu umarak Mac'e bakıyorum, sonra yeniden ekrana. Ama hâlâ orada, bana bakıyor. Ben biraz daha inceyim belki; onun saçı daha uzun. Diğer türlü aynaya bakmak gibi olacak.</p>

  <p class="calibre_4">"Sana benzemiyor yalnızca. O sensin."</p>

  <p class="calibre_4">Sanırım bu bir şok. Seviyem aşağı düşmüyor, 5 civarında fakat ekrandaki resme bakmaktayım. Bakıyorum ve hazmetmeye çalışıp yapamıyorum. Titremeye başlıyorum.</p>

  <p class="calibre_4">Kayıp mı?</p>

  <p class="calibre_4">On yaşımdan itibaren neredeydim?</p>

  <p class="calibre_4">Hayal meyal Mac'in bilgisayarı kapattığını, elimden tutup beni öndeki odaya götürdüğünü fark ediyorum.</p>

  <p class="calibre_4">"Otur," diyor. "İç bunu." Ve elime küçük bir bardak tutuşturuyor. İçiyorum, yakıyor.</p>

  <p class="calibre_4">Öksürüyorum. "Nedir bu?"</p>

  <p class="calibre_4">"Viski. Şoklara iyi gelir."</p>

  <p class="calibre_4">Vücuduma bir sıcaklık yaymaya başlıyor. Yoldan gelen sesler duyuyoruz.</p>

  <p class="calibre_4">Önüme diz çöküyor ve bir parmağını dudaklarına götürüyor. 'Tek kelime yok Kyla. Bunu başka bir zaman konuşuruz. Söz mü?"</p>

  <p class="calibre_4">"Tek kelime yok. Söz veriyorum."</p>

  <p class="calibre_4">"Akıllı kız" diyor ve bardağı alıyor.</p>

  <p class="calibre_4">Amy ve Jazz ön kapıdan giriyor. Amy gayet mutlu görünüyor; gördüğüm kadarıyla da bozulmamış. Saçında ot ya da başka bir şey yok; sadece el ele tutuşuyorlar.</p>

  <p class="calibre_4">"Çok uzun süre yok olduk, özür dilerim," diyor biz arabaya doğru yürürken. "Umarım sıkılmadın."</p>

  <p class="calibre_4">"Kemer?" diyor Jazz ve -bir enkazdan çıkarılan kullanılmış- yeni emniyet kemerini takıyorum.</p>

  <p class="calibre_4">Mac dışarı çıkıp el sallıyor; araba yalpalayarak dar bir yola çıkıyor ve çok geçmeden arkamızda gözden kayboluyor.</p>

  <p class="calibre_4">Yeşil ağaçlar mavi gökyüzü beyaz bulutlar yeşil ağaçlar mavi gökyüzü beyaz bulutlar yeşil ağaçlar mavi gökyüzü beyaz bulutlar.</p>

  <p class="calibre_4">O akşam ödevlerimi bahane ederek odama kapanıyorum.</p>

  <p class="calibre_4">Sebastian genelde akşam yemeği sonrası benimle yukarı gelir ama bu akşam ondan hiçbir iz yok ve varlığını özlüyorum.</p>

  <p class="calibre_4">Lucy'nin kedi yavrusu varmış.</p>

  <p class="calibre_4">Zihnimde ona çok yakından baktığımda içinde acı olduğunu görüyorum. Kollarında kıpırdanan kedi yavrusuyla o fotoğrafta o kadar mutlu görünüyor ki. Onu o hayattan koparacak ne olmuş olabilir?</p>

  <p class="calibre_4">Lucy ben değil, o: Onu benden ayrı ve farklı biriymiş gibi, ancak üçüncü tekil şahısta düşünebiliyorum. Her neyse, belki de tüm bunlar aptalca bir tesadüf. O ben olamaz; sadece bana benziyor. Lucy'nin bilgisayar tarafından üretilen on altı yaşındaki bu versiyonu zaten bir tahminden ibaret. Bugün bambaşka bir şekilde görünüyor olabilir.</p>

  <p class="calibre_4">Fakat gülen gözleri hâlâ zihnime damgalanmış vaziyette ve gitmiyor; oradan çıkmaları lazım. Fırlayıp eskiz defterimi alıyorum. Kalem sol elimde. Zihnim Lucy olasılığıyla çalışırken ben sayfadaki çizgilere sadece yarı yarıya dikkat ederek çizmeye başlıyorum.</p>

  <p class="calibre_4">Belki Lucy brokoliden nefret edip kedileri seviyordu. Kaybolduğu bildirilmiş. Dışarıda birileri onun nerede olduğunu, ona ne olduğunu bilmek istiyor. Belki anne babası; belki onu seviyorlar ve iyi olup olmadığını bilmek istiyorlar umutsuzca.</p>

  <p class="calibre_4">Her halükârda eğer ben Lucy isem -öyle idiysem- onlarla bağlantı kurmanın bir anlamı yok, öyle değil mi? Lucy iyi falan değil, ölse daha iyi olurdu. Artık mevcut değil. Programlandı.</p>

  <p class="calibre_4">Çizimimden bana bakıyor. Onu kedi olmadan çizdim, farklı bir fonda ama gözleri aynı. Kalkıp aynada kendime bakıyorum, sonra yeniden resme dönüyorum. Gözlerim. Daha küçük olması bir yana onunkiler mutlu da gözüküyor, kedi olmadan bile. Sol elimle, neredeyse dikkat vermeden yaptığım bir resim bu. İyi. İyiden daha iyi. Sayfadan çıkıp odama girebilecek; ya da dönüp o... dağa tırmanabilecek gibi gözüküyor.</p>

  <p class="calibre_4">Sırtım bir ürpertiyle sarsılıyor, bir karıncalanma. Arkasına, soluna doğru eğimli uzun bir bayır çizmişim, daha önce kendi gözlerimle görmediğim bir şey: dağlar. Bunlar fotoğrafta değildi.</p>

  <p class="calibre3" style="margin:0pt; border:0pt; height:1em"> </p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_28"></div>
</body>
</html>
