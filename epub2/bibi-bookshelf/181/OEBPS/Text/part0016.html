<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>ON İKİNCİ BÖLÜM</h1>

  <p class="calibre3" style="margin:0pt; border:0pt; height:1em"> </p>

  <p class="calibre_4">Thame Şovu'nun çok önemli olduğu ortaya çıkıyor.</p>

  <p class="calibre_4">Annem, Amy ve ben tarlalar ve çiftlik binaları arasından düzensiz köy yollarındaki trafik kuyruklarında adım adım ilerleyip nihayet oraya varabildiğimizde içeri girmek için bekleyen uzun bir insan sırasını görüyoruz. Herkesin keyfi yerinde, öne doğru yavaşça ilerlerken sohbet edip birbirlerini itekliyorlar.</p>

  <p class="calibre_4">Geçilmesi gereken bir güvenlik kapısı var. Annem şaşırmışa benziyor. "Geçen seneden beri yükseltmişler," diyor alçak bir sesle.Fakat kalabalığı susturan şey bu değil gibi görünüyor. Gri takım elbiseler içinde birçok adam güvenlik parmaklıklarının ardında gülümsemeden durup herkesi gözetlemekte. Kalabalığı tarıyorlar. Kimse gözlerine bakmıyor ya da onlara doğrudan bir bakış atmıyor, herkesin bir tek yer haricinde her yere bakıyor olmasına rağmen asıl bakılacak yerin orası olduğu apaçık.Annem yolda Thame Şovu'nun yüzyıllar önce başladığını fakat 21. yüzyılın ilk döneminde çiftçiliğin gerilemesiyle ölmeye yüz tuttuğunu ve sonunda hepsinin birden durduğunu anlattı. On yıllar sonra Merkezi Birlik tarafından gerçekleştirilen tarımda kendi kendine yetme büyük atılımı ile birlikte o ve diğer köy gösterileri geri gelmiş ve bu da en büyüklerinden birisiymiş. Her zamankinden daha görkemli.Ön tarafa geldiğimizde her birimiz teker teker kapıdan yürümek zorunda kalıyoruz. Elbette Amy ve ben Levo'lanmızla ayrı tutuluyoruz. Bir yana alınıp gri takımlı adamlara yakın bir yerde tepeden tırnağa aranıyoruz.Korkmak için tanımlayabildiğim hiçbir neden yokken ellerim titremeye başlıyor. İşlerini bitirip bizi içeri aldıklarında Amy elimi kendi elleri arasına alıyor ve titreyen bacaklarım yüzünden beklemekte olan annemin yanma kadar neredeyse sürüklüyor.</p>

  <p class="calibre_4">"Neyin var?" diyor Amy. "Bembeyaz oldun."</p>

  <p class="calibre_4">Omuz silkip Levo'ma bakıyorum: Biraz düşük, 4.6 ama artık yeşil ağaçları mavi gökyüzünü beyaz bulutları yeşil ağaçları mavi gökyüzünü beyaz bulutları zihnimde canlandırmayı hatırladığım için sabit duruyor.</p>

  <p class="calibre_4">Gösteriye doğru ilerlerken annem gözlerini kısarak bana bakıyor. "Kalabalık sana fazla gelmesin Kyla?" diye soruyor ve kolunu omzuma doluyor.</p>

  <p class="calibre_4">"Ben iyiyim," diyorum ve bir yanımda Amy, diğer yanımda annem olduğu için de kısa süre sonra öyle oluyorum. Ve beni neyin rahatsız ettiğine dair bir fikrim bile yok.</p>

  <p class="calibre_4">Şov çok gürültülü, her yerde insanlar ve hayvanlar var. Zengin köy kokuları havayı dolduruyor. Amy arkadaşlarıyla ortadan kaybolmuş olsa bile anneme yakın durmaktan hoşnut olduğumu fark ediyorum.</p>

  <p class="calibre_4">Sebze, meyve ve bunlardan yapılma pişmiş yiyeceklerin sergileri ve yarışmaları sürüp gidiyor; el sanatları ve tahta oymacılığı, kalemlerde ve yüzüklerde her çeşit hayvan. Annem neredeyse herkesi tanıyor gibi görünüyor ve birkaç kelime ettikten sonra yola devam ediyoruz.</p>

  <p class="calibre_4">“Kyla! Gelmişsin/' diyor bir ses arkamdan.<br class="calibre3" /></p>

  <p class="calibre_4">Dönüyoruz ve işte Ben'le Tori. Gülümsemesi sıcak ama Tori'nin eli onun kolunda. O benim diyor kız ve Ben de onun orada olmasına izin veriyor.</p>

  <p class="calibre_4">Annem gülümsüyor. "Ben, bu sen misin? Amy gruba gitmeyi bıraktığından beri görmemiştim seni. Uzamışsın."</p>

  <p class="calibre_4">"Evet Bayan Davis."</p>

  <p class="calibre_4">"İyi zamanlama," diyor annem birine el sallarken. "Kyla'ya göz kulak olabilir misin? Arkadaşlarla bir şey içeyim."</p>

  <p class="calibre_4">Utançtan yüzüm kızarıyor. Başka birinden bana bakıcılık yapması isteniyor.</p>

  <p class="calibre_4">'Tabii ki," diyor Ben. "Koyun Şovu'na gitmeyi düşünüyorduk, sen de gelmek ister misin?"</p>

  <p class="calibre_4">Tori gözlerini deviriyor. "Oh ne büyük mutluluk. Bilette ko- yunlarm Dünya Güzeli yazıyor. Sabırsızlanıyorum."</p>

  <p class="calibre_4">Annem bir kaşını kaldırıyor. "Buradaki sözlerine dikkat etsen iyi olur genç bayan," diyor. Sözler ağzından o kadar sessizce çıkıyor ki etrafımızı saran sesler ve gürültü arasından duyulması zor. Sonra arkadaşlarıyla birlikte kayboluyor.</p>

  <p class="calibre_4">Tori'nin ağzı açık kalıyor. "Kim olduğunu sanıyor bu?" diyor Ben'in şışşt demesini göz ardı ederek, yüksek sesle ve öfkeyle.</p>

  <p class="calibre_4">"Bilmiyorsan küçük kız, ben sana söyleyebilirim," diyor arkamızda duran bir adam, her bir sözcüğü duyduğu belli. "O Sandra Armstrong-Davis'tir."</p>

  <p class="calibre_4">"Eee?" diyor Tori elleri kalçalarında.</p>

  <p class="calibre_4">"William Adam M. Armstrong'un kızı."</p>

  <p class="calibre_4">Tori'nin yüzüne anladığına dair bir ifade yayılıyor fakat ben anlayanlardan değilim.</p>

  <p class="calibre_4">"Ne demek istiyor?" diyorum biz yürüyüp uzaklaşırken.</p>

  <p class="calibre_4">"Kendi annenin kim olduğunu bilmiyor musun?" diyor Tori.</p>

  <p class="calibre_4">Kafam karışmış bir halde Ben'e bakıyorum.</p>

  <p class="calibre_4">"O, acımasızlığıyla tanınmış ve 2020'lerde çeteleri çökertmiş Büyük VV.A.M'ın kızı/' diyor. "Teröristler onu havaya uçurmadan önce başkan yardımcılığı yapıyordu"</p>

  <p class="calibre_4">"Ama ben anne babasının bir trafik kazasında öldüğünü sanıyordum," diyorum.</p>

  <p class="calibre_4">Tori gülüyor. "Öyle, havaya uçurulmaya trafik kazası diyorsan evet."</p>

  <p class="calibre_4">"İyi misin?" diye soruyor Ben ve diğer koluyla beni sarıyor. "Bütün bunlar çok çok eski tarihlerde olmuş şeyler. Bu konuyu bildiğini sanıyordum."</p>

  <p class="calibre_4">"İyiyim ben." Yalan söylüyorum.</p>

  <p class="calibre_4">Koyun Şovu'na gidiyoruz. Göz alıcı bir koyun çeşitlemesi var -eğer böyle şeylere meraklıysanız- isimleri de ilginç, Lady Gaga ve Marilyn Monroe gibi, meziyetleri methedilirken hepsi geçit töreni yapıyor, ardından da ödül töreni gerçekleşiyor. O kadar aptalca görünüyorlar ki az sonra hepimiz -Tori bile- gülmeye ve kalabalıkla beraber bağırarak onları yüreklendirmeye başlıyoruz. Marilyn kazanıyor.</p>

  <p class="calibre_4">Bir sonraki şov bir koyun kırkma gösterisi. Koyun önce biraz mücadele ediyor. Sonra gözlerinde anladığını gösteren bir bakış peydahlanıyor: Onu yakalayan adam çok güçlü. Derisine yakın keskin bıçaklar onu yününden ederken gevşek bir biçimde uzanmaktan başka bir şey yapamıyor; artık onu kışın sıcak tutacak bir şeyi yok. O sana bu kadar yaklaşmışken bunun bir önemi kalmıyor belki de.</p>

  <p class="calibre_4">Bu durumla başa çıkabilmek için kendi Mutlu Yer'ini düşünüyor mudur acaba? Merak ediyorum.</p>

  <p class="calibre_4">Annemle Amy beni orada buluyorlar. "Gitmeye hazır mısın?" diye soruyor annem ve başımı sallıyorum.</p>

  <p class="calibre_4">Geri dönmek daha kolay; güvenlik kontrolleri yok ve çıkıştan boşalıyoruz. Fakat bir yanda birkaç gri takım elbiseli adam var, çıkışı gözlüyorlar. Oradan ayrılan herkesin birer birer yüzlerine bakıyorlar ve sanki kolektif bir kör noktada duruyorlarmışçasma, kalabalık onlar yokmuş gibi davranıyor.</p>

  <p class="calibre_4">O gece geç saatlerde gözlerimi tavana dikiyorum. Amy annemin ailesinin hikâyesini doğruladı. Neden kimse bana söylemedi?</p>

  <p class="calibre_4">Belki de noktaları Amy'nin yapmayacağı şekilde birleştireceğimi bildiklerindendir. Annemin ailesi teröristlerce öldürülmüş; babasının tüm işi Programlama bir tedavi olanağı olmadan çok önce ülkesini neredeyse yok eden çeteleri bulundukları yerden çıkarıp imha etmekmiş. O zamanlar bütün teröristler ölüme mahkûm edilirmiş.</p>

  <p class="calibre_4">Ve bunlara rağmen hâlâ iki Programlanmış'a annelik yapıyor. Ne hatırlarlarsa hatırlasınlar eskiden suçlu olan iki yeni kız çocuğu. Rahatça çete üyesi, terörist ya da her ikisi birden olabilecek kızlar.</p>

  <p class="calibre_4">Ve tam da onu, en azından bazı zamanlar anladığımı, belki de ne olduğunu kavradığımı hissettiğimde karşıma bu çıkıyor. Onu hiç de anlamadığımı fark ediyorum.</p>

  <p class="calibre_4">Beni uyanık tutan diğer şeyse şu herkesin görmezden geldiği gri takım elbiseli adamlar. Bir şekilde kim olduklarını sormaktan kendimi alamadım ama bir nedenle onların önemsiz varlıkları içimi soğuk bir korkuyla, ürkmeyle doldurdu. O kadar ki hareket etmek bile zorlaştı benim için. Fakat içimdeki küçük kendimi koruma ruhu seni fark etmelerine izin verme diye bağırarak devam etmemi sağladı. Başarılı oldum mu? Oraya vardığımızda Amy'nin bana yürüyebilmem için yardım etmesi gerekti.</p>

  <p class="calibre_4">Aşağıda hafif bir ses var: Sebastian mı? Hep yaptığı gibi gelip ayaklarıma kıvrılmadı; belki o uyumama yardım edebilir. Yataktan kayıp basamaklardan aşağı iniyorum.<br class="calibre3" /></p>

  <p class="calibre_4">"Sebastian?" diyorum yumuşak bir sesle ve karanlık mutfağa giriyorum, yer, çıplak ayaklarımın altında soğuk. Bir ürperti, çarparak kollarımdan ve omurgamdan geçiyor.</p>

  <p class="calibre_4">Bir harekete dönüyorum, bir kedi için yanlış boyut ve şekildeki bir gölgenin yer değiştirmesinden fazlası değil.</p>

  <p class="calibre_4">Gözlerimin içine doğru bir ışık seli akın ediyor.</p>

  <p class="calibre_4">Bağırmak için ağzımı açıyorum.</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_15"></div>
</body>
</html>
