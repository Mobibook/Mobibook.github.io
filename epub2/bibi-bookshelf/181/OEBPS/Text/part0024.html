<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>YİRMİNCİ BÖLÜM</h1>

  <p class="calibre_4">En üstteki sıranın üzerine pasta ıspatulasına benzeyen metal bir şeyle beyaz bir malzeme sürüyor -çimento mu?- sonra üstüne birer birer tuğlaları oturtuyor. Tuğlaların arasından sızan çimentoyu alıp, aralarına yediriyor. Sonra yeni bir sıraya başlıyor.</p>

  <p class="calibre_4">Gözlerimi dikip bakıyorum. Bana birkaç bakış atıyor, tuğlaları birbiri ardına yerleştirerek işine devam ediyor.</p>

  <p class="calibre_4">Gözlerimi diktiğimin farkındayım ve insanlara böyle bakmamak gerek: Genelde bundan hoşlanmazlar. Fakat kendime engel olamıyorum.</p>

  <p class="calibre_4">Tuğla üzerine tuğla. Yerden beş sıra yükseldi bile.</p>

  <p class="calibre_4">Eğer burada daha fazla durursam sorun çıkacak. Annem büyük ihtimalle hâlâ elimde sıkıca tuttuğum mektubu bir sonraki sokağın köşesindeki postaneden yollamam için bana gereken süreyi hesaplıyordun Kendi başıma bir yere gitmeme ilk kez izin veriliyor, idare edemezsem büyük ihtimalle aynı zamanda son kez olacak.</p>

  <p class="calibre_4">Tekrar yukarı bakıp kalçasının üstüne oturuyor. Otuz yaşlarında; üzerinde boya, çimento, kir çizgileriyle kaplı mavi bir iş önlüğü var. Saçları yağlı. Yere tükürüyor.</p>

  <p class="calibre_4">"Eee?" diyor.</p>

  <p class="calibre_4">Sıçrıyorum.</p>

  <p class="calibre_4">"Bir şey mi istemiştin tatlım?" Gözleri bileğime, Levo'ma, sonra da yüzüme odaklanırken sırıtıyor.</p>

  <p class="calibre_4">"Özür dilerim," diyorum ve arkamdan güldüğünü duyarak yolun karşısına, sokağın köşesine fırlıyorum.</p>

  <p class="calibre_4">Mektubu postalayıp geri dönüyorum. Çalıştığı yerde üzerinde "Best İnşaat" yazılı beyaz bir kamyonet var. Hâlâ birbiri ardına tuğlaları yerleştirip bahçe duvarı yapıyor.</p>

  <p class="calibre_4">Beni görünce ıslık çalıyor ve ben yanaklarım yana yana eve doğru yürümeye devam ediyorum.</p>

  <p class="calibre_4">"Neden bu kadar uzun sürdü?" diyor annem ön taraftaki basamağa tünemiş bir şekilde. Yolu gözlediğinden, ben sokağımızın köşesini döner dönmez el sallamaya başladı.</p>

  <p class="calibre_4">"Hiç. Sadece yürüdüm."</p>

  <p class="calibre_4">"Her şey yolunda mı?"</p>

  <p class="calibre_4">"Evet yolunda." Basamaklara yöneliyorum.</p>

  <p class="calibre_4">"Nereye gidiyorsun?"</p>

  <p class="calibre_4">Dönüyorum. "Ev ödevi yapmaya." Yalan söylüyorum.</p>

  <p class="calibre_4">"Eh, pekâlâ. Küçük, çalışkan bir öğrencisin sen değil mi? Akşam yemeği bir saate kadar hazır olur."</p>

  <p class="calibre_4">Odamda kapıyı kapatıp ellerim titreyerek eskiz defterimi alıyorum. Levo'm düşmeye başlıyor: 4.4... 4.2...</p>

  <p class="calibre_4">Ve bir duvar çizmeye başlıyorum. Yerden başlayarak tuğla tuğla. Kalemim hızlı, daha hızlı hareket ediyor. Levo'mun düşüşü duruyor, sonra 5.1'e kadar çıkıyor. Duvarı bitirmeliyim ve doğru olması için de bunu sağ elimle çizmeliyim. Bugün olan bitenden sonra: Tori'nin geri gönderilmesi, Toplantıdaki Hudalar, rüyamdaki Hudalar. Bir şekilde duvarı bitirir bitirmez her şeyin yoluna gireceğini biliyorum.</p>

  <p class="calibre_4">Yeşil ağaçlar mavi gökyüzü beyaz bulutlar yeşil ağaçlar mavi gökyüzü beyaz bulutlar...</p>

  <p class="calibre_4">"Pek ilginç bir konu değil."</p>

  <p class="calibre_4">Sıçrıyorum. Amy: Bir şekilde kapıyı açmış, odada yürümüş ve omzumun üstünden bakmış olmalı, ben tek bir ses bile duymadım.</p>

  <p class="calibre_4">Resim defterimi çat diye kapatıp omuz silkiyorum. Çizim bittiği için şimdi daha sakinim: Tuğlalar sayfadaki her yeri kaplıyor. Bir nedenle, bu çok önemli.</p>

  <p class="calibre_4">Neden?</p>

  <p class="calibre_4">Akşam yemeğinde duvarı neredeyse unutur gibi oluyorum. Annemden sürpriz bir haber var: O ve babam, Programlanmış olduğunu önemsemeden Amy'nin istediğinde Jazz'ı görebilecek kadar büyüdüğüne karar vermişler. Eksik ev ödevi - gerçek ev ödevi bu sefer.</p>

  <p class="calibre_4">Ama uyumadan önce çizimi çıkarıp duvarda bir delik, altından kalkılamayacak bir kusur olup olmadığını kontrol ediyorum. Neden, bunu bilmiyorum. Köşelere gölge verip nihayet kaldırıyorum, gözlerimi kapatıyorum. Boşluğu, hiçliği, uykuyu arayarak.</p>

  <p class="calibre_4">Ama gördüğüm birbiri ardına yerlerine oturtulan tuğlalar.</p>

  <p class="calibre_4">Tuğlalar... çimento...</p>

  <p class="calibre_4">Duvar.</p>

  <p class="calibre_4">Bacaklarıma, göğsüme acı saplanıyor. İlerleme yok, ilerleyemiyorum. Kuma çöküyorum.</p>

  <p class="calibre_4">Ne kadar bağırdığının, tehdit ettiğinin, suçladığının önemi yok, az sonra bana yapabileceklerinin hiçbiri önemli olmayacak.</p>

  <p class="calibre_4">Yaklaşıyor.</p>

  <p class="calibre_4">Diz çöküyor, beni kucaklıyor ve gözlerimin içine bakıyor.</p>

  <p class="calibre_4">"Kim olduğunu asla unutma. Zaman geldi. Çabuk! Şimdi! Duvarı yükselt!"</p>

  <p class="calibre_4">Şimdi daha yakında.</p>

  <p class="calibre_4">Ben de yapıyorum; tuğla tuğla, sıra sıra. Yüksek bir kule.</p>

  <p class="calibre_4">"Kim olduğunu asla unutma," diye bağırıp beni sertçe sarsıyor, ben son tuğlayı da -tıkırt-yerine yerleştirirken. Tüm ışıkları söndürüyor bu.</p>

  <p class="calibre_4">Şimdi var olan, karanlık ve ses.</p>

  <p class="calibre_4">Kafatasımı korkunç çığlıklar yarıp geçiyor. Dehşet ve acı, köşeye sıkıştırılmış bir hayvan gibi. Ölümle yüz yüze.</p>

  <p class="calibre_4">Ya da daha kötüsü.</p>

  <p class="calibre_4">Algılamadan önce biraz zaman geçiyor.</p>

  <p class="calibre_4">Bu benim.</p>

  <p class="calibre_4">Sonra, bir kaleydoskopun içine adım atıyormuşum gibi; her şey yer değiştirip değişiyor. Otlar çıplak ayağımı gıdıklıyor. Ağaçların arasından çocukların sesleri geliyor ama ben uzun otların arasına saklanmış, uzanıp gökyüzünde sürüklenen bulutları seyrediyorum. Bugün oynamak istemiyorum.</p>

  <p class="calibre_4">Bulutlar ve otlar yavaşça uzaklara sürükleniyor. Gözlerimi açıyorum, bu gece için yeterince düş gördüm. Bir daha kapatmayacağım onları.</p>

  <p class="calibre_4">Bir kez daha işe yaradı - bir kâbusun ortasında Mutlu Yer'ime gitmek.</p>

  <p class="calibre_4">Fakat bu sefer ne kadar korkunç olursa olsun orayı bırakmak istemedim. Orada bir şey, önemli bir şey bulmak üzere olduğumdan emindim. Bugün çimentolu tuğlaların duvar oluşturmak için birer birer yerleştirilişini görmek, içimde, derinde bir yerde bir şekilde bir şeyi tetikledi. Bir tanıma, takip edersem kim ya da ne olduğumu anlamaya, benimle ilgili sorunun ne olduğunu bulmaya yardımcı olacak bir iz.</p>

  <p class="calibre_4">O takip neydi? Adam kimdi? Kim olduğunu asla unutma diyordu.</p>

  <p class="calibre_4">Ama unuttum.</p>

  <p class="calibre_4">En çok da: Neden -ve nasıl- o duvarı inşa ediyordum?</p>

  <p class="calibre3" style="margin:0pt; border:0pt; height:1em"> </p>

  <p class="calibre_4"><span class="bold"> </span></p>

  <div class="calibre_6" id="calibre_pb_23"></div>
</body>
</html>
