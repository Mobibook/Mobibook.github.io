<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>YEDİNCİ BÖLÜM</h1>

  <p class="calibre3" style="margin:0pt; border:0pt; height:1em"> </p>

  <p class="calibre_4">"Nerede kaldınız?" Annem kollarını kavuşturmuş, kapıda bekliyor.</p>

  <p class="calibre_4">"Söyledim ya, yürüyüşe çıktık," diye cevap veriyor Amy biz içeri girip ayakkabılarımızı çıkarırken.</p>

  <p class="calibre_4">"O ayakkabılar çamurlu. Kendi başınıza patikadan yukarı çıkmadınız değil mi? Güvenli olmadığını söylemiştim."</p>

  <p class="calibre_4">"Tabii ki çıkmadık, yalnız değildik," diyor Amy ve annemin arkasından gözlerini deviriyor.</p>

  <p class="calibre_4">"Kyla? Doğru mu bu?" Annem kızgın ejderha bakışıyla bana dönüyor.</p>

  <p class="calibre_4">"Evet," diyorum. Ve öyle de: Jazz da bizimle geldi. Bizimle dönmedi ama sorduğu bu değil.</p>

  <p class="calibre_4">"İkiniz de beni dinleyin. Kendi başınıza kalmanız sizin için güvenli değil. Kendinizi koruyamazsınız."</p>

  <p class="calibre_4">Amy başıyla onaylıyor ve ben hastanedeki kişisel güvenlik derslerini hatırlıyorum. Bu Programlanmış olmanın bir parçası. Birine saldırmadan kendinizi koruyamayacağınız için çok daha dikkatli olmanız gerekir.</p>

  <p class="calibre_4">Fakat patikanın yukarısında ağaçlardan, daha çok daha çok ağaçtan başka ne var ki?<br class="calibre3" /></p>

  <p class="calibre_4">"Siz gideli asırlar oldu. Endişelendim. Ve neredeyse babanızı kaçırıyordunuz," diyor annem ve koridorda bir çantanın yanında durduğunu fark ediyorum.</p>

  <p class="calibre_4">Annem kollarını çaprazlamış ve şimdi cildinin tuhaf bir rengi olduğunu görüyorum: azıcık ejderha yeşili. Gözlerinin üstünde, alnındaki hafif çizgilerin çaprazlarında pullar hayal ediyorum. Burun deliklerinden biraz duman mı geliyor ne?</p>

  <p class="calibre_4">"Bu kadar komik olan nedir bayan?" diyor bana.</p>

  <p class="calibre_4">Gülümsemeyi yüzümden siliyorum. "Hiç. Özür dilerim."</p>

  <p class="calibre_4">"Zavallı kızı rahat bırak," diyor bir ses oturma odasından: babam.</p>

  <p class="calibre_4">Amy odayı geçiyor ve onu yanağından öpüyor. Ben kapı ağzında kararsız bir biçimde duruyorum.</p>

  <p class="calibre_4">"Gel hadi Kyla. Otur şöyle. Bana gününü anlat, ben de sana benimkini anlatayım."</p>

  <p class="calibre_4">Böylece hikâyeleri değiştokuş ediyoruz. Ve benim onun hikâyesiyle ilgilendiğim kadar o da benim elimi kesmemle, hemşire Penny'nin ziyareti ve yürüyüşe çıkışımla ilgilenmiş görünüyor.</p>

  <p class="calibre_4">Babam bilgisayarlarla çalışıyor. Yeni sistemleri kurup test etmek için çok seyahat ediyor ve şu anda da gitmek üzere; cumartesiye kadar dönmeyecek. Bugünden itibaren beş koca gün. Ve sonra bana aile meselelerinden bahsediyor. İki kız kardeşi var ve biri cumartesi günü oğluyla birlikte ziyarete geleceğinden onlarla tanışabileceğim. Diğerleri uzakta, İskoçyada yaşıyorlar ve gelecek yaz onları ziyarete gidebiliriz. Annemin de tek çocuk olduğunu, anne babasının seneler önce otoyoldaki bir kazada öldüğünü anlatıyor. Annem yalnızca on beş yaşındaymış.Daha sonra o gece Amy'yle yukarı uyumaya çıktığımızda bugünün sakladığım çizimini diğerlerinin arasından bulup çıkarıyorum.</p>

  <p class="calibre_4">'Amy bu..." Öğleden sonra yaptığım işi uzatıyorum. "Dr. Lysander. Onu tanıdığıma neden şaşırdın?"</p>

  <p class="calibre_4">Amy kâğıdı elimden alıyor.</p>

  <p class="calibre_4">"Korkutucu görünüyor!"</p>

  <p class="calibre_4">Omuz silkiyorum. "Olabilir. Ama bazen fena değildir."</p>

  <p class="calibre_4">"Hemşire olduğum zaman onunla çalışmayı çok isterim, muhteşemdir."</p>

  <p class="calibre_4">"Niye?"</p>

  <p class="calibre_4">"Blmiyor musun? Her şeyi o başlattı: Programlama'yı- Onun buluşu. Bunu okulda fen dersinde öğrendik."</p>

  <p class="calibre_4">Elimdeki resme bakıyorum. Benimkilere dikili gözlerine. Bunu bilmiyordum. Yoksa biliyor muydum? Dr. Lysander herkesi hep erteler, onun yolundan hızla çekilmeniz gerekir hep. Bütün Programlanmışların hastanede onlar için görevlendirilen bir sorumlu doktorları vardır, o da benimkiydi. Ama şimdi düşününce onun bekleme odasmda benim yanımda hiç kimse olmazdı. Eğer bu kadar önemli biriyse, neden benimle ilgileniyordu ki?</p>

  <p class="calibre_4">Hastanenin okulunda bize Programlamakla ilgili temel bilgileri öğrettiler. Hepimiz -hafızalarımızı ve kişiliklerimizi silen- Programlanma cezasına çarptırılmış ve yeni bir başlangıç yapabilecek suçlulardık. Programlanmamızın yirmi birinci yılında çıkarılıncaya kadar her şeyin iyi işlediğinden emin olmaya yarayan Levo'larımız var. Yani Programlanma ikinci bir şans; bu nedenle müteşekkir olmalıyız; bizi hapishaneden ya da elektrikli sandalyeden uzak tutuyor.</p>

  <p class="calibre_4">Fakat hapishanede olsan, en azından kim olduğunu bilirsin. Yine de elektrikli sandalyeyi gerektirecek kadar kötü bir şey yaptıysan aynı şey söylenemez tabii.</p>

  <p class="calibre_4">Dudağımı ısırıyorum. "Bilmek istemez miydin?"</p>

  <p class="calibre_4">"Neyi?"</p>

  <p class="calibre_4">"Neden programlandığını."</p>

  <p class="calibre_4">"Hayır. Eğer geçmiş katlanılmazsa, neden buna katlanmayı seçeyim ki?"</p>

  <p class="calibre_4">Omzumu silkiyorum. Çünkü o benim geçmişim diye.</p>

  <p class="calibre_4">"Her neyse, bu çizimlerinin sırrını çözmüş oluyor."</p>

  <p class="calibre_4">"Öyle mi?"</p>

  <p class="calibre_4">"Sen hastaneden çıkmadan önce güvenlik onları almış olmalı. Kimsenin Dr. Lysander'in ya da orada çalışan diğer bir kişinin neye benzediğini bilmesini istemezler, ya da hastanedeki şeylerin yerlerini. Bu çok tehlikeli."</p>

  <p class="calibre_4">Kulak misafiri olduğum fısıltılar zihnimde birbirine karışıyor; geceleri duyduğum ufak parçalar, söylentiler ve uzaktan gelen yüksek sesler. Muhafızlar ve kuleler. Yanıp kül olmuş binalar.</p>

  <p class="calibre_4">"Teröristler mi?"</p>

  <p class="calibre_4">"Aynen öyle."</p>

  <p class="calibre_4">Amy ışığı söndürüyor. Az sonra nefes alış verişi bile uyuduğunu gösteriyor. Sebastian yanıma kıvrılıyor.</p>

  <p class="calibre_4">Yani Dr. Lysander önemli biri ve onun yüzünü dünyadan saklamak için çizimlerimi çaldılar. Ve ben şimdi onu yeniden çizdim. Saklasam daha mı iyi olur acaba? Yakaladığım bu benzerlik şimdiye kadar yaptıklarımın en iyisi.</p>

  <p class="calibre_4">Hem de yanlış elimi kullanarak.</p>

  <p class="calibre_4">Yalnız başıma küçük bir odadayım. Her yer ahşap. Etraf karanlık ama sağ elimde bir meşale var.</p>

  <p class="calibre_4">Yerde bağdaş kurarak oturmuşum, açtın; soğuk ve rutubetli. Bacaklarım uyuşmuş ve açıp gerecek yer yok ama önemsemiyorum. Dizlerimin üzerinde altlarında düz durmalarım sağlayan bir tahta parçası olan sayfalar var. Kalem kâğıdın üzerinde uçuyor, sadece bana ait olan sihirli bir dans. Zamanda ve mekânda bundan çok uzakta hayali bir yer yaratmak: Olmayı istediğim, özlediğim bir yer.</p>

  <p class="calibre_4">O kadar dalmışım ki, başta merdivenin aşağısından bana doğru yaklaşan ayak seslerini duymuyorum. Meşaleyi söndürüp nefesimi tutuyorum.</p>

  <p class="calibre_4">Sesler en alt basamakta duruyor; ara. Sonra yeniden başlıyor, yakına, daha yakına, gizli bölmeme geliyor. Bir şey yapmam lazım, çizimleri- mi saklamam gerek, bir şey yapmalıyım ama taş kesilmişim.</p>

  <p class="calibre_4">Yüzümde bir ışık yanıyor. Beni kör ediyor. "İşte buradasın."</p>

  <p class="calibre_4">Hiçbir şey söylemiyorum. Her şeyi görüyor; çizimleri, kalemi. Kalemi tutan eli.</p>

  <p class="calibre_4">"Kalk!" diye bağırıyor.</p>

  <p class="calibre_4">Mücadele etmeye başlıyorum, ışık hâlâ gözümü alıyor.</p>

  <p class="calibre_4">"Sebebini biliyorsun, bunun ne kadar önemli olduğunu biliyorsun. Yine de hâlâ itaatsizlik ediyorsun."</p>

  <p class="calibre_4">"Özür dilerim. Bir daha yapmayacağım, yapmayacağım. Söz veriyorum!"</p>

  <p class="calibre_4">"Yeterince söz verdin. Sana güvenemem!"</p>

  <p class="calibre_4">Sesi hüzün dolu, hatta keder.</p>

  <p class="calibre_4">"Sol elini ver bana," diyor adam ve ben vermeyince o tutuyor elimi.</p>

  <p class="calibre_4">"Öğrenmen gerek. Üzgünüm."</p>

  <p class="calibre_4">Ve o bir tuğlayla birer birer parmaklarımı parçalarken ben neredeyse buna inanacağım.</p>

  <p class="calibre3" style="margin:0pt; border:0pt; height:1em"> </p>

  <p class="calibre_4"><span class="bold"> </span></p>

  <div class="calibre_6" id="calibre_pb_10"></div>
</body>
</html>
