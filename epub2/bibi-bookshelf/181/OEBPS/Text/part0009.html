<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>BEŞİNCİ BÖLÜM</h1>

  <p class="calibre3" style="margin:0pt; border:0pt; height:1em"> </p>

  <p class="calibre_4">"Bakabilir miyim?" diye soruyor Amy. Başını öne doğru uzatıyor ama eskizi kıvırıyorum.</p>

  <p class="calibre_4">"Daha değil. Hareketsiz kal yoksa bitiremeyeceğim." "Patronluk da taslarmış."</p>

  <p class="calibre_4">"Uzun sürmez," diyorum Amy'ye kısa bakışlar atıp kalemimin son birkaç çizgisi için çizimime eğilirken.</p>

  <p class="calibre_4">Amy gülümsüyor. "Seviyen normalleşti mi?"</p>

  <p class="calibre_4">Kontrol etmek için bileğimi çeviriyorum. "Evet. 5.2 ve sabit." Kapı açılıyor ama başımı kaldırıp bakmıyorum.</p>

  <p class="calibre_4">"Kahvaltı için hazır mısınız kızlar?" diyor annem. "Neredeyse," diyorum Amy'ye elimdeki çizime bir kez daha bakarken. Son bir çizgi, işte... "Bitti," diyorum ve kalemi indiriyorum.</p>

  <p class="calibre_4">"Bakayım!" diye atılıyor Amy ve annem hemen alıveriyor. "Bu çok iyi," diyor Amy.</p>

  <p class="calibre_4">Annemin ağzı şaşkınlıktan bir karış açık durumda. "Bu Amy, çok iyi yakalamışsın, aynen böyle, bunu çerçeveletip duvara asmak istiyorum. Olur mu?"</p>

  <p class="calibre_4">Gülümsüyorum. "Tabii."</p>

  <p class="calibre_4"> * * *</p>

  <p class="calibre_4">Kahvaltı, gözlemeler. Çizgiler halinde eriyen yağ ve şerbet ya da çilek reçeliyle yenen... Hepsini beraber deniyorum: Çok güzel.<br class="calibre3" /></p>

  <p class="calibre_4">"Her gün böyle yemek yiyeceğini düşünme," diyor annem. Amy'nin resmi duvarda bir çerçeve yerine mıknatısla buzdolabının üzerinde ve annem eski sivri haline geri dönmüş.</p>

  <p class="calibre_4">"Amy, otobüsün gelmesine yirmi dakika var ve birazcık bile hazırmış gibi görünmüyorsun bana."</p>

  <p class="calibre_4">"Bugün Kyla'yla birlikte evde kalamaz mıyım?"</p>

  <p class="calibre_4">"Hayır."</p>

  <p class="calibre_4">"Babam nerede?"</p>

  <p class="calibre_4">"İşte tabii ki. Benim de olmam gereken yerde ama ben seninle ilgilenmek için izin almak zorunda kaldım."</p>

  <p class="calibre_4">Hesaplıyorum. Amy okula gidiyor, babam işte: Bu geriye annemle beni bırakıyor, bütün gün.</p>

  <p class="calibre_4">"Okula ne zaman başlayabilirim? Bugün gidebilir miyim?"</p>

  <p class="calibre_4">"Hayır."</p>

  <p class="calibre_4">Amy açıklıyor. "Önce bölge hemşiresi tarafından incelenmen gerekiyor; senin hazır olduğunu düşünmeli. Sonra seni nereye, hangi sınıfa yerleştireceğini ayarlamak için okul teste sokuyor. Yine de okuman için bazı kitaplar yollamışlar."</p>

  <p class="calibre_4">"Ya?"</p>

  <p class="calibre_4">"Hemşire bu öğleden sonra seninle tanışmaya gelecek," diyor annem.</p>

  <p class="calibre_4">Mümkün olduğu kadar düzgün davranmaya ant içiyorum.</p>

  <p class="calibre_4">Amy telaşla okul kitaplarını ve formasını bulmaya yukarı kata fırlıyor. A seviyesinde son senesi. On dokuzunda çoktan istediği gibi üniversitede hemşirelik okuyor olmalıydı. Fakat o düzeye gelebilmek için fazladan bir yıla ihtiyacı var. Programlandığında on dört yaşındaymış. Ben şu anda on altıyım. Fazladan kaç yıl okuyacağım?</p>

  <p class="calibre_4">"Yıkayabilirsin," diyor annem.</p>

  <p class="calibre_4">"Neyi yıkayacağım?"</p>

  <p class="calibre_4">Gözlerini deviriyor.</p>

  <p class="calibre_4">"Bulaşıkları."</p>

  <p class="calibre_4">Ayağa kalkıp masada otururlarken onlara bakıyorum.</p>

  <p class="calibre_4">İç geçiriyor. "Kirli tabakları masadan al ve oraya koy." Lavabonun yanındaki mutfak tezgâhını işaret ediyor.</p>

  <p class="calibre_4">Bir tabağı alıp götürüyor ve bir diğeri için geri geliyorum.</p>

  <p class="calibre_4">"Hayır! Bu böyle sonsuza kadar sürer. Hepsini üst üste koy. Böyle."</p>

  <p class="calibre_4">Tabakları topluyor, bıçak ve çatalları çekip şakırtıyla en üsttekinin üzerine koyuyor ve yığını çat diye mutfak tezgâhının üzerine yerleştiriyor.</p>

  <p class="calibre_4">"Lavaboyu doldur. Deterjan ekle azıcık." Bir şişeyi lavabonun içine sıkıyor.</p>

  <p class="calibre_4">Baloncuklar!</p>

  <p class="calibre_4">"Bu fırçayla onları yıka." Bir tabağı fırçayla temizliyor. "Bunu musluğun altında durula, rafa koy, böyle. Tekrarla. Anladın mı?"</p>

  <p class="calibre_4">"Sanırım."</p>

  <p class="calibre_4">Ellerimi sıcak suya daldırıyorum.</p>

  <p class="calibre_4">Demek bulaşık yıkamak bu.</p>

  <p class="calibre_4">Bir tabağı dikkatle yapışkan gözleme ve şerbet kalıntılarından temizliyorum, durulayıp rafa koyuyorum.</p>

  <p class="calibre_4">"Hızlan biraz, yoksa bütün gün orada kalırsın."</p>

  <p class="calibre_4">Durup etrafa bakıyorum.</p>

  <p class="calibre_4">"Biraz ne?"</p>

  <p class="calibre_4">"Hızlan. Daha çabuk yap anlamında."</p>

  <p class="calibre_4">Tabaklar, sonra fincanlar. Fena değil. Hızlanıyorum ve Annem onları bir havluyla kurulamaya başlıyor. Ben çatal bıçaklara başlarken Amy aceleyle merdivenlerden aşağıya iniyor.</p>

  <p class="calibre_4">Soluğum kesiliyor ve aşağı bakıyorum: Sağ elimle sımsıkı tuttuğum bıçaktan ince kırmızı bir çizgi damlıyor.</p>

  <p class="calibre_4">Amy sıçrayıp geliyor. "Ah hayır! Kyla."</p>

  <p class="calibre_4">Annem dönüyor ve iç geçiriyor. Bir deste peçete alıyor.</p>

  <p class="calibre_4">"Bunu üzerine bastır, her tarafa kan sıçratma."</p>

  <p class="calibre_4">Yapıyorum ve Amy omzumu ovup Levo'ma bakıyor: 5.1.</p>

  <p class="calibre_4">"Acımıyor mu?" diye soruyor Amy.</p>

  <p class="calibre_4">Omuz silkiyorum. "Biraz," diyorum ve acıyor ama elimi zonklatan keskin sıcaklığı görmezden gelip büyülenmiş bir şekilde bakıyorum. Parlak kırmızı peçete tarafından emiliyor, yavaşlıyor, sonra duruyor.</p>

  <p class="calibre_4">"Sadece bir sıyrık," diyor annem bakmak için peçeteyi elimden soyarken. "Hemşire daha sonra buna bakar. O iyi Amy. Koş yoksa otobüsü kaçıracaksın."</p>

  <p class="calibre_4">Amy kapıdan fırlarken annem elime bir bandaj sarıyor.</p>

  <p class="calibre_4">Annem gülümsüyor.</p>

  <p class="calibre_4">"Söylemeyi unuttum Kyla. Bıçaklar keskindir. Sivri taraflarından tutma."</p>

  <p class="calibre_4">Hatırlamam gereken o kadar çok şey var ki.</p>

  <p class="calibre_4">Bunlardan sonra, hemşire Penny bakmak için elimdeki sargıyı çıkarıyor.</p>

  <p class="calibre_4">"Dikişsiz iyileşir," diyor. "Üzerine biraz antiseptik süreceğim. Biraz acıtabilir, önemseme."</p>

  <p class="calibre_4">Elime canımı acıtan ve gözlerimi sulandıran sarı bir şey sıçratıyor, sonra yeniden soruyor.</p>

  <p class="calibre_4">"Tuhaftı," diyor annem. "Elini kestiğinde. Orada öylece durup elinden akan kana baktı. Gözyaşı, tepki yok."</p>

  <p class="calibre_4">"Pekâlâ, büyük ihtimalle daha önce hiçbir yerini kesmemiş- tir. Kanı hiç görmemiştir."</p>

  <p class="calibre_4">Hıh. İnsanların ben hiç orada değilmişim gibi benden bahsetmelerine bayılıyorum.</p>

  <p class="calibre_4">"Bu onun seviyesini falan düşürmedi. Ve..."</p>

  <p class="calibre_4">''Pardon' En iyi, en uyumlu gülümsememle gülümsüyorum. Konuştuğum anda yanlarında cisimleşen bir hayaletmişim gibi sıçrıyor ikisi de. "Okula ne zaman gidebilirim?"</p>

  <p class="calibre_4">"Şimdilik bu konuda endişelenme tatlım," diyor Penny. "Gönderdikleri kitaplara bir göz at." Ve anneme dönüyor. "Bıçak gibi tehlikelere dikkatini çekmeyi hatırlamalısınız. Öyle görünmüyor olabilir ama bazı yönlerden gerçekten küçük bir çocuk gibidir ve..."</p>

  <p class="calibre_4">"Pardon." Yeniden gülümsüyorum.</p>

  <p class="calibre_4">Penny dönüyor.</p>

  <p class="calibre_4">"Evet tatlım?"</p>

  <p class="calibre_4">"Okulun gönderdiği şu kitaplar. Bu sabah onlara baktım. Çok kolaylar, içlerindeki her şeyi hastanedeki okuldan zaten biliyorum."</p>

  <p class="calibre_4">"Sen bir dâhisin değil mi?" diyor gözlerinde tam tersi olduğumu söyleyen bir bakışla annem.</p>

  <p class="calibre_4">Penny çantasından bir dizüstü bilgisayar çıkarıyor. Kaşlarını çatıyor ve ekrana bir şeyler yazıyor, sonra elini ekranın üzerinde gezdirerek dosyaları tarıyor.</p>

  <p class="calibre_4">"Aslında öyle sayılır. Hastaneden ayrılmadan önce yaş uygunluğu testine girmiş. Çok alışılmadık bir şey, çoğu yıllarca geridedir. Başka bazı şeyler daha göndermeleri için okulla görüşeceğim. Ya da Amy eski okul kitaplarını saklıyor olabilir. Hangi dersleri alman gerektiği konusunu halletmemiz lazım."</p>

  <p class="calibre_4">Bilgisayarını kapatıyor ve anneme dönüyor.</p>

  <p class="calibre_4">"Nerede kalmıştım? Ah evet. Hastanede sivri kenarlar ve riskler yoktur. Yani her şeyin gösterilmesi lazım. Karşıdan karşıya geçmek ve..."</p>

  <p class="calibre_4">"Pardon." Gülümsemem bana bile gergin gelmeye başlıyor. Bozulmuş gibi.</p>

  <p class="calibre_4">"Yine ne var?" diyor annem.</p>

  <p class="calibre_4">"Ben hangi dersleri almak istediğimi biliyorum."</p>

  <p class="calibre_4">Penny bir kaşım kaldırıyor. "Ah, biliyorsun demek? Neymiş peki?"</p>

  <p class="calibre_4">"Sanat."</p>

  <p class="calibre_4">Gülümsüyor. "Güzel, başka birkaç uygulamalı derse daha ihtiyacın olabilir. Ve seni sanat bölümüne yerleştirmeleri için değerlendirmeye almalılar."</p>

  <p class="calibre_4">Annem buzdolabını gösteriyor. "Bunu bu sabah çizmiş. Amy'nin resmi."</p>

  <p class="calibre_4">Penny bakmak için kalkıyor; gözleri büyüyor. "Pekâlâ. Yerleştirirler diye düşünüyorum hayatım."</p>

  <p class="calibre_4">Yeniden anneme dönüyor.</p>

  <p class="calibre_4">"Amy ile harika bir iş çıkardınız. Çok hoş. Eminim zamanla Kyla da ailenize adapte olacaktır."</p>

  <p class="calibre_4">Kollarımı kavuşturuyorum. Kyla adapte olacaktır: Diğerleri ne yapacak peki?</p>

  <p class="calibre_4">"Dün gece bir kâbus gördü," diyor annem. "Çığlık çığlığa bütün evi ayağa kaldırdı."</p>

  <p class="calibre_4">Penny yeniden bilgisayarını açıyor. Bana sorması daha iyi bir fikir halbuki: Olan biteni en iyi bilen benim.</p>

  <p class="calibre_4">"Korkarım böyle bir kayıt var. Onu hastanede bu kadar uzun tutmaları şüphesiz bu yüzden. Hep yaptıkları gibi altı ay tutmak yerine dokuz ay tutmuşlar. Grupta bunu kontrol etmenin yollarını arayacağız. Hastanede bütün klasik ilaçları denemişler fakat bu aksine durumu kötüleştirmiş. Ve..."</p>

  <p class="calibre_4">"Pardon, benim hakkımda değil de, benimle konuşur musunuz?"</p>

  <p class="calibre_4">Gülümseme Penny'nin yüzünden kayıp gidiyor.</p>

  <p class="calibre_4">"Neyle uğraştığımı görüyorsunuz," diyor annem ve göğüs geçiriyor.</p>

  <p class="calibre_4">"Bir yanı küçük bir çocuk, diğer yanı küstah bir ergen/' diyor Penny. "Kyla tatlım şimdi bırak da annenle konuşayım. Neden yukarıya çıkmıyorsun?"</p>

  <p class="calibre_4">Sertçe kapıyı kapatıp kendimi yatağa atıyorum. Sebastian'dan iz yok ve Amv eve gelene dek geçmesi gereken iki uzun saat var.</p>

  <p class="calibre_4">Çizim dosyam tuvalet masasının üzerinde duruyor. Eskiz defterimi alıyorum.</p>

  <p class="calibre_4">Şoku atlattığıma göre kayıp olan sayfaların önemi yok. Gözlerimi kapattığımda hepsi aklımda. Her ayrıntı. Onları yeniden çizeceğim.</p>

  <p class="calibre_4">Bir kalem alıyorum, ama yolunda gitmeyen bir şey var: Başparmağımla işaretparmağım arasında, acı tam da sağ elimi kestiğim yerde, yani çizim yapıp yazı yazdığım elimde. Şimdi deney zamanı, kalem sol elde. İlk başta kendimi sakar gibi hissediyorum; bir yanlışlık var gibi. Birkaç hızlı karalama yapıyorum ve açılmaya başlıyor, fakat yanlışlık hissinden sıyrılamıyorum; neredeyse korku eşiği gibi, sanki devam edersem bir şey olacakmış gibi.</p>

  <p class="calibre_4">Ama duramıyorum.</p>

  <p class="calibre_4">Yeni bir sayfa: Önce kimi yapsam?</p>

  <p class="calibre_4">Dr. Lysander'i doğru çizmenin yolu gözlerinden geçiyor. Hilekâr gözleri var; genelde zırhlı ve soğuk ama ara sıra gizli gizli bakmaya çalışan. Böyle yaptığında benden fazla korkuyormuş gibi görünüyor.</p>

  <p class="calibre_4">Başlıyorum, alışık olmadığım bir elle ilk başta tereddüt içinde. Çizgi, gölge, hepsi. Güvenim çoğaldıkça daha hızlı ve daha emin. Kalemimin altından Dr. Lysander bana bakmaya başlıyor. Kollarımdaki ve boynumdaki tüyler ürperiyor.</p>

  <p class="calibre_4">Tuhaf.</p>

  <p class="calibre_4">Sol elimle çok daha iyi çiziyorum.</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_8"></div>
</body>
</html>
