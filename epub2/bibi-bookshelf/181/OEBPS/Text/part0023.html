<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>ON DOKUZUNCU BÖLÜM</h1>

  <p class="calibre3" style="margin:0pt; border:0pt; height:1em"> </p>

  <p class="calibre_4">Yüzümü göğe çeviriyorum. Küçük olduklarından birer birer hissedilmeyen, genel bir ıslaklık hissi veren minik damlacıklara. Yağmurdan çok buğu gibi. Ama bir araya toplanıyorlar, birkaç damla oluşuyor ve soğuk soğuk yüzümden aşağı akıyor. Sıcak gözyaşları gibi değil.</p>

  <p class="calibre_4">"Kuru kalabilmek için kapüşonunu örtmelisin," diye azarlıyor Ben. Ve uzanıp ceketimin kapüşonunu kaldırıyor, sonra saçımı her iki yandan içine sokuyor. Elleri ılık.</p>

  <p class="calibre_4">Gözlerimiz karşılaşıyor ve duraklıyor, elleri hâlâ omuzlarımda. Yağmur ve orman yavaşça yok oluyor. İlk gördüğüm andan beri daha da derinleşmiş altın benekli gözleri benimkileri zapt ediyor, hâlâ oradalar.</p>

  <p class="calibre_4">Fakat sonra eli düşüyor, etrafa bakıyor. Görüş açısında kimse yok ama olduğumuz yere yakın bir yerden sesler geliyor.</p>

  <p class="calibre_4">"Haydi," diyor ve diğerlerinden uzaklaşmaya başlıyor. Sonra durduğum yere arkasını dönüyor, ben kararsızım. İzlemeli miyim? Sağ elini kaldırıyor, serçeparmağı açık, diğerleri kıvrılmış.</p>

  <p class="calibre_4">Ve ben o sol elime kısa bir bakış atıp tekrar gözlerime bakarken emin olamadan elime bakıyorum. Elimi kaldırıyorum.Serçe parmağımı yakalayıp çekiyor, dönüp ağaçların arasına yürüyor, beni de vanına çekiyor. Serçeparınaklarımı birbirine kenetlenmiş biçimde, eli hâla havada. Bu çok aptalca, kıkırdamaya başlıyorum.</p>

  <p class="calibre_4">Ben'in yavaş yavaş bizi diğerlerinden uzaklaştırdığını fark etmiyorum ilkönce. Niçin? Soğuğa rağmen vüziim kızarıyor. Biyoloji sınıfımız ormana dağılmış durumda. Daha sonra incelemek için dereden su örneği almamız ve çalılıklardan ya da ağaçlardan yapraklar toplamamız lazım. Sesleri uzaktan geliyor ve gittikçe de uzaklaşıyor.</p>

  <p class="calibre_4">Duruyor ve yüz yüze geliyoruz. Birden geriliyorum, bir adım geri atıyorum. "Yaprak bulalım mı? Şunlara ne..."</p>

  <p class="calibre_4">"Seninle konuşmam lazım/' diyor Ben ve gülümsemesi kayboluyor. Bu sabah otobüste de kendinde değil gibiydi, şimdi düşününce aklıma geliyor. Gözlerimle sorduğumda sonra dedi. Demek sonra, şimdi. Benimle konuşmak için yalnız kalmak istedi, içimde bir şeyler karmakarışık oluyor; rahatlıyor, sonra geriliyor. Şaşkınlık.</p>

  <p class="calibre_4">"Ne hakkında?"</p>

  <p class="calibre_4">"Tori."</p>

  <p class="calibre_4">Başımı çeviriyorum ki kızın adını söylediğinde yüzümde oluşan ani acı parıltısını görmesin. Tahmin etmeliydim.</p>

  <p class="calibre_4">"Ona bir şey olabileceği konusunda beni telaşlandırdın, ben de geçen gece gruptan sonra evine gittim." Tereddüt ediyor. Yağmur hızlanıyor ve bir ağaca sırtını yaslıyor, buğunun damlacıkları ağırlaşıyor, ağaçta kalan yaprakların arasından daha iriyağmur damlaları şıp diye düşmeye başlıyor.</p>

  <p class="calibre_4">Elimi tutup ağacın kalın dallarından birinin altına, yakma çekiyor beni.</p>

  <p class="calibre_4">"Artık orada değil." Ağaçlar birer casusmuş gibi neredeyse fısıldıyor.</p>

  <p class="calibre_4">"Ne demek istiyorsun?"</p>

  <p class="calibre_4">"Annesiyle konuştum ve gerçekten çok garipti. Önce Tori'nin artık orada yaşamadığını söyledi. Ben de neden, Londra'da babasıyla mı diye sordum. Ve biraz şüpheli davranmaya başladı. İşlerin yolunda gitmediğini, Tori'nin geri döndüğünü söyledi. Yüzünde tuhaf bir ifade oluştu, sonra bu ifadeyi geçiştirerek orada olmamam, soru sormamam gerektiğini söyledi. Beni neredeyse kapının dışına attı."</p>

  <p class="calibre_4">"Geri mi gönderildi?" Gözlerim anlamak için mücadele edi- yormuşum gibi, şoktan dolayı yusyuvarlak oluyor. "Bunu yapabiliyorlar mı?"</p>

  <p class="calibre_4">Başını sallıyor. "Kullandığı kelime buydu. Sanki ayağına uymayan bir çift çizmeden ya da postaneye geri yollanan bir koliden bahseder gibiydi."</p>

  <p class="calibre_4">"Nereye geri gönderilmiş?" diyorum ve algılamam, şoktan devrettiği yeri dehşetle dolduruyor. Tori on yedi yaşındaydı, yalnızca on altı yaşının altındaysan programlanabilirsin, vani onu tekrar programlayamazlar. Onu başka bir aileye mi verdiler? Eğer öyle değilse Tori'ye ne oldu?</p>

  <p class="calibre_4">Ben'in montu tarafından boğulan bir ses, ufak bir titreşim var.</p>

  <p class="calibre_4">"Dur bakayım," diyorum ve elini uzatıyor. Levo'sunu görmek için kolunu sıyırıyorum: 4.3. "Ne yapabilirim?"</p>

  <p class="calibre_4">Biraz çaresiz bir biçimde omuz silkiyor."Koşabilirim," diyor ama hareket etmiyor. Omzumdaki diğer elini daha da sıkıyor ve Levo'su yeniden titreşiyor: 4.1.</p>

  <p class="calibre_4">Kolumu ona sarıyorum, omuzlarıma tutunuyor. Daha da yaklaşıyor. Yağmur hızlanıyor ama boyu benden daha uzun olduğu için ve öne eğildiğinden bana siper oluyor. Ve okul formalarının ve ceketlerin altından bile kalbinin dump-dump dump- dumpunu hissedebiliyorum. Benimki daha hızlı atıyor, nemli ceketine yüzümü gömdüğümde bana doğru bir sıcaklık akıp geliyor. Ama Tori yüzünden üzgün. Sarılmak istediği ben değilim.</p>

  <p class="calibre_4">Bir ıslık sesi duyuluyor, ikimiz de sıçrayıp ayrılıyoruz.</p>

  <p class="calibre_4">"Bu Bayan Fern, herkesi çağırıyor. Yağmurun çok şiddetlendiğini düşünmüş olmalı," diyor.</p>

  <p class="calibre_4">"Koşalım mı?" diye soruyorum.</p>

  <p class="calibre_4">Ve koşuyoruz, sıyrılıp yoldan aşağı ıslak yaprakların üzerinden kayarak birkaç dakika sonra Bayan Fern kafaları saymaya başladığında gruba yetişiyoruz.</p>

  <p class="calibre_4">Bugünkü alıştırma hava yüzünden yarıda bırakılıyor, Bayan Fern bize cevaplamamız için sorular veriyor.</p>

  <p class="calibre_4">Ama konsantre olamıyorum. Tori'ye ne oldu? Midemde iyi bir şey değil diyen tuhaf bir his var. Onu uzun süredir tanımıyordum. Aklımdan geçen şeyleri yüksek sesle söyleme hünerine sahipti. Annem ona gösteride kızgınlıkla sözlerine dikkat etmesini söylemişti. Belki annem o zaman göründüğü gibi hırçınlık etmiyordu. Belki de onu uyarmaya çalışıyordu.</p>

  <p class="calibre_4">Ben'in seviyesi bir çıkıp bir indiğinden Bayan Fern en sonunda sınıftan ayrılmasına izin verip bir ÖA ile birlikte koşu yoluna gönderiyor.</p>

  <p class="calibre_4">En sonunda gitme zamanı geldiğinde Bayan Fern gelip omzumun üstünden bakıp ne kadar az şey yaptığımı görüyor. "Bana böyle mi teşekkür ediyorsun?" diye azarlıyor. Fakat sonra gülümsüyor ve aslında ciddi olmadığını anlıyorum.</p>

  <p class="calibre_4">"Ne için?"</p>

  <p class="calibre_4">Ben'in boş koltuğuna oturuyor. "Sanat Departmanının başındaki Bay Gianelli ile konuştum ve ona senin baykuş çizimini gösterdim. Rüyalarından yapılma çizimini." Göz kırpıyor.</p>

  <p class="calibre_4">"Ve?"</p>

  <p class="calibre_4">"Seni sınıfına almak için mücadele ediyor: Ne olacağını göreceğiz ama kazanacağını düşünüyorum. Çok uzun süre hayır denemeyecek kadar can sıkıcıdır."</p>

  <p class="calibre_4">Ben'i Toplantı'ya kadar görmüyorum.</p>

  <p class="calibre_4">Öğretmen grubuyla birlikte birkaç sıra yukarıda ve çaprazda oturuyor. Saçı kafasına yapışmış -yağmurdan mı terden mi?- ve rengi daha iyi. Biz sırayla yürürken dönüyor ve beni tanıyor.</p>

  <p class="calibre_4">Dudaklarımı kıpırdatarak iyi misin diyorum. Ve o da ufak bir gülümsemeyle evet anlamında başını sallıyor. Her sene haftada bir grubun bir Toplantımı oluyor: 11. Yıl cuma öğleden sonraları, yani benim bu ilk. Sıranın sonundayım, Phoebe dikkate değmeyecek kadar uzakta bir koltukta oturuyor. Yanımdaki kız Julie, İngilizcede dün yanma oturdum; bütünüyle arkadaş canlısı olmasa da fena değildi. Romeo ve Jııliet'ten nerede olduğumuzu gösterdi ve olayı anlattı. Herkes koltuklar arasında yer değiştiriyor ve ön tarafta bir kapı açılınca ansızın kesiliveren alçak bir mırıltı var.</p>

  <p class="calibre_4">"Baştaki adam bu: Rickson," diye tıslıyor kulağıma Julie. Yani hâlâ açıklamaya devam ediyor.</p>

  <p class="calibre_4">Adam ciddiyetine tam uymayan mavi bir takım giymiş ve bunu telafi etmek istiyormuş gibi dimdik duruyor. Gözleri odada dolaşırken buz gibi, orada burada gözüm üzerinizde der gibi duraklıyor. Yine de herkesi taş gibi hareketsiz ve sessiz tutan o mu yoksa arkaya sıralanmış iki adam ve bir kadın mı emin değilim.</p>

  <p class="calibre_4">Yüzlerindeki ifade nötr; takım elbiseleri birbirinin aynısı, gri ceket ve pantolonlar.</p>

  <p class="calibre_4">"Hudalar," diyor Julie en sessiz fısıltıyla; o kadar zayıf bir ses ki kelimeyi duydum mu hayal mi ettim emin değilim.</p>

  <p class="calibre_4">Kasaba Şovu'nda gördüklerimizin aynısı bunlar, orada da şimdiki gibi sadece var olarak kalabalığı susturuyorlardı. Ve tıpkı o gün olduğu gibi midem korkudan düğümlenip bulanıyor.</p>

  <p class="calibre_4">Hudalar kim ya da nedir? Bir şekilde aynı anda hem biliyorum, hem bilmiyorum. Sonra rüyamı hatırlıyorum: Okul otobüsü infilak ediyor, pek çok öğrenci ölüyor ve otobüsün yanındaki binada asılı olan tabelada Londra Hudalar Ofisi yazıyor. Ama bu sadece bir rüya olsaydı, anıtı gördükten sonra zihnimin uydurduğu bir şey olsaydı ne olduğunu bilmediğim Hudalar'ı oraya nasıl koymuş olabilirdim? Belki bu sadece bir rüya değildi. Belki de o öğrencileri öldüren bombaların hedefi Hudalar'dı. Fakat bu bir rüya değilse... ben neden oradaydım? Altı yıl önce sadece on yaşındaydım. Anlamlı gelmiyor.</p>

  <p class="calibre_4">Hudalar herhangi bir katılım göstermeden yana çekiliyorlar: Sadece dinleyip izliyorlar.</p>

  <p class="calibre_4">Rickson Topluluk'a hitap ediyor ve ben özellikle dikkat ederek gözlerimi o üçünden ayırıp Rickson'a bakıyorum; beynimin bir kısmıyla dinlemek için elimden geleni yapıyorum, geri kalan kısmıysa şok geçiriyor ve fırıl fırıl dönüyor. Öğrencilerin akademik ve spor alanındaki başarıları konusuna geliyor. Okulun kros takımının açık idmanlarının pazar günleri de devam ettiğine değiniyor; aramızdan birçoğunun buna katılacağını umut ettiğini söyleyip, okulumuzdan geçen yıl bölge finallerinde yer almış öğrencilerin isimlerini sayıyor. Takımın denemeleri gelecek ay olacak. Sonra büyük bir üzüntü içinde bazı öğrencilerin hâlâ potansiyellerini değerlendiremediklerini ekleyip hepimize daha fazla çaba göstermemizi tavsiye ediyor.</p>

  <p class="calibre_4">Herkes ayağa kalkıyor, Julie aynısını yapmam için beni dürtüyor. Sıralanmaya başlayıp Hudalar'ı geçiyoruz. Neredeyse nefes alamayacağım, fakat bir şekilde bir ayağımı diğerinin önüne atarak, dikkatle dümdüz karşıya bakıyorum. Tüm bunlar olurken soğuk bir elin uzanıp beni yakalamasını bekliyorum.</p>

  <p class="calibre_4">Çıkışta bazı öğrencileri durdurup bir yana çekiyorlar. Öğrencilerin beti benzi atıyor ve herkes onlardan gözlerini kaçırıyor. Belki onlar potansiyellerini iyi değerlendiremeyenlerdir.</p>

  <p class="calibre_4">Belki Tori de öyleydi.</p>

  <p class="calibre3" style="margin:0pt; border:0pt; height:1em"> </p>

  <p class="calibre_4"><span class="bold"> </span></p>

  <div class="calibre_6" id="calibre_pb_22"></div>
</body>
</html>
