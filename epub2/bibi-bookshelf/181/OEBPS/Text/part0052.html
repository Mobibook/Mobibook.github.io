<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>KIRK SEKİZİNCİ BÖLÜM</h1>

  <p class="calibre_4">Bunu izleyen gece uykusuz geçiyor. Zihnimde dikkat isteyen çok fazla üzüntü fırıl fırıl dönüyor. Okul için sabah alarmı erkenden çalıyor ama bir gün daha izin almam düşünülemez. Küçük, iyi bir Programlanmış izin almazdı ve ayrıca bana söyleneni yapmalıyım: Beladan uzak duruyorum. Fakat bugünle nasıl başa çıkacağım, olağan davranıp nasıl her şey yolundaymış gibi yapacağım? Nasıl? Adım adım git, tek seferde tek bir adım.</p>

  <p class="calibre_4">Böylece yataktan çıkıyorum. Okul forması giyilip, saç taranıyor. Kahvaltı eder gibi yapıyorum. Çiseleyen gri yağmurun altında otobüsü bekliyorum. Kollarımı kendime dolayıp gökyüzünden boşanarak kemiklerime kadar işleyen soğukta titriyorum. Amy bugün de mesleki deneyim kazandığı için, o ve Jazz'la gitmek yok.</p>

  <p class="calibre_4">Otobüs gelince, arka tarafta Ben'in koltuğunda oturmaya gücüm yetmiyor, ben de diğer boş olana oturuyorum. Buranın Phoebe'nin yeri olduğunu hatırladığımda okul yolunu yarılamış oluyoruz. Birkaç iğneleyici bakış yakalıyorum, burada oturmamdan hoşlanmadılar. Peki, arka sırada bir Programlanmış çocuğun eksik olduğunu fark eden var mı?</p>

  <p class="calibre_4">Derslerde ve aralarda Phoebe götürüldükten sonra olduğu gibi Ben nerede fısıltıları yok. Soruya cevap verebileceğimden değil ama bunun sorulmaması batıyor bana. Fark etmediklerinden mi, umursamadıklarından mı, ya da sormaya korktuklarından mı?</p>

  <p class="calibre_4">Sonra o an geliyor: Sürüklenerek biyoloji sınıfına giriyorum. Bu dersten çok korkuyorum. Ben arka sırada yanımda değil ve Hatten var, o her şeyi bilen gözleriyle etrafıma inşa ettiğim katmanları soyuyor. Herkes kartını okutup oturduğunda ön tarafta duruyor. Bugün koyu mavi bir tişörtü var. Donuk mavi gözlerindeki rengi vurguluyor. O yavaş gülümsemesiyle gülümsüyor, kızlar iç çekiyorlar. Derse başlayıp bir saniye sonra duruyor. Sınıfta etrafına bakıyor.</p>

  <p class="calibre_4">"Bugün biri mi eksik?"</p>

  <p class="calibre_4">Öğrenciler birbirleriyle bakışıyor ve işte o zaman anlıyorum; biliyorlar. Ben'in olmadığını fark etmişler ama bu bir tabu. Konuşulmayacak bir konu. Kimse cevap vermiyor.</p>

  <p class="calibre_4">"Haydi ama," diyor Hatten. "Bu sınıfa sadece birkaç kez girdim, herkesin ismini bildiğimi zannetmeyin henüz. Kayıp olan kim?"</p>

  <p class="calibre_4">Hareketsiz kal Sessiz ol.</p>

  <p class="calibre_4">"Ben. Ben Nix yok," diyorum sözcükler patlak verirken; bir itki bana onun ismini yüksek sesle söyletiyor. Hiç var olmamış, önemsiz biri gibi olmaması için, onu gerçek kılmak için.</p>

  <p class="calibre_4">"Nerede?" diye soruyor gözleri üzerimde; ve bakışında bir şey var. Bir eğlence pırıltısı, tıpkı kedinin patisinin altına sıkışmış fareyle oynaması gibi. Biliyor.</p>

  <p class="calibre_4">"Hiçbir fikrim yok," diye cevap veriyorum, bu neredeyse doğru.</p>

  <p class="calibre_4">"Başka bilen var mı?" diye sınıfın geneline soruyor. Sessizlik. "Hayır mı? Belki de kendisini iyi hissetmiyordun"</p>

  <p class="calibre_4">Sonra dersine devam ediyor.</p>

  <p class="calibre3" style="margin:0pt; border:0pt; height:1em"> </p>

  <p class="calibre_4">* * *</p>

  <p class="calibre_4">"Kyla? Bekle. Bir şey konuşmak istiyorum." Hatten gülümsüyor ve onun yanından ayrılmamak için ayaklarını sürüyen son kızlar da çıksın diye sınıfın kapısını açık tutuyor. Kızlar bana nefret dolu bir bakış atıp odadan hışımla çıkıyorlar.</p>

  <p class="calibre_4">Dışarı çıkıyor, koridorda iki tarafa da bakıp içeri girerek kapıyı kapatıyor. Yaslanıyor.</p>

  <p class="calibre_4">Hiçbir şey söylemiyorum.</p>

  <p class="calibre_4">Gülümsüyor ve manyak bir sırıtma bu: Saf hazzın gülümsemesi. "Şensin," diyor.</p>

  <p class="calibre_4">"Ne? Ne demek istiyorsunuz?"</p>

  <p class="calibre_4">"Sen osun. Başaracağını biliyordum."</p>

  <p class="calibre_4">"Neden bahsettiğinizi anlamıyorum."</p>

  <p class="calibre_4">Bana doğru yürüyünce geriliyorum ama yanlış yönü seçerek. Odanın köşesi. Sinsice daha da yaklaşıp sırıtıyor; köşeye kısıldım. Omzumun üzerinden bir elini duvara yaslıyor. Dokunmuyor, ama o kadar yakında ki vücudunun ısısı derimi karıncalandırıyor.</p>

  <p class="calibre_4">Eğiliyor. "Sesler duyuyor musun Kyla, ya da ismin her neyse? Kafanın içinde sesler?" diye fısıldıyor.</p>

  <p class="calibre_4">Kalbim yüksek sesle atıyor; dump dump, dump dump-, ses kulaklarımda.</p>

  <p class="calibre_4">"Sesleri dinle. Şu anda sana ne diyorlar?"</p>

  <p class="calibre_4">Kaç!</p>

  <p class="calibre_4">Kıpırdayıp kapıya doğru fırlıyorum.</p>

  <p class="calibre_4">"Nasıl hissettiriyor?" diye soruyor.</p>

  <p class="calibre_4">Dönüp ona bakıyorum, bunu yapmaktan kendimi alamadım. "Ne nasıl hissettiriyor?"</p>

  <p class="calibre_4">"Bne'i öldürdüğünü bilmek. Onun ölmüş olması ve tek sorumlunun da sen olman."</p>

  <p class="calibre_4">"Ben değilim! Ben..." kalan renk de yüzümden akıp gidiyor. "Gerçekten öldü mü?" diye fısıldıyorum.</p>

  <p class="calibre_4">Gülümsüyor. "Sence?"</p>

  <p class="calibre_4">Koş!</p>

  <p class="calibre_4">Kapıdan fırlayıp koridora koşuyorum, sonra da okul içinde yarışır gibi koşmaya devam ediyorum.</p>

  <p class="calibre_4">Koşu yoluna git.</p>

  <p class="calibre_4">Şunu hatırlamadan önce yirmi kez etrafta dolaşıyorum: Bayan Ali öğle arasında koşu yoluna gitmemi yasaklamıştı. Konsantre oluyorum. Hayır, bu tam olarak doğru değil. O Ben'le birlikte öğle arasında koşmamı yasakladı ve Ben de burada değil, değil mi? Ama sonunda duş yapabilmek için yeteri kadar zaman bırakıyorum.</p>

  <p class="calibre_4">Okuldan sonra gideceğim bir yer var.</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_51"></div>
</body>
</html>
