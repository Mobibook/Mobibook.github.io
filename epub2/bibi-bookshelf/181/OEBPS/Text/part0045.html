<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>KIRK BİRİNCİ BÖLÜM</h1>

  <p class="calibre_4">Annemin suratı asık, konsantre olmuş, direksiyonu o kadar sıkı tutuyor ki eklemleri bembeyaz olmuş. Ama değişen bir şey yok; trafik çok yavaş ilerliyor. Hafifçe yukarı doğru çıkıyoruz ve tepeye vardığımızda hastaneye giden sonsuz kuyruğu görebiliyoruz. Dün, bugün farklı bir girişi kullanacağımız bildirilmişti. Her zamanki giriş geçen haftaki bombalamada zarar mı gördü? Az sonra kuyruğa varıp duruyoruz.</p>

  <p class="calibre_4">"İyi misin?" diye soruyorum.</p>

  <p class="calibre_4">Sıçrıyor. Yarım yamalak gülümsüyor. "Bunu benim sana sormam gerekmez mi?"</p>

  <p class="calibre_4">"Önce ben sordum."</p>

  <p class="calibre_4">"Pekâlâ. Geçen haftadan sonra hastaneye geri dönerken kendimi gergin hissediyorum. Sen değil misin?"</p>

  <p class="calibre_4">Tuhaf bir biçimde hayır, en azından ima ettiği anlamda değil. Hudalar şüphesiz şimdi her şeyi engellemişlerdir, öyle ki teröristler buraya yaklaşmaya cesaret edemezler. Ama annem karşı şeride atlayıp olabildiğince hızlı kaçmak istiyormuş gibi gözüküyor.</p>

  <p class="calibre_4">"Geçen haftadan sonra bir şey olmasına izin vermeyeceklerini düşünüyorum, yani her zamankinden daha güvenlidir orası."</p>

  <p class="calibre_4">Annem başını bir yana eğiyor. "Muhtemelen haklısın. Yine de oraya gitmek istemiyorum."<br class="calibre3" /></p>

  <p class="calibre_4">Ben de ama farklı sebeplerden. Bugün poker suratım Dr. Lysander için hazır mı emin değilim. Aynı fikri paylaşmaya ve mükemmel küçük Programlanmış olmaya karar vermek bir şey, bunu yapmak başka bir şey.</p>

  <p class="calibre_4">"Biliyorum. Gel kaçıp bunun yerine öğle yemeğine gidelim," diyorum.</p>

  <p class="calibre_4">Annem gülüyor. "Komik kız. Yapabilsek ne iyi olurdu."</p>

  <p class="calibre_4">"Eh, sen yapabilirsin: Beni atıp bugün kendine izin ver. Her cumartesi günü beni hastaneye götürüp günü orada geçirmekten sıkılmış olmalısın."</p>

  <p class="calibre_4">"Çok doğru. Ama her istediğim yere gidemem. Şu köşedeki direkleri görüyor musun? Solundaki gibi." Pencereden dışarı bakıyorum. Bir trafik lambası, yamnda da bir direk var. Tepesinde de küçük siyah bir kutu, bir çeşit aygıt. Bir kamera.</p>

  <p class="calibre_4">"Londra'daki her arabanın kimliğini ve konumunu tarıyorlar. Eğer beklenenin tersine ortalarda dolaşmaya başlarsam kim bilir neler olur? Belki de bunun bedelini öderim."</p>

  <p class="calibre_4">"Babanın kimliği yüzünden mi?"</p>

  <p class="calibre_4">"Annemin de. O da önemli biriydi."</p>

  <p class="calibre_4">"Yani büyükler bile istedikleri yere gidemiyor."</p>

  <p class="calibre_4">"Evet. Bugünlerde değil."</p>

  <p class="calibre_4">"Daha önce gidebiliyorlar mıydı?"</p>

  <p class="calibre_4">"İşler değişti Kyla. Ben senin yaşındayken her şey farklıydı."</p>

  <p class="calibre_4">"Her şeyin başladığı zaman, yirmilerde mi?"</p>

  <p class="calibre_4">İrkiliyor. "O kadar yaşlı mı görünüyorum? 2031'de altı yaşındaydım."</p>

  <p class="calibre_4">"Ama yirmileri biliyorsun o zaman. Bütün o ayaklanmaların, çetelerin olduğu ve herkesin korkup evlerine çekilerek dışan hiç çıkmadıkları zamanları."</p>

  <p class="calibre_4">Tekrar gülüyor. "Bu olayların bir versiyonu. Bu aynı zamanda cep telefonlarının 21 altındakilere yasaklandığı döneme de denk geliyor. Onları gösteri düzenlemek için kullanıyorlardı, anladın mı? Ama o kadar da kötü değildi. Başlangıçta en azından. Ama bugünden farklıydı: Gece nereye gittiğine falan dikkat etmen gerekirdi."</p>

  <p class="calibre_4">Gözleriyle yan tarafı, köşedeki Hudalar'ı izliyor. Siyahlar giymişler ve ellerinde makineli tüfekler var.</p>

  <p class="calibre_4">"Şimdi onlara dikkat etmen gerekiyor."</p>

  <p class="calibre_4">Hafifçe başını sallıyor ve şaşırıyorum.</p>

  <p class="calibre_4">"Başlangıçta o kadar kötü olmadığını söyledin. Sonra ne oldu?"</p>

  <p class="calibre_4">"Okulda tarih dersi görmüyor musunuz? Çöküşten sonra, biliyorsun işte Avrupa'daki kredi krizi ve ekonomik çöküş, Birleşik Krallık ABden çekilip sınırları kapatınca her şeyin çılgına döndüğü bir dönem oldu.</p>

  <p class="calibre_4">"Ayaklanmaların filmlerini gördüm."</p>

  <p class="calibre_4">"En kötü kısmını gösteriyorlar. En başlarda öğrenci gösterilerinin büyük kısmı barış yanlısıydı. Ama gerilim ve öfke yükseldi."</p>

  <p class="calibre_4">Tarih derslerinde hep kontrolden çıkmış kalabalıklar, evleri yok edip insanları öldüren vahşi bakışlı ergen çocuklar var. Annemin bana bunları anlatması karşısında afallayarak hiçbir şey söylemiyorum. Belki nereye gittiğimizi ve geçen hafta orada ne olduğunu unutup dikkatini dağıtmak için anlatıyor.</p>

  <p class="calibre_4">"Annem ve babam bu konuda gece geç saatlere kadar tartışırlardı. Ben de merdivenlerde sürünüp dinlerdim."</p>

  <p class="calibre_4">"Baban başkan olmuş. Yani tartışmayı o kazandı."</p>

  <p class="calibre_4">"En başta değil. İlk dönemde o da adaylardan biriydi; önlerinde bir seçim vardı. Annem sivil hürriyetler yanlısı bir avukattı."</p>

  <p class="calibre_4">O nedir?</p>

  <p class="calibre_4">Başını sallıyor. "Bu soruyu sormaya ihtiyaç duyduğunu düşünüyorum da. Sence ne anlama geliyor?"</p>

  <p class="calibre_4">"Hürriyet özgürlük gibi bir anlama geliyor değil mi?"</p>

  <p class="calibre_4">Başını sallıyor. "Konuşma hürriyeti, eylem hürriyeti, toplantı hürriyeti. Annemin işlerin nasıl yapılması gerektiği hakkında babamdan çok farklı fikirleri vardı. En sonunda yeni bir siyasi parti; Özgür Birleşik Krallık Partisi için kampanya başlattı."</p>

  <p class="calibre_4">"Yani zıt noktalardaydılar."</p>

  <p class="calibre_4">"Evet."</p>

  <p class="calibre_4">"Ama baban kazandı."</p>

  <p class="calibre_4">"Tam değil. Net bir sonuç alınmadı. Babamın partisi daha güçlü konumda olmasına rağmen iki parti bir koalisyon oluşturmak zorunda kaldı. Kahvaltı sofralarımız çok ilginç olurdu inan bana. Yani sonuç olarak Kyla, ikisi de kazanamadı. Anlaşmaya vardılar. Ve bu da bize seni getirdi."</p>

  <p class="calibre_4">"Anlamıyorum."</p>

  <p class="calibre_4">Yavaşça radyonun sesini açıp bana bakıyor. Alçak sesle konuşuyor. "Bu konuda konuşmaya devam edeceksek sır tutmalısın. Bir kez bana bunu yapamayacağını söylemiştin, ama sanırım tutabilirsin. Devam etmemi istiyor musun?"</p>

  <p class="calibre_4">İyi küçük Programlanmış hayır deyip tehlikeli bilgiden uzak dururdu. Ama kontrol şu anda onun elinde değil "Söyle."</p>

  <p class="calibre_4">"Eh, bir tarafta babam ve yeni başlayan Hukuk ve Düzen Hareketi vardı, bu da Hudalar'a yol açtı. Şiddete ve sivil itaatsizliğe sıfır tolerans, kanuna karşı gelenlere sert cezalar. Diğer tarafta gençlerin, gösterici öğrencilerin, çetelerin rehabilite edilmeleri gerektiğini savunan görüş vardı. Yaptıklarının onların suçu olmadığı ileri sürülüyordu. Bu geldikleri yere, nasıl yetiştirildiklerine bağlıydı, kötülüğe maruz kalmış olabilirlerdi. İnsan olarak anlayışı ve saygıyı hak ediyorlardı, yani yardımı, cezayı değil."</p>

  <p class="calibre_4">"Bunlar bana nasıl ulaşıyor?"</p>

  <p class="calibre_4">"Şu buluşlar. Bilimden pek anlamam. Beyindeki anılarla ilgili. Otizm ve buna benzer hastalıklarla ilgili insanlara yardım etmeye çalışıyorlardı. Biraz da kazayla, bir uygulamanın kişinin anılarını sildiği sonucuna ulaştılar."</p>

  <p class="calibre_4">"Programlama."</p>

  <p class="calibre_4">"Aynen öyle. Bu da Koalisyon hükümeti için mükemmel çözümdü. Suçluları sertçe cezalandırmak yerine onlara temiz bir program verilebilirdi. O çok bilinen Programlama terimi de buradan geliyor; ve yeniden başlayabilirlerdi. İkinci bir şans."</p>

  <p class="calibre_4">Söylediğini düşünüyorum. "Böylece her iki taraf da istediklerini söyleyebiliyordu. Anlaşma dedikleri bu mu?"</p>

  <p class="calibre_4">Annem gülüyor ama bu komik olan bir şeye gülmek gibi değil ve yüzü de eğleniyormuşa benzemiyor.</p>

  <p class="calibre_4">Daha çok hiçbiri istediğini alamamış ve her biri diğerini olanlardan dolayı suçlamış. Yapmış oldukları bu ve bugünkü Merkezi Koalisyon çatısı altında da hâlâ bunu yapıyorlar. Ayrıca Levo'lar da buradan geliyor.</p>

  <p class="calibre_4">Hayatımı kontrol altında tutan bileğimdeki çembere bakıyorum; şu anda 5.2. Çevirmeye çalışıyorum ve şakaklarıma bir acı saplanıyor. Bunu yapacağını bilmekle beraber arada sırada hapishanemdeki zincirlere asılmaktan kendimi alamıyorum. "Onların anlaşması nasıl benim Levo takmama neden olur?"</p>

  <p class="calibre_4">"Şöyle; Özgür Birleşik Krallık zavallı Programlanmışları mutlu etmemiz gerektiğini, Hudalar da şeytani yollara yeniden sapmalarının engellenmesi gerektiğini söylediler. Yanıt? Bir Levo. Mutlu kalmak zorundasın, yanlış hiçbir şey yapamazsın. Her iki taraf da ne istediğini söyleyebildiği için memnun oldu."</p>

  <p class="calibre_4">"Hah. Elbette onlardan kimse Levo takmak zorunda kalmadı."</p>

  <p class="calibre_4">Annem yeniden gülüyor. "Aynen öyle."</p>

  <p class="calibre_4">"Taraf tuttun mu? Annenle baban arasında?"</p>

  <p class="calibre_4">"Çoğunlukla evdeki huzuru sağlamaya çalıştım, kararsızdım, ta ki..."</p>

  <p class="calibre_4">"Ta ki?"</p>

  <p class="calibre_4">Uzun bir süre boyunca cevap vermiyor, ben de artık vermeyeceğini düşünüyorum. Sonra gözleri ışıldayarak bana dönüyor. "Diyebilirim ki öldüklerinde kararımı verdim."</p>

  <p class="calibre_4">Neredeyse arama noktasına gelmiş bulunuyoruz. İkimiz de başka bir şey söylemiyoruz. Ailesi teröristlerin bombası araçlarına isabet ettiği zaman öldü. Bundan önce ne düşünüyor olursa olsun bundan sonra ne tip bir karar aldığına dair hiç şüphem yok: Hudalar'ın tarafını seçmiştir. Anne babasını teröristler öldürdükten sonra böyle yapmış olmalı. Nasıl yapmaz ki?</p>

  <p class="calibre_4">Yine de arabamız aranırken annemin yüzünü izliyorum. Sözlerinin ötesine geçen bir şeyler olup bitiyor içinde Önceki seferlerde olduğu gibi Hudalar onu görünce kim olduğunu anlıyor; diğer kişilerle ilişkilerinde görmediğim bir hürmet var ona davranışlarında. Annem bunu kabul ediyor. Ama sevmiyor.</p>

  <p class="calibre_4">Neleri söylemediğini merak ediyorum.</p>

  <p class="calibre_4">Dr. Lysander ekranına yazı yazıyor, sonra başını kaldırıp bakıyor.</p>

  <p class="calibre_4">"Görüyorum ki geçen haftaki saldırı sırasında onuncu kata gitmişsin. Sonra seviyen çok düşmüş ve sakinleştirilmen gerekmiş. Bana bunu anlat biraz."</p>

  <p class="calibre_4">Hemen konuya giriyor.</p>

  <p class="calibre_4">"Dediğiniz gibi hemşirelerin görev yerine gitmeye çalıştım. Işıklar gitti. Hemşire..."</p>

  <p class="calibre_4">Ve duruyorum. Bunu düşünmek istemiyorum.</p>

  <p class="calibre_4">"Hemşireyi biliyorum," diyor Dr. Lysander. "Bu olayla başa çıkmak senin için zor, şoke edici olmalı. Ama o anda bilincini yitirmedin."</p>

  <p class="calibre_4">"Hayır. Merdivenlere, onuncu kata gittim. Bunu neden yaptığımdan emin değilim."</p>

  <p class="calibre_4">"Orası senin en iyi bildiğin yer, oraya gitmiş olman çok mantıklı. Ama bütün bunları geçtikten sonra herkesin güvende olduğu bir anda seviyenin düşme nedenini ne olarak görüyorsun?"</p>

  <p class="calibre_4">Phoebe yüzünden. Ama bunu söyleyemem.</p>

  <p class="calibre_4">Omuz silkiyorum. "Belki de koşmayı bırakınca tüm olanlar üzerime geldi."</p>

  <p class="calibre_4">Başını bir yana eğip, durumu değerlendiriyor. "Belki." İkna olmuşa benzemiyor, sanki bu olayın arkasında başka bir şey olduğunu biliyor gibi.</p>

  <p class="calibre_4">"Siz iyi miydiniz?" diye soruyorum. "Sizin için endişelendim." Ve bunları içten bir şekilde söylüyorum. Teröristlerin hedefi olduğuna hiç şüphe yok.</p>

  <p class="calibre_4">Gözleri biraz açılıp yüzü yumuşuyor. "Teşekkür ederim Kyla; bunu takdir ediyorum. İyiydim. Başka bazı kişilerle birlikte bizi güvenli bir yere götürdüler, bize göz kulak olmak için."</p>

  <p class="calibre_4">"Neden o hemşireyi de götürmediler? Onu tanıyor muydunuz;?"</p>

  <p class="calibre_4">"Tanıyordum. Adı Angela'ydı." Üzgün görünüyor. "Ama bazen bazı seçimler yapılmak zorundadır."</p>

  <p class="calibre_4">"Ama..."</p>

  <p class="calibre_4">"Yeter Kyla. Sana soracağım bir şey var. Bir şey buldun mu?"</p>

  <p class="calibre_4">"Ne?"</p>

  <p class="calibre_4">"Bilmek istediğini öğrendin mi?"</p>

  <p class="calibre_4">Midem karışıyor. Biliyor, bir şekilde biliyor. Bilgisayarına baktığımı. Korkudan midem bulanırken sessiz kalıyorum. Hudalar'ın bu bilgiyle neler yapacağını bir düşün.</p>

  <p class="calibre_4">"Evet Kyla. Korkarım ki yaptığını gördüm. Küçük bir kamera var, anlıyor musun? Ofisimde, ben denetliyorum. Ayrıca bilgisayar hangi dosyaların açılıp kapandığını kaydediyor. Yani</p>

  <p class="calibre_4">ne yaptığını gördüm/' Sakin bir biçimde sandalyesinde arkasına yaslanıyor. "Ama şimdi kamerayı kapattım ve o kısmı da sildim. Başka kimse bilmiyor. Haydi sandalyeni çek de birlikte bakalım."</p>

  <p class="calibre_4">Ağzım açık kalıyor.</p>

  <p class="calibre_4">"Şimdi, Kyla," diyor.</p>

  <p class="calibre_4">Sandalyemi masanın öbür tarafına, onunkinin yanına çekiyorum. Ve o da baktığım dosyalara birer birer girip açıklıyor: kabul süreçleri, beyin taramalarım, ameliyat. Sonra aklımdan silemediğim Tavsiyeler bölümü.</p>

  <p class="calibre_4">"Şu kısım, şuradaki: 'Kurul son verilmesini öneriyor, Dr. Lysander reddediyor/ Ne anlama geliyor?" diye soruyorum.</p>

  <p class="calibre_4">"Hastane Kurulu genel olarak senin kâbuslann ve kontrolün konusunda endişeliydi. Seni hastane çevresinden çıkarmanın kendine ve çevrendekilere bir risk oluşturduğunu düşünüyorlardı."</p>

  <p class="calibre_4">"Reddetmişsiniz. Onlarla aynı fikirde değilmişsiniz."</p>

  <p class="calibre_4">"Evet dediğim buydu. Ama haklıydılar. En azmdan kendin için risk oluşturuyordun.</p>

  <p class="calibre_4">"Anlamıyorum. Neden beni çıkardınız?"</p>

  <p class="calibre_4">Yarı omuz silkiyor. "Bu şansı hak ettiğine ikna ettim kendimi; elbette nasıl mücadele edeceğini de merak ediyordum. Ama çoğunlukla seni incelemek ve ne olacağını görmek istedim."</p>

  <p class="calibre_4">"Kafesteki bir fare gibi."</p>

  <p class="calibre_4">Yarı yarıya gülümsüyor. "Daha çok kafesten salman bir fare gibi."</p>

  <p class="calibre_4">"Ama neden beni incelemek istediniz?"</p>

  <p class="calibre_4">"Sende farklı bir şey var Kyla. Bunun ne olduğunu bilmek istiyorum. Uygulamada yolunda gitmeyen bir şey mi oldu? Hayır; her test ve tarama bunun başarılı olduğunu söylüyor. Ama yine de bir şey var. Burada sadece sen ve ben varız, başka kimse yok. Bana söyleyebilir misin?"</p>

  <p class="calibre_4">"Ne demek istediğinizi anlamıyorum"</p>

  <p class="calibre_4">Bir kaşını kaldırıyor. "Bilmek istediğin başka bir şey var mı? Merakını gidereyim; sonra belki sen de benimkini giderirsin."</p>

  <p class="calibre_4">Kıvranıyorum. Sorabileceğim o kadar çok soru var ki. Ama hiçbirini soramam. Sor</p>

  <p class="calibre_4">Ama bu tehlikeli. Mükemmel Programlanmış kız olmam gerekiyor; Ben'e söyledim, kendimle ilgili bu davranış biçimini benimsemeye karar verdim. Sor</p>

  <p class="calibre_4">"Kimler programlanır? Yani hüküm giymiş suçluların programlandığını biliyorum. Ama başka kimler?"</p>

  <p class="calibre_4">"Başkalarının da programlandığını sana düşündüren ne? Bu yasadışı olur."</p>

  <p class="calibre_4">Ona bakıp cevap vermiyorum.</p>

  <p class="calibre_4">Birkaç kez başını sallıyor, sonra eğlenceli bir bakış geçiyor yüzünden. "Akıllısın. Ve bu da ilginç bir soru seçimi. Şaşırtıcı hatta. Neden bunu sordun?"</p>

  <p class="calibre_4">"Sadece tanıdığım ve programlanmış bazı insanların herhangi yanlış bir şey yaptığını düşünemiyorum."</p>

  <p class="calibre_4">"Bazen hayat çok acı verici olur Kyla. Zaman zaman insanların bunlarla başa çıkmak için yardıma ihtiyaçları olur ve biz de bu yardımı sağlarız."</p>

  <p class="calibre_4">"Anlamadım."</p>

  <p class="calibre_4">Tereddüt ediyor. "Bir örnek vereyim o zaman: kız kardeşin. İsmi neydi? Burada seni beklediği gün onu tanımıştım."</p>

  <p class="calibre_4">"Amy mi? Neden tanıdınız ki onu?"</p>

  <p class="calibre_4">"Bu konuda seninle konuşmak düzinelerce yasayı çiğnemek anlamına geliyor Kyla." Ekranına yazılar yazıyor. Ekranı Amy'nin yüzü kaplıyor: Amy 9612. Kabul ekranına geçiyor. Orada da bir fotoğraf var ama benimkinden çok farklı. Amy daha küçük ama gülümsemesi sayesinde yanılmak imkânsız: Programlanma öncesi neşe dolu. Dr. Lysander ilerlemek için bir şifre giriyor: Demek bu yüzden neden programlandığımı bulamadım. Şifreye ihtiyacım varmış.</p>

  <p class="calibre_4">"Bak, burada: "Hasta 9612 hastaneye gelerek programlanmak istediğini açıkladı. Değerlendirildi ve KB için elverişli bir aday olduğu dikkate alındı."</p>

  <p class="calibre_4">Başımı sallıyorum. "Bu doğru olamaz. Bir insan neden programlanmak istesin ki? İnsan böyle bir şeyi neden ister?" Levo'mu çekiştiriyorum, bu sefer sertçe; ve acı şakaklarıma o kadar büyük bir hızla çarpıyor ki gözlerime yaşlar doluyor.</p>

  <p class="calibre_4">"KB Kurban Programlamadır. Bazı genç insanlar geçmişlerinde o kadar çok zarar görürler ki onları topluma yararlı üyeler haline getirmenin, zinciri kırıp suiistimal ve şiddet kalıplarını durdurarak kendi çocuklarına geçmesini engellemenin tek yolu acıyı yok etmek olur. Sanki hiç yaşanmamış gibi."</p>

  <p class="calibre_4">"Programlanmadı ve unutmayı isteyecek kadar kötü olan şey ne?"</p>

  <p class="calibre_4">"Onu hatırlıyorum, onu ben değerlendirmiştim. Çok gergindi. Bir bebeği olmuş, anlıyor musun, on üç yaşındayken tecavüze uğramış. Bebek o koşullarda yerinde bir kararla otoriteler tarafından elinden alınmış. Ama bununla başa çıkamamış."</p>

  <p class="calibre_4">Ah Amy. Buna dayanamam, ona bunların olduğuna, kimseye olabileceğine inanamıyorum. Dr. Lysander olanları her zamanki sakin ses tonuyla, kesin bir dille anlattı. Ama yine de gözlerinde görebiliyorum: Amy'ye olanlara karşı duyduğu kendi dehşetini. Amy benimle geldiği gün bu yüzden onunla konuşmadı. Bunu düşünmeyi sevmiyor.</p>

  <p class="calibre_4">"Amy geldiğinde Programlama için onunki gibi vakaları sistematik olarak kontrol etmeye başladığımız yıldan bir önceki yıldı. Bu bir lütuf. Ve bu trajedilerin ileriki nesillerde tekrarlanmasının önüne geçilmesi esastır. Bu herkesin ve bireyin iyiliği için."</p>

  <p class="calibre_4">"Bana neden Amy'den bahsediyorsunuz?" diye fısıldıyorum.</p>

  <p class="calibre_4">"Çünkü bunu kaldırabileceğini biliyorum. Ne yaptığımızı anlamana yardımcı olacak ve bu bilgiyi kendine saklayacağına eminim."</p>

  <p class="calibre_4">"Amv bunu bilseydi..." Sesim düşüyor. Hatırlamamayı seçmiş, şimdi ona neden söyleyeyim ki?"</p>

  <p class="calibre_4">"Öğrenebilir. Eğer isterse," diyor Dr. Lysander.</p>

  <p class="calibre_4">"Ne? Sebebin ne olduğunu sorduğumuzda cevap veriliyor mu?"</p>

  <p class="calibre_4">"Şimdi değil. Ama yirmi bir yaşma geldiğinizde ve Levo'nuz çıktığında bilme hakkınız var. Eğer isterseniz. İsimler ve yerler gibi belirgin şeyler değil, sadece olaylar. Neden programlandığınız, ne yaptığınız ya da yapmadığınız. Ama gerçek şu ki, o noktada hiç kimse bilmek istemiyor. Hayatlarına devam edip bunları arkada bırakmak istiyorlar. Sen şu anda ister miydin?"</p>

  <p class="calibre_4">"Neyi ister miydim?" diyorum ama ne demek istediğini anlıyorum.</p>

  <p class="calibre_4">"Bilmek istiyor musun? Dosyana gidip, şifreyi girip ne dediğine bakmamı ister misin?"</p>

  <p class="calibre_4">Geriye çekilip, başımı sallıyorum. Bilmek istemiyorum. Evet istiyorsun.</p>

  <p class="calibre_4">"Kyla bugünlük bu kadar yeter. Ama gelecek haftaya kadar her şeyi enine boyuna düşüneceğini umuyorum. Sorularına cevap verdiğim için benim bazı sorularımı yanıtlayarak ödeyeceğini umuyorum. Şimdi git."</p>

  <p class="calibre_4">Bu olaylar bugün kaldıramayacağım kadar fazla oldu. Önce annem ve ailesi hakkmdaki tüm o şeyler, hükümet ve anlaşmaları.</p>

  <p class="calibre_4">Sonra Dr. Lysander, benden bir şey istiyor. Kyla farklı. Ama neden? Cevapları henüz kendim bulmamışken onun sorularını yanıtlayamam ki. Ne oluyor? Ve her şeyden önce, neden bana</p>

  <p class="calibre_4">Amy'den bahsetti? Bilmek istemiyorum, istemiyorum. Bunu düşünmekten kendimi alamıyorum. Bu haklı olduğumu, Programlanma için yanlış hiçbir şey yapmış olmadığını gösterse bile. Bunu kendisi istemiş.</p>

  <p class="calibre_4">Eve gittiğimizde ona doğru koşup sarılma isteğimi engellemek için yapabileceğim tek şey bu. Benim deli olduğumu düşünür.</p>

  <p class="calibre_4">Programlanmak istemiş; unutmak istemiş. Şu an olduğu haliyle iyi, bu şekilde, o acı olmadan. Öyle mi? Ama bu olay onun kendi seçimiydi.</p>

  <p class="calibre_4">Ya ben? Ya Lucy? O da bu seçimi mi yaptı?</p>

  <p class="calibre_4">Bilmek istemiyorum ama geçmişin fısıltıları zihnimde yankılanıyor. Susmuyor.</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_44"></div>
</body>
</html>
