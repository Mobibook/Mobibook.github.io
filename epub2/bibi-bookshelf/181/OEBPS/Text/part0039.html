<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>OTUZ BEŞİNCİ BÖLÜM</h1>

  <p class="calibre_4">Sivri bir şey omzuma saplanıyor.</p>

  <p class="calibre_4">Damarlarıma ılık bir şey akıyor. Neredeyse bir anda: Kalp ritmim yavaşlıyor, yumruğum açılıyor. Ah... sadece Mutluluk Sıvısı değil bu. Daha güçlü bir şey.</p>

  <p class="calibre_4">Bilincim yavaşça gidip geliyor.</p>

  <p class="calibre_4">Bir noktada ayığım ama değilim.</p>

  <p class="calibre_4">Işıklar geri geliyor. Bir tekerlekli sandalyedeyim, bir koridorda gidiyoruz ama nereye bilmiyorum. Bakmak için başımı dik tutamıyorum.</p>

  <p class="calibre_4">Duşun sıcaklığı. Bir hemşire beni dik tutarken diğeri cildimi fırça ile ovuyor. Kan başka birine ait olunca ne kadar da çabuk temizleniyor. Cildim beyaz ve mükemmel olana dek izliyorum. Güzel.</p>

  <p class="calibre_4">Kabarık havlular, temiz kıyafetler.</p>

  <p class="calibre_4">Hastane kıyafetleri. Yanlış bu. Nedenine odaklanmaya çalışıyorum ama yapamıyorum.</p>

  <p class="calibre_4">Bir yatağa çakılmış durumdayım ama bu benim yatağım değil. Çarşaflar soğuk, derim onlara değdiğinde yanıyor. Benim yatağım değil mi? Gözlerimi açık tutmaya çalışıyorum. Kırpışıp kapanıyorlar.</p>

  <p class="calibre_4">"Kyla gel şimdi. Uyan Kyla..."</p>

  <p class="calibre_4">Sıcak ve mutluyum; havada süzülüyorum, vücuduma bağlı değilim. Geri dönmek istemiyorum. Beni yalnız bırakın. Karanlık katmanlar arasından süzülüyorum, sesler kayboluyor...</p>

  <p class="calibre_4">Duvar, her yer duvar. Yukarısı, görebildiğim her yer. Sanki çökmeye başlıyor. Yavaş yavaş. Fazla uzun sürmeyecek... Sanki ben...</p>

  <p class="calibre_4">Başka bir ses. "Haydi Kyla. Eve gitme zamanı."</p>

  <p class="calibre_4">Anne?</p>

  <p class="calibre_4">Gözlerim çat diye açılıyor.</p>

  <p class="calibre_4">Hastanenin otoparkından çıkışa doğru döne döne çıkıyoruz.</p>

  <p class="calibre_4">Annem tamamen sakin görünüyor. Yolda bana ilk patlama olduğunda arkadaşının ofisinde olduğunu söyledi, kendilerini oraya kilitleyip bir masanın altına saklanmışlar.</p>

  <p class="calibre_4">Her şey bittiğinde beni bulamamış. Kimse benim nerede olduğumu bilemiyormuş. Benim bulunduğum kat ve altındaki -doktor ofisleri, bekleme odaları- hedeflenen katlarmış. Ama kilit mevkideki personelden kimse yaralanmamış. Hepsi Dr. Lysander gibi hemen çıkarılmış. Ama ben biraz baskı yapınca bazı hemşirelerle birkaç Huda'nın öldüğünü itiraf ediyor. Ve tüm DKT'lerin.</p>

  <p class="calibre_4">Neticede izleniyordum: Beni bulduğunda hayal dünyasm- daydım. Seviyemin altüst olmasının nedeninin gecikmeli tepki ve şok olduğunu düşünmüşler. Ben bilincimi kaybetmeden önce bana bir enjeksiyon yapmışlar. Ve ben sakinleştirildikten sonra da tam bir taramadan geçirmeden beni bırakmak istememişler.</p>

  <p class="calibre_4">Annem torpil yaptırdığını söyledi. Beni dışarı çıkarıp eve götürmek için yüksek yerlerdeki birkaç arkadaşını aramış. Dediğine göre hastanedeki herkes o kadar büyük bir telaş içindeymiş ki onun öylece çıkmasına izin vermişler.</p>

  <p class="calibre_4">Ev.</p>

  <p class="calibre_4">Arabada biraz uyuyup sonra da uyuyormuş gibi yapıyorum. İğnenin etkisi geçiyor. Olayları anımsamaya başlıyorum: Önce parça parça, sonra hepsini birden.</p>

  <p class="calibre_4">Ve teröristlerin hastaneye girip yaptıklarının yanlarına kalmış olmasına, öldürdükleri insanlara inanamıyorum bile. Kurşunu harcama. Eğer daha fazla kurşunları olsaydı belki şimdi ben de ölmüş olacaktım. Tüm o kan, yüzünü hatırlayamadığım o hemşire...</p>

  <p class="calibre_4">Zihnimi ondan uzaklaştırmaya çalışıyorum ve Dr. Lvsan- der'in ofisine geri dönüyorum. Bilgisayarında Kurul sonlandırıl- masını öneriyor, Dr. Lysander reddediyor diyordu. Bu ne anlama geliyor?</p>

  <p class="calibre_4">Hepsinden tuhafı: Bir şekilde, bütün bu olanlar sırasında seviyem normal ya da normale yakın kaldı. Hiçbir anlam veremiyorum.</p>

  <p class="calibre_4">En son Phoebe'yi görmek beni sınıra getirdi.</p>

  <p class="calibre_4">Bir tür ciddi gecikmeli tepki olarak, annemin çelikten sinirleri biz eve gidene kadar bekliyor ve ön kapıda çöküyor. Kanepenin önünde tortop olup gözyaşlarına boğuluyor.</p>

  <p class="calibre_4">"Ne yapmamız lazım?" diyorum.</p>

  <p class="calibre_4">"Babamı ara," diye öneride bulunuyor Amy. Annem kanepeden hayır diye başını sallıyor.</p>

  <p class="calibre_4">"Stacey halaya ne dersin?" Ve bunu kabul etmiş görününce Amy onu arıyor.</p>

  <p class="calibre_4">Az sonra Amy bir yandan bebek Robert'la oynayıp bir yandan da bana akşam yemeğinin nasıl hazırlanacağını anlatırken Stacey ve annem de bir şişe kırmızı şarabın dibini görmekte.</p>

  <p class="calibre_4">Şu ana kadar Amy hikâyenin pek az bir kısmını öğrendi: Teröristlerin hastaneye saldırdığını. İki tanesini Dr. Lysander'in ofisinde gördüğümü ya da birinin az daha beni vuracağını, ne ona ne de başka kimseye söyledim. Ölen hemşireden de kimseye bahsetmedim. Amy büyülenmiş gibi ve her ayrıntıyı istiyor, bu da onları kendime saklamak için yeterli bir neden.</p>

  <p class="calibre_4">O gece haberlerde olaydan beş saniye kadar bahsediyorlar: Bugün erken saatlerde, silahlı bir DKT grubu Yeni Londra Hastanesindeki sağlık görevlilerine yönelik şiddetli bir saldırı girişiminde bulundu. Başardı olamadılar.</p>

  <p class="calibre_4">Gel de bunu kanı bütün koridora yayılmış olan o hemşireye anlat.</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_38"></div>
</body>
</html>
