<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>İKİNCİ BÖLÜM</h1>

  <p class="calibre3" style="margin:0pt; border:0pt; height:1em"> </p>

  <p class="calibre_4">"İşlemden geçme" çok kapsamlı değil. Taramadan geçiyorum, fotoğrafım çekiliyor, parmak izim alınıyor ve tartılıyorum.</p>

  <p class="calibre_4">Halbuki "Çıkış" biraz beceri isteyen bir iş. Hemşire yolda annemle babama merhaba demem gerektiğini, artık büyük, mutlu bir aile olduğumuzu ifade etmek için onlarla birlikte bazı kâğıtlar imzalayacağımızı söylüyor. Sonra birlikte sonsuza kadar mutlu bir biçimde yaşamak üzere oradan ayrılacağız. Elbette doğrudan sorunu bulup çıkartıyorum hemen: Ya bana şöyle bir bakıp imzalamayı reddederlerse? Sonra ne olacak?</p>

  <p class="calibre_4">"Dimdik dur ve gülümse," diye tıslıyor, sonra beni bir kapıdan itiyor.</p>

  <p class="calibre_4">Yüzüme büyük bir gülümseme yapıştırıyorum, bunun beni korkmuş ve sefil halimden mutlu birine, bir meleğe dönüştürmeyeceğine ikna olmuş durumdayım; daha çok bir deliye benziyorum.</p>

  <p class="calibre_4">Kapının ağzında ayakta dikiliyorum ve işte oradalar. Neredeyse onları fotoğraftaki gibi poz verirken görmeyi bekliyorum. Fakat her biri farklı giysiler içinde, farklı şekilde duruyorlar ve ayrıntılar dikkate değer: Çok ani davranışları var, damarlarımda hâlâ yavaşça dolaşan Mutluluk Sıvısı'na rağmen bunların hepsinde beni etkileme ve kırmızıya yöneltme tehlikesi var.</p>

  <p class="calibre_4">Öğretmenin bıkkın sesini duyuyorum, sanki burada yanımda duruyormuş gibi, yeniden ve yeniden aynı sözleri tekrarlıyor: Bir seferde tek bir şey Kyla.</p>

  <p class="calibre_4">Gözlerine odaklanıyor ve gerisini sonraya bırakıyorum. Baba yaşlı, anlaşılmaz, kendine hâkim; annemin hafif hareli, açık kahverengi, sabırsız gözleri bana Dr. Lysander'i hatırlatıyor, sanki onlardan hiçbir şey kaçmıyormuş gibi. Ve ablam da orada: Çikolata rengi kadifeye benzer parlak bir tene yerleşmiş büyük, koyu, neredeyse siyah gözleri merakla benimkilere dikili.</p>

  <p class="calibre_4">Haftalar önce fotoğraf gönderildiğinde Amy'nin ebeveynlerimden ve benden neden bu kadar farklı olduğunu sormuş ve bu ırkın konu dışı kaldığına ve artık görkemli Merkezi Birlik çatısı altında dikkate değer ya da yorum yapılacak kadar önemli olmadığına dair kesin bir cevap almıştım.</p>

  <p class="calibre_4">Fakat nasıl olur da fark edilmez?</p>

  <p class="calibre_4">Üçü de bir masada, bir adamın karşısında sandalyelere oturuyor. Tüm gözler bana dönük ama kimse bir şey söylemiyor. Gülümsemem gittikçe yapay bir şey halini alıyor, tıpkı ölmüş ve şimdi ölümcül bir mimikte yüzüme yapışmış bir hayvan gibi.</p>

  <p class="calibre_4">Sonra babam sandalyesinden sıçrıyor. “Kyla sana ailemize hoş geldin demekten dolayı çok mutluyuz/' Gülümsüyor ve elimi tutup yanağımdan öpüyor, sakalları sert. Gülümsemesi sevecen ve gerçek.</p>

  <p class="calibre_4">Sonra, annem ve Amy de oradalar, her üçü de benden kat kat uzun görünüyorlar. Amy koluma giriyor ve saçıma dokunuyor. “Ne güzel bir rengi var, mısır püskülü gibi. Ne kadar da yumuşak!"</p>

  <p class="calibre_4">Ve sonra annem de gülümsüyor, ama onunki daha çok benimkine benziyor.</p>

  <p class="calibre_4">Masadaki adam genzini temizliyor ve bazı kâğıtları karıştırıyor. “İmzalar lütfen?"</p>

  <p class="calibre_4">Ve annemle babam gösterdiği yeri imzalıyorlar, sonra babam kalemi bana veriyor.</p>

  <p class="calibre_4">"Burayı imzala Kyla," diyor adam ve altında Kyla Davis yazılı uzun bir belgenin sonundaki boş bir satırı işaret ediyor.</p>

  <p class="calibre_4">"Nedir bu?" diyorum, sözcükler Dr. Lysander'in bana hep söylediği düşünmeden konuşmamak işi aklıma gelmeden ağzımdan çıkıyor.</p>

  <p class="calibre_4">Masadaki adam, önce şaşkınlık sonra bir hiddet ifadesi yüzünden geçerken kaşlarını kaldırıyor. "Resmi tedavi sonrası dışarı çıkış için standart belge. İmzala."</p>

  <p class="calibre_4">"Önce okuyabilir miyim?" diyorum, bir yanım kötü fikir diye fısıldasa da inatçı damarım bunu söylememi sağlıyor.</p>

  <p class="calibre_4">Gözleri kısılıyor ve iç geçiriyor. "Evet, okuyabilirsin. Bayan Davis yasal haklarını kullanırken hepiniz biraz bekleyeceksiniz."</p>

  <p class="calibre_4">Baştan sona bir bakıyorum ama on sayfa uzunluğunda; sık basılmış yazı gözlerimin önünde dalgalanıyor ve kalbim yine çok hızlı atmaya başlıyor.</p>

  <p class="calibre_4">Baba bir elini omzuma koyuyor ve dönüyorum. "Her şey yolunda Kyla. Haydi," diyor, yüzü sakin, güven verici; bundan sonra kulak vermem gereken onun ve annemin sözleri. Ve geçen hafta bir hemşirenin bütün bunları bana sabırla açıklamış olduğunu hatırlamaya başlıyorum: Bunlar bu sözleşmedekilerin bir parçası.</p>

  <p class="calibre_4">Yüzüme kan hücum ediyor ve imzalıyorum: Kyla Daıns. Artık sadece Kyla değil: Dokuz ay önce bu yerde ilk defa gözlerimi açtığımda ismimi seçen yönetici, ismi verirken halasının da benim gibi yeşil gözleri olduğunu söylemişti. Artık bu ailenin bir parçası olarak bana ait gerçek bir soyadım var. Bu da sözleşmenin içinde bir yerde yazıyor.</p>

  <p class="calibre_4">"Dur şunu taşıyayım," diyor babam ve çantamı alıyor. Amy kolunu benimkine doluyor ve son bir kapıdan geçiyoruz.</p>

  <p class="calibre_4">Aynen böyle, bilip tanıdığım her şeyi geride bırakıyoruz.</p>

  <p class="calibre_4">Hastanenin altında çıkışa doğru yer alan otoparktan dönerek yukarı çıkarken annem ve babam beni inceliyor. Peki, öyle olsun, ben de onları inceliyorum ne de olsa.</p>

  <p class="calibre_4">Büyük ihtimalle nasıl olup da birbirinden bu kadar farklı iki kızları olduğunu düşünüyorlar ve bu, fark etmemem gereken deri rengiyle de ilgili değil.</p>

  <p class="calibre_4">Amy arka koltukta yanıma oturuyor: Uzun boylu ve iri göğüslü; benden üç yaş büyük, on dokuzunda. Ben küçük ve zayıfım, ince telli sarı saçlarım var; onunkiler koyu, kalın telli ve kabarık. O, erkek hemşirelerden birinin diğerine beğendiğini ifade etmek için söylediği gibi tam bir bomba. Bense...</p>

  <p class="calibre_4">Beynim Amy'nin zıddı bir sözcük arıyor ama boş küme. Belki de bu, kendi içinde cevabın kendisidir. Ben boş bir sayfayım.İlgi çekici olmayan bir sayfa.</p>

  <p class="calibre_4">Amy uzun kollu, bol, kırmızı desenli bir elbise giyiyor fakat bir kolunu yukarı çektiği için Levo'sunu görebiliyorum. Gözlerim şaşkınlıkla açılıyor, demek o da Programlanmış. Onun Levo'su eski bir model, parçalı ve kalın, benimkiyse bir saat ya da bilezik gibi görünmesi amacıyla yapılmış ama kimsenin gözünden kaçmayan küçük kadranlı zarif altın bir zincir.</p>

  <p class="calibre_4">"Kız kardeşim olduğun için çok mutluyum," diyor ve büyük dijital rakamlar 6.3'ü gösterdiğine göre bu söylediğinde ciddi.</p>

  <p class="calibre_4">Geçide varıyoruz; gardiyanlar var. Bir tanesi arabanın yanma geliyor ve diğerleri camın arkasından izliyor. Baba birkaç düğmeye basıyor ve arabanın bütün camlarıyla bagajı açılıyor.</p>

  <p class="calibre_4">Annem, babam ve Amy giysilerinin kollarını çekip ellerini camdan çıkarıyorlar, ben de öyle yapıyorum. Gardiyan, annemle babamın çıplak bileklerine bakıp başıyla onayladığını belirten bir işaret yapıyor, sonra Amy'ye gidip Levo'sunun üzerine doğru bir şey tutuyor ve o şey bipliyor. Sonra aynı şeyi benimkine yapıyor ve o da bipliyor. Bagaja bakıyor ve çarparak kapatıyor.</p>

  <p class="calibre_4">Arabanın önündeki bariyer kalkıyor ve biz de geçiyoruz.</p>

  <p class="calibre_4">"Kyla bugün ne yapmak istersin?" diye soruyor annem.</p>

  <p class="calibre_4">Annem şişman ve sivri; bu bana saçma gelmiyor. Şekli yuvarlak ve yumuşak fakat gözleri ve sözleri keskin.</p>

  <p class="calibre_4">Araba yola çıkıyor ve ben daire şeklinde dönüyorum. Hastane kompleksini biliyorum ama sadece içeriden. Yan yana ve üst üste yayılıyor. Sonsuz bir parmaklıklı küçük pencereler dizisi. Düzenli aralıklarla yerleşmiş gardiyanları olan yüksek çitler ve kuleler. Ve...</p>

  <p class="calibre_4">"Kyla, sana bir soru sordum!"</p>

  <p class="calibre_4">Sıçrıyorum.</p>

  <p class="calibre_4">"Bilmiyorum," diyorum.</p>

  <p class="calibre_4">Ve babam gülüyor.</p>

  <p class="calibre_4">"Elbette bilmiyorsun Kyla, endişe etme. Kyla ne yapmak istediğini bilmiyor, orada yapılacak ne olduğunu bilmiyor."</p>

  <p class="calibre_4">"Evet anne, anlarsın," diyor Amy ve başını sallıyor. "Doğruca eve gidelim. Doktorun dediği gibi bırakalım da biraz alışsın."</p>

  <p class="calibre_4">"Tabii, çünkü doktorlar her şeyi bilir," diye iç geçiriyor annem ve ben bu sözlerden eski bir tartışmayı seziyorum.</p>

  <p class="calibre_4">Babam aynaya bakıyor. "Kyla, doktorların yüzde ellisinin sınıflarının sonuncusu olduklarım biliyor muydun?"</p>

  <p class="calibre_4">Amy gülüyor.</p>

  <p class="calibre_4">"Gerçekten David," diyor annem ama o da gülümsüyor.</p>

  <p class="calibre_4">"Sağını solundan ayıramavan doktorun hikâyesini duymuş muydun?" diyor babam ve hastanemde olmamasını umduğum uzun bir cerrahi hatalar hikâyesine başlıyor.</p>

  <p class="calibre_4">Fakat az scnra tüm yapıp ettiklerini ve söylediklerini unutuyorum ve gözlerimi camdan dışarıya dikiyorum.</p>

  <p class="calibre_4">Londra.</p>

  <p class="calibre_4">Zihnimde yeni bir resim oluşmaya başlıyor. Yeni Londra Hastanesi onu çevreleyen denizin içinde büzülerek merkezdeki yerini kaybediyor. Yollar, arabalar, binalar. Hastanenin yakınındaki yerler kararıyor ve kapanıyor; her şey daha hayat dolu.Dışarısı balkonlarla, bitkilerle, pencerelerden dalgalanan perdelerle yıkanıyor. Ve her yerde insanlar var. Arabalarda, yol boyunca yürüyen... İnsan, dükkân ve ofis kalabalıkları, yine daha fazla insan kalabalığı, hastaneden uzaklaştıkça seyrekleşen köşelerdeki gardiyanları göz ardı ederek her yöne koşturuyorlar.</p>

  <p class="calibre_4">Dr. Lysander bana defalarca sordu. Neden her şeyi inceleyip bilmek gibi bir mecburiyetim var, her ilişki ve tutumu aklımda tutup ayrıntılandırmak gibi?</p>

  <p class="calibre_4">Bilmiyorum. Belki de boş hissetmeyi sevmiyorum. Eksik olan ve doğru biçimde yerine yerleştirilmesi gereken o kadar çok ayrıntı var ki.</p>

  <p class="calibre_4">Bir ayağımı diğerinin önüne atıp düşmemeyi hatırlamaya çalıştığım günlerde hastanenin girişe izin verilen her katında yürüdüm ve zihnimde buraları resimlerle ayrmtılandırdım. Her hemşirenin görev yerini, laboratuvarını ve odasını gözlerim bağlı bulabiliyordum; şimdi gözlerimi kapatıp arkamda bıraktığım hepsini görebiliyorum.Ama Londra farklı bir konu. Bütün bir şehir.Haritayı tamamlamak için her sokağı baştan başa dolaşmam gerek ve görünen o ki yolculuğumuz dosdoğru "eve", Londra'ya bir saat uzaklıkta batıda bir köye doğru.</p>

  <p class="calibre_4">Hastanenin okulunda haritalar ve resimler gördüm elbette. Bizi her gün saatlerce çıkışa hazırlamak için, boş beyinlerimiz emebilsin diye genel bilgilerle kaşık kaşık beslediler.</p>

  <p class="calibre_4">Ne kadar da çeşitliydi. Bense unutmamak için şeyleri tekrar tekrar bir not defterine yazıp çizerek her olayı kavrayıp ezberledim. Diğer birçoğu almaya daha az açıktı. Her şeye ve herkese büvük sersem sırıtışlarla gülümsemekle fazlasıyla meşguldüler.Programlandığımızda fiziksel profillerimizdeki mutluluk oranını yükseltmişlerdi.Eğer benim profilimdekini de yükselttilerse en başta ellerindeki sıfır olmalı.</p>

  <p class="calibre3" style="margin:0pt; border:0pt; height:1em"> </p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_5"></div>
</body>
</html>
