<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>ON ÜÇÜNCÜ BÖLÜM</h1>

  <p class="calibre_4">Çay istemediğine emin misin?" diye soruyor babam.</p>

  <p class="calibre_4">"iyiyim ben, gerçekten," diyorum ve kapıya doğru seğirtiyorum.</p>

  <p class="calibre_4">"Seni korkutmak istemedim." Gülümsüyor ama gülümsemesi gözlerine ulaşmıyor. Dün çıktığından beri uyumadığı için çok yorgun gözüküyor. Üzerini de değiştirmediğinden aynı zamanda darmadağın, ama giydiği siyah pantolon ve kazak kafeye gitmek için çıkığındakiler değil.</p>

  <p class="calibre_4">Bu kadar yorgun biri için çok çabuk hareket etti. Odayı boydan boya geçerek elini süratle ağzıma kapatıp boğazımdan yukarı çıkmakta olan çığlığı durdurdu, böylece tüm duyulan boğulmaya benzer ufak bir inilti oldu.</p>

  <p class="calibre_4">Ben çabalamaktan vazgeçince beni serbest bıraktı. Gözlerimin kamaşması onun babam olduğunu görebileceğim kadar geçince.</p>

  <p class="calibre_4">Şimdi de bir şey üzerinde düşünüyor gibi ve sonra başını sallıyor.</p>

  <p class="calibre_4">"Otur," diyor ve çaydanlığın yanma iki fincan koyuyor.</p>

  <p class="calibre_4">Oturuyorum.</p>

  <p class="calibre_4">Acele etmeden çay yapıyor. Arada bir bana bakış atıyor. Normalde konuşmayı seven biri ama sessizlik aramızda uzanıyor.<br class="calibre3" /></p>

  <p class="calibre_4">"Birkaç şeyi merak ediyorum/' diyor nihayet.</p>

  <p class="calibre_4">"Ne gibi?"</p>

  <p class="calibre_4">"Öncelikle, neden ayaktaydın?"</p>

  <p class="calibre_4">Omuz silkiyorum. "Uyuyamadım."</p>

  <p class="calibre_4">Çayını karıştırıyor; başka bir şey soracak gibi oluyor, sonra hafifçe başını sallıyor.</p>

  <p class="calibre_4">"Anlıyorum. İkinci soru: Neden aşağıya indin?"</p>

  <p class="calibre_4">"Sebastian'ı arıyordum."</p>

  <p class="calibre_4">Bu cevabı değerlendiriyor, sonra başını sallıyor.</p>

  <p class="calibre_4">"Üçüncüsü: Işığı yaktığımda neden o kadar çok korktun?" Bunu bir açıklama gibi söylüyor, soru gibi değil; anlamaya çalışmakta olduğu bir durum.</p>

  <p class="calibre_4">"Bilmiyorum. Beni ürküttün," diye cevap veriyorum doğru bir biçimde. Halbuki belki de bunun benim gördüğüm rüyayla bir ilgisi var: Işık gözlerimi kör etmişti ve kim olduğunu göremi- yordum ve...</p>

  <p class="calibre_4">"Şu an ne düşünüyorsan onu söyle," diyor ve sıçrıyorum.</p>

  <p class="calibre_4">"Geçen haftaki kâbusumda bir ışık gözlerime giriyordu ve göremiyordum, gerçekten korkmuştum. Nedeni bu olabilir," diyorum aceleyle. Herkese hatırlamadığımı söylediğim rüya hakkında soruya cevap veren sesimi duyup şaşırıyorum.</p>

  <p class="calibre_4">"Sonra da bilincini kaybettin, değil mi?"</p>

  <p class="calibre_4">Başımı sallıyorum.</p>

  <p class="calibre_4">"Ve şimdiki korkuna rağmen, saçma da olsa, seviyen düşmedi."</p>

  <p class="calibre_4">"Evet."</p>

  <p class="calibre_4">Levo'm rahatça 5.1'i gösteriyor.</p>

  <p class="calibre_4">"İlginç," diyor. Duruyor, sonra her zamanki gülümsemesiyle gülümsüyor. "Yatağa git Kyla. Yarın okula başlamıyor musun? Biraz dinlenmen lazım."</p>

  <p class="calibre_4">Bir yandan rahatlamış, bir yandan da kafam karışmış bir şekilde hızla üst kata koşuyorum; çaya dokunmadım bile. Bunların anlamı ne? Neredeyse sorguya alınmışım gibi hissettim. Ve mümkün olamayacağını düşündüğüm şekilde cevap verdim sorularına; böyle yapmaya zorunluymuşum gibi hissettim neredeyse. Az kalsın kâbusumda parmaklarımın ezildiğini de söyleyecektim.</p>

  <p class="calibre_4">Ama bir nedenle bunu söylemedim. Ve o huzursuz edici açık hisse kapıldım; ona her şeyi söylemediğimi bildiği hissine. Ve gülümsemesine rağmen bu durumdan hiç de memnun kalmadı.</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_16"></div>
</body>
</html>
