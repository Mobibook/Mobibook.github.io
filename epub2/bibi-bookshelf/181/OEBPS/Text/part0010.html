<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>ALTINCI BÖLÜM</h1>

  <p class="calibre3" style="margin:0pt; border:0pt; height:1em"> </p>

  <p class="calibre_4">Sesler zihnimin içinde birikiyor. Ön taraftan mı geliyor bunlar?</p>

  <p class="calibre_4">Kalemimi bırakıyorum ve pencereye gidiyorum. Bir erkek ve iki kız aşağıdaki bahçede duruyorlar, Amy'ninki gibi okul formaları giymişler: kahverengi kolsuz elbiseler ve siyah pantolonlar. Çizimimi diğerlerinin altına, bir çekmeceye saklıyorum ve merdivenlere doğru ilerliyorum. Amy ve annem aşağıdaki koridorda duruyorlar.</p>

  <p class="calibre_4">"Dolaşmaya çıkıyoruz. Gidebiliriz değil mi?" diyor Amy.</p>

  <p class="calibre_4">"Bunun iyi bir fikir olduğunu sanmıyorum; daha evden hiç çıkmadı. Trafik nasıl?" diye karşılık veriyor annem.</p>

  <p class="calibre_4">Benden bahsediyorlar, yine.</p>

  <p class="calibre_4">"Aslında arabaların önüne atlamamam gerektiğini biliyorum," diyorum en alt basamağa gelince.</p>

  <p class="calibre_4">"Bana göre hava hoş, onu da al yanma o zaman! Yalnız çok dikkat et."</p>

  <p class="calibre_4">"Biliyorum anne," diyor Amy. Annem koridordan çıkınca alçak bir sesle şunu ekliyor: "Senden daha iyi biliyorum."</p>

  <p class="calibre_4">Bana dönüyor. "Kyla gel arkadaşlarımla tanış."</p>

  <p class="calibre_4">Kapıdan çıkmaya yelteniyorum.</p>

  <p class="calibre_4">"Önce ayakkabılarını giy."</p>

  <p class="calibre_4">Ah. Tamam. Amy dün hastaneden gelirken giydiğim tenis ayakkabılarını buluyor ve ben bağcıklarla boğuşurken bekliyor. Dışarıya yöneliyoruz.</p>

  <p class="calibre_4">"Bu Jazz." Oğlanı gösteriyor. "Ve Chloe ile Debs. Çocuklar, Kyla'yla tanışın."</p>

  <p class="calibre_4">"Ah, sevimliymiş. Onu kız kardeşimle takas edebilmek isterdim," diyor Chloe. "Kaç yaşında?"</p>

  <p class="calibre_4">"Bir şey öğrenmek istiyorsan, ona sor," diyor Amy.</p>

  <p class="calibre_4">"On altı yaşındayım," diyorum.</p>

  <p class="calibre_4">"Tatlı on altılık, hem de hiç öpülmemiş," diye şarkı söylemeye başlıyor Jazz biz yolda yürürken ve yanaklarım kızarıyor.</p>

  <p class="calibre_4">Amy sertçe koluna vuruyor. "Kapa çeneni dangalak, o senin yasak bölgende." Amy arkasına bakıyor, evimiz gözden kaybolmakta.</p>

  <p class="calibre_4">Jazz onun elini tutuyor. "Özür dilerim bayan, şaka yapıyordum. Affettin mi beni?"</p>

  <p class="calibre_4">"Sanırım," diyor Amy ve oğlan bir kolunu onun beline doluyor. Amy uzun ama o daha da uzun; geniş omuzlu ve rahat bir yürüyüşü var. Şimdi yakınında olduğumdan tahmin yürütebiliyorum; oğlan çocuğu gibi değil o, on sekizinde gibi, yani hastanede karşılaştığım çocukların hepsinden bayağı büyük. Ve farklı oluşu sırf bu yüzden de değil: Gülüşünün daha önce hiçbir Programlanmış oğlanda görmediğim türden keskin bir fesatlığı var. Çok tatlı.</p>

  <p class="calibre_4">Dün arabada geldiğimiz yolun tersi yönde, köyün içine yürüyoruz. Bizimkilere benzer müstakil evler, sonra taraçalı köşk sıralan ve boyalı tabelada "Beyaz Aslan" yazısı taşıyan bir bar geçiyoruz. Ta ki "patika" olarak işaretlenmiş kır yolunu gösteren bir yere gelene dek.</p>

  <p class="calibre_4">"Dolaşmak ister misiniz?" diyor Jazz.</p>

  <p class="calibre_4">Chloe ve Debs belli ki istemiyor, hoşça kaim dediklerine göre.</p>

  <p class="calibre_4">Amy bir koluyla benim koluma, diğeriyle Jazz'mkine giriyor. "Gel," diyor.</p>

  <p class="calibre_4">Toprak pürüzlü ve inişli çıkışlı bir hal alıyor ve ayağımı koy- duğum yere dikkat etmem gerekiyor. Bir yanda yükselen bir çit, diğer yanda her ne yetişiyorsa onun ölü saplarıyla kaplı yokuş alanlar. Yol daralıyor ve Amy Jazz'ı bırakıp elime asılıyor.</p>

  <p class="calibre_4">Jazz karşı çıkıyor.</p>

  <p class="calibre_4">"Kes şunu mankafa," diyor Amy ve yolu gösteriyor.</p>

  <p class="calibre_4">Yükseğe, daha yükseğe tırmanıyoruz; zorlukla nefes alıyorum. Çit ve topraklar ağaca dönüşüyor; turuncu ve kırmızı yaprakların, bazıları böğürtlenli ve dokunduğunda eline batan dikenli yeşil yapraklan olan kahverengi ve gri ağaç gövdelerinin cümbüşünden içiyorum. Çalı meşeleri mi bunlar?</p>

  <p class="calibre_4">"Manzara bu tarafta bayanlar," diyor Jazz.</p>

  <p class="calibre_4">Bir virajdan dönüyoruz ve korularla kırlara, aşağıya uzaktaki kiremitli çatılara, bahçelere, yollara bakıyoruz.</p>

  <p class="calibre_4">"Bak Kyla," diyor Amy. "Buradan bütün köyü görebilirsin. Şurası bizim evimiz. Gördün mü? Soldan ikinci." İşaret ediyor ve evimizin kiremit çatısıyla tuğla duvarını görüyorum.</p>

  <p class="calibre_4">Bir kütük var ve üzerine oturuyoruz. Jazz yüzünde uysal bir bakışla kollarını arkadan Amy'ye doluyor.</p>

  <p class="calibre_4">Buraya genelde yalnız geldiklerine dair bir hisse kapılıyorum.</p>

  <p class="calibre_4">Amy dirseğiyle onu kaburgalarından dürtüyor.</p>

  <p class="calibre_4">"Eee, Kyla. Ejderha'yla anlaşabiliyor musun?" diyor Jazz.</p>

  <p class="calibre_4">"Ejderha mı?"</p>

  <p class="calibre_4">"Annemden bahsediyor," diyor Amy.</p>

  <p class="calibre_4">"Ah..."</p>

  <p class="calibre_4">' Daha fazla konuşmana gerek yok! Ah ne demek anladım. Onun reklamlardaki gibi kutsal bir anne figürü değil de aslında ateş püskürten efsanevi yeşil bir canavar olduğunu fark etmişsin."</p>

  <p class="calibre_4">Kıkırdıyorum.</p>

  <p class="calibre_4">"Bu doğru değil/' diyor Amy. "Annem o kadar kötü değil, onu tanıman lazım. Ben de eskiden ondan korkardım ve sonra birdenbire durum düzeldi."</p>

  <p class="calibre_4">"Biliyor musun bana garip gelen şey her ikinizin de ona doğrudan anne diye sesleniyor olmanız," diyor Jazz.</p>

  <p class="calibre_4">"Bu neden garip olsun?" diye soruyorum.</p>

  <p class="calibre_4">"Yani, onunla yeni tanıştın, değil mi?"</p>

  <p class="calibre_4">Amy başını sallıyor. "Bunun önemi yok. Bu en başında hastanede sana söylenen bir şey. Eve götürmek için anne ve babanın seni almaya geldiği."</p>

  <p class="calibre_4">"Prefabrik bir çocuk," diyor Jazz, sonra Amy onu tokatlamak için hızla dönünce başını eğip savuşturuyor.</p>

  <p class="calibre_4">"Yani biz herkesten farklıyız," diyorum.</p>

  <p class="calibre_4">"Benzersiziz," diyor Amy.</p>

  <p class="calibre_4">"Özel sevgilim benim," diyor Jazz ve onu yanağından öpüyor.</p>

  <p class="calibre_4">"Bu köyde sadece ikimiz varız," diyor Amy. "Bu yüzden geldiğin için bu kadar mutluyum. Artık tek ben değilim. Yine de okulumuzda bizden bir düzine kadar var; tüm buralardan gelenler."</p>

  <p class="calibre_4">Saatine bir bakış atıp lanet eden Jazz, geldiğimiz patikadan hızla kayboluyor.</p>

  <p class="calibre_4">"Ailesinin bir çiftliği var; bazı günler okuldan sonra onlara yardım etmesi gerek. Biz uzun yoldan geri yürürüz," diyor Amy ve diğer yöne hareket ediyoruz. "Cidden, bugün annemle anlaşabildin mi?"</p>

  <p class="calibre_4">Omuz silkiyorum. "Benden hoşlandığını düşünmüyorum. Eğer beni istemiyorsa neden yanma aldı?"</p>

  <p class="calibre_4">"Ah, ama seni seviyor. Sadece bunu iyi bir biçimde gösteremiyor. Karmaşık bir konu."</p>

  <p class="calibre_4">"Basit olan bile yeterince zor. Karmaşığa ne gerek var?"</p>

  <p class="calibre_4">"Bununla canını sıkma şimdi. Ama yine de bir şey var. Annem bazen sen söyleyene kadar hiçbir şey duymaz. Ona ne düşündüğünü söylemekten korkma."</p>

  <p class="calibre_4">Yol aşağı doğru dikleşiyor ve Amy önden kayıyor; inerken yine ayaklarıma konsantre olmam gerekiyor.</p>

  <p class="calibre_4">Annem hakkında söylediği şeyi düşünüyorum: Jazz ona Ejderha demişti.</p>

  <p class="calibre_4">"Jazz senin erkek arkadaşın mı?"</p>

  <p class="calibre_4">"Evet. Anneme söyleme, onu sevmiyor."</p>

  <p class="calibre_4">Jazz: Bana şarkı söyledi. Tatlı on altılık, hem de hiç öpülmemiş. Öpüldüm mü acaba? Hatırlamıyorsam, sayılır mı?</p>

  <p class="calibre_4">"Hastanede bana çok sert bir biçimde ne olursa olsun oğlanlardan uzak durmam gerektiği söylendi. Seviyeni berbat ediyorlarmış."</p>

  <p class="calibre_4">"Ah, bunu yapıyorlar!" diye gülüyor Amy. "En iyisi onları bir süre kendi hallerine bırakmak. Yine de işin sırrı çok sinirini bozmayacak biriyle başlamak."</p>

  <p class="calibre_4">Anlamı ne bunun?</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_9"></div>
</body>
</html>
