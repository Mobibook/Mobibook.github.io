<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>YİRMİ İKİNCİ BÖLÜM</h1>

  <p class="calibre_4">Pazar sabahı gökyüzü parlak mavi renkte ama o kadar soğuk ki nefesim yüzüme beyaz bir kefen gibi örtülüyor. Ürperiyo- rum ve bizi kros idmanına götürecek otobüsü beklerken kollarımı etrafıma sarıyorum. Öğrenciler ve elinde not panosu olan bir öğretmen geliyor.</p>

  <p class="calibre_4">Otobüs okula park ediyor, arkasında onu izleyen bir araba var: Ben. Diğerleri otobüse binerken ben onu bekliyorum.</p>

  <p class="calibre_4">Ben şaşkınlıkla gülümsüyor. "Koştuğunu bilmiyordum diyor.</p>

  <p class="calibre_4">Gelmeye karar vermemi sağlayan şey dün hastanedeki korkunç kapalı kalma duygusuydu. Ben'in neden koştuğunu biliyorum; bunu ben de yapardım, hastanenin spor salonundaki koşu bandında. Endorfin diyorlar: Koşarken bitkinlik noktasını, kaslarının ağrıdığı noktayı geçtiğinde beyin tarafından serbest bırakılan kimyasallar. Vücuduna ne yaptığını hissetmediğin bir bölgede sadece hızla akan bir canlılık ve hiç durmak istemezsin; içindeki her şey sakin ve berrak olur, buzdan bir odak gibi. Ve belki biraz da koşamayıp çöktüğüm rüyam yüzünden koşmak istiyorum. Bundan kaçabilmeyi istiyorum.Annem ciddi olduğuma ve gitmek istediğime pek inanmadı ve Dr. Lysander'in kendi başıma bir şeyler yapmama izin vermesi gerektiğini söylediğini hatırlatmam gerekti. Amy sadece sırıtıp annem duymadan Ben'le ilgili şakalar yaptı.</p>

  <p class="calibre_4">Kros koçu Bay Ferguson biz otobüse binerken bana tuhaf bir bakış atıyor. "Bir hayran daha mı?" diyor ve Ben'e bakıp gözlerini deviriyor. Birkaç çocuk sırıtıyor ve adamın ne demek istediğini anlamaya başlıyorum.</p>

  <p class="calibre_4">"Koşabilirim," diyorum ve yanaklarımın pembeleşmesine sinirlenerek kaşlarımı çatıyorum.</p>

  <p class="calibre_4">"Pekâlâ, göreceğiz küçük kız," diyor ve gülüyor.</p>

  <p class="calibre_4">Bir düzine kadar erkek ve bir o kadar da kız var. Hepsi birbirini tanıyormuşa benziyor ve ben "küçüğüm", hepsinin en küçüğü.</p>

  <p class="calibre_4">Pencere kenarında bir otobüs koltuğuna oturuyorum; Ben yanıma oturuyor. Otobüs okuldan ayrılırken öne doğru eğilip kulağıma fısıldıyor: "Doğru mu?"</p>

  <p class="calibre_4">"Ne?"</p>

  <p class="calibre_4">"Yalnızca benim yüzümden mi buradasın?"</p>

  <p class="calibre_4">"Hayır!" deyip içerleyerek koluna vuruyorum.</p>

  <p class="calibre_4">"Of!" Ovuşturuyor. "Öyle olmasını umut etmiştim."</p>

  <p class="calibre_4">Kafam karışmış bir şekilde başka tarafa bakıyorum. Gerçekten mi? Ya Tori ne olacak? Ne diyeceğimi bilmediğimden bir şey söylemiyorum.</p>

  <p class="calibre_4">On kilometrelik açık alan Chiltern kırsal bölgesinde bir arazi: Arazide ve ağaçlık alanda patika yollar ve tırmanılıp geçilecek birkaç tepe, hendek ve dere var. Bir koşu bandı sayılmaz burası, ben de başarıp başaramayacağımı merak etmeye başlıyorum.</p>

  <p class="calibre_4">Hepsi daha önce burada koşmuş. Ferguson bana bir harita gösterip yol boyunca koşu işaretleri olduğunu söylüyor - küçük turuncu bayraklar. Haritayı birçok kez tarıyorum: Yolu ezberlemek için beynime emir vermem saniyeler alıyor.</p>

  <p class="calibre_4">Önce erkekler başlıyor: Alandan çıkışlarını izliyorum. On dakika beklememiz gerek. Esneme hareketleri yapıp ısınıyorum, Ferguson geliyor.</p>

  <p class="calibre_4">"Diğer idmanlara katılmamışsın" diyor.</p>

  <p class="calibre_4">"Hayır. Okula bir hafta önce başladım; gelemezdim."</p>

  <p class="calibre_4">"Pekâlâ. Kendine dikkat et ve adımlarını öyle at tamam mı? On kilometre uzun bir yol. Her ambulans çağırışımda başım belaya giriyor."</p>

  <p class="calibre_4">"Endişelenmeniz çok dokunaklı" diyorum.</p>

  <p class="calibre_4">Yüzünden bir hayret ifadesi geçiyor ve gülüyor.</p>

  <p class="calibre_4">"Ha! Senin olay tamam. Bakalım ne yapabiliyorsun?"</p>

  <p class="calibre_4">Kızların birkaçı pek memnun olmamışa benziyor.</p>

  <p class="calibre_4">Bizi başlatıyor.</p>

  <p class="calibre_4">Başlangıçta tarlalarda koşuyoruz; bozuk toprağa alışmamış olduğumdan ağırdan alıp ritme girmeye çalışıyorum. Ortalarda bir yerlere dağılmış durumdayız, oğlanlar görüş alanımızda değiller.</p>

  <p class="calibre_4">Güneş, yere vuran ayağımın tap-tap sesi, kalbimin hızlanan dump-dump sesi: Hepsi çok iyi geliyor. Daha da hızlanma zamanı. Koruluğa doğru bir patikayı izlemeye başladığımızda koşu hızımı artırıyorum.</p>

  <p class="calibre_4">Bir dönemeçte yerden aniden bir dal yükseliyor. Atlayacak ya da yön değiştirecek vakit yok, ayağımı çarpıp düşmekten başka seçenek kalmıyor. Ellerim açık, havada uçuyorum. Tüm ağırlığımla yere düştüğümde yan taraftaki iki kız dalı bırakıp koşmaya başlıyor. Gülüyorlar.</p>

  <p class="calibre_4">Nefes alamıyorum, karaya vuran bir balık gibi soluğum kesilmiş yerde yatıyorum. Yavaş yavaş nefes alışım düzeliyor ve oturuyorum.</p>

  <p class="calibre_4">Birkaç kızın ardından biri daha geçiyor, bir tanesi duraklıyor. "İyi misin?" diyor. Ona yalnızca el sallıyorum ve devam ediyor.</p>

  <p class="calibre_4">Şimdi hepsi beni geçti.</p>

  <p class="calibre_4">Kolumda çizikler ve bir dizimde de kesik var. Dikkatle kalkıp bacaklarımı kontrol ediyorum; her şey yolunda görünüyor. En azından Ferguson'un başı ambulans çağırdığı için belaya girmeyecek. Aniden bir öfke dalgası yükseliyor içimde. Lanet olsun onlara! Koşmayı seviyordum, neden böyle bir şey yapmak zorundalardı ki? Tekrar ve tekrar, sakinleşmek için derin nefes alıp Levo'mu kontrol ediyorum: 5.8. Bu yüksek seviye koşudan kalmış olmalı.</p>

  <p class="calibre_4">Bu uzun bir yarış diye hatırlatıyor içimden hafif bir ses. Çok uzun bir yarış.</p>

  <p class="calibre_4">Yeniden başlıyorum.</p>

  <p class="calibre_4">Hızla gidiyorum, sonra daha da hızlanıyorum. Ferguson'un dediği gibi yol işaretleri var, orada burada yolu gösteren küçük turuncu bayraklar. Fakat sonra yolun ikiye ayrıldığı yerde bayrak solda, sağda değil: Yanlış tarafta mı? Durup gözlerimi kapatıyor ve yola çıkmadan önce ezberlediğim haritayı düşünüyorum. Kesinlikle yanlış yerde.</p>

  <p class="calibre_4">Biri yine oyun mu oynuyor? Önemli değil. Harita tamı tamına kafamda. Yanlış yerleştirilmiş bayrağı görmezlikten gelerek koşmaya devam ediyorum.</p>

  <p class="calibre_4">Az sonra iyi olup olmadığımı soran kızı ve sormayanları geçiyorum. Ben buradayım işte, koşmanın ve nefes almanın her şey olduğu yerdeyim ve her şey de yere vuran ayaklarla ileriye doğru uçmak demek. Bir dereden geçerken sıçrattığım çamura bulandım, kolum ve dizim kanıyor ve umurumda değil.</p>

  <p class="calibre_4">Ağaç dalıyla beni düşüren iki kızın yanından da uzaklarından, onlara gülümseyerek geçiyorum. Hayretlerini, sonra da hızlanmak için gösterdikleri çabayı ve başaramamalarını görüyorum. Arkamda gözden kayboluyorlar.</p>

  <p class="calibre_4">Ve böylece bir tanesini ve birkaç tanesini daha geçiyorum. Saymayı unuttum - bu son kız mıydı? Bundan dolayı, her şeyi düzgün yapamamaktan dolayı mutsuz bir biçimde artık birinci olmak istiyorum. Daha da hızlanıyorum.</p>

  <p class="calibre_4">Finiş çizgisi uzakta gözükürken -başladığımız yer- erkeklerin de birkaçını, sonra birkaçını daha geçiyorum.</p>

  <p class="calibre_4">Ferguson, Ben ve bitirmiş olan yarım düzine erkek benim tepenin ardında gözüktüğümü görünce tezahürat yapmaya başlıyorlar.</p>

  <p class="calibre_4">Çizgiyi geçince Ferguson gözlerini kısarak kronometresine bakıyor. "Çok hızlı. Tüm yolu bu hızla mı koştun?"</p>

  <p class="calibre_4">Duruyorum ve cevap vermeye çalışıyorum ama konuşamıyorum. Sözcükler midemi bulandırıyor ve fırıl fini dönüyor ağzımda.</p>

  <p class="calibre_4">"Bana cevap verme! Koşmaya devam et," diyor Ferguson.</p>

  <p class="calibre_4">Soluğum tıkalı, midem bulanır bir şekilde otoparkın etrafında tekrar tekrar ve her seferinde hızımı düşürerek daireler çiziyorum, en sonunda kusma isteği duymadan durabiliyorum.</p>

  <p class="calibre_4">Erkeklerin çoğu bitiriyor ve biraz sonra da kızlar geliyor.</p>

  <p class="calibre_4">"Sana ne oldu?" diyor Ferguson kolumdaki ve bacağımdaki kanı görünce.</p>

  <p class="calibre_4">Omuz silkiyorum. "Takıldım," diyorum. "İyiyim; ambulansa ihtiyacım yok."</p>

  <p class="calibre_4">Gülüyor ve ilkyardım çantasını alıp dizime bir bandaj yapıştırıyor.</p>

  <p class="calibre_4">"Seninle ben iyi bir ikiliyiz/' diyor Ben otobüse bindiğimizde.</p>

  <p class="calibre_4">"Ah?"</p>

  <p class="calibre_4">"Ben erkeklerin birincisiydim, sen de kızların birincisi oldun."</p>

  <p class="calibre_4">"Benden ne kadar önce sen oraya varmıştın?"</p>

  <p class="calibre_4">Ben omuz silkiyor. "Beş dakika kadar. Neden?"</p>

  <p class="calibre_4">"Eh, biz sizden on dakika sonra başladık. Bu da senden daha hızlı olduğum anlamına geliyor."</p>

  <p class="calibre_4">Yüzünden olayı anladığına ve hayret içinde kaldığına dair bir ifade geçiyor, sırıtıyor. "İyi, daha sıkı antrenman yapmak için bir nedene ihtiyacım vardı."</p>

  <p class="calibre_4">Levo'mu dikizliyor: 8.1 ve bana kendisininkini gösteriyor, 7.9. "Bunda da beni yendin," diyor. Otobüs kalkıyor ve yaklaşıp eğiliyor. "Yani bunun için iyi bir zaman," derken sesi o kadar alçak ki ben de eğilmek zorunda kalıyorum, bundan da memnunum. Vücudu ısı yayıyor, benimki ise soğuyor, ikinci en soğuk.</p>

  <p class="calibre_4">"Ne için iyi bir zaman?"</p>

  <p class="calibre_4">Gülümsemesi kayboluyor. "Etrafı kontrol ettim biraz, birkaç soru sordum."</p>

  <p class="calibre_4">"Ne hakkında?"</p>

  <p class="calibre_4">"Kaybolan ilk kişi Tori değil. Okulumuzdan başkaları da olmuş, Programlanmışlardan, bir günde ortadan kaybolmuşlar. Açıklama yok."</p>

  <p class="calibre_4">"Geri gönderilmişler," diye fısıldıyorum ve vücudumdan soğuk bir ürperti geçiyor. Ben bir kolunu omzuma atıyor.</p>

  <p class="calibre_4">"Hepsi bu da değil. Başkaları da var: Programlanmış olmayanlardan. Cuma günü Toplantı'da bir kenara çektikleri gibi olanlardan. Onlar da gitmiş ve bu ilk sefer de değil."</p>

  <p class="calibre_4">Normal olanlar da mı kayboluyor? Toplantıdakiler Hudalar tarafından bir yana çekilmişti; onları almış olmalılar. Midem karışıyor.</p>

  <p class="calibre_4">"Ama neden?"</p>

  <p class="calibre_4">"Erkekleri anlayabiliyorum. Bir tanesinin cep telefonuyla yakalandığını duydum. Diğeri de gerçek bir pislikti, sürekli kavgalara ve öyle şeylere karışırdı. Belki de bir çetedeydi."</p>

  <p class="calibre_4">"Ya kız?"</p>

  <p class="calibre_4">Ben omuz silkiyor. "Yanlış hiçbir şey yapmadı. Ama çok zekiydi; öğretmenlere tuhaf sorular sorardı, tarihte falan. Bazı şeylerin neden yapıldığına, yapılmadığına dair sorular.</p>

  <p class="calibre_4">Tuhaf sorular sormak, Ben gibi.</p>

  <p class="calibre_4">"Ben! Bu şeyleri ortaya çıkarmaya çalışmaktan vazgeçmelisin; bir sonraki sen olabilirsin."</p>

  <p class="calibre_4">"Peki ya Tori ne olacak? Kimse sormazsa, kimse önemsemezse. Görmüyor musun, sen de olabilirsin, ben de olabilirim. Ona ne olduğunu bilmem lazım."</p>

  <p class="calibre_4">"Kaybolmanı istemiyorum," diye fısıldıyorum ve beni daha da yakma çekiyor. Kucaklamasında çamur ve ter var, kalbi kulağımın altında atıyor.</p>

  <p class="calibre_4">Çocukların birkaçı bize öpücük sesi yapıyor ve Ferguson arkasını dönüyor. "Otobüste sarılmak yok!" diye bağırıyor ve ben oturuşumu düzeltiyorum. Ben hâlâ elime sıkıca yapışmış durumda.</p>

  <p class="calibre_4">Tıpkı Tori'nin eline yapıştığı gibi.</p>

  <p class="calibre_4">Sürpriz: Otobüs okula geri döndüğünde sadece annem değil, babam da beni bekliyor. Ben'e ve diğerlerine hoşça kaim anlamında el sallayıp bandajlı dizimle çamurlu ve bitkin bir şekilde arabaya doğru yürüyorum. Her yerim o kadar katılaşmış ki bir ayağımı diğerinin önüne atmak bile çaba gerektiriyor.</p>

  <p class="calibre_4">Annem arabadan dışarı fırlıyor. "Ne halt oldu sana?" diyor yüzünde dehşetle.</p>

  <p class="calibre_4">"İyiyim ben. Ve bak." Ona Levo'mu gösteriyorum: 6.6. Otobüsteki fısıldaşmalarımızm stresine rağmen anlaşılan o ki seviyemi yüksek tutmanın yolu koşmak.</p>

  <p class="calibre_4">"Ama şu haline bak!" Ve Ferguson'la konuşmak için yanımızdan ayrılıyor. Babam da bu arada arabadan çıkıp üstüme başıma bakıyor.</p>

  <p class="calibre_4">"Eğlence iyiydi ha?" Sırıtıyor.</p>

  <p class="calibre_4">"Ah, evet." Ben de gülümsüyorum ve düşecekmişim gibi öne, arabaya doğru eğilip tutunuyorum. Karanlıkta mutfakta beni korkuttuğundan beri babamı görmemiştim -iş için uzaktaydı- ama şimdi mutlu ve rahat görünüyor, gecenin ortasında beni bastığında neredeyse çığlık atıyordum, bu konuyla ilgili beni sorgulayan asık suratlı adamdan eser yok.</p>

  <p class="calibre_4">"Nasıl gitti?"</p>

  <p class="calibre_4">"Birinci oldum."</p>

  <p class="calibre_4">Tezahürat yapıp elini kaldırıyor. "Çakalım mı?"</p>

  <p class="calibre_4">"Ne?"</p>

  <p class="calibre_4">"Elini böyle kaldır." Yapıyorum ve kendi eliyle benimkine vuruyor. Sonra anneme el kol hareketleri yapıp göz kırpıyor. "Bunu çok sık yaparsan hoşuna gitmeyecektir. Pislik ve kana karşı çok fazla toleranslı değildir."</p>

  <p class="calibre_4">O gece yemeğe Jazz geliyor. Amy bütün akşam ona salakça sırıtarak bakıyor, annem en iyi ejderha tavnnı takmıyor ve babam kötü şakalar yapıyor. Jazz "Jason" dendiğinde cevap bile vererek kaderine boyun eğmiş görünüyor, "Evet lütfen" ve "teşekkür ederim"den fazla bir şey söylemiyor. Ben yemek yemeye konsantre oluyorum.</p>

  <p class="calibre_4">"Bugün açsın galiba?" diyor annem ben ikinci tabak kızartma ve patates için uzanınca. Salçalı yemek ve Yorkshire Pudingi: leziz.</p>

  <p class="calibre_4">Omuz silkiyorum. "Bugün 10 kilometre koştum."</p>

  <p class="calibre_4">"Yeşillik almayı da unutma yanına/' diyor. Tabağımda küçük ağaçlara benzeyen dallar var. Şu ana kadar onları geçiştirmeyi başarmıştım.</p>

  <p class="calibre_4">"Bu nedir?"</p>

  <p class="calibre_4">"Brokoli. Hiç yemedin mi?" diyor şaşkınlıkla.</p>

  <p class="calibre_4">"Sanmıyorum." Tüm gözler bana dönmüşken başka yolu yok. Birazını çatallıyorum fakat boğazım isyan ediyor: gitmeyecek. Ağzımı elimle kapatıp öksürmeye başlıyorum.</p>

  <p class="calibre_4">"İyi misin?" Annem kalkar gibi oluyor ama ben bir elimi kaldırınca yeniden yerine oturuyor ve bir şekilde yutmayı başarıyorum. Kimse bakmadığında brokolimin geri kalanını bir peçeteye sarıp sonra da çöpe atıyorum. Bu iğrençti.</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_25"></div>
</body>
</html>
