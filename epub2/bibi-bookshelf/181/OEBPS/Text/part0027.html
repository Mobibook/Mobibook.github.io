<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>YİRMİ ÜÇÜNCÜ BÖLÜM</h1>

  <p class="calibre3" style="margin:0pt; border:0pt; height:1em"> </p>

  <p class="calibre_4">"Eğitimi atlayıp Dr. VVinston'ı görmeye git/' diyor Bayan Ali. "Şimdi."</p>

  <p class="calibre_4">"Ne? Neden?" Ona bakıyorum ama yüzünden hiçbir şey okunmuyor.</p>

  <p class="calibre_4">"O sana söyleyecektir sanırım. Yukarı çık ve bekle." Gülümsüyor ama bu kendimi iyi hissettirmiyor.</p>

  <p class="calibre_4">Ne ile ilgili şimdi bu? Merdivenleri tırmanıp, ellerim kenetlenmiş biçimde oturuyorum. Belki bir şekilde Ben'le insanların kaybolması hakkında konuştuklarımızı biliyorlar. Belki de otobüste dinleme cihazı vardı ve Hudalar onu da tam şu anda sınıfından çıkarıyorlar. Belki de...</p>

  <p class="calibre_4">Kapısı açılıyor, bir çocuk çıkıyor.</p>

  <p class="calibre_4">"Sonraki!" diye bağırıyor bir ses.</p>

  <p class="calibre_4">Kalkıp ofisine giriyorum. Kartımı okutup, kapıyı kapatarak oturuyorum.</p>

  <p class="calibre_4">"Günaydın Kyla!" Rujla boyalı gülümsemesiyle gülümsüyor.</p>

  <p class="calibre_4">"Merhaba."</p>

  <p class="calibre_4">"Bir öğretmen seninle ilgili benimle konuştu. Ne hakkında olduğunu biliyor musun?" Dudaklarını büzüyor. Zihnimi tarıyorum. Öğretmen mi? Yanlış bir şey mi yaptım?</p>

  <p class="calibre_4">"Öğretmenlerimden biri mi? Ben... bilmiyorum."</p>

  <p class="calibre_4">"O kadar paniğe kapılma. Öğretmenlerinden biri ama henüz onu tanımıyorsun. Bay Gianelli: Sanat Departmanının sorumlusu. Öyle görünüyor ki çizimlerinden birini görmüş ve senin onun sınıfına geçmen için ısrar edecek kadar çok da inatçı/'<br class="calibre3" /></p>

  <p class="calibre_4">"Gerçekten mi?" Yüzüme bir gülümsemenin yayıldığını hissedebiliyorum.</p>

  <p class="calibre_4">Kaşlarını çatıyor. "O kadar sinir bozucuydu ki..."</p>

  <p class="calibre_4">"Buna çok üzüldüm, ama... Şey, onun dersini alabilir miyim?"</p>

  <p class="calibre_4">"Evet. İşte yeni çizelgen." Çizelgeyi bana doğru itiyor. "Sığdırabilmek için matematik dersini kaldırmak zorunda kaldık. Bunu telafi etmen için öğle yemeği zamanı haftada iki kez Birim'e gitmen gerek ve bundan böyle diğer günler de bunun gibi."</p>

  <p class="calibre_4">"Çok teşekkür ederim, teşekkür ederim, ben..."</p>

  <p class="calibre_4">"Şimdi git."</p>

  <p class="calibre_4">Sandalyeden fırlayıp kapıda kartımı okutuyorum.</p>

  <p class="calibre_4">"Ah ve Kyla?"</p>

  <p class="calibre_4">Dönüyorum. "Evet?"</p>

  <p class="calibre_4">"Bu kadar memnun görünme kendinden. Senin tarafmdan ya da seninle ilgili herhangi biri tarafmdan bir daha hiçbir zaman rahatsız edilmek istemiyorum. Bu yeterince açık mı?"</p>

  <p class="calibre_4">Sözcükleri söylerken ışıltılı bir tebessüm takmıyor, bu da onları nasıl oluyorsa daha korkunç hale getiriyor.</p>

  <p class="calibre_4">Yüzümdeki sırıtmayı siliyorum. "Evet," diyorum ve odadan fırlayıp merdivenlerden aşağı iniyorum.</p>

  <p class="calibre_4">Şampiyonum Bay Gianelli hiç de beklediğim gibi değil.</p>

  <p class="calibre_4">"Sen kimsin?" diye soruyor ben zilden sonra içeri sızınca kaşlarını çatarak.</p>

  <p class="calibre_4">"Kyla Davis."</p>

  <p class="calibre_4">"Kim?"</p>

  <p class="calibre_4">"Yeni bir öğrenci. Dr. Winston'la görüşmüştünüz."</p>

  <p class="calibre_4">İsmini söyleyince kaşları daha da çatılıyor.</p>

  <p class="calibre_4">"Ah ha! Sen şu baykuş kızsın. Senin yüzünden o çekilmez kadınla üç kez toplantı yapmaya tahammül etmek zorunda kaldım."</p>

  <p class="calibre_4">Endişeyle arkama bakıyorum ama kapı kapalı; Bayan Ali gitmiş. Geriye dönüp öğrencilere şöyle bir göz atınca kalbim kararıyor: Phoebe. Ah harika. Sanat sınıfımda da o var.</p>

  <p class="calibre_4">Öğretmen baykuş eskizimi masasındaki bir yığından çekip çıkarıyor, sınıfa doğru tutuyor ve bana oturmam için izin vermeden önce herkese çizimi nasıl iyileştirebileceğimi anlatmaya girişiyor. Ve haklı.</p>

  <p class="calibre_4">Ama bugün, boyuyoruz.</p>

  <p class="calibre_4">Ne yapıp da boyasam?</p>

  <p class="calibre_4">Mutlu Yer'imi: Belki de oraya gitmeme yardımcı olur. Gökyüzünden başlıyorum. Kısa süre sonra mavilerin içine çekiliyorum, onları bir palette karıştırıp, ıspatulayla beyaz sarmallar koyarak bulut demetleri ekliyorum. Gökyüzüne öyle dalmışım ki neredeyse arkamdaki alçak sesleri duymayacağım.</p>

  <p class="calibre_4">"Programlanmak için ne yaptığını merak ediyorum."</p>

  <p class="calibre_4">"Bahse girerim kötü bir şeydir."</p>

  <p class="calibre_4">"Bence en kötüsüdür: Küçük, sıska, sinirli bir tip."</p>

  <p class="calibre_4">"Belki kendisinden küçük olarak bulabildiği çocuklara işkence yapmıştır."</p>

  <p class="calibre_4">"Belki evini ateşe vermiş ve ebeveynlerini canlı canlı yakmıştır. Izgara olmuş anne baba. Bahse girerim bağırmışlardır."</p>

  <p class="calibre_4">Arkama dönüyorum.</p>

  <p class="calibre_4">"Belki birinin boğazını ıspatulayla kesmişimdir." Ispatulayı ağırlığını kontrol edermiş gibi bir elimde tartıyorum.</p>

  <p class="calibre_4">Arkadaşı geri adım atıyor ama Phoebe gülüyor. "Biliyor musun şimdi kimseye zarar veremez, daha önce ne yaparsa yapmış olsun. Eğer denerse ölür. Beyni kızarıverir: zap!"</p>

  <p class="calibre_4">Resmime geri dönüyorum.</p>

  <p class="calibre_4">Yeşil ağaçlar mavi gökyüzü beyaz bulutlar yeşil ağaçlar mavi gökyüzü beyaz bulutlar...</p>

  <p class="calibre_4">"Yeni çizelgenden memnun musun?" diye soruyor Bayan Ali arada hoş bir şekilde gülümseyerek.</p>

  <p class="calibre_4">Ve ben apaçık olan evet cevabını versem mi bilemiyorum, çünkü Phoebe ve söyledikleri olmasa, ders mükemmel olacaktı, çok sevdim. Peki ya bir şeyleri atlatmanın yolunu bulduğumu hissederse ve bu durumdan mutlu olduğum için başım derde girerse?</p>

  <p class="calibre_4">Gülüyor. "Suratın: Bazen ne halde olduğunu görmelisin."</p>

  <p class="calibre_4">Yani bugün kendini iyi hissediyor.</p>

  <p class="calibre_4">Tereddütle gülümsüyorum. "Sanat sınıfını seviyorum. Bana gerçekten yardımcı olacak, şey için -müdürün Toplantıda söylediği sözcüğü bulmak için beynimi tarıyorum- tüm potansiyelimi ortaya çıkarabilmem için."</p>

  <p class="calibre_4">Eğlenmişe benziyor. "Sözcükleri papağan gibi tekrar etme Kyla. Sen her zaman sözleşmene uygun davranmak için elinden geleni yapmalısın."</p>

  <p class="calibre_4">"Bir soru sorabilir miyim?"</p>

  <p class="calibre_4">"Elbette."</p>

  <p class="calibre_4">"Benim gibi biri sözleşmesinin gereklerini yerine getiremezse ne olur? Geriye döndürülebilir mi?"</p>

  <p class="calibre_4">Dönüp gözlerime bakıyor. Yüzünden bir şey geçiyor, o kadar hızlı geçiyor ki ne olduğundan tam emin olamıyorum; sonra yok oluyor. Gülümsüyor. "Sadece bir süre dikkatleri üzerine çekme Kyla, Dr. Winston onun canını ne kadar sıktığını unutana dek."</p>

  <p class="calibre_4">Beni bir sonraki sınıfıma götürüyor ve ben de onun söylediklerini düşünüyorum. Soruya cevap vermedi. Ve bu, kendi içinde bir cevap zaten.</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_26"></div>
</body>
</html>
