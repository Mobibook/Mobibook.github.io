<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>YİRMİ YEDİNCİ BÖLÜM</h1>

  <p class="calibre_4">Ertesi sabah ilk duyduğum şey guruldamayla karışık derin bir mırlama: Sebastian. Yastığımın tam uyunacak bir yer olduğuna karar vermişe benziyor ve üzerine kıvrılmış. Bense nerede isterse orada uyumasına izin vereceğim.</p>

  <p class="calibre_4">Tecrübelerinden etkilenmemiş görünüyor: Tilkilerle ya da ne tür bir yaratıksa onunla dövüşmekten, kurtarılıp Phoebe'ye teslim edilmekten, veteriner tarafmdan dikiş atılmasından. Dün gece eve geldiğimizde annem tarafından hazırlanan ve akşam yemeğinin en güzel parçası olan özel yemeğini kabul etti ve doğrudan yatağına uyumaya gitti.</p>

  <p class="calibre_4">Phoebe: Onu çözemiyorum. Çok edepsiz, yine de o bülbül ona güvendi. Sebastian kollarında mırladı ve onu bana geri getirdi. Onu teslim ettiğinde yüzünü gördüm; onu geri vermek istemiyordu ama verdi. Hayvanları ve kuşlan insanlardan daha çok seviyor olmalı.</p>

  <p class="calibre_4">Eh, ben de Sebastian'ı pek çok kişiden daha çok seviyorum, ben kimim de yargılıyorum?</p>

  <p class="calibre_4"> * * *</p>

  <p class="calibre_4">Bugün Amy ve benim için otobüs günü, Jazz'm sınıf gezisi var.<br class="calibre3" /></p>

  <p class="calibre_4">Bindiğimizde tereddütteyim: Durup Phoebe'ye Sebastian'm iyi olduğunu söylesem mi? Ama bakışlarını yakalamaya çalışınca kaşlarını çatıyor, hafifçe başını sallıyor. Yani buna cevabı hayır.</p>

  <p class="calibre_4">Arkada Ben'le oturuyorum.</p>

  <p class="calibre_4">"Hah," diyor. "İyi misin?"</p>

  <p class="calibre_4">"Sebastian eve döndü," diyorum. Ve gürültülü otobüste sesimi alçaltarak Phoebe'nin ne yaptığını anlatıyorum.</p>

  <p class="calibre_4">"İşte sana gösteriyor," diyor.</p>

  <p class="calibre_4">"Neyi?"</p>

  <p class="calibre_4">"İnsanların her zaman düşündüğün gibi olmadıklarını. Senin için yaptığı güzel bir şey: Kim tahmin ederdi?" Gülümsüyor.</p>

  <p class="calibre_4">Ama ben bunu Sebastian için yaptığından eminim, benim için değil. Hiçbir şey değişmedi dedi dün gece.</p>

  <p class="calibre_4">İlk dersin çıkışında Bayan Ali dışarıda beni bekliyor.</p>

  <p class="calibre_4">"Biraz konuşabilir miyiz?" diyor ve cevap beklemeden beni koridorun sonundaki boş bir ofise götürüp kapıyı arkamızdan kapatıyor.</p>

  <p class="calibre_4">"Ters giden bir şey mi var?" diyorum.</p>

  <p class="calibre_4">"Bu kadar endişelenme Kyla. Hiçbir şey yapmadın. Ama sana yardım etmek için burada olduğumu biliyorsun değil mi?"</p>

  <p class="calibre_4">"Elbette."</p>

  <p class="calibre_4">"Beni dinle Kyla. Okulda biri seni huzursuz ediyorsa ya da sana sorun çıkarıyorsa bana söylemelisin. Ben bunları başka kaynaklardan duymaktan hoşlanmıyorum. Bu beni görevimi vapmı- yormuşum gibi gösteriyor."</p>

  <p class="calibre_4">Kafam karışmış bir şekilde ona bakıyorum. Bu kategoriye giren tek kişi Phoebe, ama kimse bunu bilmiyor: O şeyleri söylediğinde ormanda yalnızdık. "Anlamıyorum. Ne duydunuz?"</p>

  <p class="calibre_4">Bayan Ali gülümsüyor ve hafifçe başını sallıyor. "Zavallı Kyla. Bu dünya senin için çok karışık bir yer olmalı; benim burada bulunmamın nedeni de işleri yoluna koymak için sana yardımcı olmak. Ama sen bana yardım etmezsen ben de sana edemem. Şimdi, bana söylemek istediğin herhangi bir şey var mı tatlım?"</p>

  <p class="calibre_4">"Hayır. Ne kastettiğinizi anlamadım," diyorum ama eminim: Bir şekilde Phoebe hakkında bir şey biliyor ve onun hakkında konuşmamı istiyor.</p>

  <p class="calibre_4">Ama Phoebe ne demiş olursa olsun ben bir casus değilim. Hem o olmasaydı Sebastian'ı geri alamazdık; şimdi nasıl onun aleyhinde bir şey söyleyebilirim? Ölü mü diri mi onu bile bilemezdik.</p>

  <p class="calibre_4">Bayan Ali bana bakıyor ve gözlerinde görebiliyorum: Ona söylemediğim bir şey olduğunu biliyor. Başını sallıyor. "Üzgünüm Kyla. Benim yardımıma ihtiyacın olduğunu bilmiyor olabilirsin, ama öyle. Ben seninle tüm o... çirkin olasılıkların arasında olan kişiyim. Kendine dikkat et. Şimdi sınıfına git."</p>

  <p class="calibre_4">Ve dönüyor, kapıyı açıyor ve dışarı yürüyor.</p>

  <p class="calibre_4">Dizlerim pelteleşmiş vaziyette. Bu bir tehditti değil mi? Ne çirkin olasüığı?</p>

  <p class="calibre_4">Ve ofiste kalıyorum, kapıyı çekip kendimi toplamaya çalışıyorum. Mutlu Yer'imi düşünüyorum, bulutların üzerinde havada süzülmeyi. Ama gittikçe bir şeylerin ters gittiği duygusuna kapılıyorum, bir şey yaptığım duygusuna. Ve ödeyeceğim.</p>

  <p class="calibre_4">Nihayetinde sınıfa geç kaldığım için bana kızacaklar. Başımı sallıyorum: Tamam Kyla, kendini topla. Derin bir nefes alıp kapı koluna uzanıyorum ama ayak sesleri duyuluyor. Kesik kesik, kesin ayak sesleri. Tereddütteyim; ellerim iki yanıma düşüyor. Ofisin ışığı kapalı, koridorunki yanıyor ve kapıda da bir pencere var. Gölgelere çekilip izliyorum. Ayak sesleri yaklaşıyor: Gri takım elbiseli iki adam görünüyor. Hudalar.</p>

  <p class="calibre_4">Benim de içinde olmam gereken İngilizce sınıfımın kapısını açıyorlar. Çirkin olasılık bu mu? Beni almaya mı geldiler?</p>

  <p class="calibre_4">İçeride kaybolup az sonra geri dönüyorlar. Aralarında da yüzü bembeyaz kesilmiş Phoebe var.</p>

  <p class="calibre_4">Günün sonunda otobüse bindiğimde etrafta fısıltılar var; fısıltılar ve solmuş yüzler. Koridordan geçip Ben'le oturana kadar sırtımda gözler hissediyorum. Ama dönüp de baktığımda kimse benimle göz göze gelmiyor. Bir şey yaptığımı düşünüyorlar. Bana kötü davrandığım biliyorlar ve böylece Hudalar'ın onu sınıftan alması benim suçum oluyor.</p>

  <p class="calibre_4">Phoebe'nin her zamanki koltuğu boş duruyor; gelmiyor. Otobüs yola çıkıyor. Yani onunla sadece konuşup sonra bırakmamışlar, değil mi?</p>

  <p class="calibre_4">Ürperiyorum.</p>

  <p class="calibre_4">Ben elimi tutuyor. "İyi misin?" diyor ve otobüsün içinde yüzden yüze dolaşan gözlerime bakıyor. Başka tarafa kayan gözleri görüyor. "Ne oluyor?"</p>

  <p class="calibre_4">Başımı sallıyorum. Bu kadar çok düşman kulak dinlerken ne diyebilirim ki?</p>

  <p class="calibre_4">Bu gece koşmak istiyorum, aslında şimdi koşmak istiyorum ama her yerinde insanlar olan bu otobüsün içinde kıstırılmış durumdayım. Ben'in ılık eline konsantre olup, gözlerimi kapatıp, buradan başka herhangi bir yerde olmayı diliyorum.</p>

  <p class="calibre_4">"Sorun nedir söyle bana," diyor. "Belki yardımım dokunur."</p>

  <p class="calibre_4">Gözlerimi açıp başımı sallıyorum. "Şimdi değil. Bu gece gruptan önce idman yapacak mısın?" diye soruyorum. Başını sallıyor. "Ben de gelebilir miyim?"</p>

  <p class="calibre_4">Sırıtıyor. "Tabii ki."</p>

  <p class="calibre_4">"O zaman konuşabiliriz."</p>

  <p class="calibre_4">Ve eli benimkine kenetleniyor. Bu konu hakkında konuşabilmek için koşmam gerektiğinden, ciddi bir şey olduğunun farkında.</p>

  <p class="calibre3" style="margin:0pt; border:0pt; height:1em"> </p>

  <p class="calibre_4"><span class="bold"> </span></p>

  <div class="calibre_6" id="calibre_pb_30"></div>
</body>
</html>
