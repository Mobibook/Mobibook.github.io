<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>OTUZ ALTINCI BÖLÜM</h1>

  <p class="calibre_4">"Dün büyük bir macera atlatmışsın" diyor babam bir gözü bende bir gözü yolda.</p>

  <p class="calibre_4">"Sanırım öyle."</p>

  <p class="calibre_4">"Korktun mu?"</p>

  <p class="calibre_4">"Evet."</p>

  <p class="calibre_4">"İyi."</p>

  <p class="calibre_4">Şaşkınlıkla ona bakıyorum. "Korkmamak için tamamen delirmiş olman gerekir," diyor. Bir kırmızı ışıkta duruyor. "İyi uyudun mu?"</p>

  <p class="calibre_4">"Evet."</p>

  <p class="calibre_4">"Kâbus görmedin yani?"</p>

  <p class="calibre_4">"Hayır." Gözlerimi kapatmaktan korkuyordum ama eğer rüya gördüysem bile hatırlamıyorum.</p>

  <p class="calibre_4">"İlginç. Bu sefer seni korkutacak gerçek bir şey yaşıyorsun ama bebek gibi uyuyorsun." Sanki ben onun çözmeye çalıştığı bir yapbozmuşum gibi, ağzı açık bakıyor. Olayları anlamamayı sevmediği hissine kapılıyorum; şeyleri, insanları, her şeyi.</p>

  <p class="calibre_4">"Belki hastanede yaptıkları iğnenin etkisi geçmemiştir," diye bir tahminde bulunuyorum.</p>

  <p class="calibre_4">"'Olabilir' diyor ama iğnenin etkisinin kısa süreli olduğunu bildiği hissine kapılıyorum. 'Teröristler hakkında ne düşünüyorsun?"<br class="calibre3" /></p>

  <p class="calibre_4">Onlardan iki tanesini gördüğümü biliyor mu? Hayır. Nasıl bilebilir ki? Şimdi arabayı kıvrılan dar bir alanda kullandığı için gözü yolda.</p>

  <p class="calibre_4">"Eee?"</p>

  <p class="calibre_4">Teröristler hakkında ne düşünüyorum... onları düşünmeyi bırakmayı başaramadım. Öğrenci dolu otobüsleri patlatan ve hemşireleri öldüren teröristler.</p>

  <p class="calibre_4">"Onlar şeytan," diyorum.</p>

  <p class="calibre_4">"Bazı insanlar haklı olduklarını düşünüyor. Hudalar'm çok ileri gittiğini ve asıl şeytanın onlar olduklarını. O hastanede ve onun gibi başkalarında yapılanların yanlış olduğunu düşünüyorlar."</p>

  <p class="calibre_4">Gözlerim açılıyor, bunları söylemeye cesaret etmesi karşısında şoka giriyorum. Bu her ne kadar bazı insanların -tanımlanmayan ve yüzleri olmayan- düşünebileceği bir şey olsa da. "Ama DKT insanları öldürüyor, hiçbir şeyle ilgisi olmayan masum insanları. Neden olduğu önemli değil, yaptıkları hâlâ yanlış."</p>

  <p class="calibre_4">Başını bir o yana bir bu yana eğiyor, söylediğimi kafasında tartıyormuş gibi. "Yani itiraz ettiğin şey onların bakış açıları değil de yöntemleri, ha? İlginç."</p>

  <p class="calibre_4">Okula giriyor. Ona bir saniye beklemesini söyleyecektim, Bayan Ali'nin beni öğle yemeklerindeki koşudan aldığı gibi pazar idmanı hakkında da Ferguson'a bir şey söyleyip söylemediğini bilmiyorum. Ama birden arabadan çıkıp babamdan ve sorularından uzaklaşmak istedim. İlginç sözünü öyle bir söylüyor ki içinde çok daha fazlası gizli.</p>

  <p class="calibre_4">Ve bu sefer Ferguson çoktan yerini almış. Ben arabadan inince merhaba anlamında başını sallıyor ve benim orada bulunmama şaşırmıyor. Babam elini sallar gibi yapıp gidiyor.</p>

  <p class="calibre_4">Annem bugün evde kalmam konusunda çok sertti ama babam bizi her zaman gözünün önünde tutamayacağını ve gitmeme izin vermesi gerektiğini söyledi. Bu sabah annem kendine gelmiş gibiydi; dün gece de. Bu arada Stacey hala da gitti ve akşam yemeği yedik, hep duygularına hâkim görünüyordu. Saatler sonra babam geldiğinde üzülmüş olabileceğini bilemezdiniz.</p>

  <p class="calibre_4">Babam hiç şüphesiz çok tuhaf şeyler söylüyor.</p>

  <p class="calibre_4">"Phoebe'ye ne olduğunu biliyorum."</p>

  <p class="calibre_4">"Ne? Yani nereden biliyorsun?" Ben güçlükle nefes alarak bir ağaca yaslanıyor. Koşunun başından bu tepeye kadar Hudalar peşimdeymiş gibi koştum, bana zar zor yetişti. Duracak, konuşabilecek ve seviyelerimizi kontrol edecek kadar bitkinleşene dek.</p>

  <p class="calibre_4">"Onu gördüm."</p>

  <p class="calibre_4">"Nerede?"</p>

  <p class="calibre_4">"Hastanede. Programlanmış."</p>

  <p class="calibre_4">Ben'e çabucak dün olanları anlatıyorum. En kötü kısımları atlıyorum -ona söylemek istemediğimden değil, tasvir edecek kadar düşünmek istemediğimden- sanki kafamda küçük bir kapının ardına saklanıp kapatılmışlar gibi. Bazı şeyler kuytu bir köşede kalıp hiç dışarı çıkmamalı; bu benim işime geliyor. Dün gece uyumadan önce bunu zihnimde görselleştirdim: Anıları bir kapının arkasına itip bir anahtarla kilitlemeyi. Belki de bu artık kâbus görmememin gerçek nedenidir.</p>

  <p class="calibre_4">"Teröristler gerçekten hastaneye mi girdiler? Bunu anlayamıyorum," diyor yolda depar atmak istermiş gibi durarak. Onu orada tutmak için elini tutuyorum ve o da benimkini sıkıca tutuyor.</p>

  <p class="calibre_4">"Ve Phoebe'yi de unutma," diyorum.</p>

  <p class="calibre_4">"O olduğuna emin misin?"</p>

  <p class="calibre_4">"Evet. Oydu. Çünkü daha önce yüzünde hiç görmediğim sırıtkan gülümsemeye rağmen hiç şüphem yok."</p>

  <p class="calibre_4">"Yani Programlanmış. Ama Hudalar tarafından alınalı bir hafta ve birkaç gün oldu sadece. Yargılama gibi bir şey yapmış olamazlar."<br class="calibre3" /></p>

  <p class="calibre_4">"Hayır."</p>

  <p class="calibre_4">Yol boyunca yürüyoruz. Birinin bize yetişmesine çok uzun bir süre var: Bugün işleri yavaşlatacak bir yağmur yoktu ve geçen haftanın çamuru da çoğunlukla kuruduğundan hızlı geldik.</p>

  <p class="calibre_4">Geçen sefer oturduğumuz yere, kayaya ulaştığımızda Ben durup oturuyor ve beni dizlerine çekiyor. Kollarını sıkıca bana doluyor. Saçıma doğru, "İyi olduğuna çok sevindim. Sen de kay- bolsaydm ne yapardım bilmiyorum," diyor.</p>

  <p class="calibre_4">Ben de... Tori gibi. Yine de teröristlerce havaya uçurulmak Hudalar m seni almasıyla aynı şey değil. En azından parçalanıp serpiliyorsun, kaderin belli. Kimsenin bilmemesi gibi değil.</p>

  <p class="calibre_4">Öylece hareket etmeden oturuyoruz. Bir ekim sabahı ayazı var ama güneş sırtımda sıcak, geri kalan yerlerim de Ben tarafından ısıtılıyor; o kadar yakın ki. Yüzüm göğsüne yaslanmış, nem içinde nefes alıyorum. Ve o tatlı ve o sadece Ben olduğu için bambaşka bir şey. Nefesi saçımda; kalbi benimkiyle birlikte atıyor ve ben burada, bu an içinde sonsuza dek kalmak istiyorum.</p>

  <p class="calibre_4">En sonunda biraz çekiliyor, yüzü ciddi.</p>

  <p class="calibre_4">"Dinle. Phoebe on beş yaşındaydı, arkadaşlarından birine sordum. Yani onu alıp programlayabildiler. Ama ya Tori? On yedi yaşındaydı. Ve Gianelli, çok daha yaşlı. Onlara ne oldu?"</p>

  <p class="calibre_4">"Bilmiyorum."</p>

  <p class="calibre_4">"Bu konuda bir şey yapmalıyız," diyor Ben ve bir korku midemde girdap gibi dönmeye başlıyor.</p>

  <p class="calibre_4">"Ne gibi?"</p>

  <p class="calibre_4">"İnsanlara söylemeliyiz, Phoebe'yi en azından, ona ne olduğunu biliyoruz ne de olsa. Ona yaptıkları şey yasadışı. Diğerleri tahmin ediyordur ama gerçekten bilmiyorlar, değil mi?"</p>

  <p class="calibre_4">Başımı sallıyorum. "Hiçbir şey söyleyemezsin! Yoksa gidenler içinde bir sonraki sen olursun."<br class="calibre3" /></p>

  <p class="calibre_4">"Ama kimse bilmezse bu olanlar nasıl değişir?"</p>

  <p class="calibre_4">"Hayır," diyorum.</p>

  <p class="calibre_4">"Ama..."</p>

  <p class="calibre_4">"Hayır!" Sıçrayarak kalkıp yolu gözlemeye başlıyorum.</p>

  <p class="calibre_4">Ben devam ediyor. "Kyla ben..."</p>

  <p class="calibre_4">"Hayır. Yapmayacağına söz ver bana."</p>

  <p class="calibre_4">Tartışıyoruz ve sonunda Ben'den alabildiğim tek söz önce benimle konuşmadan bir şey yapmayacağı oluyor. Sonra birile- ri bize yetişmeden yeniden koşmaya başlıyoruz. Yol boyunca pat pat koşarak, tek yaptığım şeyin koşmak olduğu ve her şeyi düşünebildiğim ya da hiçbir şeyi düşünmediğim ve ikisinin de güzel olduğu yere gidiyorum. Finiş çizgisi görününce -otobüsümüz ve başındaki Ferguson- Ben'i elinden çekiyorum.</p>

  <p class="calibre_4">"Dinle. Yarın okuldan sonra benimle gel," diyorum. "Sana söylediğim web sitelerini gör. İnsanlar orada bazı konular hakkında konuşuyor."</p>

  <p class="calibre_4">Sırıtıyor.</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_39"></div>
</body>
</html>
