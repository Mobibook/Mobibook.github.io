<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>OTUZ DÖRDÜNCÜ BÖLÜM</h1>

  <p class="calibre_4">Hudalar bugün yine hastane geçidinde arabaları arıyorlar. İki tanesi Dr. Lysander'in ofisinin dışındaki koridorda nöbet tutuyor ve oradan geçerken cildim karıncalanıyor. Bekleme odasındaki sandalyemden kendimi tutamayarak onları izliyorum. Alarmdalar, görebiliyorsunuz: Hastanenin içindeki her sese ve her harekete karşı. Ama bana duvardaki minik bir örümcek kadar bile dikkat etmiyorlar. Programlanmış: Dikkate değmez. Tehdit oluşturmuyor.</p>

  <p class="calibre_4">"Gel." Dr. Lysander en sonunda çağırıyor ve aramıza kapalı bir kapı koyabilmenin mutluluğuyla Hudalar'dan hızla kaçıyorum.</p>

  <p class="calibre_4">"Biri mi kovalıyor?" Gülümsüyor.</p>

  <p class="calibre_4">"Elbette hayır."</p>

  <p class="calibre_4">Bir kaşını kaldırıyor.</p>

  <p class="calibre_4">İç geçiriyorum. "Eğer merak ediyorsanız, şu Hudalar beni ürpertiyor."</p>

  <p class="calibre_4">"Sana bir sır vereceğim Kyla. Beni de ürpertiyorlar."</p>

  <p class="calibre_4">Gözlerim açılıyor. "Gerçekten mi?"</p>

  <p class="calibre_4">"Gerçekten. Ama onları görmezlikten gelip, orada değillermiş gibi davranıyorum. Eğer var olduklarını bilmezsem yokturlar."<br class="calibre3" /></p>

  <p class="calibre_4">Bunu sakin ve kesin bir biçimde söylüyor, sanki dikkatini vermemesi bütün bir halkı yok edebilirmiş gibi. Silebilirmiş gibi.</p>

  <p class="calibre_4">İstemsizce titriyorum, sonra hemen fark edip etmediğini görmek için bir göz atıyorum ama ekranına yazı yazmakla meşgul. Yeniden başını kaldırıyor.</p>

  <p class="calibre_4">"Geçen hafta sanatına yoğunlaşmaya karar vermiştin. Nasıl gidiyor?"</p>

  <p class="calibre_4">"Pek iyi değil."</p>

  <p class="calibre_4">"Ah? Peki neden?"</p>

  <p class="calibre_4">"Sanat dersleri ertelendi. Öğretmen bütün okulun ortasında Hudalar'ca götürüldü."</p>

  <p class="calibre_4">Yüzünden o kadar çabuk bir şok dalgası geçiyor ki neredeyse fark edilmeyecek -gözleri açılıyor ve nefes alıyor- sonra yüzü eski mesafeli, nötr haline geri dönüyor.</p>

  <p class="calibre_4">"Bu konuda ne hissediyorsun?"</p>

  <p class="calibre_4">"Evde yapıyorum resimlerimi ama aynısı olmuyor."</p>

  <p class="calibre_4">"Yanlış anladın. Öğretmeninle ilgili ne düşünüyorsun?"</p>

  <p class="calibre_4">İşte bu ilginç. Herkesin tepkilerinden Hudalar'm kime ne yaptığını konuşmanın tabu olduğunu biliyorum ama yine de Dr. Lysander bana doğrudan ne düşündüğümü soruyor. Dikkatli ol Kyla, koridordalar. Neyi duyup neyi duymayacaklarını kim bilir?</p>

  <p class="calibre_4">"Bir nedenleri olduğuna eminim."</p>

  <p class="calibre_4">"Kyla, bu konuda kuvvetli duyguların olduğu apaçık."</p>

  <p class="calibre_4">"Öyle mi?"</p>

  <p class="calibre_4">"Gözlerin ruhunun penceresi."</p>

  <p class="calibre_4">Ne kadar can sıkıcı. Evde, aynanın karşısında alıştırma yapıyordum: Annemin ihtiyacım olduğunu söylediği "poker suratını" yapmaya çalışıyordum. Fakat iyi ya da kötü, duygu beslediğim herhangi bir şeyi düşünür düşünmez onu aynada görebiliyordum. Sebastiariı düşiitı. Bu yardımcı olacak gibi.</p>

  <p class="calibre_4">"Benim bir ruhum var mı?"</p>

  <p class="calibre_4">"Konuyu saptırmaya çalışmakta çok iyisin. Bu sadece eski bir deyiş, bir atasözü."</p>

  <p class="calibre_4">"Ama programlanan birinin ruhu olabilir mi?"</p>

  <p class="calibre_4">Sandalyede arkasına yaslanıyor, yüzünde memnun, yarım bir gülümseme var. "Eh, eğer ruhların varlığına inanan biriysek, Programlanma prosedürünün ruhu yok etmekle herhangi bir alakası olduğunu sanmıyorum."</p>

  <p class="calibre_4">"Siz ruhlara inanır mısınız?"</p>

  <p class="calibre_4">Başını sallar gibi oluyor. "Burada soruları kimin sorduğunu unutuyorsun Kyla. Benimkine cevap ver," diyor sesinde bir ikaz tonuyla.</p>

  <p class="calibre_4">Böylece Gianelli hakkında tehlike arz etmeyen bir şey ortaya çıkarmaya çalışıyorum ama sonra düşünüyorum: hayır. O daha iyisini hak ediyor. O gerçeği hak ediyor.</p>

  <p class="calibre_4">"İyi bir insandı. Bize değer veriyordu ve şimdi gitti. Nasıl hissetmemi bekliyorsunuz?"</p>

  <p class="calibre_4">Kaşlarını çatıyor. "Soruya soruyla cevap veriyorsun ha? Çok iyi biliyorsun ki..."</p>

  <p class="calibre_4">BANG!</p>

  <p class="calibre_4">Ofise bir ses dalgası yayılıyor. Bina sarsılıyor, korku vücudumdan hızla geçerken ayaklarımın altındaki yer gümbürdeyerek titriyor. Uzaktan gelen hafif çığlıklar var ama yeterince uzaktan değil.</p>

  <p class="calibre_4">Teröristler mi?</p>

  <p class="calibre_4">Arkamdaki kapı savrularak açılıyor ve sandalyemde dönüyorum: Koridordaki Hudalar. Biri kulağındaki telefonla konuşuyor. "Hemen bizimle gelin," diyor diğeri Dr. Lysander'e bakarak, ama kadın kıpırdamıyor, masasının arkasında, yüzü bomboş, donmuş gibi. "Şimdi!" diye bağırıyor Huda ve Dr. Lysander doğrulup kalkıyor, kollarına girerek onu kapıya doğru yürütmeye başlıyorlar. Onları izlesem mi?</p>

  <p class="calibre_4">Bana doğru hafifçe dönüyor. "Kyla, hemşirelerin görev yerine git. Endişelenme, sen..."</p>

  <p class="calibre_4">Sonra Huda onu omzundan tutup kapıdan itiyor.</p>

  <p class="calibre_4">Şok bakışı geri geliyor. Dr. Lysander artık onları ortadan kaldıracak durumda değil.</p>

  <p class="calibre_4">Uzaktan gelen gürültüler, çığlıklar, silahların ra-ta-ta-ta sesleri var. Silahlar: Nerede? Başımı yana eğiyorum: Aşağıda bir yerde ya da dışarıda. Dr. Lysander'in ofisini yürüyüp pencereye gidiyorum.</p>

  <p class="calibre_4">Parmaklıkları yok, birçok kat aşağıdaki bir iç avluya bakıyor. Bitkiler, ağaçlar, banklar var.</p>

  <p class="calibre_4">Bir araya toplanmış hemşireler var; onları oraya yönlendirmiş olabilecek silahlardan eser yok.</p>

  <p class="calibre_4">Dr. Lysander hemşirelerin görev yerine git dedi. Kapıya doğru yönelip sonra duruyorum. Bilgisayarı masasının üzerinde, hâlâ açık.</p>

  <p class="calibre_4">BAM!</p>

  <p class="calibre_4">Tüm bina sallanıyor; bu sefer daha yakından geldi.</p>

  <p class="calibre_4">Duraklıyorum: Paniğim koş diyor ama merakla da mücadelede: Bunun gibi bir şansı bir daha ne zaman yakalayacaksın?</p>

  <p class="calibre_4">Ve titriyorum, midem kahvaltı yukarı doğru yola çıkmışçasına karışıyor. Ne yapacağım? Kapıya bakıyorum, oraya doğru bir adım atıyorum ve bir de geriye. Dışarının buradan daha güvenli olduğunu da kim söylüyor?</p>

  <p class="calibre_4">Sandalyesine oturuyorum.</p>

  <p class="calibre_4">Fotoğrafım ekranın sağında: Kyla 19418. Bu, Levo'mun üzerinde bulunan sayı. Fotoğrafın solunda Dr. Lysander'in notları var: Bugün kesilen konuşmanın kısa bir açıklaması ama Gianelli den bahsedilmiyor. Aşağıya doğru bir tarih listesi: En tepede son hafta var. Tereddüt ediyorum, sonra üzerine tıklıyorum. Ve işte orada: O gün konuştuğumuz her şey. Gözlemleri.</p>

  <p class="calibre_4">İsmimin altında, tepede başlıkları olan bir mönü çubuğu var: Kabul Cerrahi, Takip, Tavsiyeler. Kabule tıklıyorum. Ve işte oradayım, renkli ekranda. Benim, ama ben değilim. Bir hastane yatağında ama farklı, yanlarında kayışlar var. Ellerim, ayaklarım bağlı. Saçım daha uzun, karmakarışık. Şu andaki halimden daha zayıfım. Yüzüm boş, gözlerim bön bakıyor: Ruhumun penceresi falan değil.</p>

  <p class="calibre_4">Ve bilgisayar ekranına bakarken bir yanım da duymaya devam ediyor: Bağırışlar, silah sesleri; boğulan bir çığlık. Ama büyülenmiş durumdayım. Kabul ve Cerrahi'ye ait notları çabucak tarasam da bir şey bulamıyorum. Sadece beynimin görüntüleriyle tamamlanan taramalar hakkında saçmalıklar.</p>

  <p class="calibre_4">Ayak sesleri, bağırışlar. Şimdi daha yakından.</p>

  <p class="calibre_4">Ama bu ne? Tavsiyeler yazan linke tıklıyorum.</p>

  <p class="calibre_4">Daha yüksek sesler. Kapıya bakıyorum.</p>

  <p class="calibre_4">Hareket et, saklan, şimdi! Kafamda bir ses. Nereye? Odada etrafıma bakıp bilgisayarda açtığım pencereleri kapatmaya çalışırken tıkladığım son link ekrana geliyor: Tavsiyeler. İşlemler ve tarihlerle dolu bir tablo.</p>

  <p class="calibre_4">Kurul son verilmesini öneriyor. Dr. Lysander reddediyor. Tedavi tekrar başlıyor. Tedavi sonrası regresyon işaretleri denetimi. Daha fazla gözlemci öneriliyor. Tekrarı halinde kurul son verilmesini öneriyor. Sonuncusu ben hastaneden çıkmadan bir hafta öncesine ait.</p>

  <p class="calibre_4">Hareket et, saklan, şimdil</p>

  <p class="calibre_4">Kapı savrularak açılıyor.</p>

  <p class="calibre_4">Çok geç...</p>

  <p class="calibre_4">Bir adam, bana bakıyor. Bir Huda değil: Saçları dağınık, gözleri vahşi bakıyor ve siyah giysileri onların operasyon takımları gibi gözükse de yakınından bile geçmiyor. Bir yanım bu ayrıntıları toplarken geri kalanım tek bir şeye odaklanıyor. Elinde tuttuğu, kaldırıp bana doğrulttuğu silaha.</p>

  <p class="calibre_4">Omzunun üzerinden başka bir yüz beliriyor.</p>

  <p class="calibre_4">"Bırak onu! Levo'su var. Programlanmış!"</p>

  <p class="calibre_4">Silahı hâlâ bana doğru tutuyor. "Nazik bir davranış olurdu değil mi?" diyor.</p>

  <p class="calibre_4">Duvara doğru gerileyerek başımı sallıyorum. Hayır, lütfen, hayır diye konuşmaya çalışsam da sözcükler sadece aklımda, boğazıma takılıyor ve dışarı çıkmıyorlar.</p>

  <p class="calibre_4">"Kurşunu harcama!" diye bağırıyor diğeri ve kolundan çekiştiriyor. Koridorda kayboluyorlar.</p>

  <p class="calibre_4">Şiddetle sarsılarak yere seriliyorum. Levo'm 5.1'i gösteriyor. Gel de bunu açıkla.</p>

  <p class="calibre_4">Açıklayamıyorum.</p>

  <p class="calibre_4">Çok geçmeden kendimi koruma güdüm kontrolü ele alıyor, beni kalkmaya zorluyor. Açtığım tüm bilgisayar pencerelerini kapatıyorum; bilgisayarı olduğu gibi masada bırakıp kapı aralığından dışarı bakıyorum. Koridor boş, adamların koştuğu sağ taraftan çığlıklar geliyor. Diğer tarafa koşuyorum.</p>

  <p class="calibre_4">Işıklar defalarca oynaşıp sönüyor. Zifiri karanlık. Gözlerimi açıyor, açıyorum ama penceresiz koridorda hiçbir şey göremiyorum. Midemden bir çığlık yolunu bulmaya çalışarak, guruldayarak çıkıyor. Dizginleri eline geçir, yolu biliyorsun: Hatırla! Yavaş ve derin bir biçimde soluk alarak, zihnimdeki hastane haritasını zorluyorum. Sekizinci kat. Hemşirelerin görev yerine git demişti Dr. Lysander.</p>

  <p class="calibre_4">Bir elim duvarda, yayan, titreyerek ve ses çıkarmamaya çalışarak koridorun sonuna yürüyorum. Çifte kapılar, sola dön: Gideceğin yere ulaştın.</p>

  <p class="calibre_4">Her şey sessiz. Ellerimle masanın kenarını bulmaya çalışarak ileri doğru yürüyorum ama yerdeki bir şeye takılıp yere seriliyorum.</p>

  <p class="calibre_4">Yer ıslak. Yapışkan. Genzime uzanıp beni kusturacak gibi olan tuhaf metalik bir koku var. Kan.</p>

  <p class="calibre_4">Dizlerim ve ellerimin üzerinde körlemesine geriliyorum ve yerde bir şeye -hayır birine- çarpıyorum: bir el, bir kol. Bütün bir insan, bir kadın, hemşire kıyafetleri içinde. Ses yok, hareket yok, büyük yapışkan bir göl... Kolundan boynuna doğru onu izlemeye zorluyorum kendimi. Hâlâ sıcak ama belli ki ölü. O iki adam gelmeden önce duyduğum son çığlık. Silahlı. Onu vurdular, vurmuş olmalılar.</p>

  <p class="calibre_4">Ölü.</p>

  <p class="calibre_4">Güçlükle ayağa kalkıp karanlık koridorda geriye doğru kör bir biçimde koşuyorum.</p>

  <p class="calibre_4">Dur; çok fazla gürültü var! Saklan.</p>

  <p class="calibre_4">Bir içgüdü beni yavaşlamaya, adımlarımı dikkatli atmaya zorluyor. Sessiz adımlar. Daha önce, asansörden inerken masadaki hemşireye dikkat edip etmediğimi düşünmeye çalışıyorum. İçeri girerken sağa doğru yürüyüp onu geçtim ama neye benzediği aklıma gelmiyor. Eğer onu tanıyor olsaydım dikkat ederdim değil mi? Ama dikkatim dağılmıştı, Anneme hoşça kal diyordum ve sonra...</p>

  <p class="calibre_4">Annem! Her zaman yaptığı gibi arkadaşıyla çay içmeye gitmişti. Nereye gittiler? Bilmiyorum. Anne, neredesin?</p>

  <p class="calibre_4">Kontrolü eline al. Sakinleş. ŞİMDİ.</p>

  <p class="calibre_4">Kalp ritmim normale dönüp panik azalana dek soluk alıp veriyorum. Kontrol altına alıyorum. Hareketsiz kal ve dinle. Ama hiçbir şey duyamıyorum, tek bir ses bile. Hastane daha önce hiç olmadığı kadar, korkutucu bir şekilde sessiz.</p>

  <p class="calibre_4">İnceleme, değerlendirme yapmadan ayaklarım beni acil çıkış merdivenlerine götürüyor, otomatik olarak en iyi bildikleri yere yöneliyorlar: Onuncu kata. Eski odama. Bir elim duvarda, dikkatli ve sessiz, tek seferde bir basamak çıkarak tırmanıyorum. Bir orayı bir burayı dinlemek için duruyorum ama hiçbir şey duyamıyorum. Nihayet onuncu katın kapısına ulaşıp birden korkuyorum, ya kilitliyse? Açılıyor: Belki de enerji kesintisi yüzünden. Kapıdan geçip koridora çıkıyorum: Bu katta loş acil durum ışıkları var. Sesler var ve hareket eden insanlar var; sakin sesler, bağırış ya da çığlık yok. İlerliyorum. Sonra yüzümde bir ışık parlıyor.</p>

  <p class="calibre_4">"Kyla mı bu? Ah evet." Işık azalıyor ve bu hemşire Sally, ben burada kalırken benim kanadımdaki onuncu kat hemşirelerinden biri. Bir yüz, yaşayan tanıdık bir yüz görmekten dolayı saçma bir şekilde mutluyum. Gülümsüyorum ve beni omzumdan kavrıyor. "Şensin. Ah tatlım, sen kontrol için gelmiştin buraya değil mi? Gel. Hepimiz kafeteryaya gitmeliyiz. Bize yardım et olur mu, birkaç yeni gelen çocuk var. Kafaları çok karışık."</p>

  <p class="calibre_4">Ve beni iki Programlanmışla el ele tutuşturuyor. Bunlar yeni. Sendeliyorlar ama sanki bu hayatlarının en güzel günüymüş gibi yüzlerinde mutluluk saçan kocaman sırıtışlar var.</p>

  <p class="calibre_4">Biri tekerlekli sandalyeyi itiyor: Sandalyedeki en yenilerden biri. Yürüyebileceğine güvenmiyorlar.</p>

  <p class="calibre_4">Koridorun sonuna gidiyoruz; az sonra burası hemşireler ve hastalarla doluyor.</p>

  <p class="calibre_4">"Çabuk olun!" Arkadan sabırsız bir ses geliyor. Sayısız Huda' dan biri bizi güdüyor.</p>

  <p class="calibre_4">Onuncu katın kafeteryasına giriyoruz - herkesi içine alabilecek kadar büyük olan tek yer. Sonuncumuzu da içeri itip koridora barikat kuruyorlar.</p>

  <p class="calibre_4">Burada yüksek parmaklıklı pencerelerden gelen doğal bir ışık var, loş acil durum ışıklarından sonra çok parlak geliyor, gözlerimi kırpıştırıyorum.</p>

  <p class="calibre_4">"Kyla yaralanmışsın! Ne oldu?" Ve hemşire Sally beni bir sandalyeye iterek kolumu, omzumu kontrol ediyor.</p>

  <p class="calibre_4">"Yaralı mı? Değilim... Ah, anlıyorum. Bu benim kanım değil. Birine takılıp düştüm, o..." Ve bunu düşünemiyorum, hatta cümleyi bile bitiremiyorum, böylece bir başkasına geçiyorum.</p>

  <p class="calibre_4">"Ne oluyor?"</p>

  <p class="calibre_4">"Endişelenme. Her şeyin yoluna gireceğine eminim."</p>

  <p class="calibre_4">"İnsanları vuruyorlar, onları öldürüyorlar. Yoluna girmiyor."</p>

  <p class="calibre_4">Ağzı açık kalıyor. Başını sallıyor. "Ne kadar dolaysız konuşabildiğini unutmuşum. Bir DKT saldırısı oldu. Şimdi sona erdi. Kalan son birkaç taneyi izliyorlar şimdi ve bu arada bunlar sona erene kadar herkesi koruma altına alıyorlar."</p>

  <p class="calibre_4">"İyi misin tatlım?" Başka bir hemşire bana gülümsüyor, eli Mutluluk Sıvısı şırıngalarıyla dolu. Odada tur atıyor.</p>

  <p class="calibre_4">"İyiyim," diyerek Sebastian'ı düşünüyorum. İşe yarıyor olmalı ki -benim poker suratım- uzaklaşıyor. Sally de onunla gidiyor, herkesi kontrol etmeye başlıyorlar.</p>

  <p class="calibre_4">Geriye gidip masalardan birine, bir sandalyeye oturuyorum. Yanımda tekerlekli sandalyeye kayışla bağlanmış bir kız var, kahverengi saçları önüne, yüzüne dökülmüş. Levo'su titriyor. Bir hemşire arıyorum, Sally'ye gelmesi için el sallıyorum ama görmüyor. Kız tekerlekli sandalyesine çökmüş durumda, bir şeye uzanmaya çalışıyor.</p>

  <p class="calibre_4">Ah. İşte orada, yerde. Büyük ihtimalle düşürmüş olduğu yumuşak oyuncağı alıyorum: Sarkık kulaklı bir tavşan. "Al bakalım," diyorum ve oyuncağı eline veriyorum. Başını kaldırıp gülümsüyor. Mükemmel bir neşenin büyük, kocaman gülümsemesi.</p>

  <p class="calibre_4">İrkiliyorum. Hayır, olamaz. Bu gülümseme bu yüze ait değil. Çok yakışıyor, ona yakışıyor ama bu yanlış.</p>

  <p class="calibre_4">"Phoebe?" diye fısıldıyorum.</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_37"></div>
</body>
</html>
