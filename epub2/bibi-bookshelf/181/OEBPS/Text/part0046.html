<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>KIRK İKİNCİ BÖLÜM</h1>

  <p class="calibre_4">Bu hafta kros idmanı yok: Takım denemeler yapıyor. Prog- ramlanmışİar okul takımlarına alınmadığından, Ben ve ben bunun dışındayız. Okulun en hızlıları olduğumuzu boş ver, ya da vücudumdaki her kas lifinin kurtulmak için çığlık çığlığa olmasını. Ama bir şey söyleyemem: Ben iyi küçük bir Programlanmış'ım. Ya, öyle.</p>

  <p class="calibre_4">Günün genel muhteşemliğine ek olarak, Amy'nin pazar akşamüstü için de bir planı var. Ve dün onun hakkında öğrendiklerimden sonra ona hayır diyemezdim. İstesem bile.</p>

  <p class="calibre_4">"Kyla? Haydi gel." Ben dolapta ceketimi ararken Amy ve Jazz kapıda duruyorlar. Resmi eşlikçi görevim beni bekliyor. Amy gökyüzüne bakıyor. "Bu havadan pek emin değilim."</p>

  <p class="calibre_4">Bence mükemmel. Gökyüzü tek renk: kasvetli bir gri; soğuk ve rutubetli. Şimdilik yağmur yok ama hava ağır ve nemli; sanki bir araya getirip yağmur oluşturmak için çok sulu olan sayısız minik damlayı taşıyormuş gibi. Ruh halime uyan genel, sefil bir hava.</p>

  <p class="calibre_4">"Korkma, her ihtimale hazırım," diyor Jazz. "Gardım alî" Reverans yapıp büyük şemsiyesini alarak bir ağaç dalıyla sahte bir kılıç savaşına giriyor.<br class="calibre3" /></p>

  <p class="calibre_4">Köyün içinden patika işaretine kadar devam edip duruyoruz. Amy ve Jazz yolun yanındaki taş duvara yaslanıyorlar. "Devam etmiyor muyuz?" diye soruyorum.</p>

  <p class="calibre_4">"Biraz sonra," diyor Amy ve saatine bakıyor. Salı günü bir doktorun ameliyathanesinde başlayacak olan stajından bahsediyor ve "biraz sonra" birkaç dakikaya dönüşüyor, sonra birkaç dakikaya daha.</p>

  <p class="calibre_4">"İşte orada," diyor Jazz. Dönüyorum ve Ben bize doğru koşuyor. El sallıyor.</p>

  <p class="calibre_4">"Sürpriz!" diyor Amy ve sırıtıyor.</p>

  <p class="calibre_4">Dün gece yemekte annem, babamın benim Ben'le yalnız başıma koşmam meselesini açtığmı ve bunun artık devam etmeyeceğine karar verdiklerini söyledi. Bir şey söylemedim. Ne yapabilirdim ki? Tek bir savunma yapsam onlan daha da haklı çıkaracaktım, on altı yaşında yeni salıverilmiş bir Programlanmış için uygun düşmeyecek şekilde aramızda bir şey olduğunu zan- nedeceklerdi. Ama var, öyle değil mi?</p>

  <p class="calibre_4">"Geleceğini biliyorlar mı?" diye soruyorum Ben yanımıza gelmeden önce.</p>

  <p class="calibre_4">"Hayır. Koşmak ister misin? Haydi git ve koş, biz arkadan yürürüz."</p>

  <p class="calibre_4">"Teşekkür ederim," diyerek Amy'ye sarılıyorum. Şaşırıp o da bana sarılıyor.</p>

  <p class="calibre_4">"Ben de o yollardan geçtim. Nasıl olduğunu bilirim," diyor. Ve neyi ima ettiğini biliyorum; onlar gözden kaybolur kaybolmaz Ben'le onun Jazz'la olduğu gibi olacağımızı düşünüyor. Çifte kumrular gibi. Ama bugün, her şeyden çok koşmak istiyorum - koşmaya ihtiyacım var.</p>

  <p class="calibre_4">Ben'le birlikte patikadan yukarı çıkıyoruz. "Bugün o kadar hızlı gitmeyelim," diyorum. Ayaklarım olabildiğince hızlı koşmak için kaşınsa da eve tere bulanmış bir biçimde gidemem, yoksa Amy ile birlikte olmadığımız anlaşılır.</p>

  <p class="calibre_4">"Neden?" diye soruyor. "Genelde koşmaya can atarsın."</p>

  <p class="calibre_4">Tereddüt ediyorum. "Koşmuş gibi görünemem. Amy ile olmam gerekiyor," diyerek artık onunla koşamayacağıma karar verdiklerinden bahsetmiyorum. Eğer yüksek sesle söylemezsem daha az gerçek geliyor.</p>

  <p class="calibre_4">Böylece Ben'le ağır ağır koşmaya başlıyoruz. Ağaçlık alandaki ağaç köklerine gelip bunları atlatana kadar çit boyunca ço- banpüskülü çalılıklarını ve tarlaları geçiyoruz. Ben daha önce hiç böyle olmamıştı. Sanki biz yükselirken gri gökyüzü aşağı iniyormuş gibi oluyor; çiy damlaları derime, saçlarıma yapışıyor. Yağmura hiç gerek kalmadan, nem ve soğuk kemiklerime işliyor. Beyaz sarmaşık filizleri yaklaşıp etrafımızda toplanıyor.</p>

  <p class="calibre_4">Tepedeki kütüğün orada duruyorum. "Bekleyeceğimiz yer burası," diyerek sırıtıyorum. "Buradan bütün köyü görebilirsin."</p>

  <p class="calibre_4">Ben duruyor. "Bana yardımcı olman lazım. Hangi yönde?"</p>

  <p class="calibre_4">Onu sağa doğru döndürüyorum ve tepeden aşağıya doğru bakıyor. Uzun ağaçlardan birkaçı neredeyse alçak sisin içinden hayalet gibi, belli belirsiz çıkacak. Aşağıdaki tarlalar ve evler görünmez.</p>

  <p class="calibre_4">"Ah evet, etkileyici bir manzara."</p>

  <p class="calibre_4">Koluna vuruyorum. "Evet genelde fena değildir. Buradan arka bahçemizi bile görebilirsin."</p>

  <p class="calibre_4">"Şimdi ne yapıyoruz?" diyor ve birkaç fikri olduğunu gösterir biçimde yavaşça gülümsüyor, midemi karıştıran fikirler bunlar.</p>

  <p class="calibre_4">"Ah. Bekleyeceğiz. Amy ile Jazz'ın bize yetişmesini. Ya da belki aşağıya geri inebiliriz. Bu havada geri dönmek isteyebilirler."</p>

  <p class="calibre_4">"Biraz bekleyelim," diyerek yeniden gülümsüyor. Yanıma yaklaşıyor.</p>

  <p class="calibre_4">Bu sefer çitin üzerinde oturmuyorum ve Ben benden çok daha uzun. Öne doğru eğiliyor ama yukarı bakmak yerine yüzümü göğsüne gömüyorum. Kollarını bana sarıyor ve ben de soğuğu aklımdan çıkarıyorum.</p>

  <p class="calibre_4">"Annemle babam işte bu yüzden seninle yalnız kalmamı istemiyor," deyip göğüs geçiriyorum.</p>

  <p class="calibre_4">"Yo. Gerçekten mi?"</p>

  <p class="calibre_4">"Ev-vet."</p>

  <p class="calibre_4">"Ama şu anda görmüyorlar."</p>

  <p class="calibre_4">"Bize söylenenleri yapmak ve iyi olmak konusunda anlaştığımızı düşünmüştüm. Yirmi bir yaşma kadar."</p>

  <p class="calibre_4">"5 yıl öpüşmeden durmak mı? Hiç sanmıyorum."</p>

  <p class="calibre_4">Asi Ben. En azından öpüşmek konusunda.</p>

  <p class="calibre_4">Merhamet ediyorum. "Pekâlâ. Yalnızca bir tane."</p>

  <p class="calibre_4">Etraftaki sisle birlikte dünya sessiz, geriye çekilip kayboluyor. Göremediklerin daha tehlikelidir.</p>

  <p class="calibre_4">Ama ben başımı yukarı kaldırıp Ben gülümseyerek öne doğru eğilirken ufak bir ses geliyor. Bir çıtırtı.</p>

  <p class="calibre_4">"Bak sen, burada kim varmış?"</p>

  <p class="calibre_4">Dönüyoruz ve işte orada Wayne Best duruyor.</p>

  <p class="calibre_4">"Kyla'ydı değil mi?" diyor ve sırıtıyor.</p>

  <p class="calibre_4">Bir adım geriliyorum. "İsmimi nereden biliyorsun?"</p>

  <p class="calibre_4">"Eh, gelip kardeşimi ziyaret etmişsin. Köpeği Canavarla çok yakından, kişisel olarak tanıştığını duydum." Gülüyor.</p>

  <p class="calibre_4">"Beni arkadaşınla tanıştırmayacak mısın?"</p>

  <p class="calibre_4">"Ben, Ben," diyor Ben ve gülümsüyor. Dip akıntılarının farkında değil.</p>

  <p class="calibre_4">"Merhaba Ben," diyor ve elini uzatıyor.</p>

  <p class="calibre_4">Hayır Ben! Ama çok geç. Ben de elini uzatıyor ve Wayne onun Levo'sunu görüyor. Elini sıkmadan geri çekiyor.</p>

  <p class="calibre_4">"Bir Programlanmış daha! Ağaçlarda büyüyor olmalısınız." Yere tükürüyor. "Ben de tam seni böyle bir Programlanmış kaltakla etrafta dolanma diye uyarmak üzereydim."</p>

  <p class="calibre_4">"Bir dakika ama," diyor Ben, nihayet Wayne'in Bay Mükemmel olmadığını anlayarak.</p>

  <p class="calibre_4">"Kes sesini!" diye hırlıyor Wayne ve Ben'i kütüğün üstüne itiyor. "Oraya otur ve sessiz ol. Kyla'yla... laflamak istiyorum."</p>

  <p class="calibre_4">Ve Ben'in yüz ifadesi karmaşa ve öfke arasında gidip gelirken, yeniden ayağa kalkıyor. Yavaşça başımı sallıyorum. "Orada kal. Sorun yok."</p>

  <p class="calibre_4">"Ne hakkında?" diyorum Wayne'e.</p>

  <p class="calibre_4">"Eh, bence kardeşim seni biraz hızlı kovmuş. Neden Phoebe'nin annesiyle konuşmak istedin?"</p>

  <p class="calibre_4">Demek onunla konuştuğumu bilmiyorlar. Phoebe'nin programlandığını bilmiyorlar.</p>

  <p class="calibre_4">Ona bakıyorum, beynim bomboş, ona söylememem gerektiğine ikna oluyorum. Eğer Phoebe'nin annesi bilmemeleri gerektiğini düşünüyorsa iyi bir nedeni vardır ve ben de söylemeyeceğim. Sessiz kal Ben, diye yalvarıyorum sessizce.</p>

  <p class="calibre_4">"Seni konuşturmanın yolları var. Belki hoşuna gider. Belki de gitmez." Yaklaşıyor.</p>

  <p class="calibre_4">Ben ayağa kalkıp aramıza giriyor. Levo'su titriyor, yüksek sesle. "Geri çekil," diyor. Ama yüzü bembeyaz, acıyla buruşmuş halde. Yo, Ben!</p>

  <p class="calibre_4">Wayne gülüyor. "Bu konuda ne yapacaksın bakalım Programlanmış? Oraya oturup seyretsen daha iyi olur." Ona bir yumruk sallamaya çalışan Ben'i itiyor, Ben'in Levo'su daha yüksek sesle titriyor ve sonunda o da titreyerek yere düşüyor.</p>

  <p class="calibre_4">"Onu rahat bırak!" diye bağırıp VVayne'e sertçe tekme atıyorum ama geri çekiliyor ve hedefim kayıp tekmem bacağına denk geliyor.</p>

  <p class="calibre_4">"Of! Orospu. Düşündüğümden de zevkli olacak." Ve öne doğru ilerliyor ama koşamam, Ben'i bırakamam ve korkmaktan çok öfkeleniyorum. İçimde bir şey titriyor, tekmeleyerek dışan çıkmaya çalışıyor.</p>

  <p class="calibre_4">Ama sonra VVayne omzumun üstünden ileriye bakıp geri dönerek koşuyor.</p>

  <p class="calibre_4">"Kyla? Kyla!"</p>

  <p class="calibre_4">Jazz yoldan benim olduğum yere atılıyor, peşinde de Amy.</p>

  <p class="calibre_4">"Bağırdığını duyduk sandık. Sorun ne?" diyor.</p>

  <p class="calibre_4">Onlara söyleme.</p>

  <p class="calibre_4">"Ben," diyorum hâlâ yerde olan Ben'in yanında durarak. "Seviyesi. Ben, Ben, iyi misin?" Levo'su titriyor yine.</p>

  <p class="calibre_4">"Kaç?" diyor Amy koştuğu için nefes nefese kalmış şekilde.</p>

  <p class="calibre_4">Elini tutup bileğine bakıyorum. "3.2," diye cevap veriyorum dehşet midemde dönüp dururken.</p>

  <p class="calibre_4">"Ah Tanrım!" diyor Amy.</p>

  <p class="calibre_4">Ben inliyor. "Sırt çantamda. Acele et. Haplar," diye fısıldıyor.</p>

  <p class="calibre_4">Haplar mı? Çantasında el yordamıyla arıyorum ve elim bir su şişesiyle yedek çorapların yanında küçük bir şişeye denk geliyor, alıyorum. Ama etiketinde ağrıkesici yazıyor.</p>

  <p class="calibre_4">Amy'ye bakıyorum; omuz silkiyor. "Zararı olmaz," diyor.</p>

  <p class="calibre_4">"Şimdi. Hemen bir tane ver," diyor ve soluğu kesiliyor.</p>

  <p class="calibre_4">Veriyorum ve suyu beklemeden kuru kuru yutuyor. İçimden iyi olması için yalvararak kollarımı ona sarıyorum; Amy bizimle birlikte yerde oturuyor, sırayla bir benim elimi bir Ben'inkini okşuyor ve Jazz ise sağlık görevlilerine koşmak için hazır bekliyor. Ama az sonra Ben'in titremesi kesiliyor, yanaklarına azar azar renk gelmeye, seviyesi yükselmeye başlıyor.</p>

  <p class="calibre_4">Bana, hapların Aiden'den geldiğini fısıldıyor.</p>

  <p class="calibre_4">Aiden'in Mutluluk Hapları.</p>

  <p class="calibre_4">Ben'in yürüyebilmesi için biraz zaman geçiyor. Neredeyse bilincini yitiriyordu. Benim suçum. Amy ile Jazz'ı biraz uzakta durmaları için bir şekilde ikna ediyorum ki konuşabilelim. Ama onları göz önünde tutmayı da ihmal etmiyorum.</p>

  <p class="calibre_4">Ben'in kolu omzumda, hafifçe yaslanıp yavaşça yürüyor. "Özür dilerim," diye fısıldıyor.</p>

  <p class="calibre_4">"Neden?"</p>

  <p class="calibre_4">"Seni korumaya çalıştım. İşe yaramadı."</p>

  <p class="calibre_4">"Senin suçun değil."</p>

  <p class="calibre_4">"Ama anlamıyorum." Midemde huzursuz bir çekilme oluyor; nereye geleceğini tahmin ediyorum. "Nasıl oldu da seviyen düşmedi?"</p>

  <p class="calibre_4">Omuz silkiyorum. "Aslına bakarsan bilmiyorum. Düşmesi gerekirdi. Ne yaparsan yap kimseye söyleme. Yoksa mahvolurum."</p>

  <p class="calibre_4">Ben duraksayıp bunu hazmediyor ve nihayet başını sallıyor.</p>

  <p class="calibre_4">"Neler olduğunu Amy ile Jazz'a neden söylemedin? Bu adamı birilerine anlatmalıyız. Tehlikeli biri."</p>

  <p class="calibre_4">"Hayır yapamayız. Bu doğrudan Phoebe meselesinin açılmasına sebep olur. Annesine onun programlandığını söylediğim ortaya çıkar."</p>

  <p class="calibre_4">"Eee?"</p>

  <p class="calibre_4">"Bunlar iyi, küçük bir Programlanmış'a yakışan davranışlar değil. Sürekli gözlemlenip izleniyorum, hatırla. Eğer ne olduğunu araştırmaya başlarlarsa benimle ilgili hoşlanmayacakları şeyler bulabilirler."</p>

  <p class="calibre_4">'Tamam," diyor Ben nihayet. "Ama buraya kendi başına çıkmayacağına söz ver. Asla. Söz mü?"</p>

  <p class="calibre_4">Ve söz veriyorum.</p>

  <p class="calibre_4">Jazz Ben'i arabayla evine bırakıyor, bizden sadece birkaç kilometre ötede oturuyorlar. Evi tuğladan bağımsız bir bina, büyük bahçeli. Yan tarafa bisikletler yaslanmış ve ön tarafta bir köpek var. Ama Cana var'a hiç benzemiyor. Skye güzel, yaşam dolu bir golden retriever, kuyruk sallayarak Ben'in ve geri kalan herkesin üzerine atlıyor. Ben'in ailesi Ben onlara yaşamaya geldiği zaman, onu henüz bir yavruyken hediye etmiş.</p>

  <p class="calibre_4">Ben'in annesi, iş önlüğü üzerinde, garajdan çıkıyor. Beklediğimden daha genç ve daha güzel: Otuz yaşlarmda belki, uzun koyu saçları arkadan bağlanmış.</p>

  <p class="calibre_4">Ben bizi tanıştırınca beni tanıyor ve gözleri ışıldıyor. "Bu Kyla mı? Ah, tanıştığımıza memnun oldum." Jazz, Amy ve beni garajdaki atölyesine götürüyor. Atölye ışıltılı makineler, metal hurdaları ve heykellerle dolu. Bir baykuşu bitirmek üzere: pençeler yerine kıvrık, burkulmuş metaller, gözleri için cıvata somunları, tüyleri içinse değerlendirip birleştirdiği aspiratör kanatları. İşe yaramaz denerek bir kenara atılmış metal hurdalar vahşi bir yaratık haline gelmiş, uçacak gibi görünüyor. "Benim resmim gibi," diyorum ve onu o zaman görüyorum: Ben'in alıp alamayacağını söylediği baykuş çizimim duvarda asılı. Onu yapıyormuş.</p>

  <p class="calibre_4">Ben'i orada bırakıyoruz ve o el sallarken ben arabanın camından ona bakıyorum, yeniden garajın içine girerek kayboluyor.</p>

  <p class="calibre_4">Ben'in hayatı mutlu ve basitti. Onunla annesi ve hatta o köpek arasındaki zahmetsiz şefkat apaçık ortada. KİE yok, Mutluluk Hapları yok, dengesiz patika saldırganları yok.</p>

  <p class="calibre_4">O gece Amy konuşmak için odama geliyor. Geleceğini biliyordum.</p>

  <p class="calibre_4">"Bak Kyla. Ben biraz düşündüm. Belki de annemle babam haklıdır."</p>

  <p class="calibre_4">"Hangi konuda?"</p>

  <p class="calibre_4">"Sen ve Ben'le ilgili. Sanırım bir tür tartışma yaşadınız ve bu yüzden bilincini yitirdi. Her ne olduysa eğer o bunu kaldıramı- yorsa ve sen de kaldıramıyorsan belki de bunun için çok erkendir. Onu artık görmemen gerektiğini düşünüyorum. En azından bir süre için."</p>

  <p class="calibre_4">"Ondan olmadı!" diye karşı çıkıyorum.</p>

  <p class="calibre_4">"O zaman neden oldu?"</p>

  <p class="calibre_4">Ona yalan söylemek istemiyorum, ne diyebilirim ki? "Ondan değil," diye tekrarlıyorum.</p>

  <p class="calibre_4">"Pekâlâ. Bir daha Ben'i görmene yardım etmeyeceğiz. Yani ne yaparsan yap, ya da yapma, bu sana bağlı. İyi geceler," diyerek odasına gidiyor.</p>

  <p class="calibre_4">Sebastian zıplıyor. "Görünüşe bakılırsa bir sen bir de ben kaldık kedi," diyorum ve çöküp mırlamaya başlıyor, belli ki yerinden memnun.</p>

  <p class="calibre_4">Yirmi bir yaşma kadar öpücük yok.</p>

  <p class="calibre_4">Hıh.</p>

  <p class="calibre_4">Kurduğu mantık yanlış olsa da Amy'nin vardığı sonuca hak vermeden edemiyorum. Ben, bensiz daha iyi olurdu.</p>

  <p class="calibre_4">Ben, bensiz daha iyi olacak. Ne kadar çok içim yansa da, daha fazla zarar vermeden onun hayatından çıkıyorum.</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_45"></div>
</body>
</html>
