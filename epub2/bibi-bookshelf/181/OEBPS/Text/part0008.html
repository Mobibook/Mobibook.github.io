<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>DÖRDÜNCÜ BÖLÜM</h1>

  <p class="calibre_4">Ağaçların arasından kendimi bırakıyorum, yerdeki otların ve papatyaların üzerinde dönüp yayılıyorum, yalnız başımayım. Gökyüzünde sürüklenen, yarı tanıdık şekiller ve yüzler oluşturan bulutlara gözlerimi dikiyorum. İsimler, onlan yakalamaya çalışsam da kayıp gidiyor, ben de bırakıyorum yalayıp geçsinler: Yalnızca orada hareketsiz uzanıyor ve kendim oluyorum.</p>

  <p class="calibre_4">Zaman geldi. Yok olana kadar sis gibi akıp gidiyorum. Ağaçlarla gökyüzü kapalı gözkapaklarmın karanlığıyla, gıdıklayan otlar sert yatakla yer değiştirdi.</p>

  <p class="calibre_4">Sessiz. Neden bu kadar sessiz? Vücudum 5'ten geç olduğunun farkında fakat hâlâ çalan bir zil, koridorda aşağı yukarı dolaşıp çınlayan kahvaltı servis arabası yok.</p>

  <p class="calibre_4">Kaskatı ve hareketsiz uzanıp nefesimi tutuyor, dinliyorum.</p>

  <p class="calibre_4">Nefes alıp verirken bile aheste. Yakında. Dün gece bilincimi mi kaybettim, odamda bir Gözcü mü var? Eğer öyleyse gözetlemekten çok uyuyorlar.</p>

  <p class="calibre_4">Diğer tarafta neşeli, hafif sesler var, uzaktan gelen bir yükselip azalma, müzik gibi. Kuşlar mı?</p>

  <p class="calibre_4">Ayağımın dibinde ılık bir şey var.</p>

  <p class="calibre_4">Hastanedeki odamda değilim. Hatırlayınca gözlerim çat diye açılıyor.</p>

  <p class="calibre_4">Odanın hiçbir yerinde Gözcü yok: Amy uyuyor ve derin nefes alıyor, ayakucumdaki Sebastian gibi. Aynı şeyin yeni bir çeşididir belki.</p>

  <p class="calibre_4">Sessizce pencerenin oraya kayıp perdeyi çekiyorum.</p>

  <p class="calibre_4">Şafak.</p>

  <p class="calibre_4">Kırmızı, ufak bulut demetleri halinde pembe alanlar kırışık metal burgular gibi gökyüzünü çizgi çizgi boyuyor, ışık vahşi renk sıçramalarıyla otların ve ıslak yaprakların arasında parlıyor. Turuncu, altın sarısı, kırmızı ve hepsi karmakarışık.</p>

  <p class="calibre_4">Güzel.</p>

  <p class="calibre_4">Hastane odam batıya bakardı. Çoğunlukla binaların siper olduğu günbatımları gördüm, doğru, ama hiç gün doğumu görmemiştim.</p>

  <p class="calibre_4">Kuşların arkadaşları var ve az önceki hafif şarkı arkadaşları onlara katılınca yükseliyor. Pencereyi tamamen açıyorum, sarkıp nefes alıyorum. Hava temiz; metalik kokular ya da dezenfektan kokusu yok. Bu erken saatin ışığında aşağıdaki bahçenin ve o parıltının ötesindeki kırlık alanın nemli yeşilliği.</p>

  <p class="calibre_4">Ve bir şekilde, biliyorum. Şehir asla bana ait olmadı. Ben bir köy kızıydım - kızıyım. Nefes aldığımdan nasıl eminsem bundan da bir o kadar eminim, bu yer benim evimmiş gibi geliyor.</p>

  <p class="calibre_4">Evimmiş gibi değil, burası evim: Dün, bugün, bilmediğim kaç tane gelecek gün varsa o kadar süre.</p>

  <p class="calibre_4">Fakat bugün kimsem ona dönüşmeden önce de böyleydi. Dr. Lysander bilinçaltımda bazı şeyler kurduğumu, bunların gerçek olup olmadığını bilmenin bir yolu olmadığını söylüyor. Düzenlemek amacıyla bilinmeze anlam yüklemek, tıpkı diyagramları, haritaları çizerken yaptığım gibi. Yüzleri.</p>

  <p class="calibre_4">Aşağıda, ışıldayan otlar, çok zengin renklerde desenlerin girdap gibi döndüğü düşmüş yapraklar ve evin kenarındaki solan çiçekler, hepsi bir işaretle çağrılmaya hazır. Hepsi ele geçirilip, düzenlenip kâğıtta çizgiler haline gelmek için can atıyor. Pencereyi sessizce çekiyorum ve odanın içine süzülüyorum. Amy sessiz ve hareketsiz bir halde yatıyor, göğsü hafif ve sakin bir şekilde inip kalkıyor.</p>

  <p class="calibre_4">Yatağımın ucundan iki yeşil göz beni gözetlemekte.</p>

  <p class="calibre_4">"Miyav!"</p>

  <p class="calibre_4">"Şışş. Amy'yi uyandırma," diye fısıldıyorum ve bir elimi Sebastian'ın kürkünde gezdiriyorum. Gerinip esniyor.</p>

  <p class="calibre_4">Çizim malzemelerim nerede? Dün öğleden sonra Amy çantamı boşalttı. İşi yapmak için zihnim fazlasıyla bulanıktı, tüm bu yeni şeyler ve insanlar çok fazla dikkat istiyordu.</p>

  <p class="calibre_4">Bir çekmeceyi açıyorum, sonra bir başkasını; dikkatle ve sessizce, onları bulana dek: çizim klasörüm, eskiz defterim ve kalemlerim.</p>

  <p class="calibre_4">Onları dışarı alıyorum ve altlarından o son sabah onuncu kat hemşireleri tarafından gidiş hediyesi olarak bana verilen çikolatalar çıkıyor. Daha dün olduğunu fark edip şaşırıyorum. Bundan daha uzun bir zaman geçmiş gibi geliyor, çoktan geçmişimin bir parçası olmuş.</p>

  <p class="calibre_4">Seviyem 6.1. Hiç de düşük değil. Çikolataya ihtiyacım yok. Ama bahaneye ne gerek var ki? Kapağı açıyorum.</p>

  <p class="calibre_4">"Kahvaltı için ilginç bir seçim," diyor Amy, sonra oturup esniyor. "Erkenci misin?"</p>

  <p class="calibre_4">Ona boş boş bakıyorum.</p>

  <p class="calibre_4">"Hep böyle erken mi kalkarsın?"</p>

  <p class="calibre_4">Durumu değerlendiriyorum. "Sanırım," diyorum nihayet. "Fakat bu hastanede seçme şansın olmadığı için olabilir."</p>

  <p class="calibre_4">"Ah, hatırlıyorum. Korkunç sabah zili... Altıda kahvaltı!" Ürperiyor.</p>

  <p class="calibre_4">"İster misin bir tane?" Kutuyu uzatıyorum.</p>

  <p class="calibre_4">"Vaaav, çok çekici. Belki sonra, biraz daha uyandıktan sonra... Bu nedir?" Diğer elimdeki klasörü işaret ediyor.</p>

  <p class="calibre_4">"Çizimlerim."</p>

  <p class="calibre_4">"Bakabilir miyim?"</p>

  <p class="calibre_4">Tereddüt ediyorum. Dr. Lysander'in ikide bir kontrol etmekte ısrar etmesine rağmen onları pek kimseye göstermemiştim.</p>

  <p class="calibre_4">"İstemiyorsan bana göstermek zorunda değilsin."</p>

  <p class="calibre_4">Onun yanma oturuyor ve klasörü açıp sayfaları çıkarıyorum. Amy en üsttekine bir çığlık atıyor. Bir otoportre. Bu benim, ama farklı bir halim: Yarısı aynadaki gibi, diğer yarısı derişiz, biz gözü göz çukurundan sarkmış sallanıyor.</p>

  <p class="calibre_4">"Bakabilir miyim?" diye ısrar ediyor ve çizimi ona veriyorum.</p>

  <p class="calibre_4">Fakat bu daha önce üstte değildi. Sayfaları çevirmeye başlıyorum.</p>

  <p class="calibre_4">"Çok iyisin, bu muhteşem."</p>

  <p class="calibre_4">Hepsi burada değil, tomar olması gerektiği kadar kaim değil. Neredeler?</p>

  <p class="calibre_4">"Sorun ne?"</p>

  <p class="calibre_4">"Bazı çizimlerim kayıp."</p>

  <p class="calibre_4">"Emin misin?"</p>

  <p class="calibre_4">Başımı sallıyorum. Ve sayfalara daha yavaş bakmaya başlıyorum.</p>

  <p class="calibre_4">Benim resimlerim, odamınkiler, hayali kişilerin ve yerlerin resimleri burada ve duruyorlar. Diğer pek çoğu yok.</p>

  <p class="calibre_4">"Eminim. Neredeyse yarısı gitmiş."</p>

  <p class="calibre_4">"Neydi onlar?"</p>

  <p class="calibre_4">"Her çeşit şey. Hemşireler. Hastanede kaldığım kat, çeşitli yerlerin haritaları, odalar. Dr. Lysander. Ve..."</p>

  <p class="calibre_4">"Dr. Lysander mi dedin?" Amy'nin gözleri kocaman açılıyor.</p>

  <p class="calibre_4">Eğer yeterince bakarsam hepsinin orada olacağına kani olmuş bir biçimde, hâlâ sayfaların arasında aranırken başımı sallıyorum.</p>

  <p class="calibre_4">"O Dr. Lysander mi? Sen onu gerçekten tanıyor musun?"</p>

  <p class="calibre_4">Sayfalara bakmayı bırakıyorum. Orada değiller. Gitmişler.</p>

  <p class="calibre_4">Bızzzzz. Bileğimden bir ikaz: 4.3 ve düşüyor.</p>

  <p class="calibre_4">Amy bir kolunu omuzlarıma atıyor. Titriyorum ama soğuktan değil. Bunu kim yapar: Benim olan tek şeyi kim alır?</p>

  <p class="calibre_4">"Başka çizimler yapabilirsin. Değil mi?</p>

  <p class="calibre_4">3.9 ve düşüyor.</p>

  <p class="calibre_4">"Kyla! Bana bak."</p>

  <p class="calibre_4">Amy beni sarsıyor. "Bak!" diye tekrarlıyor.</p>

  <p class="calibre_4">Gözlerimi otoportreden, yuvasındaki ölü gözden koparıyorum. Amy'ye çeviriyorum. Kim olursam olayım, gözlerinde benim için hissettiği endişe ve korku var.</p>

  <p class="calibre_4">3.4...</p>

  <p class="calibre_4">"Kyla, beni çizebilirsin. Çiz, şimdi."</p>

  <p class="calibre_4">Aradan eskiz defterimi çekiyor, elime bir kalem veriyor.</p>

  <p class="calibre_4">Çiziyorum.</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_7"></div>
</body>
</html>
