<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>OTUZ BİRİNCİ BÖLÜM</h1>

  <p class="calibre_4">Phoebe'nin bülbülü sanat stüdyosunda ön duvarda asılı. Orada asılı başka resim yok. Yanlarda, arkada sergilenen birçok resim var ama önde yok. Çizimini imzalamamış, bizden başka kimse onun kime ait olduğunu bilemez. Acele etmemiz için bize havlamak yerine biz sıraya girip kartlarımızı taratırken Bay Gia- nelli sessiz kalıyor. Nedeni şu: Phoebe götürüldükten sonraki ilk dersimiz. Herkes onun bülbül çizimini görüp sessiz kalıyor.</p>

  <p class="calibre_4">Biliyor olmalı. Kapıya göz atıyorum; Bayan Ali orada ayakta duruyor. İşlerin üstesinden gelmeyi becerdiğim açıkça ortada olmasına rağmen dersler arasında çoğu zaman beni hâlâ bir gölge gibi takip ediyor. Benim hakkımda notlar alıyor, bu hep böyle mi devam edecek? Ben ve Amy'nin attığı her adımı takip eden kimse yok.</p>

  <p class="calibre_4">Bayan Ali sınıfa bir göz atıyor, bir şeyler olduğunun farkında, yüzden yüze geçiyor. Ve kalıyor.</p>

  <p class="calibre_4">''Çocuklar, bugün bir şey hakkında düşünmenizi istiyorum: Kâğıda aktardıklarınızla bağlantıya geçmenin önemi. Arkadaşımız Kırmızı Göğüs'ü ele alalım. Özene ve bağlantıya bakın; basit bir anı alıp öteye götürüyor, sizi olduğunuzdan daha iyi hale getirip içinizdeki sanatçıyı buluyor. Sizinle nesneniz arasındaki iletişim, anladınız mı? Vermek ve almak. Nesnenizi başka kimsenin görmediği bir şekilde görmeniz."</p>

  <p class="calibre_4">Ve geriye çekilip yanımıza geliyor: Tüm gözler Phoebe'nin çiziminde. Herkes, hep birlikte çizimi inceliyor.</p>

  <p class="calibre_4">Bülbül ona güvendi; yakma, daha yakına hopladı. Phoebe'nin resmi yaparken yüzündeki gülümseme, bülbüle mırıldanması, kuşun ona cıvıldaması. Saniyeler geçiyor: Bir dakikalık bir sessizliğe dönüşüyor, sonra iki.</p>

  <p class="calibre_4">Bay Gianelli üzüntüyle kafasını sallıyor ve yüzünü sınıfa dönüyor.</p>

  <p class="calibre_4">"Bugün değer verdiğiniz birini ya da bir şeyi çizin, herhangi bir şey hissettiren bir şeyi. İyi ya da kötü, umurumda değil. Haydi! Başlayın."</p>

  <p class="calibre_4">Masasma çöküyor. Sınıfın içinde hareketlenmeler başlıyor; ufak tefek, acelesiz. Kâğıtlar düzeltiliyor. Kalemler, kömür parçaları seçiliyor. Hepsi bir rüyadan, bir transtan uyanır gibi.</p>

  <p class="calibre_4">Kıvrılmış, beyaz sayfaları açıyorum. Gözucuyla Bayan Ali'yi izliyorum. Gözleri düşünceli ve şaşkın, oradan ayrılıyor.</p>

  <p class="calibre_4">Gianelli bugün yaşlanmış görünüyor, gözlerinin etrafındaki çizgiler daha belirgin; cildi saçı kadar gri. Öğrencilerinden birinin götürülmesine sessiz bir protesto; ama biz, hepimiz onun az önce ne yaptığını, aldığı riski biliyoruz. Cebinden bir matara çıkarıp içindekini çayına eklediğini görüyorum. Sonra kendisi bir çizim yapmaya başlıyor.</p>

  <p class="calibre_4">Düşünmeden ya da sorgulamadan, sol elimi kullanıyorum. Bayan Ali'nin geri gelme ihtimaline karşı kapıyı görebileceğim şekilde sandalyemde biraz dönüyorum.</p>

  <p class="calibre_4">Değer verdiğim, bana bir şey hissettiren birini çizmek.</p>

  <p class="calibre_4">Hızlı ve yumuşak çizgiler. Daha önce denemediğim bir konu, ama sol elimle çizdiğimde ne denemek gerekiyor ne de hata oluyor: İlk seferinde mükemmel oluyor. Onun düşünceli gözleri. Sağlam bir çene, kıvırcıktan çok dalgalı koyu renk saçları tam kulaklarının altına iniyor: Ben.</p>

  <p class="calibre_4">Neredesin? Bu sabah biyoloji dersinde yoktu. Endişe yüzünden dudağımı o kadar sert çiğniyorum ki acıyor. Aptalca bir şey yapmış olmasın? Bayan Fern'e sordum ama bilmiyordu, bir şey saklıyor gibi de değildi, endişeli ya da mesafeli görünmüyordu. Değişik tipte öğretmenler olduğunu anlamaya başlıyorum. Fern, Gianelli ve kros koçu Ferguson: Onlar gerçek. Ara sıra azarlayabiliyorlar, her zaman tam anlamıyla hoş davranmıyorlar ama varmışım gibi, önemliymişim gibi konuşuyorlar benimle. Sonra Müdür Rickson, Dr. Winston, eğitim psikoloğu ve Bayan Ali gibileri var ki bunların gülümsemeleri ve "sadece sana yardım etmek için buradayım" konuşmaları gerçekte sadece hataları, kuraldışı şeyleri ortaya çıkarmak için.</p>

  <p class="calibre_4">Zil çalınca sıçrıyorum. Zaman fark ettirmeden geçti. Bayan Ali kapıda gözükünce kalemimi bırakıyorum. Gianelli çizimleri toplamaya başlıyor ve onları bülbülün etrafına raptiyeliyor. Bana geldiğinde, "Bekleyin, daha bitmedi," diyorum. Resme bakıp ne olduğunu görüyor ama yorum yapmadan ben resmi kaldırırken bir sonrakine geçiyor.</p>

  <p class="calibre_4">Çizimlere bakıyorum. Bir yüzler denizi; her birimiz için önemli olan kişiler. Bazıları muhtemelen bir anne ya da baba, erkek ya da kız kardeş, arkadaşlar. Biri köpek.</p>

  <p class="calibre_4">Bayan Ali omzumda bitiyor. "Bakayım," deyip dosyamı açıyor. Ben'in çizimine bakıp bir kaşını kaldırıyor. Kızarıyorum.</p>

  <p class="calibre_4">Resmi inceliyor. "Ben'e çok benzemiş," diyor nihayet.</p>

  <p class="calibre_4">İyiden de iyi. Sadece ona benzemekle kalmıyor: İşin özü gözleri. Onu anlatıyorlar, paylaşmak istemediğim bir Ben'i: Dün beni öpeceğini düşünüp çekildiğimde baktığı gibi. Ona kayıp kişiler ve Lucy'den bahsetmeden önce. Koşup gitmesinden önce.</p>

  <p class="calibre_4">Gianelli kendi resmini asarken sınıfı geçip kapıya gelmiş bulunuyoruz. Bunu daha önce hiç yapmamıştı; kendi yaptığı bir şeyi göstermemişti. Sınıfta kalan herkes bakıp nefesini tutuyor: Bu Phoebe. Onun bilmediğim bir yönünü yakalamış. Öfke yok: Kızın yüzü, duruşu, onunla ilgili her şey çok hüzünlü. Tek başına ayakta duruyor. Gianelli'ye bakan Bayan Ali'nin gözleri buz gibi oluyor.</p>

  <p class="calibre_4">Öğle arasında koşu yaptığımız alana gidiyorum; bakmaya korkuyorum, onu bulamazsam bunun ne anlama geleceğinden korkuyorum. Ben öğle arasında hep buraya gelir. Burada mı?</p>

  <p class="calibre_4">Yolu tarıyorum. Bugün yağmur dindiği için yol boyunca dağılmış birkaç koşucu var. Çoğunu idmandan tanıyorum ama aradığım kişi yok. Kollarımı etrafıma dolayıp biraz onları izliyorum. Düşünmemeye çalışıyorum. Nerede olabilir?</p>

  <p class="calibre_4">Gitmek için dönerken doğrudan Ben'e çarpıyorum.</p>

  <p class="calibre_4">"Dikkat et," diyor ve beni durdurmak için ellerini omuzlarıma koyuyor.</p>

  <p class="calibre_4">"Neredeydin?" diye soruyorum.</p>

  <p class="calibre_4">Omuz silkiyor. "Burada. Başka nerede olabilirim ki?"</p>

  <p class="calibre_4">"Biyolojide yoktun."</p>

  <p class="calibre_4">"Hayır, geç kalmıştım. Doktor randevum vardı. Sonra dönüş yolunda annemin lastiği patladı," diyor kafası karışık ve kaşları kalkmış bir biçimde.</p>

  <p class="calibre_4">"Bana söyleyebilirdin!" diyorum ve onu dürtüp uzaklaştırmak için ellerimle göğsünden iterek uzaklaşmaya başlıyorum. Ne kadar endişelendim. Halbuki aptal bir randevusu varmış.</p>

  <p class="calibre_4">"Eh, lastiğimizin patlayacağım bilemezdim," diyor beni daha da delirten makul bir tonda. Peşimden gelip elimi yakalıyor, ser- çeparmağını benimkine takıp sıkıca tutuyor.</p>

  <p class="calibre_4">"Sorun ne?"</p>

  <p class="calibre_4">Öfkem ateş olup dışarı püskürüyor ve gözlerim doluyor. Gözlerimi kırpıştırıyorum. "Sana bir şey oldu sandım!"</p>

  <p class="calibre_4">"Benim için endişelendin mi?" Bunu duyduğuna son derece memnun olmuş bir biçimde gülümsüyor. Ama ben ona vurmakla sarılmak arasında karar veremezken olan oluyor.</p>

  <p class="calibre_4">Bızzzzz: bileğim. Öfkeyle içimi çekiyorum.</p>

  <p class="calibre_4">Elimi yakalıyor ve birlikte bakıyoruz: 3.9.</p>

  <p class="calibre_4">"Haydi gel." Beni koşu yoluna doğru çekiyor. "Bakalım bugün ayak uydurabilecek misin? Dün biraz yavaştın."</p>

  <p class="calibre_4">Yavaş mı? Ben'den önce yola düşüp tüm gücümü bacaklarıma ve ayaklarıma aktarıyorum. Tekrar tekrar. Ben yavaş yavaş yakalıyor ama beni geçmiyor. Belki de kendisini tutuyor. Hiçbir şey kalmayana dek hızlanıyorum. Yavaşça öne geçip buz gibi bir tatmin duygusu yaşıyorum. Olması gerektiği gibi.</p>

  <p class="calibre_4">Koştukça içimde ufak bir parçam eğleniyor. Bene neden bu kadar çok kızdım? Mantıklı değildi değil mi? Dünle ilgili kafam karışıktı -ona Lucy'den bahsettiğimde öyle çekip gitmesini ve sonrasında da bu konudan bahsetmek istememesini anlamadım- ama bana hiç benzemiyor, hazmetmesi için zamana ihtiyacı var. Ve biyolojiye de yetişmeye çalışmış. Yani orada olmamasını bana açıklaması için bir neden yok. Neredeyse kendime güleceğim.</p>

  <p class="calibre_4">Ama yapamıyorum. Çünkü buradaki sorun çok ciddi. Yüzleşmek istemediğim türden.</p>

  <p class="calibre_4">Ben benim için ne ifade ediyor?</p>

  <p class="calibre_4">Durduğumuzda Ferguson'u görüyorum. Elinde kronometresi, spor salonunun önünde durup hafifçe başını sallıyor. Onu geçiyoruz.</p>

  <p class="calibre_4">"Rekor kırılıyor. Ne yazık," diye kendi kendine homurdanıyor.</p>

  <p class="calibre_4">"Ne demek istiyor?" diyorum hızımı keserek Ben bana bir şey sormadan önce.</p>

  <p class="calibre_4">"Emin değilim ama sanırım koşu rekorunu kırdık."</p>

  <p class="calibre_4">"Ama bu iyi bir şey değil mi?" diyorum böyle koşmak için motivasyonum ne olursa olsun, her ne kadar bana bunu yaptıran ruh halini tekrar tekrar yaşamak zor olsa da.</p>

  <p class="calibre_4">Ben omuz silkiyor. "Elbette. Eğer rekor kırmayı seviyorsan."</p>

  <p class="calibre_4">"Ama ne yazık dedi."</p>

  <p class="calibre_4">"Tabii. Yanşamayacağımıza göre."</p>

  <p class="calibre_4">Birden duruyorum. "Ne demek istiyorsun?"</p>

  <p class="calibre_4">"Programlanmışlar okul takımlarında yer alamazlar, biliyorsun bunu."</p>

  <p class="calibre_4">Ve o sözcükleri söylerken ben algılıyorum: biliyorum. Bir şekilde buna benzer bir şey duymuştum. Fakat noktaları bir araya getirip bunu kros koşusuna uygulamamıştım.</p>

  <p class="calibre_4">"Ama neden bize idman yaptırıyorlar o zaman? Anlamı ne?" Öfke her yanıma yayılıyor ama seviyem koştuğum için hâlâ güvenli.</p>

  <p class="calibre_4">Ben omuz silkiyor. "Geçen sene onlarla idman yapıp yapamayacağımı sordum. Nasıl koştuğumu görünce evet dedi; sanırım senin gelmene de aynı şekilde izin verdi. Takımla birlikte idman yapıp onları daha iyisini yapmaya teşvik ediyoruz sanırım."</p>

  <p class="calibre_4">"Sinirlenmiyor musun? En iyisisin -ya da ben en iyileriyim- ve yarışamıyoruz. Bu haksızlık."</p>

  <p class="calibre_4">"Belki en iyileri benim, belki sensin, belki bugün sadece beni geçmene izin verdim." Ben dalga geçiyor.</p>

  <p class="calibre_4">Bu olanların hiçbirinden gerçekten rahatsız olmadığını anlıyorum.</p>

  <p class="calibre_4">Fakat daha fazla öfkelenmek yerine içime kapanıyorum. Gianelli'nin resmindeki Phoebe gibi hissediyorum: Bir başına ve yalnız. Tüm istediği Tori'ye ne olduğunu bulmak olan Ben bile işlerin nasıl yürüdüğünü, tüm bunların nasıl büyük bir haksızlık olduğunu fark etmemişe benziyor.</p>

  <p class="calibre_4">Ben,perşembe günü gruptan önce yine antrenman yapmayı isteyip istemediğimi soruyor: Ne için antrenman yapacaksın ki? Ama bir sonraki ders için zil çalarken evet diyorum. Görülmeye değer vaziyetteyim: Saçlarım sırılsıklam, kıyafetlerim sırtıma yapışmış ve spor salonunun duşlarını kullanacak vakit de yok. İngilizcede kimse benim yanıma oturmak istemeyecek.<br class="calibre3" /></p>

  <p class="calibre_4">Bir değişiklik yok yani.</p>

  <p class="calibre_4">Günün sonunda Bayan Ali beni sıkıştırıyor.</p>

  <p class="calibre_4">Nazik gülümsemesiyle gülüyor, gözleri sıcak. Sırtımdan soğuk bir ürperti geçiyor.</p>

  <p class="calibre_4">"Kyla tatlım, konuşmamız lazım." Diğer öğrenciler çıkarken sınıfta kalıyoruz. İngilizce öğretmenim Bayan Ali'yi fark edip bir fincan çayla ilgili bir şeyler homurdanarak çıkıyor.</p>

  <p class="calibre_4">"İşler nasıl tatlım?"</p>

  <p class="calibre_4">"İyi," diyerek saptırıyorum, nemli kıyafetler içinde koşunun sıcaklığı geçeli de çok olduğundan üşüyerek.</p>

  <p class="calibre_4">"Anlıyorum. Herhangi bir şeyle başa çıkmakta zorlandığın oluyor mu?"</p>

  <p class="calibre_4">"Hayır." Yalan söylüyorum.</p>

  <p class="calibre_4">"Eh, bir dakika beni dinle. Ben potansiyel bir sorun görüyorum. Sen ve arkadaşın Ben."</p>

  <p class="calibre_4">Rahat oturamıyorum, lafı çeviriyorum. "Ne demek istiyorsunuz?"</p>

  <p class="calibre_4">"Şimdi tatlım, sen hastaneden çıkalı ne kadar oldu? Üç hafta mı?"</p>

  <p class="calibre_4">"Yirmi iki gün."</p>

  <p class="calibre_4">"Üç haftayı henüz geçmiş demek ki. Ben'in yakışıklı ve hoş bir çocuk olduğunu biliyorum, herkes böyle söylüyor."</p>

  <p class="calibre_4">Konunun nereye gittiğini anlamaya başlayarak kızarıyorum.</p>

  <p class="calibre_4">"Ama biliyorsun ki tatlım, okula, ailene, topluma entegre olmaya konsantre olman lazım. Bir oğlana değil."<br class="calibre3" /></p>

  <p class="calibre_4">"Elbette," diyorum. "Şimdi gidebilir miyim?"</p>

  <p class="calibre_4">İç geçiriyor. "Kyla, aynı zamanda bu aşırı egzersizin Levo'nun izleme etkilerini aşmanın bir yolu olduğunun da çok iyi farkındayım. Bundan sonra öğle aralarında Ben'le koşmayacaksın. Yeterince açık mı?"</p>

  <p class="calibre_4">"Kesinlikle," diyorum.</p>

  <p class="calibre_4">"Gidebilirsin."</p>

  <p class="calibre_4">Afallamış vaziyette Jazz'ın arabasına yöneliyorum. Kafam çok kanşık. Ben. Bir sızı hissediyorum. Onu artık okulda fazla göremeyeceğimi anlıyorum. Koşu devam etse de eğer okul takımına giremiyorsam neden uğraşayım ki? Yine de Bayan Ali pazar idmanından bahsetmedi. Belki de bilmiyordun</p>

  <p class="calibre_4">Bayan Ali'nin sorunu benim Ben'le olmam mı? Yoksa "aşırı egzersiz" mi? Hastanede hemşireler üstesinden gelme stratejisi olarak, seviyemi yüksek tutmak için koşu bandında koşmamı söylediler. Bu kadın parçalanarak çökmemi mi istiyor?</p>

  <p class="calibre_4">Jazz'ın arabası her zamanki yerine park etmemiş ama ileride görüyorum. Öğrenci otoparkından çıkıp çıkışa doğru sıraya girmiş ama arabalar hareket etmiyor. Ne oluyor? Yaklaştığımı görünce o ve Amy dışarı çıkıyorlar.</p>

  <p class="calibre_4">"Nerede kaldın?" diye soruyor Amy.</p>

  <p class="calibre_4">"Bayan Ali sıkıştırdı beni."</p>

  <p class="calibre_4">Ürperiyor. "Her şey yolunda mı?"</p>

  <p class="calibre_4">"Nefis," diyorum ve tam konuşacakken dikkatim Jazz tarafından dağıtılıyor. Dinlemediği açıkça görülüyor. Gözleri arkamızdaki bir şeye dikili, gülümsemesi yüzünden düşmüş durumda ve ben bakmak için döndüğümde bizi arabaya doğru itmek için ikimizin de omzuna ellerini koyuyor.</p>

  <p class="calibre_4">"İçeri girin. Hemen," diyor ve kapıyı çekerek açıyor. İçeri girip ne olup bittiğini anlamak için pencereden bakıyorum. Gianelli otoparkın yanındaki yolda, geride yürüyor ve her iki yanında da Hudalar var. Bir tanesi arkalarından yürüyor. Okul otobüslerinin yanma park edilmiş, çıkışı tıkayan siyah bir kamyonete doğru gidiyorlar. Gianelli tökezliyor, biri onu kolundan tutup kaldırıyor ve devam ediyorlar. Dışarı çıkmakta gecikmiş olmama rağmen otobüslerin hiçbiri henüz yola çıkmamış. Öğrenciler bekliyor ama otobüsün kapıları kapalı. Çevresine dağılmış Hudalar var. Siyah ceketli. Silahlı. Bir düzine kadarlar; bin kadar da öğrenci var.<br class="calibre3" /></p>

  <p class="calibre_4">Hepimiz Gianelli -yaşlı bir adam, kalkıp kendince protestoda bulunan bir sanatçı- kamyonetin yan kapısına doğru itilirken izliyoruz. Kafası tavana çarpıyor, düşüyor ve Huda onu kapıdan geçirmek için tekmeliyor. Kapı çarparak kapanıyor.</p>

  <p class="calibre_4">Kimse hiçbir şey yapmıyor; kimse hiçbir şey söylemiyor. Ben de söylemiyorum.</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_34"></div>
</body>
</html>
