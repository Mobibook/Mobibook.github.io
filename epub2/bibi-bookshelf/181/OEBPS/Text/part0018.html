<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>ON DÖRDÜNCÜ BÖLÜM</h1>

  <p class="calibre3" style="margin:0pt; border:0pt; height:1em"> </p>

  <p class="calibre_4">Sonunda pazartesi sabahı.</p>

  <p class="calibre_4">"Okula gitmek için bu kadar hevesli olmanı anlayamıyorum," diyor Amy. "O kadar da harika değil."</p>

  <p class="calibre_4">Formamı üzerime çekiyorum: beyaz tişört, siyah pantolon ve kahverengi önlük. Amy'nin eskilerinin benim gibi bir bir ellilik için büyükten de öte olduğunun açıkça anlaşılmasından sonra pazar günü yeni alındılar.</p>

  <p class="calibre_4">"Bir şeyler öğrenmeyi seviyorum," diyorum saçımı tararken. Bu doğru ama sorunun cevabı bu kadar değil. Ben her şeyi bilmek istiyorum - hayır, buna ihtiyacım var. Anlayabildiğim ve ka- tegorize edebildiğim, çizip dosyalayabildiğim her olgu ve ayrıntı bir adım daha atmamı sağlıyor.</p>

  <p class="calibre_4">"Hımm, bu iyi bir şey sanırım. Ama keşke hepsi bu olsa."</p>

  <p class="calibre_4">"Ne demek istiyorsun?"</p>

  <p class="calibre_4">Amy içini çekiyor. "Hastanedeki okul gibi değil. Herkes iyi davranmayacak."</p>

  <p class="calibre_4">Kahvaltı için aşağı indiğimizde annem mutfakta hazırlık yapıyor. Ani bir gerginlikle bakmıyorum, babam orada olacak mı olmayacak mı ve bu her şekilde ne anlama gelecek? Her şeyi hayal mi ettim ben?</p>

  <p class="calibre_4">"Yavaş olun' diyor annem. "Babanız dün gece çok geç yattı, uyuyor."</p>

  <p class="calibre_4">Hayal etmemişim.</p>

  <p class="calibre_4">Amy'yle kahvaltılık gevrek alıyoruz, nihayet annem de gelip yanımıza oturuyor.</p>

  <p class="calibre_4">"Kyla dinle. Bugün gitmek istediğine emin misin? Buna hemen mecbur değilsin, biliyorsun."</p>

  <p class="calibre_4">Şaşkınlıkla ona bakıyorum. Okula başlayacak olmama sevinmesi, beni başından attığını ve böylece işe geri dönebileceğini söylemesi gerekirdi.</p>

  <p class="calibre_4">"Evet, eminim," diyorum.</p>

  <p class="calibre_4">"Dün gösterideyken, insan kalabalığı karşısında gergin görünüyordun. Lord Bili büyük bir okuldur, binin üzerinde öğrencisi var. Buna hazır olduğuna emin misin?"</p>

  <p class="calibre_4">"Lütfen gitmeme izin ver," diyorum birden izin vermeyeceğini düşünerek. Günlerce evde kalacağım ve o günler de haftalara uzayacak. Konuşacak kimse ve yapacak bir şey olmadan geçecek kışa doğru monoton bir yürüyüş.</p>

  <p class="calibre_4">Bana bakıyor, sonra göğüs geçiriyor. "Pekâlâ. İstediğinin bu olduğuna eminsen tamam. Otobüse binmek yerine seni benim götürmemi ister misin?"</p>

  <p class="calibre_4">"Hayır. Amy ile işler yolunda gider."</p>

  <p class="calibre_4">Kalkıp kâseleri toplamaya başlıyorum.</p>

  <p class="calibre_4">"Bırak onları. Ben yaparım."</p>

  <p class="calibre_4">İyi.</p>

  <p class="calibre_4">Amy'ye bakıyorum. Annem mutfakta bulaşıkları taşırken gülümsüyor. "Bak, sana o kadar kötü olmadığını söylemiştim," diye fısıldıyor.</p>

  <p class="calibre_4">Arkamda Amy, okul otobüsüne biniyorum; neredeyse dolu.<br class="calibre3" /></p>

  <p class="calibre_4">Başlar dönüyor; biz koridorda yürürken alçak sesli bir uğultu bizi izliyor. Omurgamdaki gözler sanki ayak izleri, sanki yürüyorlar. Karşılıklı iki boş yer var. Onlardan birine doğru yöneliyorum ve pencerenin yanındaki kız kaşlarını çatıyor. Çantasını boş olan koltuğa koyuyor.</p>

  <p class="calibre_4">Amy kollarını kavuşturuyor. Otobüs yaya kaldırımından kurtulunca sallanıp yola çıkıyor ve ben de düşmemek için koltuğun arkasını yakalıyorum.</p>

  <p class="calibre_4">"Biliyor musun, bu biraz kaba oldu," diyor Amy.</p>

  <p class="calibre_4">Kız Amy'ye bakıp bacaklarını koltuğa uzatıyor. Sesler diniyor; bakışlar dönüp üzerimize dikiliyor.</p>

  <p class="calibre_4">Otobüsün arkasından bir el sallanıyor. "Kyla? Burada boş yer var."</p>

  <p class="calibre_4">Kafaların arasından bakıyorum: bu Ben. Tanıdık bir yüz görünce içim rahatlıyor. Güvenli bir yer.</p>

  <p class="calibre_4">Amy hâlâ kıza bakmakta.</p>

  <p class="calibre_4">"Sorun değil," diyorum Amy'ye ve arkaya doğru ilerliyorum. Yeşil ağaçlar mavi gökyüzü beyaz bulutlar yeşil ağaçlar mavi gökyüzü beyaz bulutlar diye düşünerek...</p>

  <p class="calibre_4">Ben'e merhaba deyip yanma oturuyorum Gruptan başka birkaç kişi daha var, hepsi birlikte otobüsün arkasında gülümseyerek sıkı bir yumak halinde oturuyor. Hepsi de herkes gibi aynı kahverengi ve siyah formayı giymiş, fakat bu her nasılsa Ben'in üzerinde farklı duruyor. Ben'in üzerinde her şey daha iyi duruyor. Ama Tori yok mu?</p>

  <p class="calibre_4">One doğru eğilip kulağıma yaklaşıyor. "O kızdan uzak durmak en iyisi," diyor alçak bir sesle.</p>

  <p class="calibre_4">"Neden?" Bariz olan neden bir yana.</p>

  <p class="calibre_4">"O bir Programlanmış Düşmanı'dır."</p>

  <p class="calibre_4">"Ah'</p>

  <p class="calibre_4">Yeşil ağaçlar mavi gökyüzü beyaz bulutlar yeşil ağaçlar mavi gökyüzü beyaz bulutlar.</p>

  <p class="calibre_4">' Bu durum için üzgünüm/' diyor Amy otobüsten indiğimizde.</p>

  <p class="calibre_4">"Senin suçun değil."</p>

  <p class="calibre_4">"Eh, seni uyarmam gerekirdi. Ben..."</p>

  <p class="calibre_4">"Tüm haftasonu beni uyardın"</p>

  <p class="calibre_4">"Çoğu zaman bizi Jazz bırakacak zaten. Bu sabah dişçide." Rahatlama hissi midemde düğümleniyor.</p>

  <p class="calibre_4">Amy ile Ben bana Birim'in kapısını gösterip sınıflarına gidiyorlar. "Bu kadar endişelenme, iyi olacaksın," diyor Ben. Giderken el sallıyor.</p>

  <p class="calibre_4">ÖEİ Birimi: Özel eğitim ihtiyaçları olan öğrenciler için. Anlaşılan o ki aksi ispatlanana kadar bu benim.</p>

  <p class="calibre_4">İçeride bir masada oturup ekrana yazılar yazan bir kadın var. "Merhaba," diyorum.</p>

  <p class="calibre_4">Başını kaldırıp bakıyor, gülümsemiyor. "Evet? Ne istiyorsun?"</p>

  <p class="calibre_4">"Ben yeni öğrenciyim."</p>

  <p class="calibre_4">"Bir tane daha mı? İsim."</p>

  <p class="calibre_4">Kadına bakıyorum. İsim... Ne?</p>

  <p class="calibre_4">Levo'ma odaklanıp iç geçiriyor. "İsmin nedir?" diyor daha yavaş ve yüksek bir sesle.</p>

  <p class="calibre_4">"Kyla. Kyla Davis." Anneminki, babammki ve Amy'ninkiyle aynı olan bu yeni soyadı hâlâ tuhaf geliyor, sanki Kyla ile uyumsuzmuş gibi. Fakat önceki isimlerimin ne olduğunu kim bilir. Onlar daha mı uyumluydu?</p>

  <p class="calibre_4">Bir kutunun içindeki bazı kâğıtları karıştırıp bir dosya çıkarıyor.</p>

  <p class="calibre_4">"Ah evet. Birkaç hafta erkene alman sensin değil mi? Seni yerleştirmeye uğraşıyordum ben de." İç geçiriyor. "Otur."</p>

  <p class="calibre_4">Bir sandalyeyi gösteriyor, kalkıyor ve elindeki dosyayla başka bir kapıdan kayboluyor.</p>

  <p class="calibre_4">Oturuyorum.</p>

  <p class="calibre_4">Ve günün büyük bir kısmı böyle geçiyor. Birim'den çıkmıyorum. Sandalyelerde oturuyorum. Arada bir insanlar gelip merhaba diyor, bir tanesi bana ertesi gün okul turuna çıkacağımı, bazı testlere gireceğimi ve tuvaletin yerini söylüyor. Öğle yemeği zamanı bana bir oda gösteriliyor ve hepsi benden küçük olan birtakım diğer Programlanmalarla birlikte annemin bu sabah bana verdiği sandviçleri yiyorum, ne Amy'den ne de Ben'den bir ses var. Herkes gülümsüyor ve çiğniyor, bu sabah bir tarlayı geçerken gördüğüm uysal inekler gibi. Masanın her iki ucunda yerlerini almış isimsiz öğretim asistanlarıyla -ÖA- pek fazla konuşulmuyor. Bakıyoruz ve dinliyoruz.</p>

  <p class="calibre_4">Öğleden sonra okumam için elime Lord William Okulu'nun Tarihi'ni veriyorlar. Annem bana Lord Bili demişti. Eski, gerçekten eski: 1559'da kurulmuş, yani yakında beş yüz yıllık olacak. Erkek okuluyken sonradan karmalaşmış. Bir otizm birimi varmış eskiden: Benim şimdi bulunduğum yer orası mı acaba? Otizm ortadan kaldırılmadan önce. Şehir ayaklanmaları sonrasında okul beş yıl kapalı kalmış; yirmi yıl önce yeni alanlar ve ekleme bir arazide koşu parkıyla birlikte büyük bir şaşaa içinde ve törenle yeniden açılmış. Şimdiyse çoğu orta dereceli okul gibi uzman bir tarım koleji.</p>

  <p class="calibre_4">Öğleden sonra tükenmek üzereyken Amy ve Jazz yanıma geliyor. Rahatlayarak dişçiden dönmüş olan Jazz'a gülümsüyorum: Otobüs yok.</p>

  <p class="calibre_4">"Eee? Nasıl gitti?" diyor Amy.</p>

  <p class="calibre_4">Omuz silkiyorum. "Sıkıcıydı. Bütün gün bir şey olmasını bekleyerek burada oturdum."</p>

  <p class="calibre_4">"Okula hoş geldin/' diyor Jazz ve gülüyor.</p>

  <p class="calibre_4">Bir kaldırımdan yürüyerek tuğladan yapılmış binalar arasından park yerine ve burada da çarpılmış iki kapılı bir arabanın yanma geliyoruz. Büyük kısmı kırmızı fakat orasında burasında parçalar halinde farklı renklerde yamalar var.</p>

  <p class="calibre_4">"Bayanlar, arabanız," diyor Jazz ve başıyla selamlıyor.</p>

  <p class="calibre_4">Kapı kolunu kavrıyorum ama sonra yanlış yaptığımı düşünüyorum.</p>

  <p class="calibre_4">"İzin ver, bu iş biraz hüner istiyor," diyor Jazz. Kolu tutup kaldırmak için bir ayağını arabanın yanma koyuyor ve birden hızla çekiyor.</p>

  <p class="calibre_4">Ben bunun iyi bir fikir olup olmadığını merak ederek arkaya tırmanırken Amy ön koltuğa oturuyor.</p>

  <p class="calibre_4">"Emniyet kemeri nerede?"</p>

  <p class="calibre_4">"Öyle bir şey yok; kırıldı. Sadece sıkı tutun," diyor Jazz.</p>

  <p class="calibre_4">Jazz arabayı yola tiz bir ses eşliğinde çıkartıp köşede sertçe fren yaptığına göre bu iyi bir tavsiye. Öne doğru yalpalayıp Amy'nin öndeki koltuğunu yakalıyorum. Vites çatırdıyor ve ani bir hareketle yola çıkıyoruz. Çok fazla arabada bulunmadım, dolayısıyla bu durum pek doğru olmayabilir. Fakat Programlanmış Düşmanları'm, bir kenara bırakırsak sanırım otobüse binsem daha iyi olacak.</p>

  <p class="calibre_4">Jazz yoldan dönerek dönemeçten şeride geri dönüyor, uzun bir sürüş sonrasında arabayı ıssız bir evin önüne çekiyor.</p>

  <p class="calibre_4">"Kyla'yı birazdan eve götürmemiz gerek," diyor Amy. "Annem yarına kadar işe dönmeyecek."</p>

  <p class="calibre_4">"Çok hızlı bir sefer yaparız o zaman," diyor Jazz. "Otobüsü geçeriz."</p>

  <p class="calibre_4">Arabanın kapısını yine çekerek açıyor, Amy ile dışarı çıkıyoruz.</p>

  <p class="calibre_4">"Sadece kuziyi ziyaret ediyoruz," diyor bana.</p>

  <p class="calibre_4">"Kuzenini," diye çeviriyor Amy.</p>

  <p class="calibre_4">Bir kere çaldıktan sonra kapıyı açıyor.</p>

  <p class="calibre_4">"Mac, evde misin?" diye bağırıyor biz arkasmdayken, içeri yürüyor ve arka kapıyı açıyor.</p>

  <p class="calibre_4">"Evet, kendinize içecek bir şey alıp dışarı gelin," diye cevap veriyor bir ses.</p>

  <p class="calibre_4">Jazz geri dönüyor, bir dolabı açıp dışarı kahverengi şişeler çıkarıyor. "Gelin," diyor.</p>

  <p class="calibre_4">Onları bahçeye doğru izliyorum. En azından pek çok arka kapının ardında ne olduğunu biliyorum ama burası yeşil değil. Ot, ağaç, çiçek yok. Her yerde araba parçaları var. Mac birinin altından kendisini dışarı çekiyor ve Jazz bizi tanıştırıyor.</p>

  <p class="calibre_4">"Arabamı başka arabaların parçalarından Mac yaptı," diyor Jazz.</p>

  <p class="calibre_4">"İçki?" Bana doğru bir şişe uzatıyor. Etiketi yok.</p>

  <p class="calibre_4">"Daha önce hiç bira içtin mi?" diyor Amy ve onun içmediğini fark ediyorum.</p>

  <p class="calibre_4">"Hayır."</p>

  <p class="calibre_4">"Denemek ister misin?" diyor Jazz. "Bunları Mac yapıyor, dâhice."</p>

  <p class="calibre_4">Amy'ye bakıyorum, o ise omuz silkiyor; o kadar da dâhice olmadığını söyleyen bir ifadeye bürünüyor.</p>

  <p class="calibre_4">"Tamam," diyorum ve kapağını çıkarıyor. Jazz'ın yaptığı gibi şişeyi dikiyorum ve hızla genzimi yakıyor. Öksürüyorum.</p>

  <p class="calibre_4">"Evet, ne düşünüyorsun?" diyor Jazz.</p>

  <p class="calibre_4">Acı tat yüzünden hâlâ öksürürken başımı sallayıp şişeyi geri veriyorum.</p>

  <p class="calibre_4">Mac gülüyor. '"Bunlar ufak kızlar için değil, cidden serttir."</p>

  <p class="calibre_4">Söylediklerine rağmen Mac'i sevmemek zor. Arabalarından biri gibi görünmesine karşın sırıtışı bulaşıcı ve biraz da delice. Mac de birbiriyle uyumsuz kurtarılmış parçalardan oluşuyor sanki. Kolları ve bacakları olmaları gerekenden daha uzun görünüyor; saçı kendi kestiği ve sadece gözlerinin önünden çekilmesini istediğinden, düzgün olmasını umursamadığı için darmadağınık, karmakarışık.</p>

  <p class="calibre_4">"Biz gerçekten kalamayız," diyor Amy saatine bakarak. "Otobüs birazdan oraya varır."</p>

  <p class="calibre_4">"Ah evet! Ejderha!" Jazz kendi içkisini ve sonra da benimkini alıp dikip atılıyor. Evin içinden geri dönüyoruz.</p>

  <p class="calibre_4">"Araba kullanman doğru mu?" diyor Amy.</p>

  <p class="calibre_4">"İyiyim ben."</p>

  <p class="calibre_4">"İki tane içmemen gerekirdi."</p>

  <p class="calibre_4">"Eh, ziyan edemezdim, değil mi?"</p>

  <p class="calibre_4">"Ben kullanayım," diyorum.</p>

  <p class="calibre_4">İkisi de gülüyor.</p>

  <p class="calibre_4">"Ehliyetini hastaneden mi aldın ha?" diye soruyor Amy gülümseyerek.</p>

  <p class="calibre_4">"Hayır. Ama kullanabilir miyim?"</p>

  <p class="calibre_4">"Neden denemesine izin vermeyelim ki?" diyor Jazz. "Sadece bu şeritte."</p>

  <p class="calibre_4">Amy gözlerini deviriyor. "İkiniz de çılgınsınız. Ama bu senin araban tabii."</p>

  <p class="calibre_4">Jazz arabanın kapısını çekip açıyor.</p>

  <p class="calibre_4">"Arkaya bin," diyor Amy'ye ve o da arka koltuğa tırmanıyor.</p>

  <p class="calibre_4">Sürücü koltuğuna kayıyorum, Jazz önde yanıma geçiyor. Uzun bir açıklamaya girişiyor. Vitesler, kavrama, fren...</p>

  <p class="calibre_4">Anahtarı kontakta çeviriyorum. Ne dediğini pek anlamıyorum ama ellerim ve ayaklarım ne yapacaklarını biliyorlar. Kavrama, vitesler, geri vites.</p>

  <p class="calibre_4">"Doğuştan becerikli, doğuştan," diyor Jazz şaşkınlıktan taş kesilmiş bir halde.</p>

  <p class="calibre_4">Amy'nin karşı çıkmasına kulak asmayıp anayolda düzgün bir şekilde sürmeye devam ediyorum.</p>

  <p class="calibre_4">"Benim mükemmel öğretmenliğimdendir," diyor Jazz.</p>

  <p class="calibre_4">Hayır. Hatırlıyorum. Çok fazla üzerinde düşünmezsem ellerim ve ayaklarım işi devralıyor; beynimin bu işle hiçbir alakası olmadığım söyleyen kaslarıma kilitli bir anı.</p>

  <p class="calibre_4">Araba kullanmayı biliyorum. Ve bu işte ondan daha iyiyim.</p>

  <p class="calibre3" style="margin:0pt; border:0pt; height:1em"> </p>

  <p class="calibre_4"><span class="bold"> </span></p>

  <div class="calibre_6" id="calibre_pb_17"></div>
</body>
</html>
