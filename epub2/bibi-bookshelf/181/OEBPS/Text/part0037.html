<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>OTUZ ÜÇÜNCÜ BÖLÜM</h1>

  <p class="calibre_4">"Bu haksızlık." Amy, bir eli kalçasında, inat ediyor.</p>

  <p class="calibre_4">Bağcıklarımı bağlıyorum; Ben az sonra burada olacak.</p>

  <p class="calibre_4">"Sanırım haklısın. Bu haksızlık," diyor annem ve vücuduma bir korku yayılıyor. Kes sesini diyorum Amy'ye gözlerimle ama algılamıyor.</p>

  <p class="calibre_4">"Jazz'la benim yalnız başımıza yürüyüşe gitmemize izin vermiyorsun, neden Kyla Ben'le kendi başına çıkabiliyor?"</p>

  <p class="calibre_4">Biz çıkmıyoruz, biz koşuyoruz ve gruba gidiyoruz," diye belirtiyorum. "Hem o benim sadece arkadaşım." Öyle mi diye de içten içe merak ediyorum.</p>

  <p class="calibre_4">"Eh, Amy iyi bir noktaya dikkat çekti," diyor annem ama sonra Amy'den bana dönüp gözlerinde bir tür haylazlıkla göz kırparak tekrar Amy'ye dönüyor.</p>

  <p class="calibre_4">"Ne diyeceğim sana, onlarla birlikte koşmaya ne dersin?"</p>

  <p class="calibre_4">Amy irkiliyor. "Koşmak mı? Ciddi misin?" Ve hışımla merdivenlerden yukarı fırlıyor.</p>

  <p class="calibre_4">"Dikkat edeceksin değil mi?" diyor annem ve ceketimin fermuarını biraz daha çekiyor.</p>

  <p class="calibre_4">"Elbette."</p>

  <p class="calibre_4">"Yüzünde bir soru işareti var."<br class="calibre3" /></p>

  <p class="calibre_4">"Öyle mi?"</p>

  <p class="calibre_4">"Kyla yakın zamanda bir ayna karşısında poker suratı çalışmalısın."</p>

  <p class="calibre_4">"Poker suratı nedir?" diyorum, böylece annemin bir başka soruya eğilmesini engellemek için bu soruyu sormuş oluyorum.</p>

  <p class="calibre_4">"Poker bir iskambil oyunu. Yüz ifadeni nötr tutmaya çalışırsın ki diğer oyuncular iyi bir elin olduğunu anlamasın."</p>

  <p class="calibre_4">Pencereden bakmak için perdeyi kenara çekiyorum. Haydi Ben, bir kez de zamanında gel.</p>

  <p class="calibre_4">"Ve şu senin sorulmamış soruna cevap olarak da; sen Amy'den farklısın. Tuhaf bir şey ama Ben'le yalnız başına koşmaya gittiğinde sana güveniyorum. Onunsa Jazz'layken sağduyulu olacağına güvenmiyorum. Anlıyor musun?" Telefon çalıyor ve cevap vermeye gidiyor.</p>

  <p class="calibre_4">Annem bazen düşündüğümden de fazlasını görüyor; Amy'nin anladığından da fazlasını. Amy ve Jazz'ın sürekli birbirlerine dokundukları, kol kola gezip öpüştükleri doğru ve Ben'le biz bunları yapmıyoruz. Ama bunları annemin önünde yapmıyorlar, o zaman nasıl oluyor da bilebiliyor?</p>

  <p class="calibre_4">Bayan Ali olayları başka bir şekilde görüyor. Öğle vakitlerinde Ben'le koşmamı yasakladığından beri tüm hafta onunla çok az konuşabildim ve onunla baş başa kalamadığım her gün mutsuz oluyorum. Elbette, annem çizdiğim Ben resmini görmedi ve görmeyecek çünkü onu da diğerleriyle birlikte halının altına sakladım.</p>

  <p class="calibre_4">Yine perdelerin arkasından sokağı dikizliyorum ve bu sefer Ben koşarak yoldan geliyor: sonunda.</p>

  <p class="calibre_4">"Hoşça kal anne!" diye bağırıp kapıdan sıvışıyorum.</p>

  <p class="calibre_4">Her zamanki gibi son hızla başlıyoruz. Merhabadan başka bir şey söylemiyoruz birbirimize. Aşırı egzersiz: Bu o mu? Ayaklarımın asfaltta çıkardığı rap rap sesini, tek önemli olan şeyin hızlı ve daha hızlı gitmek olduğu o başka yere kaçmayı seviyorum. Ben'in daha uzun olan bacakları benim hızıma yetişmek için daha yavaş bir ritimde koşuyor, yani onun tap tapları ve benim rap raplarım birbirine karışıp şu son birkaç günden sonra yatıştırıcı olan tanıdık, sıçramalı bir müzik oluşturuyor.</p>

  <p class="calibre_4">Okulda Gianelli gidince tuhaf şeyler yaşandı. Fısıldaşma bile yoktu, Phoebe gidip de herkesin onun hakkında fısıldaştığı gibi olmadı. Bu sefer bu konuya sessizlik hâkim. Belki de herkes ona ne olduğunu gördüğü için yarım yamalak gerçekleri ve hikâyeleri anlatmaya gerek görmediler. Gianelli'nin yerine biri gelmedi: Ve dersler bir sonraki bildirime kadar ertelendi. Benim için bu boş olan dersler kabul edilen tek aktivitenin ev ödevi olduğu Birim'e kaydırıldı.</p>

  <p class="calibre_4">Yavaşlamaya başlıyorum; genelde konuşmak için bunu yapan Ben olur. Ama bugün aklımda birkaç şey var.</p>

  <p class="calibre_4">Ben yorum yapmıyor, temposunu benimle birlikte düşürüyor ve hep yaptığının aksine hiçbir soru sormuyor. Aslında tüm hafta boyunca zar zor birkaç kelime etti. Ne söyleyeceğimi ve nasıl söyleyeceğimi düşündüm ama yürüyüşe geçtiğimizde ona bakınca hepsi uçup gidiyor.</p>

  <p class="calibre_4">"Bana kızgın mısın?" diye soruyorum.</p>

  <p class="calibre_4">"Ne?"</p>

  <p class="calibre_4">"Beni duydun. Hafta boyu iyi değildin. Pazardan beri aslına bakarsan."</p>

  <p class="calibre_4">"Aptal olma. Tabii ki kızgın değilim," diyor ama kızgın görünüyor.</p>

  <p class="calibre_4">Duruyorum. "Ne var? Bir şey mi yaptım?"</p>

  <p class="calibre_4">Saçlarını sıvazlıyor. "Kyla, her şey her zaman seninle ilgili değil, tamam mı?"</p>

  <p class="calibre_4">Bir adım geriliyorum, tokat gibi bir etki yapıyor bu. "Ne var o zaman?"</p>

  <p class="calibre_4">"Şışş," diyor ve sesimi yükselttiğimi fark ediyorum. Elimi yakalıyor, parmaklarını benimkilere kenetliyor. Bir araba geçiyor, etrafına bakıyor. Görünürde kimse yok. "Hadi gel," diyor ve beni yolun kenarındaki ağaçların gölgesine çekiyor.</p>

  <p class="calibre_4">Karanlıkta belli belirsiz bir yol var; ay ışığında hafifçe parlayan metal bir geçidi olan bir çite çıkıyor bu yol. Anayol neredeyse birkaç dakikalık uzaklıkta, bir araba geçerken arada sırada hafif sesler ve ışıklar oluyor.</p>

  <p class="calibre_4">Ben durup çite yaslanıyor, yüzü gölgeler içinde. "Gece sessizce konuşulur," diye fısıldıyor. Bileğimden tutup beni yukarıya çekiyor ki çitin tepesine oturabileyim ve göz göze gelelim. Bir kolunu da sağlam bir biçimde bana sarıyor. Gözlerim karanlığa gitgide alışıyor ve yüzündeki o bakışı görebiliyorum. Beni yağmurda öpeceğini düşündüğüm zamanki, Gianelli'nin son resim dersinde çizdiğim ve sonra sakladığım bakışı gibi.</p>

  <p class="calibre_4">Hızlı, o kadar hızlı bir şekilde eğiliyor ki tepki veremiyorum, beni hafifçe yanağımdan öpüyor.</p>

  <p class="calibre_4">"Sana kızgın değilim Kyla," diyor kulağıma ve sözleri ensemden aşağı ürpertiler gönderiyor. Midem çılgına dönüyor ve elim kendiliğinden yüzüne gidiyor, dudaklarına dokunup...</p>

  <p class="calibre_4">Gözlerinde pişmanlıkla kafasını sallıyor ve çekiliyor. "Konuşmamız lazım," diyor. "Çok fazla zamanımız yok."</p>

  <p class="calibre_4">Elim yeniden aşağı iniyor.</p>

  <p class="calibre_4">Ama sonra çite yaslanıp gölgeye çekiliyor ve bir şey söylemiyor. Esintide yapraklar hışırdıyor, çit altımda buz gibi ve şimdi koşmayı bıraktığım için kollarımdaki ve bacaklarımdaki tüyler diken diken, ürperiyorum.</p>

  <p class="calibre_4">Yaklaşıp elimi ellerinin arasına alıyor.</p>

  <p class="calibre_4">"Öğle arasında seninle koşmaya gelemedim," diyor. Ona okuldaki koşulardan yasaklandığımı söylüyorum.</p>

  <p class="calibre_4">"Ben de."</p>

  <p class="calibre_4">"Beni özledin mi?"</p>

  <p class="calibre_4">"Koşmayı özledim," diyorum ve bir kaşını kaldırıyor. "Seni de," diye itiraf ediyorum. Sırıtıyor; ve işte orada: Zaten biliyordu. Sadece bana bunu söyletmek istedi.</p>

  <p class="calibre_4">"Eh, koşma işini anlayabiliyorum. Bazı şeylere ancak son hızla giderken odaklanabiliyorum, onları ancak bu şekilde doğru dürüst düşünebiliyorum." Kaşlarını çatıyor. "Ama bana pazar günü söylediğin tüm o şeyler; koşsam bile bir yere gitmiyorlar."</p>

  <p class="calibre_4">Ve kulaklarımda Bayan Ali'nin sözlerinin yankısını duyuyorum: Aşırı egzersiz Levo'nun izleme etkilerini maskeliyor. Ve Ben'i şu anda olduğu gibi gördüğüm yegâne zaman koştuğu zaman, bunu anlıyorum, ilk tanıştığımızdaki sadece gülümseyen Programlanmış oğlan değil. Sanki içimdeki dışarı çıkıyormuş gibi.</p>

  <p class="calibre_4">Ellerimi bırakıyor; onları boş, soğuk bırakarak çite yaslanıyor. "Ve Tori'ye olanları düşünmeyi bırakamıyorum."</p>

  <p class="calibre_4">Acıyı içime saklamak için kollarımı kavuşturuyorum. Tori her zaman aramızda olan hayalet. Sonra düşünceyi aklımdan çıkarmak için kafamı sallıyorum. Hayır, o hayalet değil! Olamaz. Olabilir mi?</p>

  <p class="calibre_4">"... Phoebe, sanat öğretmenin ve kaybolan diğer herkesi de. Ve bana söylediğin sitelerdeki tüm o kayıp insanları. Bulabildiğim şeylerden çıkardığım kadarıyla gittikçe kötüye gidiyor. Gittikçe daha fazla kayıp oluyor."</p>

  <p class="calibre_4">"O zaman benimle gel. Pazartesi günü okuldan sonra, böy- lece kendin görürsün. Sitede var mısın, yok musun görebilirsin." Kimseye söylememe sözümü tutamıyorum. O herkes değil, o Ben ve ben ona güveniyorum. Ama suçluluğun huzursuzluğu zihnimde aynı kalıyor.</p>

  <p class="calibre_4">"Ama şu var ki Kyla, istemiyorum! Bilmek istemiyorum."</p>

  <p class="calibre_4">"Anlamıyorum."</p>

  <p class="calibre_4">"Sen kayıp olarak bildirilmişsin. Birileri sana değer veriyor; seni geri istiyorlar. Ya beni kimse istemiyorsa ve bu yüzden buradaysam? Tori'ye olduğu gibi: Yeni annesi onu artık istemediğine karar verdi. Ya gerçek ailem beni attıysa?"</p>

  <p class="calibre_4">"Ama öyle olmuyor ki. Bir şey yüzünden yakalanıp yargılanman lazım. Programlanmış olman için bir şey yapman gerek." Ama ağzımdan çıkan sözler doğru değilmiş gibi çınlıyor.</p>

  <p class="calibre_4">Lucy gibi o kayıp çocuklardaki saklı anlamı çözmeye başlıyorum. Olması gereken şey bu, ama hep bu şekilde olmuyor - o web siteleri gerçek oldukça. Bu Programlanmış olmaman gerektiğini söyleyerek şikâyet edebileceğin bir şey değil: Bir kez oldu mu bir şey hatırlamıyorsun ve hakkıyla mahkûm edilen kimse de kayıp değil zaten. Onların aileleri onlara ne olduğunu biliyor.</p>

  <p class="calibre_4">"Şimdi anlıyorsun değil mi?" diyor Ben. Başımı sallıyorum. "Bu şekilde düşünmemiştim."</p>

  <p class="calibre_4">"O zaman neden öğreneyim ki? Ne yaran olacak? Zaten öncesine dair hiçbir şey hatırlamıyorum; aynı kişi değilim. Ve şu andaki ailem iyi, aslında iyiden de iyi."</p>

  <p class="calibre_4">Ve aslında onlar hakkında hiçbir şey bilmediğimi fark ediyorum. "Anlat bana," diyorum ve gruba gitmek için yeniden yola koyulunca Ben bana babasını anlatıyor. Piyano çalmayı seven bir ilkokul öğretmeni. Ve annesi de süt işletmesinin atölyesini işletiyor, metalden heykeller yapıyor ve müzik kulağı da yok. Üç seneyi onlarla geçirdikten sonra onları önemsiyor: Neden üzücü şeyler olsun ki?</p>

  <p class="calibre_4">Ve o konuşurken dinliyorum ama bir yanım başlangıçta söylediği şeyi düşünüyor: Ya kimse beni istemezse?</p>

  <p class="calibre_4">Ve sanırım ben istiyorum.</p>

  <p class="calibre_4">Ama bunu yüksek sesle söylemiyorum.</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_36"></div>
</body>
</html>
