<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>KIRK BEŞİNCİ BÖLÜM</h1>

  <p class="calibre_4">Cuma sabahı otobüsün arkasına gittiğimde Ben'in her zaman oturduğu koltuğu boş buluyorum. Otobüs hareket ederken kalkıp her kafaya bakıyorum. Hayır, hiçbir yerde oturmuyor. Burada değil.</p>

  <p class="calibre_4">Paniğe kapılıyorum. Yapmamıştır. Hayır. Anne babasmm bu hafta sonu gideceklerini söylemişti; Levo'sunu kesmeyi o zaman deneyecekti. Erken davranmış olamaz değil mi?</p>

  <p class="calibre_4">Hissizleşmiş bir şekilde kâbusa geri dönmüşüm gibi sabah derslerine giriyorum. Bayan Ali'den yardım istemeyi bile düşünüyorum. Eğer ona Ben'in ne düşündüğünü söylersem onu durdururlar. Yapmasma izin vermezler. Ama ne kadar güvende ve iyi kalır? Hudalar ona ne yaparlar?</p>

  <p class="calibre_4">Ya zaten çok geçse?</p>

  <p class="calibre_4">Öğle vakti yalnız başıma okulda dolaşıyorum. Yardım edecek biri var mı? Jazz'ı dene.</p>

  <p class="calibre_4">Amy öğle yemeklerini genelde ana binadaki altıncı sınıfın ortak salonunda yediklerini söylüyor, ben de oraya yöneliyorum. Amy hâlâ iş planı üzerinde çalıştığından onu atlatmaya ihtiyacım yok. Bu konuyla ilgili içgüdülerim ona hiçbir şey söylememem</p>

  <p class="calibre_4">gerektiğini söylüyor. Artık Ben'le görüşmemem gerektiğini düşünüyor; Levo'sunu kesmeyi planladığını öğrense nasıl tepki verir?</p>

  <p class="calibre_4">Emin olamadan kapıda duruyorum. Lütfen burada ol Jazz. Ortak salon tıklım tıklım, gruplar halinde gevezelik edip sıralarda öğle yemeklerini yiyen ve masalarda ödev yapan öğrencilerle dolu. Odayı tanıyorum ama onu hiçbir yerde göremiyorum ama masaların ve rafların arkasında uzaktaki köşeyi tam olarak göremiyorum; boynumu uzatıp etrafa bakıyorum.</p>

  <p class="calibre_4">"Yoldan çekil lütfen," diyor bir ses arkamdan. Bir yana çekiliyorum ve yaşı büyük iki kız bana sertçe bakarak içeri yürüyor. "Kaybol. Burası yalnızca altıncı sınıfa ait."</p>

  <p class="calibre_4">"Bekleyin. Jazz MacKenzie'yi arıyorum."</p>

  <p class="calibre_4">Beni duymazlıktan gelip devam ediyorlar.</p>

  <p class="calibre_4">"Jazz?" diyorum yüksek sesle. Odanın ortasındaki bir masanın köşesinden tanıdık yüzü ortaya çıkıyor. Gülümseyip yanıma yaklaşıyor.</p>

  <p class="calibre_4">"Merhaba Kyla, nasıl gidiyor?"</p>

  <p class="calibre_4">"Bir dakika konuşabilir miyiz? Yani herkesten uzakta?"</p>

  <p class="calibre_4">"Elbette," diyor. "Bekle bir saniye." Ceketini giymiş olarak geri geliyor. "Gel yürüyelim biraz."</p>

  <p class="calibre_4">Koridora ve sonra da binanın dışına çıkıyoruz. Gökyüzü gri ve yağmur çiseliyor. Banklarla yolların bomboş olmasına yetecek kadar.</p>

  <p class="calibre_4">"Ne haber?" diyor en son potansiyel kulak misafirlerinden de uzaklaştığımızda.</p>

  <p class="calibre_4">"Ben için gerçekten endişeleniyorum. Bugün otobüste de- ğildi."</p>

  <p class="calibre_4">"Hımm. Uyuyakalmış olabilir, soğuk almıştır ya da dişçidedir. Orada olmamasının pek çok sebebi olabilir."</p>

  <p class="calibre_4">Başka bir şey söylemiyorum; yüzüme bakıyor. "Ama sen sebebin bunlardan biri olmadığını düşünüyorsun."</p>

  <p class="calibre_4">"Evet' diye fısıldıyorum. Tereddüt ediyorum, ayrıntıları bilmemesi Jazz için daha iyi olur. "Ben gerçekten çok aptalca bir şey yapmayı düşünüyordu da. Şimdi yapmış olduğunu düşünüyorum."</p>

  <p class="calibre_4">"Anlıyorum."</p>

  <p class="calibre_4">"Ne yapacağımı bilmiyorum," diyorum perişan bir halde. Yağmur şiddetini artırıyor. Levo'm titriyor ama ellerimi ceplerimin derinliklerine gömüyorum ki Jazz duymasın.</p>

  <p class="calibre_4">"Amy onunla artık görüşmemen gerektiğini düşünüyor. Anne babanla aynı fikirde."</p>

  <p class="calibre_4">"Sen ne düşünüyorsun?"</p>

  <p class="calibre_4">Omuz silkiyor. "Bence Ben'de sorun yok. Gerçekten endişeleniyor musun?"</p>

  <p class="calibre_4">Başımı sallıyorum.</p>

  <p class="calibre_4">Jazz başını yana eğip düşünüyor. "Sana ne diyeceğim. Öğle den sonra gel okuldan sıvışıp ona gidelim ha? İyi olup olmadığmı öğreniriz."</p>

  <p class="calibre_4">Kabul ediyorum. Jazz çantasını almak için geri giderken birkaç dakika içinde benimle buluşacağını söylüyor. Bu kötü bir fikir.</p>

  <p class="calibre_4">Okul yolunu öğrenci park yerine doğru geçip öğretmenlere bir göz atarken bu düşünceye aldırış etmiyorum. Doğru, öğleden sonra dersleri asmak açıklaması zor bir iş olacak ve Bayan Ali zaten benimle yakından ilgileniyor. Kimsenin fark etmeyeceği türden bir şey değil. Çok kötü bir fikir.</p>

  <p class="calibre_4">JazzTn birkaç dakikası uzadıkça uzuyor ve endişelenmeye başlıyorum. Fikrini mi değiştirdi? Hayır. Bana söylerdi.</p>

  <p class="calibre_4">Ama sonra yüzünde kocaman bir gülümsemeyle köşeden ortaya çıkıyor. "Ben bir sınıf gezisindeymiş."</p>

  <p class="calibre_4">"Gerçekten mi?"</p>

  <p class="calibre_4">"Kontrol ettim: Ofis duyuru panosuna asmışlar. Tarım sınıfı günü bir çiftlikte geçiriyormuş. Sana söylememiş olmasına şaşırdım."</p>

  <p class="calibre_4">Dizlerim rahatlamayla birlikte çözülür gibi oluyor. Ve başım dönüyor, neredeyse kusacak gibiyim.</p>

  <p class="calibre_4">"Hey, iyi misin?" Jazz merakla bana bakıyor.</p>

  <p class="calibre_4">"İyi olacağım. Sadece Benİe konuşmaya gerçekten ihtiyacım var."</p>

  <p class="calibre_4">"Eh, okuldan sonra evlerine gidebiliriz. Otobüsten kurtul, Amy ya da Ejderha bu konuyu öğrenmeden önce seni eve yetiştiririm."</p>

  <p class="calibre_4">"Gerçekten mi?"</p>

  <p class="calibre_4">"Elbette. Neden olmasın?"</p>

  <p class="calibre_4">"Teşekkürler."</p>

  <p class="calibre_4">Jazz omuz silkip sırıtıyor. "Abartma," deyip göz kırpıyor. "Günün sonunda burada buluşalım, tamam mı?"</p>

  <p class="calibre_4">"Anlaştık."</p>

  <p class="calibre_4">Bütün öğleden sonram bu rahatlıkta geçiyor. Ben neden bana bu sınıf gezisinden bahsetmedi? Ama konuşacak başka şeylerimiz vardı. Daha çok tartışacak.</p>

  <p class="calibre_4">Gökyüzü öğleden sonra boyunca berraklaşıyor. Jazz'ı arabasında bulmaya gittiğimde bulutlar gitmiş oluyor. Güneş parlıyor.</p>

  <p class="calibre_4">İlk defa ön koltukta oturuyorum. Aniden Amy'nin bunu başkasından duyması halinde ne yapacağını düşünüp huzursuz oluyorum.</p>

  <p class="calibre_4">"Amy'ye birinin seni otobüste rahatsız ettiğini ve bu yüzden seni eve bıraktığımı söylerim. Tamam mı?" diyor Jazz aklımı okurmuşçasına.</p>

  <p class="calibre_4">'Tabii."</p>

  <p class="calibre_4">Arabada arkama yaslanıyorum, akşam güneşi yüzümde parlıyor, emniyet kemerini takıyorum. Bir elim sıkıca kapıya yapışmış ama şimdiye kadar Jazz'm araba kullanma şekline bir parça alıştım ve ışık hızında frenlere asılmasından sonra havalanmasından ve bir sonraki kavşakta bunu tekrarlamasından pek etkilenmiyorum. Radyo eşliğinde ıslık çalıyor.</p>

  <p class="calibre_4">Dün geceki rüya zihnimde dönüp duruyor, sonsuz kere tekrarlanıyor. Beynim çığlıklarla dolu; tuzlu korkunun kokusu, viski ve kanla; hepsi birbirine karışmış durumda, o kadar gerçek ki kusmamak için mücadele etmek zorunda kalıyorum.</p>

  <p class="calibre_4">Ben'in durdurulması lazım. Durdurulmalı, ama ya dinlemezse?</p>

  <p class="calibre_4">Jazz, Ben'in evinin dört kapı aşağısında bir evin önüne çekiyor.</p>

  <p class="calibre_4">"Arkadaşım lan yaşıyor burada. Gitmek istersen burada olacağım."</p>

  <p class="calibre_4">Ben'in evinin önüne geldiğimde Skye ön bahçede. Coşkuyla bana doğru koşuyor. Yüzümü yalama arzusuyla neredeyse beni deviriyor. Ben onun Programlanmış bir köpek gibi her zaman böyle mutlu olduğunu söyledi.</p>

  <p class="calibre_4">"Yat köpek!" diye komut verip onu seviyorum.</p>

  <p class="calibre_4">Ön kapıyı çalıp bekliyorum. Cevap yok.</p>

  <p class="calibre_4">Okul gezisinden henüz dönmedi mi?</p>

  <p class="calibre_4">Ben buraya geldiğimde Skye garaj kapısının oradaydı. Bahçeyi geçip garaja yürüyorum. Kapıyı çalıyorum.</p>

  <p class="calibre_4">Cevap yok. Dinliyorum, işte. İçeriden hafif bir ses mi geliyor?</p>

  <p class="calibre_4">Kapıyı açmayı deniyorum: kilitli. Tekrar çalıyorum. "Ben?" diye sesleniyorum.</p>

  <p class="calibre_4">Bu sefer ayak sesleri, kapı kilidinin dönerkenki şıkırdaması duyuluyor. Açılıyor.</p>

  <p class="calibre_4">"Kyla?" Ben gülümsüyor. "Ne yapıyorsun burada?" Etrafa bakıp kolumdan çekiyor ve beni içeri alıyor. Skye da içeri girmeye çalışınca onu dışarı itip kapıyı kapatıyor ve anahtarı bir kez daha kilidinde çeviriyor.</p>

  <p class="calibre_4">Okul forması üzerinde değil. Gözleri hiç de doğal olmayan bir biçimde parlak.</p>

  <p class="calibre_4">"Ben bugün okul gezisinde değil miydin?"</p>

  <p class="calibre_4">"Öyle olmam gerekirdi. Kendime izin verdim."</p>

  <p class="calibre_4">"Bu yüzden başın belaya girecek."</p>

  <p class="calibre_4">"Pek önemli değil. Gelecek hafta burada olmayacağım." Gülümsüyor. "Burada olmana sevindim. Böylece hoşça kal diyebileceğim."</p>

  <p class="calibre_4">Ve kesici aletlerin, koruyucu gözlüğün ortaya çıkmış olduğunu görüyorum. Sırt çantası sanki bir yere gidiyormuş gibi malzemelerle dolu.</p>

  <p class="calibre_4">Bedenimi bir korku sarıyor, buz kesiyorum. Ellerimi ondan çekiyorum. "Hayır Ben, hayır! Bunu şimdi yapmayacaksın değil mi?"</p>

  <p class="calibre_4">"Neden bekleyeyim ki? Annem halama gitti. Babam zaten orada. Zamanlama mükemmel."</p>

  <p class="calibre_4">Titreyerek başımı sallıyorum, gözyaşları gözlerimi acıtıyor. "Lütfen yapma bunu. Beni bırakma."</p>

  <p class="calibre_4">"Şışş. Kyla. Her şey yoluna girecek. Bir gün sana geri döneceğim."</p>

  <p class="calibre_4">"Ölürsen dönemezsin."</p>

  <p class="calibre_4">Gülüyor. "Bir yolunu bulurum." Serçeparmağını benimkine kenetliyor, ellerimizi aramızda kaldırıyor. "Serçeparmağı sözünü tutmamazlık edemezsin." Sıkıca tutuyor. "Kyla söz veriyorum. Yeniden birlikte olacağız."</p>

  <p class="calibre_4">Eğilip beni hafifçe öpüyor, çekilmeye başlarken elimi ensesine götürüp onu kendime çekiyor ve tekrar tekrar öpüyorum; umutsuzca orada öylece o anda kalmak istiyorum. Her şey neden bu kadar zor? Neden böylece kalamıyoruz?</p>

  <p class="calibre_4">Kollarını gevşetiyor. "Git Kyla. Şimdi git."</p>

  <p class="calibre_4">Başımı sallıyorum. Onu durdurmam, gerçeği görmesini sağlamam lazım. "Bekle, lütfen. En azından Aiden ile konuş. Belki</p>

  <p class="calibre_4">bunu nasıl yaptıklarını sana anlatabilir, böylece işe yaraması için daha fazla şansın olur."</p>

  <p class="calibre_4">"Hayır Kyla, bunları geçtik."</p>

  <p class="calibre_4">Düşün. Bunun ne kadar aptalca olduğunu, işe yaramayacağını ona göstermem lazım.</p>

  <p class="calibre_4">"Bana ne planladığını söyle."</p>

  <p class="calibre_4">Ben bana annesinin yeni lüks bıçağını gösteriyor. Hepsinden daha sağlam olması için tasarlanmış yeni mühendislik ürünü bir metal.</p>

  <p class="calibre_4">Başımı sallıyorum. "Hayır. İşe yaramaz. Elmaslar daha sert."</p>

  <p class="calibre_4">Başını bir yana eğiyor. Başka bir tezgâha gidiyor. "İşte bu var." Tek açılı eski bir testereyi alıyor. "Bunun elmas kenarlı bir diski var."</p>

  <p class="calibre_4">"Yine de işe yaramaz Ben. Elini öylece havaya kaldırıp Levo'nu kesip çıkaramazsın. Acıyı hissetmeye başladığın zaman elini öyle tutamayacaksın."</p>

  <p class="calibre_4">Bir mengene buluyor. "Bu iş görür," diyor. 'Tezgâha sabitle- yeceğim. Şimdi lütfen git Kyla."</p>

  <p class="calibre_4">"Kalıyorum. Buna engel olamazsın," diyorum onu ikna edecek sözcükleri bulamamanın umutsuzluğu içinde. Onu bu delice plandan vazgeçirecek sözcükleri. Ona bakıyorum, gözlerine. Ve bozguna uğruyorum. Söylediğim hiçbir şeyi fark etmiyor. Kafasına koymuş.</p>

  <p class="calibre_4">Çarpan şok dalgasıyla neredeyse zihnim bulanarak başımı ellerimin arasına alıyorum: Ona yardım etmem lazım. Buna zorunluyum. Hızlı bir şekilde kesilmeli. Başlayacak ve sonunu getiremeden korkunç bir acı içinde ölecek. Eğer onu durduramıvor- sam ona yardım etmeliyim.</p>

  <p class="calibre_4">Başımı kaldırarak bakıp, gözyaşlarımı siliyorum. Dışımdan sakin olup kontrolü ele almaya çalışırken içimden HAYIR HAYIR HAYIR HAYIR diye çığlık atıyorum.</p>

  <p class="calibre_4">"Ben yaparım/' diyorum. "Levo'nu keserim/'</p>

  <p class="calibre_4">"Hayır. Olmaz Kyla. Git."</p>

  <p class="calibre_4">"Dinle. Bunların nasıl kullanıldığını biliyorum" diyerek aşındırıcıyı alıyorum. Elimde rahat ve doğal duruyor. Rüyamdaki özel sabit testereye göre bu el testeresiyle bu işi yapmak daha zor. Ama temel prensip aynı. "Eğer senin yerine ben yaparsam daha güvenli olur. Acı hissederken kontrol edemezsin."</p>

  <p class="calibre_4">"Seni bu işe karıştıramam. Hayır Kyla."</p>

  <p class="calibre_4">"Bak. Yapabilirim." Mengeneye hurda bir metal sıkıştırıp güvenlik gözlüğünü takıyorum. Testereyi açınca ses rüyamdaki gibi bende çığlık atma isteği uyandırıyor ama düzgün bir parça kesiyorum.</p>

  <p class="calibre_4">"Titremeyen eller; etkilendim. Ama..."</p>

  <p class="calibre_4">"Ama yok. Ya sana yardım ederim ya da yapmazsın. Tek başına yapmana izin vermeyeceğim. Tek başına ölmene izin vermeyeceğim."</p>

  <p class="calibre_4">Gözlerimin içine bakarak başını hafifçe sallıyor.</p>

  <p class="calibre_4">"Sana yardım etmeme izin ver," diyorum. "Mantıklı olduğunu biliyorsun."</p>

  <p class="calibre_4">"Bu doğru olduğu anlamına gelmez."</p>

  <p class="calibre_4">"O zaman yapma!" demeye başlıyorum. Son bir deneme, ona gerçeği göstermek için son bir hamle yapmaya hazırım ama başını sallıyor ve sözlerim siliniyor.</p>

  <p class="calibre_4">Yüz ifadesi gönülsüz. "Mantıklı," diye kabul ediyor. "Ama yapabileceğine emin misin? İstediğine emin misin?"</p>

  <p class="calibre_4">"Evet."</p>

  <p class="calibre_4">Tereddüt ediyor. 'Tamam," diyor nihayet. Aiden'in mutluluk haplarını çıkarıyor. "Ama en azından şunlardan bir tane al."</p>

  <p class="calibre_4">"Olmaz."</p>

  <p class="calibre_4">"Yan yolda bilincini kaybetmene izin veremem."</p>

  <p class="calibre_4">Tereddütlüyüm ama haklı. Ya seviyem düşer de testereyi bırakırsam? "Pekâlâ," deyip bir bardak suyla bir hap yutuyorum. Ben bir avuç dolusu alıyor. "Bu kadar çok alman doğru mu?"</p>

  <p class="calibre_4">Omuz silkiyor. "Fazla almak az almaktan daha iyi diye düşünüyorum." Az sonra cildinde ince bir tabaka ter oluşuyor, göz- bebekleri büyüyor. Rüyamdaki o çocuk gibi.</p>

  <p class="calibre_4">Rüyam...</p>

  <p class="calibre_4">"Viski. Var mı?"</p>

  <p class="calibre_4">"Sanırım. Neden?"</p>

  <p class="calibre_4">"Şoku atlatmana yardım eder."</p>

  <p class="calibre_4">Garajla ev arasında bir kapı var. Ben oradan geçerek bir şişeyle geri dönüyor. Biraz içiyor.</p>

  <p class="calibre_4">Öksürüp suratını buruşturuyor. "Rezalet bu."</p>

  <p class="calibre_4">"Lütfen yapma bunu. Lütfen. Fikrini değiştirmek için çok geç değil."</p>

  <p class="calibre_4">"Yalnız yapacağım. Eve git Kyla."</p>

  <p class="calibre_4">"Hayır! Eğer yapacaksan sana yardım edeceğim. Ama Ben, dinle. Bir kez Levo'yu kesmeye başlarsak bunun geriye dönüşü yok. Acıyı durdurmak için işi bitirmek gerekecek."</p>

  <p class="calibre_4">"Evet. Ne söylersem söyleyeyim, devam et."</p>

  <p class="calibre_4">"Bağırırsan, insanlar gelir."</p>

  <p class="calibre_4">"Ses çıkarmayacağım."</p>

  <p class="calibre_4">"Ne zannediyorsun kendini? Süpermen gibi bir şey mi?"</p>

  <p class="calibre_4">"Süper Ben!" Gülerek tezgâhın yanındaki sandalyeye oturuyor ve Levo'sunu buraya sabitliyor. Bastırdığında yüzü acıyla buruşuyor.</p>

  <p class="calibre_4">"Kyla işler yolunda gitmezse, tüm bunlan kendi başıma yapmışım gibi göstermeni istiyorum. Ne olursa olsun buradan çıkman lazım. Bana böyle yapacağına söz ver. Ve eğer burada yakalanırsan, beni bu şekilde bulduğunu söyleyeceksin. Söz ver!"</p>

  <p class="calibre_4">"Tamam. Söz verivorum."</p>

  <p class="calibre_4">"Eldiven giy," diyor. "Şurada. Düğmeleri, kolu, dokunduğun her şeyi sil." Eldivenleri giyip söylediklerini yapıyorum.</p>

  <p class="calibre_4">"Hazır mısın?" diye fısıldıyor.</p>

  <p class="calibre_4">"Bekle."</p>

  <p class="calibre_4">"Evet?" söyleyebileceği her şeye karşın umut ediyorum; dur, fikrimi değiştirdim diyecek.</p>

  <p class="calibre_4">"Kyla, bana ne olursa olsun: Seni seviyorum. Seni hep seveceğim." Ve evet, bir Huda'yı arkadaş canlısı haline getirecek kadar çok Mutluluk Hapı aldı, üzerine de viski içti. Nerede olduğunun da çok farkında değil; ne söylediğini pek ciddiye almamak lazım ama ciddi görünüyor.</p>

  <p class="calibre_4">Ve ona bakarak benim de onu sevdiğime dair sözler söylemek istiyorum ama bunlar sıkılan boğazımda sıkışıp kalıyor ve dışarı çıkmıyor.</p>

  <p class="calibre_4">"Yap!" diyor.</p>

  <p class="calibre_4">Ve sanki rüyamda gibiyim; o korkunç rüyada. Kendim değilim. O kâbustaki kızım: Sakin, kendine hâkim, bu tür şeyleri yapabilen. Nereden geliyor? Testereyi alıp güvenlik kilidini açıp açma düğmesine basıyorum. Hızlıca kesmem lazım. Çabuk olmalı.</p>

  <p class="calibre_4">Çark dönüp ağlamaya başlıyor.</p>

  <p class="calibre_4">Ben'e bakıyorum. Başını sallıyor. "Yap," diyor.</p>

  <p class="calibre_4">Dönen bıçak Levo'suna dokunuyor. Yay şeklinde kıvılcımlar çıkıp her tarafa uçuşuyor.</p>

  <p class="calibre_4">Rüyamdaki çocuğun tersine Ben bağırmıyor. Ama yüzü buruşuyor, ter fışkırıyor ve ben onun yüzüne bakmamaya çalışıyorum, izlememeye çalışıyorum. Bıçağa odaklanmam lazım, onu sağlam bir şekilde tutmam lazım.</p>

  <p class="calibre_4">Skye bir yavru olduğu zamandan itibaren onu çok seven ve çok sevdiği Ben'le arasındaki köpeklere özgü bir bağdan dolayı biliyor olmalı, ulumaya ve kapıyı tırmalamaya başlıyor, sonra kapıdan küt diye bir ses geliyor ve kendini kapıya doğru çarpıyor.</p>

  <p class="calibre_4">Kıvılcımlar uçmaya devam ediyor ve artık başladığım için duramam. Bıçak sıçrıyor, tepiyor, ötüyor ve testere o kadar ısınıyor ki eldivenlerle bile onu zor tutuyorum. Ben'in ağzından kan sızıyor ve bedeni kıvranıyor ama bir şekilde hâlâ sessiz ve çekilmeye çalışmıyor. Levo'nun son parçası da dayanamayıp parçalanıyor. Çekilip sıçrıyor ve sonra... çat. Çıkıyor. Düğmeye basmayı bırakıp testereyi çekiyorum ama Ben'in kolu ani bir hareketle çekiliyor. Bıçak yavaşlarken bileği ona dokunuyor. Kan var ve testereyi fırlatıp mengeneyi açmaya ve bileğinin etrafına sıkıca sarmak üzere bir havlu almaya koşuyorum.</p>

  <p class="calibre_4">"Ben? Ben!" Onu sarsıyorum, vücudu gevşek, bilinci yerinde değil, ağzında daha fazla kan var. Dilini mi ısırmış? Sandalyeden kayıyor. Eldivenleri çıkarıp bir köşeye fırlatarak nabzına bakıyorum. Kalp atışları dengesiz.</p>

  <p class="calibre_4">Belli belirsiz Skye'm havlamasını duyuyorum. Bir araba. Garajın kapısı takırdayarak açılıyor.</p>

  <p class="calibre_4">Ben'in annesi.</p>

  <p class="calibre_4">"Bebeğin şeyini..." demeye başlıyor, sonra yerde, kollarımdaki Ben'i fark ediyor. "Ne oldu?"</p>

  <p class="calibre_4">Ve gözyaşları yanaklarımdan akıyor, başımı sallıyorum ama konuşamıyorum.</p>

  <p class="calibre_4">Ben'in dediğini söyle ona.</p>

  <p class="calibre_4">"Ben o... o... onu görmeye gelmiştim ve onu bu halde buldum."</p>

  <p class="calibre_4">Ve beni yana itip şimdiye kadar kanın sırılsıklam ettiği havluya bakıyor, sonra görüyor. Yüzündeki kan çekiliyor. "Levo'su çıkmış." Bana bakıyor. "Ne oldu?"</p>

  <p class="calibre_4">Çaresiz bir biçimde omuz silkiyorum. Yalan söyle.</p>

  <p class="calibre_4">"Bilmiyorum. Kesmiş olmalı."</p>

  <p class="calibre_4">Ben'in gevşek gövdesi yay gibi geriliyor. Tekrar tekrar. Şiddetle sarsılıyor. Kriz mi? Ah Tanrım hayır. Levo'ya zarar vermek krizlere ve ölüme yol açar. Bize hep bunu söylediler. İşe yaramadı!</p>

  <p class="calibre_4">Cebinden bir telefon çıkarıp ambulans çağırıyor.</p>

  <p class="calibre_4">"Git buradan Kyla. Git."</p>

  <p class="calibre_4">Ve vücudum hamur gibi, titriyorum. Mutluluk Hapı falan da işe yaramıyor, seviyem düşüyor. Levo'm titriyor.</p>

  <p class="calibre_4">"Git! Burada gerçekten ne olduğunu bilmiyorum. Ama şimdi git. Onlar gelmeden önce sen git!"</p>

  <p class="calibre_4">Onu bırakamam, yapamam.</p>

  <p class="calibre_4">"Çık buradan. O da bunu isterdi."</p>

  <p class="calibre_4">Evet. Söylediği de buydu.</p>

  <p class="calibre_4">Uzaktan sirenler duyulurken kapıya gitmeye çabalıyorum.</p>

  <p class="calibre_4">"O taraftan değil," diyor. "Arka kapıyı ve kanal yolunu kullan. Git!"</p>

  <p class="calibre_4">Ve arka kapıdan tökezleyerek çıkıyorum. Evlerinin arkasındaki bahçeyi geçip geçide varıyorum. Söylediği gibi kanal yolu burada. Bir şekilde evlerin arkasından buraya kendimi atıyorum.</p>

  <p class="calibre_4">Dörde kadar evleri sayıyorum. Jazz'm arkadaşının evi.</p>

  <p class="calibre_4">Arka tarafta o kadar şiddetli bir müzik duyuluyor ki yer sarsılıyor. Arka kapıyı çalıyorum ama cevap yok. İçeri giriyorum.</p>

  <p class="calibre_4">Jazz bana şöyle bir bakıp müziği kapatıyor. Sonra sirenleri duyuyorlar.</p>

  <p class="calibre_4">Yanaklarımdan aşağı yaşlar süzülüyor.</p>

  <p class="calibre_4">Jazz bir kolunu omuzlarıma atıyor. "Kyla? Sorun nedir? Ne oldu?"</p>

  <p class="calibre_4">Bir başka siren daha öncekilere katılıyor, sanki ikili bir armoni gibi ama ses ahenksiz, sert, yüksek; ve bu yana doğru geliyor.</p>

  <p class="calibre_4">Yalan söyle.</p>

  <p class="calibre_4">"Be... Ben. Levo'sunu kesti," diye fısıldıyorum.</p>

  <p class="calibre_4">"Ama bunun imkânsız olduğunu sanıyordum."</p>

  <p class="calibre_4">"Öyle olması gerek. Bilincini kaybetmesen bile Levo'na herhangi bir zarar gelirse acı seni öldürür. Ya da krizler." Zihnimden silmeye çalışıyorum ama yapamıyorum. Ben...</p>

  <p class="calibre_4">On taraftaki pencerenin orada şimdi Ben'in olduğu yöne giden bir değil iki ambulans var. Bu ne anlama geliyor? Eğer Ben... yutuyorum. Düşüncelerim bile duraksıyor, olmuş olabilecek en kötü şeyi kavramaktan uzak, aklımdan çıkaramadığım görüntülere doğru sözcükleri bulamıyor. Gördüğüm tek şey Ben'in yerde uzanan, kıvranan bedeni, acıyla buruşmuş yüzü.</p>

  <p class="calibre_4">Uzaktan başka bir siren sesi acı acı bağırmaya başlıyor ama bu seferki farklı. Seviyesi, tonu, ambulans araçlarmmki gibi değil ve ses kafamda yankılanıp kalbimin daha hızlı çarpmasına, derimin karıncalanmasına yol açıyor. Saklan! Şimdi saklan.</p>

  <p class="calibre_4">Ama penceredeki yerimi koruyorum. Sesin kaynağı köşede beliriyor. Uzun, siyah bir kamyonet. Üzerinde işaret yok ama önünde mavi ışıklı bir sinyal var. Pencereden içeri doğru atılıp arkamdan gelen Jazz ve Ian'ı geriye itiyorum.</p>

  <p class="calibre_4">"Ne oluyor?" diye soruyor Jazz.</p>

  <p class="calibre_4">"Hudalar," diyorum güçsüz ve hasta bir sesle. Sağlık görevlileri Hudalar'ı aradı. Onlara güvenmemek gerekiyor.</p>

  <p class="calibre_4">"Seni buradan çıkarmamız lazım," diyor Jazz. "Şimdi."</p>

  <p class="calibre_4">Çok üşüyorum: Tepeden tırnağa buz kesmişim. Levo'm titriyor ve Jazz bakmak için bileğimi yakalıyor.</p>

  <p class="calibre_4">4.4.</p>

  <p class="calibre_4">Bir Mutluluk Hapı yetmedi.</p>

  <p class="calibre_4">"Lanet olsun Kyla, nasıl yardım edebilirim?" diyor Jazz gözlerinde gerçek bir endişeyle.</p>

  <p class="calibre_4">"Edemezsin. Çok geç," diyorum.</p>

  <p class="calibre_4">4.1.</p>

  <p class="calibre_4">Kollarımı kendime sarıyorum, titriyorum. Onu durdurmam gerekirdi. Hepsi benim suçum.</p>

  <p class="calibre_4">3.8.</p>

  <p class="calibre_4">Onu bıraktım, orada öylece bıraktım.</p>

  <p class="calibre_4">3.5.</p>

  <p class="calibre_4">Kanıvorken, ölürken bıraktım ve kaçtım. Ben...</p>

  <p class="calibre_4">Jazz yasaklıyor. "Hayır Kyla; burada değil, şimdi değil. Gel/' lan'a orada olduğumuzu sır olarak saklaması için yemin ettirerek beni arka kapıdan sürüklüyor.</p>

  <p class="calibre_4">"Kimin burada olduğunu?" diyor lan. "Ben'le ilgili bir şey öğrenirsem size bildiririm."</p>

  <p class="calibre_4">Jazz beni neredeyse taşıyarak yola çıkan geçidin içinden çite götürüyor.</p>

  <p class="calibre_4">3.2</p>

  <p class="calibre_4">"Koş!" diyor Jazz.</p>

  <p class="calibre_4">"Ne?"</p>

  <p class="calibre_4">"Hayatının buna bağlı olduğunu düşün ve koş."</p>

  <p class="calibre_4">Belki de öyledir.</p>

  <p class="calibre_4">Koşmak mı? Şimdi mi? Ayaklarıma bakıp başlama komutunu veriyorum ve tökezleyerek yürümeye, hafif bir koşuya başlıyorum. Sonra ritim kendiliğinden geliyor.</p>

  <p class="calibre_4">"Daha hızlı!" diyor Jazz peşimden gelirken. "Daha hızlı gidebileceğini biliyorum."</p>

  <p class="calibre_4">Hudalar peşindeymiş gibi koş. Her bir Huda topuklarımdaymış gibi, YVayne Best beni yakalamak üzereymiş gibi tam hızla, son hızla. VVayne'in çirkin suratına odaklanıyorum ve titrek bir enerji alevi ayaklarımla buluşuyor.</p>

  <p class="calibre_4">Jazz bileğimi tutuyor: 3.9. "Yetmez. Devam et." Koşuyoruz ve koşuyoruz. Zor nefes alıyor, bu işe alışık değil. Koşmaya devam ediyorum ama zihnim hâlâ görüntülerle dolup taşıyor: Ben. Yaralı ya da daha kötü durumda. Eğer yaralıysa Hudalar onu götürmüştür: Daha kötüsü belki daha iyidir. Ne oldu? Onu durdurmak için ne yapabilirdim? Ona ne olduğunu bilmemek içimi kıyıyor. Durup, çöküp, ağlamak istiyorum ama ne zaman yavaşlasam Jazz beni arkadan dürtüp yola devam etmemi sağlıyor.</p>

  <p class="calibre_4">Ben'in güzel, nazik gözleri; ve bu. İkisi beraber olmuyor. Sana ne oldu?</p>

  <p class="calibre_4">lan bizim için öğrenecek.</p>

  <p class="calibre_4">Evet.</p>

  <p class="calibre_4">Koşmaya devam et.</p>

  <p class="calibre_4">Arabanın yanma geri geldiğimizde hava kararıyor.</p>

  <p class="calibre_4">"Seviyen?" diye soruyor Jazz.</p>

  <p class="calibre_4">Kontrol ediyorum. "5.2. Beni koşturman gerektiğini nereden bildin?"</p>

  <p class="calibre_4">Jazz omuz silkiyor. "Bir zamanlar Ben'in söylediği bir şey."</p>

  <p class="calibre_4">Ben.</p>

  <p class="calibre_4">"Haydi gel. Seni eve götürelim." Jazz yola çıkıp gölgelerden gidiyor. Ambulanslardan ya da Hudalar'dan iz yok. 'Temiz görünüyor."</p>

  <p class="calibre_4">Ben.</p>

  <p class="calibre_4">Jazz arabayı evin önüne çektiği zaman Levo'm yeniden titriyor.</p>

  <p class="calibre_4">"Bu seviyede kal Kyla. Haydi, yapabilirsin."</p>

  <p class="calibre_4">Başımı sallıyorum çaresizce; çok çabuk düşüyor.</p>

  <p class="calibre_4">"Ejderha'yla karşılaşma zamanı mı?" diyor Jazz. "Haydi."</p>

  <p class="calibre_4">Neredeyse beni kapıya taşıyor. Biz oraya varmadan kapı açılıyor.</p>

  <p class="calibre_4">"Ne cehennemde kal..," demeye başlıyor annem. Sonra yüzümü görüyor. "İçeri, içeri," diyor. Jazz kanepeye gitmeme yardıma oluyor.</p>

  <p class="calibre_4">Bızzzz.</p>

  <p class="calibre_4">3.1.</p>

  <p class="calibre_4">Ben...</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_48"></div>
</body>
</html>
