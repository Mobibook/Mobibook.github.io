<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>YİRMİ BİRİNCİ BÖLÜM</h1>

  <p class="calibre_4">Çıktığımdan bu yana ilk defa hastaneye geri dönmek tuhaf hissettiriyor. O gün oranın duvarlarını bırakıp dış dünyaya çıkmayı göze almaktan ne kadar korkmuştum: Çok uzun bir zaman geçmiş gibi geliyor, günler geçmesine rağmen bir ömür gibi.</p>

  <p class="calibre_4">Fakat Dr. Lysander'le olan saat ll'deki randevumuza zamanında yetişemeyebiliriz. Aslında hiç gidemeyebiliriz bile. Amy alternatif yollara bakmak için haritayı çıkartmış ve annem dişlerinin arasından lanet okuyarak trafik haberleri için radyo istasyonları arasında geziniyor.</p>

  <p class="calibre_4">"Son iki kilometreyi yirmi dakikada aldık. Geri dönmeliyiz," diyor annem.</p>

  <p class="calibre_4">"Bir sonraki çıkıştan gitsek nasıl olur?" diye öneriyor Amy. Bugün gelmek için çok hevesliydi; annemi eğer gelirse Dr. Lysander'le tanışabileceğine inandırdı bir şekilde. Bu şansı şimdi kaybetmek istemiyor.</p>

  <p class="calibre_4">Annem radyoyu kapatıyor. "Haber yok." Kaşlarını çatıyor.</p>

  <p class="calibre_4">"Bu işi sevmedim. Bir şeyler dönüyor. Amy, telefonumu bul ve babanı ara."</p>

  <p class="calibre_4">Amy annemin çantasından telefonu bularak ben hayretle bakarken tuşlara basıyor. Cep telefonları yirmi bir yaşının altındaki herkese yasak. Belki annem yanında ve aramasını o söyledi di- yedir.<br class="calibre3" /></p>

  <p class="calibre_4">"Cevap vermiyor. Mesaj bırakayım mı?"</p>

  <p class="calibre_4">"Evet. Trafikte sıkıştığımızı ve aramasını söyle."</p>

  <p class="calibre_4">Eğimli bir yamaçtan yukarı doğru yavaşça ilerliyoruz. Tepemizde birkaç helikopter uçuyor. Tepeye yaklaşıp sonra duruyoruz. Sirenler çalıyor ve emniyet şeridinden siyah kamyonetler hızla geçiyor.</p>

  <p class="calibre_4">Telefon çalıyor, annem cevaplıyor.</p>

  <p class="calibre_4">"Anladım... Tamam... Oldu. Görüşürüz."</p>

  <p class="calibre_4">Kapatıyor. "Bazı yollarda kontroller varmış. Endişelenmemiz gereken bir şey yok diye düşünüyorum."</p>

  <p class="calibre_4">Araçlar yeniden yavaşça ilerlemeye başlıyor. Tepedeki doruğa ulaşıyoruz. M25'in diğer tarafında trafik duruyor. Santim santim ilerleyip tekrar duruyoruz. Hastane muhafızlarına benzeyen siyahlar giymiş bir dolu adam var, her iki taraftaki arabaları durdurup arıyorlar. Bize el işaretiyle geçmemizi söylüyorlar.</p>

  <p class="calibre_4">"Onlar kim?"</p>

  <p class="calibre_4">"Hudalar," diyor Amy.</p>

  <p class="calibre_4">Pat diye dönüp yeniden bakıyorum: Gri takım elbiseleri yok, bunun yerine siyah pantolon, üzerine bir tür ceketle siyah tişörtler giymişler: Bu onların da Huda olduğu anlamına mı geliyor?</p>

  <p class="calibre_4">Rahatsızlık hissediyorum ve sormaktan kaçtığım o soruyu soruyorum nihayet.</p>

  <p class="calibre_4">"Huda nedir?"</p>

  <p class="calibre_4">Annem dönüyor, kaşları kalkmış. "Bilmen lâzım, Hukuk ve Düzen Ajanları: Çetelerin ve teröristlerin izini sürerler. Birini arıyorlar."</p>

  <p class="calibre_4">Otoyoldaki her arabayı durdurup aradıklarına göre onları gerçekten bulmak istiyor olmalılar.</p>

  <p class="calibre_4">"Ama şovdaki ve okuldaki gri takım elbiselilerin aynıları değil mi?" diye soruyorum.</p>

  <p class="calibre_4">"Evet şovda oradaydılar; nedenini bilmiyorum. Genelde gri takım elbise giyerler fakat operasyondayken siyah giyerler: Bugünlerde operasyonlar özellikle terörizm karşıtı. Eskiden çeteler vardı. Ama Hudalar okula geliyor mu?" diyor annem biraz kaşlarını çatarak. "Amy, öyle mi?"</p>

  <p class="calibre_4">Amy başını sallıyor. "Bazen toplantılara geliyorlar. Hep gelmiyorlar ama, bazen. Son zamanlarda daha sık."</p>

  <p class="calibre_4">Solumuzdaki eğimde uzanan üzeri ağaçlı alanlar var. Bir hareket gözüme çarpıyor: Güneşin bir camdan ya da metal parçasından yansıması gibi hafif bir parlama.</p>

  <p class="calibre_4">"Orada biri var," diyorum.</p>

  <p class="calibre_4">"Nerede?" diye soruyor annem.</p>

  <p class="calibre_4">"Şu korulukta," diyerek gösteriyorum. "Bir parlama gördüm."</p>

  <p class="calibre_4">"Emin misin?"</p>

  <p class="calibre_4">"Evet."</p>

  <p class="calibre_4">Yine telefonunu alıyor ama sonra benim gösterdiğim yerde bir helikopter beliriyor ve aşağıdan yukarı, ağaçlara doğru adamlar koşuyor. Telefonu indiriyor.</p>

  <p class="calibre_4">Yüksek bir ra-ta-ta-ta sesi duyuluyor havada.</p>

  <p class="calibre_4">"Ne yapıyorlar?" Gözlerim koskocaman açılmış vaziyette. "Birine ateş mi ediyorlar?"</p>

  <p class="calibre_4">"Parlayan Yemler," diyor Amy ve burnunu çekiyor. "Özgürlük mü istiyorlar ölmek mi? Bu ölüm."</p>

  <p class="calibre_4">Arabalar yine ilerlemeye başlıyor ve annem gecikeceğimizi bildirmek için hastaneyi arıyor.</p>

  <p class="calibre_4">İki hafta önce geçtiğimiz aynı yoldan Yeni Londra Hastanesine yaklaşıyoruz; gözlerimin önünde yolculuk geriye sarıyor. Etraftaki bölgeler yine bir insan ve araba keşmekeşi; ofisler ve evler hareketle dolu. Gideceğimiz yere yaklaştıkça köşelerdeki siyah giymiş gardiyanlar çoğalıyor: Hudalar. Sanki aşılamayacak görünmez birer balon içindeymişler gibi kalabalıklar onların etrafında açılıyor.</p>

  <p class="calibre_4">Gardiyan kuleleri görüş alanımıza girince barikat göze çarpıyor: Daha fazla Huda var. Geçebilmek için bir kamyonla otobüsün arasında sıraya giriyoruz ve ben rüyamı düşünmekten kendimi alamıyorum: bir ıslık, parlama, patlama. Gözlerim art arda her şeyi inceliyor fakat şüpheli bir şey bulamıyorum. Araçları arıyorlar; adım adım ilerliyoruz. Fakat sonra otoyolda olduğu gibi bizi durdurmadan, geçmemiz için el işareti yapıyorlar. Bu sefer Hudalar'ın anneme odaklandığını, sonra sağ elleriyle sol omuzlarına dokunup avuçlarını açtıklarını fark ediyorum.</p>

  <p class="calibre_4">"Neden herkes gibi bizi de durdurmuyorlar?" diye soruyorum.</p>

  <p class="calibre_4">"Bazen babamın kızı olmak faydalı oluyor," diyor annem ve otuz yıla yakın bir zaman önce ülkeyi kasıp kavuran çeteleri bastıran Büyük W. A.M'ı hatırlıyorum.</p>

  <p class="calibre_4">"Bazen de olmuyor," diye ekliyor, o kadar hafif bir sesle ki neredeyse duyamayacağım.</p>

  <p class="calibre_4">"Ne demek istiyorsun?"</p>

  <p class="calibre_4">"Bu kadar çok soru sormak zorunda mısın?" diye kızgın bir şekilde söyleniyor. Sonra göğüs geçiriyor. "Özür dilerim Kvîa. Bunu başka zaman konuşuruz olur mu?"</p>

  <p class="calibre_4">"Neden rüyanda saklambaç oynuyorsun?" Dr. Lvsander ellerini kavuşturup arkasına yaslanıyor. İnceliyor ve bekliyor.</p>

  <p class="calibre_4">Daha önce Dr. Lysander'le ilgili olarak ona gerçek bir şey vermem gerektiğini çözmüştüm. Ona hiçbir zaman kumsalı, korkumu, koşmamı anlatmadım: Hastanede ilk kendime geldiğim andan bu yana çeşitli şekillerde nükseden bir rüya bu. Ama ona gerçek bir şeyler söylemezsem, anlar.</p>

  <p class="calibre_4">Sadece yüz ifadelerini, istemsiz hareketleri, göz hareketlerini, göz kırpmaları okumakta iyi olduğundan değil. Bunlar incelemeyi öğrenebileceğiniz alışıldık şeyler. Ama bu bileğimdeki duyguları okuyan Levo'yla her şey açık ve kolay anlaşılır oluyor. Tüm yapması gereken onu taramak ve böylece doğru mu yalan mı söylediğimi anlayabiliyor. Yine de Dr. Lysander böyle aletlere başvurmadan her şeyi görebildiği konusunda kendisine güveniyor. Kendine güveni doğrulanmış vaziyette.</p>

  <p class="calibre_4">Öyle olsa bile aldatmak imkânsız değil, sadece zor. Sihirbazlık yapıp, dikkati incelemek istediği şeyden uzağa çekmek gibi. Hileyi açığa vurmamaya çalışmak gerekiyor.</p>

  <p class="calibre_4">"Bir soru sorabilir miyim?" diyorum.</p>

  <p class="calibre_4">Dr. Lysander arkasına yaslanıyor. Eğer sormaya cesaret edebilirseniz sık sık soruları cevaplar. Ama yine de her zaman havasında olmadığından en iyisi önce bir kontrol etmek.</p>

  <p class="calibre_4">Başını öne eğiyor. İzin verildi.</p>

  <p class="calibre_4">"Saklambaca bu merakım niye? Mutlu bir rüya bu, sadece oynuyorum. Yanlış hiçbir şey olmuyor."</p>

  <p class="calibre_4">"Neyi temsil ediyor olabilir?"</p>

  <p class="calibre_4">"Anlamıyorum."</p>

  <p class="calibre_4">"Diğerlerinden saklanıyorsun: Bu senin oynadığın bir oyun, anladın mı? Neden saklanıyorsun? Ne saklıyorsun?"</p>

  <p class="calibre_4">Ah. Bir an bunu düşünüyorum. Bir şey mi saklıyorum? Bildiğim kadarıyla hayır.</p>

  <p class="calibre_4">Hastaneden ayrılışımız da son seferki gibiydi, ailemle tanıştığım gün gibi. Yeraltı otoparkından döne döne geçide çıkıyoruz; Amy'nin ve benim Levo'larımız taranıyor, gardiyanlar arabaya bir göz atıyor ve en sonunda bariyeri kaldırıyor. Çitleri ve gardiyanları arkamızda bırakınca vücuduma bir rahatlama yayılıyor. Tüm hastane kompleksi bugün etrafımda bir ağırlık ve yoğunluk yarattı, sanki ciğerlerimdeki havayı bastırıyormuş gibi. O kadar uzun süre boyunca burada nasıl yaşadım ben?</p>

  <p class="calibre_4">Ve gardiyanlar: Onlar da birer Huda. O duvarların arkasında yaşarken ellerinde silahlarıyla kuleleri, parmaklıklı pencereleri, dışarıda köpekleriyle devriye gezen gardiyanları olduğu gibi kabul etmiştim. Yüksek çitleri.</p>

  <p class="calibre_4">İnsanları içeride ya da dışarıda tutmak için yaptıklarının hepsi bu mu?</p>

  <p class="calibre_4">Hastaneden geri dönüş yolu boyunca pencereden dışarı bakıyorum, annem araba kullanıyor ve kendi düşünceleriyle meşgul, Amy ise kahramanı Dr. Lysander'in onunla konuşacak zaman bulamaması ve onu sepetlemesinden dolayı üzgün, surat asıyor.</p>

  <p class="calibre_4">Eve gidiyoruz. Benim evim mi? Aşina geliyor artık; çoğu zaman da rahat. Artık sabahları nerede olduğumu bilmeden uyanmıyorum ve karanlıkta yolumu bulabiliyorum. Bugün hastane güvenliğinden geçip parmaklıkların ve gardiyanlı kulelerin ardına gitmek rahatlatıcı değil klostrofobikti: Arabadan atlayıp şehre giden tüm o yolu gerisingeri koşma isteği uyandırdı. Bu gardi- yanlı sokaklardan, telaş içindeki insan kalabalığından uzaklara. Otoyollardan ve siyah kamyonetli ve silahlı bariyerlerden.</p>

  <p class="calibre_4">En azından Dr. Lysander hemşire Penny'yle aynı fikirdeydi ve anneme kendi başıma daha çok şey yapmama izin vermesini söyledi, şimdi; dedi ki keşfe çıkabilir, istersem yalnız başıma vü- rüyüşe gidebilirmişim. Fakat Dr. Lysander beni iki haftada bir değil de her hafta görmek istediğini söyleyince annem bundan hoşlanmadı: Her cumartesi bu yolculuğu yapmamız gerekecek.</p>

  <p class="calibre_4">Farkına varmadan eve yaklaşıyoruz. Yolda olanlarla ilgili neden annem babamı arayıp ne olduğunu sordu? Radyo haberlerinde de bir şey söylenmedi, ne o zaman, ne de şimdi.</p>

  <p class="calibre_4">Babam nereden bilecek ki?</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_24"></div>
</body>
</html>
