<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>KIRK ÜÇÜNCÜ BÖLÜM</h1>

  <p class="calibre_4">Ertesi sabah biyolojiye Ben'den önce girip başka biriyle oturmak için sıramı değiştirmeyi düşünüyorum. Ama Hatten yedek öğretmenimiz olarak hâlâ burada: Ona daha fazla yaklaşmak istemiyorum. Böylece her zaman Ben'le oturduğum arka sıraya geçiyorum.</p>

  <p class="calibre_4">"Öğle arasında seninle konuşmam lazım" diye fısıldıyor Ben geldiğinde.</p>

  <p class="calibre_4">"Yapamam."</p>

  <p class="calibre_4">Kaşları kalkıyor. "Nedenmiş?"</p>

  <p class="calibre_4">"Meşgulüm."</p>

  <p class="calibre_4">"Bunu duymalısın. Ve ayrıca Bayan Fem'le ilgili sana söylemem gereken şeyler var. Kütüphanede buluşuruz, olur mu?"</p>

  <p class="calibre_4">"Ama..."</p>

  <p class="calibre_4">"Herkes sussun," diyor Hatten. "Umarım siz de benim kadar iyi bir hafta sonu geçirmişsinizdir." Hafta sonunu hiç de fena geçirmediğini ifade eden bir şekilde sırıtıyor ve kızlardan birkaçı kıkırdıyor. Öndeki masaya yaslanıyor. Dar siyah pantolon, çoğu öğretmenin aksine birkaç düğmesi iliklenmemiş siyah bir gömlek. Vücudunu sanyor. İpek mi acaba?</p>

  <p class="calibre_4">Ben kaburgalarımdan dürtüyor. "Gözünü dikip ona bakmayı bırak/' diyor. Sıçrıyorum ve ona bakmayı bırakıp gözlerimi odada gezdirmeye başlıyorum. Sınıftaki her kız -oğlanların birkaçı da- gelen bu yeni öğretmen karşısında donakalmış bir şekilde. Bense sadece gerginim.<br class="calibre3" /></p>

  <p class="calibre_4">"Çocuklar bugün beyinle ilgili çalışmamıza devam edeceğiz/' diyor ve gerginliğim artıyor.</p>

  <p class="calibre_4">Ama geçen sefer verdiğimiz cevap kâğıtlarından devam edip hataları düzeltiyor. Sayısız beyin taraması slaytları ve çizimler gösteriyor ve ders dakika dakika geçiyor. Biz çıkarken bana göz kırpana kadar hiçbir şey olmuyor.</p>

  <p class="calibre_4">Ama bu sefer göz kırptığını birkaç kız görüyor. Bana kıskançlıkla bakmaları bunu daha sonra ödeyeceğimi gösteriyor.</p>

  <p class="calibre_4">Merak uzak durmamı engelliyor. Ben kütüphanenin dışında bekliyor.</p>

  <p class="calibre_4">"Eee, ne anlatacaksın?"</p>

  <p class="calibre_4">Ben bana bakıyor ve yüzünden bir bakış geçiyor. "Burada olmaz. Gel biraz dolaşalım."</p>

  <p class="calibre_4">Okul alanı içinde onu izliyorum. Her tarafa bakıp Cuttle Deresi Korusu geçidinde kayboluyoruz. Phoebe'nin bülbülünü çizdiği yer burası: Çok uzun zaman önceymiş gibi geliyor. Ama üç hafta bile olmadı.</p>

  <p class="calibre_4">Anayolda sessizce yürüyoruz, sonra belli belirsiz bir yoldan ormanın daha sık kesimine sapıyoruz. Ben hâlâ konuşmuyor. Söylemek istediği her ne ise ondan kaçıyor. Yüzü karanlık ve ifadesiz.</p>

  <p class="calibre_4">"Bayan Fern'e ne olmuş?" diye hatırlatıyorum nihayet.</p>

  <p class="calibre_4">Göğüs geçiriyor. "Tamam. Önce o. Sana babamın ilkokul öğretmeni olduğunu söylemiştim ya? Birlikte çalıştığı başka bir öğretmen Ferny ile -onu böyle çağırıyorlarmış- aynı koleje gitmiş. Ve dün akşamüstü hastaneye onu ziyarete gitmişler'</p>

  <p class="calibre_4">"İyi miymiş?"</p>

  <p class="calibre_4">"İyileşiyor. Bir sürü kırığı varmış: Traksiyon diye bir şeyle destekleniyormuş."</p>

  <p class="calibre_4">"Dedikleri gibi trafik kazası mıymış?"</p>

  <p class="calibre_4">"Arabada olmuş. Ama kaza değilmiş. Birinin onu yoldan çıkardığını söylemiş."</p>

  <p class="calibre_4">Yutkunuyorum. "Hudalar mıymış?" diye fısıldıyorum.</p>

  <p class="calibre_4">Başını sallıyor. "Hayır. Hudalar soruşturma başlatmış."</p>

  <p class="calibre_4">"Ama eğer onlar değilse, başka kim böyle bir şey yapar ki?"</p>

  <p class="calibre_4">Ben omuz silkiyor. "Hiçbir fikrim yok. Sadece bilmek isteyeceğini düşündüm."</p>

  <p class="calibre_4">"Bu kadar mı? Çünkü geri dönmem lazım ve..."</p>

  <p class="calibre_4">"Kyla dinle. Sana seninle konuşmadan hiçbir şey yapmayacağımı söyledim, o yüzden buradayım. Seninle konuşmak için."</p>

  <p class="calibre_4">"Hangi konuda?" diyorum huzursuzlanarak.</p>

  <p class="calibre_4">Yolunda gitmeyen bir şeyler var.</p>

  <p class="calibre_4">"Bu konuda," diyor. Kolunu Levo'sunu gösterecek şekilde sıyırıyor. Üzerindeki yeşil dijital rakamlar 7.8'i gösteren parlak metalden bir halka. Neden bu kadar yüksek? O kadar mutlu görünmüyor. Öteki eliyle uzanıp Levo'sunu vahşice çeviriyor. Yüzü acıyla buruşuyor</p>

  <p class="calibre_4">"Bırak şunu! Ne yapıyorsun?"</p>

  <p class="calibre_4">"Bak," diyor ve Levo'sunu önüme tutuyor ama hâlâ 7.6'da. Onu bu şekilde çevirmesi seviyesini doğrudan düşürmelivdi.</p>

  <p class="calibre_4">"Anlamıyorum. Bunu nasıl yaptın?"</p>

  <p class="calibre_4">"Aiden'in haplarından bir tane daha aldım ve ne yaparsam yapayım seviyem düşmüyor. Her şeyi denedim: Yüksek kalıyor."</p>

  <p class="calibre_4">Yani?"</p>

  <p class="calibre_4">"'Anlamıyor musun? Levo'yla beyin arasındaki bağlantı haplar tarafından kesildi. Bilincimi kaybetmeden, herhangi bir etkiye maruz kalmadan çıkarılabilir." Ben'in yüzü ışıldıyor, gözleri parlak ve aşırı heyecanlı. Ateşi olan biri gibi. Ya da uyuşturucu madde etkisi altında olan biri.</p>

  <p class="calibre_4">"Bunu bilemezsin," diyorum ama zihnim bu olasılıkla altüst olmuş durumda. Haklı mı? Levo, beyne cerrahi müdahaleyle implante edilmiş bir çip sayesinde iletişim sağlayarak duyguları okuyor. Çok düşerse beyne giden kan akışını ani bir şekilde kesecek şekilde basıncı düşürüyor, böylece bilinç kaybı oluyor; daha da düşerse akış kalıcı olarak kesiliyor, bu da krizlere ve ölüme neden oluyor. Ama ya seviye etkilenmezse?</p>

  <p class="calibre_4">Evet! Hepsi bir araya geliyor: DKT'nin Levo'ları çıkarması hakkında Aiden'in söylediği. Haplar beyinle Levo arasındaki bağlantıyı kesiyor. Kesmeli. Ellerimi avucuna alıyor, gözleri benimkilerde. "Düşün bir Kyla, sadece kendimiz olsaydık nasıl olurdu? İstediğimizi hissedebilseydik..."</p>

  <p class="calibre_4">Beni tutup kollarına alıyor. Yakınlığı kalp atışlarımı hızlandırıp derimi karıncalandırıyor, bedenim bilmediği şeyleri arzuluyor. Levo'm yüzünden yapmamam söylenen tüm o şeyler. Onsuz nasıl olurdu? İstediğimiz kişi olabilirdik, birlikte kalabilirdik. Kimse seviyemizi berbat ettiğimizi söyleyemezdi. İstediğimiz kadar mutlu ya da mutsuz olabilirdik.</p>

  <p class="calibre_4">Ama bu bir peri masalı. Bu dünyada, burada bize yer olmazdı.</p>

  <p class="calibre_4">Çekiliyorum. "Ne yapmayı planlıyorsun Ben?" diye fısıldıyorum.</p>

  <p class="calibre_4">"Bu haplardan birkaç tane alıp Levo'mu kesecek ve onu yok edeceğim."</p>

  <p class="calibre_4">Korku içimde dönüp duruyor. Hayır Ben hayır. "Ne? Deli misin?"</p>

  <p class="calibre_4">"Hayır. Deliydim; bana söylenenlere inandığımda. Şimdi daha önce yapmadığım kadar iyi düşünebiliyorum. Aiden haklıydı ama o da fazla ilerlemiyor. Bu yanlış, bize yaptıkları şey. Dün olanlara bak. Jazz ve Amy orada olmasaydı..."</p>

  <p class="calibre_4">Ve cümleyi bitirmiyor. Benim zihnim de bundan kaçıyor. Dün gece bu düşünceyi beynimde küçük bir kapıya kadar götürüp içeri kapattım ve kapıyı sıkıca kilitledim. O bir yol bulup dışarı çıkmadıkça onu düşünmek istemiyorum.</p>

  <p class="calibre_4">"Hayır Ben, bunu yapmamalısın!"</p>

  <p class="calibre_4">"Aiden DKT'nin bunu yaptığını söyledi: İşe yaramış."</p>

  <p class="calibre_4">"Ama aynı zamanda başarısızlığa uğrayan pek çok örnekten de bahsetti. Bunu nasıl yaptıklarını bilmiyorsun. Ve acı Ben: Levo'nu çevirirken bile bunu hissediyorsun. Yüzünde gördüm. Bütün bağlantılar kesilmiyor."</p>

  <p class="calibre_4">Omuz silkiyor. "Üstesinden gelirim."</p>

  <p class="calibre_4">"Eğer yanlış yaparsan ölebilirsin."</p>

  <p class="calibre_4">"Bu şekilde yaşamanın anlamı ne ki?"</p>

  <p class="calibre_4">"Bunu demek istemiyorsun. Ve bir Levo'yu makasla kesemezsin: Bunlara zarar vermek neredeyse imkânsız."</p>

  <p class="calibre_4">"Annemin atölyesinde her tür metali kesebilecek alet var. Ona hep yardım ediyorum, nasıl kullanılacaklarını biliyorum."</p>

  <p class="calibre_4">Aklım umutsuzca dinleyeceği bir savunma arıyor. "Bekle. Ya sonrası? Çıkarabildin diyelim, ya sonra ne olacak? Ailenle kalamazsın. Ya da okula dönemezsin. Herkes bileğine bakıp ne yaptığını anlar. Hudalar seni almaya gelir."</p>

  <p class="calibre_4">Aiden'in çok ileri gitmediğini söylemişti. Teröristlere katılmak istiyor.</p>

  <p class="calibre_4">"Yoksa şeyi mi düşünüyorsun... hayır. Yapamazsın. DKT olmaz."</p>

  <p class="calibre_4">Ve işte orada, o güzel gözlerinde kabul, onaylama var. Bir terörist olmak istiyor. Boğazım sıkılıyor. Onların yaptığı şeyleri bilmiyor, bilse bunu yapmayı düşünemez.</p>

  <p class="calibre_4">"Hükümetin dinlemesini sağlamanın tek yolu bu, olanları değiştirmenin. Anlamıyor musun?"</p>

  <p class="calibre_4">Başımı sallayıp geriliyorum. Bu Ben mi, yoksa haplardan dolayı mı böyle davranıyor? Onun böyle düşünmesini mi sağlıyorlar?</p>

  <p class="calibre_4">"Kendine bir bak," diyor. Dünden sonra bana bakmak bile istemiyorsun. Benimle konuşmak, hiçbir şey yapmak istemedin. Sırık gibi dikilip hiçbir şey yapamadım ben."</p>

  <p class="calibre_4">"O senin suçun değildi ve nedeni de bu değil."</p>

  <p class="calibre_4">"Neymiş o zaman?"</p>

  <p class="calibre_4">"Yine haklı çıkarıyorsun."</p>

  <p class="calibre_4">"Neyi?"</p>

  <p class="calibre_4">"Eğer benimle tanışmasaydın çok daha iyi olacağını."</p>

  <p class="calibre_4">"Bunu nasıl söyleyebilirsin? Kyla sana karşı ne hissettiğimi bilmiyor musun?"</p>

  <p class="calibre_4">Ama dinlemek istemiyorum. Eğer hissettikleri ölümüne yol açacaksa ne faydası var bunun? Yok.</p>

  <p class="calibre_4">"Hayır. Hayır! Bunu yapmamalısın. Bana yapmayacağına dair söz ver."</p>

  <p class="calibre_4">Başını sallıyor. "Kendim düşünmeliyim; bunu benim için sen yapamazsın. Ne kadar çok istesen de."</p>

  <p class="calibre_4">Ve şoka girmiş bir biçimde Ben'e bakıyorum. Gülümseyen, karmaşık biri olmayan Ben'e, konuşmama ihtiyacı olduğunu sandığım kişiye. Şimdi gülümsemiyor ve bunu istemiyor da. Ne düşündüğümü ya da davranışlarının üzerimdeki etkisini bilmeyi istemiyor. Hiçbir şeyi."</p>

  <p class="calibre_4">Söylenecek başka ne var ki?</p>

  <p class="calibre_4">Dönüp okula yollanıyorum. Levo'm titriyor: harika. Bakıyorum: 4.2.</p>

  <p class="calibre_4">Ben arkamdan geliyor "İşte. Bunlardan bir tane al." Ağrıke- sici şişesini uzatıyor.</p>

  <p class="calibre_4">"Hayır teşekkür ederim. Ne yapabildiklerini gördüm."</p>

  <p class="calibre_4">Bunun yerine koşarım.</p>

  <p class="calibre_4">Günün geri kalanı bulanık geçiyor. Seviyem dört civarında dolaşıyor, kimse Levo'mun titrediğini duymasın diye bileğimin etrafına bir kazak sarıyorum. Düşünebildiğim tek şey Ben. Onu durdurmalıyım, ama nasıl?</p>

  <p class="calibre_4">Günün sonunda Amy'den önce arabaya binip Aiden'i bulmasını umduğumdan jazz'a Mac'e onu görmek istediğimi iletmesini söylüyorum.</p>

  <p class="calibre_4">Aiden'le bir daha konuşmayacağıma ant içmiştim. Ama belki Ben'le konuşup delice bir şey yapmamasına yardımcı olur ya da en azından DKT'nin bunu nasıl yaptığını anlatabilir. Eğer Aiden yoksa belki onun izini bulana dek Mac Ben'in beklemesi için onu ikna etmeme yardımcı olabilir. Ben'i durdurmak için denemeyi düşünebildiğim tek şey bu.</p>

  <p class="calibre_4">O gece geç saatlerde beyaz kâğıt ve kalem ellerimde boş boş duruyor. Çizimlerim bile beni terk etti.</p>

  <p class="calibre_4">Çözmeye çalıştığımız şey acıyla nasıl baş edileceği. Acı öldürebilir: tek başına: Vücut şoka girer ve kendini kaplatır. Eğer yeterince şiddetliyse.</p>

  <p class="calibre_4">Çocuk gülümsüyor, olacak olan hakkında benden az şey biliyor. Bana hiç benzemiyor. Söylenen yere oturmuş, konuşulduğunda konuşup sürekli salak salak sırıtıyor. Hatta kolundaki şu serum ve elindeki boş viski bardağıyla daha da salaklaşmış durumda. Gözbebekleri büyümüş ve cildinde ufak bir ter parıltısı ışıldıyor, halbuki oda o kadar soğuk ki nefesimi görebiliyorum.</p>

  <p class="calibre_4">"Genel anestezi altında işe yaramıyor. Bilinçli olmaları lazım. Nedenini bulamadım, şimdilikÇocuk dinlemeden ve anlamadan hâlâ gülümsüyor. Benden büyük, on beş ya da on altı belki. "Bu sefer her zamanki karışıma ek olarak kokain deniyoruz: Eski ama etkili. Bugünlerde bulması biraz zor ama birazcık elde ettik."</p>

  <p class="calibre_4">Çocuğa elini uzatmasını söylüyor ve çocuk itaat ediyor. Kolunu masaya uzatıyor. Testereyi o zaman görüyorum: Çocuğun bileğiyle aynı çizgide.</p>

  <p class="calibre_4">"Yoksa..," diye karşı çıkıyorum. Kandan nefret ederim. Nefret ederim. Metalik kokusu, rengi, kayganlık hissi... Ve içim altüst oluyor, bir elimle masaya yaslanıyorum, midem içindekileri boşaltmak üzere.</p>

  <p class="calibre_4">Beni sertçe sarsıyor. "Kimsin sen?" diye bağırıyor. Aniden mide bulantım geçiyor. Sakinim, gözlüyorum. "Kontrol sende olmalı çalışırken. Onu dışarı çıkartmak istemezsin değil mi?" diyor, sesinde tehlike var.</p>

  <p class="calibre_4">"Hayır! Sümüklü pısırık." Dik duruyorum.</p>

  <p class="calibre_4">"Akıllı kız. Ve hayır, elini kesmeyeceğim. Acı konusunda başlı başına ilginç bir deney olabilirdi yine de."</p>

  <p class="calibre_4">Çocuğun kolunu sıyırıp metal çemberi gösteriyor. Bilezik gibi, üzerinde saat gibi rakamları var ama zamanı bildirmiyor.</p>

  <p class="calibre_4">"O... o bir..."</p>

  <p class="calibre_4">"Bu bir Levo ve o da Programlanmışlardan."</p>

  <p class="calibre_4">Çocuğun bileğini çevirip Levo'nun metal masadaki kesimle aynı açıya gelmesini sağlayacak şekilde kayışları ayarlıyor. Testereyle aynı çizgide. "Bu testere elmas kenarlı ve bu cihazlarda kullandıkları metali kesebilen tek şey bu, inan bana her şeyi denedik. Soğuk, sıcak, kimyasallar, her tür kesici alet. Fakat en iyisi eski tip bir elmas kenarlı testere</p>

  <p class="calibre_4">Gözlerini kocaman açıyor. "Biraz geride dur, eğer fazla ileri gidersem üzerine sıçrayabilir."</p>

  <p class="calibre_4">Bir şalteri açıyor, testere dönmeye, ses çıkarmaya başlıyor. Onu çocuğun eline doğru itiyor, Levo'suna.</p>

  <p class="calibre_4">Çocuk izliyor, gözleri açılmış, şimdi durumdan emin değil. Bana bakıyor. Testere Levo'ya ulaşıyor, ona dokunuyor ve yüksek bir öğütme sesi başlıyor, kıvılcımlar uçuşuyor. Ve sonra da bağırmaya başlıyor...</p>

  <p class="calibre_4">Acı kolumda dönüp duruyor; mücadele ediyorum ama kısa süre sonra battaniyelere dolandığımı anlıyorum, karanlıkta kırmızı kırmızı parlayan şey Sebastian'ın gözleri.</p>

  <p class="calibre_4">Gece lambasını yakıyorum. Sebastian'ın tüyleri omurgasına kadar dimdik, kuyruğuna doğru devam ediyor. Kolumda bir dizi çizik var; beni uyandıran acının sebebi bu. Rüyamın bir parçası değildi. Bir kâbusun ortasında Sebastian tarafından ikinci uyandırmışım.</p>

  <p class="calibre_4">"Uyandırma zili için teşekkürler kedi," diye fısıldıyorum. Az sonra onu sevince yatışıyor, tüyleri düzeliyor. Uyumak için kıvrılıyor ama ışığı açık bırakıyorum, kendimi yeniden karanlıkta bulmak istemiyorum.</p>

  <p class="calibre_4">Hayal gücü müydü bu, vahşi ve korkunç, ya da sahip olmamam gereken anıların izleri mi? Rüyalarımda nereye gidiyorum?</p>

  <p class="calibre_4">Bir içgüdü her ikisi de olduğunu söylüyor. Rüyadaki ben Le- vo'larm ne olduğunu bilmiyordu; yani sadece soyut bir biçimde biliyordu. O çocuğun Programlanmış olduğunu da anlamadı, halbuki apaçıktı. Fakat ortada kaçınılmaz bir sonuç var.</p>

  <p class="calibre_4">Ben in durdurulması gerek.</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_46"></div>
</body>
</html>
