<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>OTUZ YEDİNCİ BÖLÜM</h1>

  <p class="calibre_4">Jazz'm canı cidden sıkılmışa benziyor.</p>

  <p class="calibre_4">"Kimseye söyleme cümlesinin neresini anlamadın?" diyor ve kaşlarını çatıyor.</p>

  <p class="calibre_4">"Ben iyidir."</p>

  <p class="calibre_4">Omuz silkiyor. "Öyle olabilir ama konu bu değil."</p>

  <p class="calibre_4">"Özür dilerim."</p>

  <p class="calibre_4">"Şimdi sizi Mac'e götürüp götürmemek konusunda emin değilim."</p>

  <p class="calibre_4">Omuz silkiyorum. Bana kalırsa, gitmeyi gerçekten istemiyorum. Olayları dikkatli bir biçimde düşünmeye başlayınca, yasadışı bilgisayarıyla ilgili benimle konuşmak istediği her ne varsa bilmesem de olur. Alıştırma yapmama rağmen biri soru sorduğu zaman poker suratım hâlâ yetersiz kalıyor ve Ben'in de bunu yapabildiğinden emin değilim.</p>

  <p class="calibre_4">Bir yönde Amy beliriyor, bir yönde Ben. Buraya ilkönce gelmek için son hızla koştum ve açıklamak için şansım olsun diye Ben'e yavaştan almasını söyledim.</p>

  <p class="calibre_4">"Eh, karar vermen lazım," diyorum.</p>

  <p class="calibre_4">Jazz iç geçiriyor. "Tamam. Gelebilir. Mac her zaman seninle konuşmamayı seçebilir ne de olsa, her ne halt hakkındaysa."</p>

  <p class="calibre_4">Ben'e gelebileceğini bildirmek için el sallıyorum. Amy gibi o da yanımıza geliyor.<br class="calibre3" /></p>

  <p class="calibre_4">Amy bir kaşını kaldırıyor. "Ben olmasaydı iş değişirdi."</p>

  <p class="calibre_4">Ben sırıtıyor, Amy de sırıtıyor ve ben Amy'nin, Jazz'm Ben'in gelmesini istememesindeki gerçek nedeni anlayıp anlamadığını merak ediyorum. Şimdi ikisi yan yana durunca Ben'in daha uzun olduğunu görüyorum ve Jazz bir ağabey olarak iyi olsa da, Ben'in gülümsemesi ve diğer her şey onun yanşı kolayca kazandığını gösteriyor. Jazz bir kolunu Amy'ye atıp onu yanağından öpüyor.</p>

  <p class="calibre_4">"Herkes binsin!" diyor, kapıyı açıp Ben'i arka koltuğa doğru itiyor. Güçlükle tırmanıyor, ben de arkasından geçiyorum. Emniyet kemeri olan tarafa oturuyorum.</p>

  <p class="calibre_4">"Sıkı tutun," diyorum kemeri bağlarken. "Bundan yalnızca bir tane var."</p>

  <p class="calibre_4">Mac'in oraya varıp arabadan inince Mac Ben'e bakıp bir kaşını kaldırıyor ama Levo'suna bir bakınca onun burada olmasından Jazz'dan daha az rahatsız olmuşa benziyor.</p>

  <p class="calibre_4">Jazz onları tanıştırıyor, bana bakıp omuz silkiyor: Evrensel erkek dili mi?</p>

  <p class="calibre_4">"Yürüyüşe çıkalım mı Amy?" diyor Jazz ve elini uzatıyor. Ben'e, sonra da Mac'e bakıyor. Yüzündeki soru şöyle diyor: Onu da yanımıza alalım mı?</p>

  <p class="calibre_4">Mac başını sallıyor. "Siz gidin çifte kumrular. Güneş ışığının tadını çıkarın. İlkbahara kadar böyle çok fazla gün olmayacak."</p>

  <p class="calibre_4">Patikada kayboluyorlar.</p>

  <p class="calibre_4">"İçeri gelin. İçecek?" diyor Mac.</p>

  <p class="calibre_4">Başımı sallıyorum, Ben de öyle yapıyor.</p>

  <p class="calibre_4">"Evet, bu lütfü neye borçluyum?" diyor Mac.</p>

  <p class="calibre_4">"Gelmemi istediğini sanıyordum," diyorum kafam karışmış bir halde.</p>

  <p class="calibre_4">Bir kaşını kaldırıyor ve Ben'i kastettiğini anlıyorum.</p>

  <p class="calibre_4">"Ah!" diye kızarıyorum. "Ben sorun değil. Kimseye söylemeyeceksin, değil mi?"</p>

  <p class="calibre_4">"Tabii ki hayır," diyor Ben. "İkimiz de kaybolan insanlar için endişeleniyoruz ve..."</p>

  <p class="calibre_4">Mac bir elini kaldırıyor. "Benim sorunum değil. Aslında bu konuda tek bir şey bile bilmiyorum."</p>

  <p class="calibre_4">Ben'le birbirimize bakıyoruz.</p>

  <p class="calibre_4">"Siz ikiniz televizyon seyretmeye ne dersiniz, ya da kanepede ne isterseniz onu yapmaya? Üzerinde çalışmam gereken bir araba var." Ve arka kapıdan dışarı çıkıyor, kapı açılıp bir bam sesiyle arkasından kapanıyor.</p>

  <p class="calibre_4">Ben'e bakıp omuz silkiyorum, tam "ne olduğuna dair hiçbir fikrim yok"un bir çeşidini söyleyecekken koridorun kapısı arkamızda açılıyor.</p>

  <p class="calibre_4">ikimiz de dönüyoruz. Kapıda bir çocuk duruyor: Yirmi yaşlarında falan, kızıl saçlı, çilli; ciddi bir yüzü var. Daha önce hiç görmediğim biri.</p>

  <p class="calibre_4">"Merhaba Lucy," deyip gülümsüyor.</p>

  <p class="calibre_4">Bize doğru yürüyor.</p>

  <p class="calibre_4">"Ben Aiden," diyor, sonra tek kaşı havada Ben'e bakıyor.</p>

  <p class="calibre_4">"Bu Ben. Ama bana Lucy deme; ben Kyla'yım."</p>

  <p class="calibre_4">"Sen Lucy'sin. Fotoğraflarını gördüm ve şimdi de seni görüyorum, Mac kesinlikle haklı. Sen osun, o da sen."</p>

  <p class="calibre_4">"Belki öyleydim. Ama artık öyle değilim. Hem bunun seninle ne ilgisi var?"</p>

  <p class="calibre_4">"Evet, sen de kimsin?" diyor Ben.</p>

  <p class="calibre_4">Tam benim düşündüğüm şey ama Ben söyleyince gözlerim şaşkınlıkla açılıyor.</p>

  <p class="calibre_4">Aiden gülüyor. "Ben, senin konuşmam gereken biri olduğunu görüyorum. Gelmene sevindim."</p>

  <p class="calibre_4">İkimiz de konuşmadan Aiden'e bakıyoruz.</p>

  <p class="calibre_4">"Ah, özür dilerim. Kimim ben, ya da kim olmalıyım?" Gülüyor. "Resmi olarak, gündüzleri bir telefon teknisyeniyim ama aynı zamanda KİE için çalışıyorum."</p>

  <p class="calibre_4">"KİE mi?" diye soruyor Ben, yüzünde merakla ama bu harfler bana anlam ifade ediyor.</p>

  <p class="calibre_4">"K-I-E: Kayıplar İçin Eylem değil mi? Web sitesindeki gibi. Benim... benim gibi insanlara ne olduğunu bulmaya çalışıyorlar," diyorum sözcükleri yüksek sesle söyleyecek cesareti bularak.</p>

  <p class="calibre_4">"Aynen öyle," diyor ve sırıtıyor. "Gel, Ben'e gösterelim."</p>

  <p class="calibre_4">Koridordan Mac'in boş odasına gidiyoruz, bilgisayar saklı olduğu yerden çoktan çıkmış ve açık.</p>

  <p class="calibre_4">"Bana Lucy'yi göster," diyor Ben. Aiden ismi arıyor ve işte orada. Ben'in ekrandaki mutlu surata dikkatle baktığını görebiliyorum: Lucy Connor, yaş on. Sonra bir fotoğrafa bir bana bakıyor. "Evet, bu kesinlikle sensin," diyor nihayet. Mahvoluyorum. Ben de neredeyse emindim ama Ben kadar iyi tanıdığım biri de öyle olduğuna ikna olmuşsa sonuç tartışma götürmüyor demektir. Bu durumu "belki"den gerçeğe çevirir.</p>

  <p class="calibre_4">Aiden sırıtıyor. "Peki. Lucy için bundan sonra ne var?" sandalyesini döndürüp ellerini kollarıma koyarak dosdoğru gözlerimin içine bakıyor. Onunkiler mavi, koyu mavi ve tereddütsüz. "Sana soracağım soru Lucy ya da Kyla, ne şekilde çağrılmak istiyorsan şu: Bu konuda ne yapacaksın?"</p>

  <p class="calibre_4">"Ne demek istiyorsun?"</p>

  <p class="calibre_4">Bilgisayarın faresini alıp imleci ekranda Lucy'nin fotoğrafının altındaki "bulundu" yazılı bir butonun üzerinde gezdiriyor. "Buna basmalı mıyım?"</p>

  <p class="calibre_4">"Anlamıyorum. Ne anlama geliyor bu?"</p>

  <p class="calibre_4">"Basit, bu, seni kayıp olarak her kim bildirdiyse ona iyi olduğunu bildirecek. Sonra da sen bağlantıya geçmek için bazı bilgiler gireceksin."</p>

  <p class="calibre_4">"Hayır," diyorum.</p>

  <p class="calibre_4">Aiden'in gözleri yine bana dönüyor. Hayal kırıklığı görülüyor.</p>

  <p class="calibre_4">"Onları düşünsene, sürekli endişeleniyorlar, sana ne olduğunu merak ediyorlar. Belki de senin annen ya da baban, seni kaybetmenin üstesinden gelemeyen herhangi biri. Belki seni özleyen kız ve erkek kardeşlerin de var. Belki şu tuttuğun kedi yavrusu şimdi bir kedi; şu anda evinizin merdivenlerinde oturup senin sokaktan gelmeni bekliyor."</p>

  <p class="calibre_4">"HAYIR. Delilik bu. Lucy hakkında hiçbir şey bilmiyorum, ya da nereden geldiğini. Ben artık o değilim"</p>

  <p class="calibre_4">Aiden'in eli hâlâ farenin üzerinde hazır bekliyor ve fareyi ondan çekip alıyorum.</p>

  <p class="calibre_4">İç geçiriyor. "Bunu düşün Lucy."</p>

  <p class="calibre_4">Yine ismime karşı çıkmaya çalışıyorum, araya giriyor.</p>

  <p class="calibre_4">"Sana Lucy diyeceğim. Sana olanlardan dolayı şu anda ne düşünürsen düşün, sen busun," diyor ve özenli gülümsemesinin ardında düşünceli bir bakışla masaya yaslanıyor. "KİE'nin neyle uğraştığını düşünüyorsun?"</p>

  <p class="calibre_4">"İnsanlara ne olduğunu bulmaya çalışıyorlar sanırım."</p>

  <p class="calibre_4">"Bu önemli, ama bizim yapmaya çalıştığımız şeyin sadece küçük bir parçası. Yasadışı bir şekilde alman kişileri bulup açıklama yapması için bunları hükümete karşı öne sürüyoruz. Onları dünyaya açıklıyoruz. Birileri kalkıp bunun yanlış olduğunu söylemedikçe bu durumu durdurmak için hiçbir şey yapılmayacak. Şu ara daha sık yapılıyor. Durdurulmaları gerek."</p>

  <p class="calibre_4">Yutkunuyorum. "Sen teröristlerle birliktesin, değil mi?"</p>

  <p class="calibre_4">"Hayır."</p>

  <p class="calibre_4">"Bana öyle geldi."</p>

  <p class="calibre_4">Başını sallıyor. "Hayır, değilim. Hükümetle birlikte hareket etmiyoruz, teröristlerle de birlikte değiliz. Daha iyi bir yol bulmaya çalışıyoruz. Şiddet içermeyen."</p>

  <p class="calibre_4">Ben elimi alıyor. "Dinle Kyla. Bu tam da dün konuştuğumuz şeye benziyor. Belki bizim de yapabileceğimiz bir şeyler vardır?"</p>

  <p class="calibre_4">Titremeye başlıyorum, Levo'm düşüyor. Titriyor: 4.3.</p>

  <p class="calibre_4">"Bizi bir dakika yalnız bırak," diyor Ben. Aiden gidip kapıyı arkasından kapatıyor.</p>

  <p class="calibre_4">"Haklı olduğunu biliyorsun, değil mi?" diyor. Ne kadar çok şey öğrenirsek işlerin o kadar kötüye gideceğine, şu andan sonra hiçbir şeyin doğru olmayacağına dair kesin bir korkuyla başımı sallıyorum, hastaymış gibi hissediyorum. Ben kollarını sıkıca bana sarıp beni ileri geri sallıyor, ta ki sonunda ben titremeyi bırakana dek. Levo'm hafifçe 5'e yükseliyor ve Ben Aiden'i geri çağırıyor.</p>

  <p class="calibre_4">Yüzü endişeli. "Seviyen normal mi şimdi?"</p>

  <p class="calibre_4">"Sanırım."</p>

  <p class="calibre_4">"Tam bir bela değil mi? Bunlardan birine bağlanmış olmak. Ama yirmi bir yaşma gelmeden önce Levo'larınızdan kurtulmanın bir yolu olabilir."</p>

  <p class="calibre_4">"Nasıl?" diyor Ben.</p>

  <p class="calibre_4">"Kayıp kişileri aramaya başladığımızda bulduğumuz şeylerden biri kayıpların bazılarının Programlanmış olduğuydu."</p>

  <p class="calibre_4">"Tori gibi," diyor Ben ve açıklıyor. "Bizim arkadaşımızdı, on yedi yaşındaydı. Hudalar tarafından alındığını düşünüyoruz."</p>

  <p class="calibre_4">"Bazen Hudalar tarafından alınırlar. Arada sırada Programlanma sürecinde, siz hastaneden çıkmadan önce düzeltilemeyen bazı problemler çıkıyor, giderilemeyen anı izleri gibi." Regresyon diye fısıldıyor zihnim. "Onlar da geriye, hastaneye alınıp yeniden tedavi edilir, ya da..." Tereddüt ediyor.</p>

  <p class="calibre_4">"Sonlandırılırlar," diyorum ve sonra bunu sadece zihnimde tekrarlamadığımı, yüksek sesle söylediğimi fark edip keşke yap- masaydım diyorum.</p>

  <p class="calibre_4">Aiden irkilmişe benziyor. "Evet öyle."</p>

  <p class="calibre_4">Bu sözcükler Dr. Lysander'in bilgisayarındaki kayıtlarımda vardı. Nasıl bildiğimi soracak gibi oluyor ama Aiden her ne kadar onların tarafına uzak gibi dursa da söylemiyorum.</p>

  <p class="calibre_4">"Bazen Hudalar'ca alındıklarını söyledin/' diyorum çabucak o sormadan önce. "Diğerlerine ne oluyor?"</p>

  <p class="calibre_4">"Bazıları teröristler tarafından götürülüyor."</p>

  <p class="calibre_4">"Neden? DKT onlardan ne istiyor olabilir ki?" diye soruyor</p>

  <p class="calibre_4">Ben.</p>

  <p class="calibre_4">"Levo'ları geçersiz kılmak ya da çıkarmak üzerine çalışıyorlar. Tüm ayrıntıları bilmiyoruz ama bir ölçüde başarıya ulaşmışlar."</p>

  <p class="calibre_4">"Gerçekten mi?" diyor Ben yüzüne hevesli bir merak yayılmış biçimde.</p>

  <p class="calibre_4">Fakat Levo'lara herhangi bir müdahale ya da verilecek zarar kullanıcıya kriz geçirtir ya da ölümüne neden olur: Hastaneden çıkmadan önce bu konuda tekrar tekrar uyarıldık. Bu işlemleri yaparlarken ProgramlanmışTara ne oldu o zaman?</p>

  <p class="calibre_4">"Bir ölçüde mi?" diyorum. "Yani çoğu başarısızlıkla sonuçlandı."</p>

  <p class="calibre_4">Aiden acımasız görünüyor. "Doğru. Değişik tipte ağrıke- siciler denediler ve fiziksel olarak sökmeye çalıştılar; komalara sebep oldu, Mutluluk Sıvısı ve buna benzer ilaçlar deniyorlar." Analjezikler, endorfinler ve sentetik beyin kimyasalları hakkında konuşmaya başlayınca duymazdan geliyorum.</p>

  <p class="calibre_4">Levo'ma bakıyorum. Üzerine yaptığım çok hafif bir baskı bile korkunç bir baş ağrısına neden olup seviyemi düşürüyor. Sıkı değil ama verdiği acı yüzünden zar zor çevirebiliyorum onu: Hayatıma etkisi mutlak ölçüde.</p>

  <p class="calibre_4">"Acı... neden oldukları ölümler," diye fısıldıyorum.</p>

  <p class="calibre_4">Aiden söylediğim şeyi reddetmiyor ve haklı olduğumu biliyorum.</p>

  <p class="calibre_4">"Ama ondan kurtulmuş olma olasılığını düşün/' diyor Ben, sesinde heyecan var. "Risk almaya değer."</p>

  <p class="calibre_4">"Götürülenlere seçme şansı verilmiyorsa değmez!" diye yapıştırıyorum. "Ve ayrıca sadece yirmi bir yaşma kadar bekliyorsun. Yaşadığından emin olmaya değecek kadar kısa, değil mi?"</p>

  <p class="calibre_4">Ama Ben büyülenmişe benziyor. Midem karışıyor, Levo'm titriyor: 3.9 bu sefer.</p>

  <p class="calibre_4">"Lanet olsun," diyor Aiden. Ben beni kucaklıyor, ileri geri sallıyor.</p>

  <p class="calibre_4">3.7.</p>

  <p class="calibre_4">"Kyla her şey yolunda; her şey iyi olacak," diye fısıldıyor kulağıma Ben, saçlarımı seviyor ama benim tek düşünebildiğim acı...</p>

  <p class="calibre_4">3.4.</p>

  <p class="calibre_4">Belli belirsiz Aiden'in çıktığını ve saniyeler sonra döndüğünü fark ediyorum.</p>

  <p class="calibre_4">"Şunlardan bir tane al," diyerek bir hapla bir bardak su uzatıyor. Levo'm tekrar yüksek sesle titrerken başımı hayır anlamında sallıyorum, seviyem hâlâ düşüyor, başım dönüyor, görüntü tuhaflaşıyor...</p>

  <p class="calibre_4">Yüzümü ellerinin arasına alıp ben ya da Ben tepki veremeden bir eliyle arkaya yatırarak diğeriyle hapı genzime tıkıyor. Boğulur gibi olup öksürüyorum ama hap aşağıya inmeye başlıyor.</p>

  <p class="calibre_4">"Bunu neden yaptın?" diye bağırıyorum.</p>

  <p class="calibre_4">"Buraya bir ambulans getirmek zorunda kalmak istemedim. Mac'i düşün," diyor.</p>

  <p class="calibre_4">Aşağı inerken yarı yolda acı vererek yapışmış olan hap yüzünden hâlâ neredeyse boğulur gibiyim, yeniden öksürüyorum.</p>

  <p class="calibre_4">"İç şunu, yardımcı olur," diyor ve bardağı uzatıyor. Alıp suyu yutuyorum ama daha hap doğru düzgün aşağı inmeden seviyem normale dönüyor. Küçük beyaz tabletle bir alakası yok, hepsi damarlarımda dolaşmaya başlayan öfkeyle ilgili.</p>

  <p class="calibre_4">"Nedir bu? Ne verdin bana?"</p>

  <p class="calibre_4">Aiden merakla bana bakıyor: Beyninin noktalan birleştirmeye çalıştığını görebiliyorum. Kız Programlanmış, seviyesi düşüyordu, şimdi öfkeli ve bu da seviyesini daha da düşürmeli. Neden bayılmadı?</p>

  <p class="calibre_4">Kyln farklı.</p>

  <p class="calibre_4">"Ona ne verdin?" diye soruyor Ben.</p>

  <p class="calibre_4">"Sadece bir Mutluluk Hapı," diyor Aiden. "Hastanede kullandıkları enjeksiyonların aynısı. DKT bunları hap şeklinde geliştiriyor."</p>

  <p class="calibre_4">Ve geri kalanını da zihnimde ben tamamlıyorum: Kaçırılan Programlanmışlar üzerinde yaptıkları deneylerde geliştiriyorlar. Onlar da en az hükümet kadar kötü. Ve Aiden de teröristlerin yanında olmadığını, onlarla ve onların şeytani yöntemleriyle bir ilgisi olmadığını söylemesine rağmen yanında onların tabletlerinden var.</p>

  <p class="calibre_4">"Al bunları. İhtiyacın olursa diye," diyor Aiden ve bir kutu hap uzatıyor.</p>

  <p class="calibre_4">"İstemiyorum," diyorum. "Ve seninle bir işim olmasını da istemiyorum."</p>

  <p class="calibre_4">Aiden iç geçiriyor. "Dinle Kyla, olmak istediğin buysa, eğer istemezsen seni bize yardım etmeye zorlayamam. Şu an için bazı şeyleri biraz daha düşünmeye ihtiyacın olduğunu düşünüyorum. Tamam mı? Eğer beni yeniden görmek istersen Mac her zaman iletişime geçebilir."</p>

  <p class="calibre_4">Gitmek için dönüyor.</p>

  <p class="calibre_4">"Bekle bir dakika," diyor Ben. "Belki ben yardımcı olabilirim. Şu sizin sitelerde var mıyım?"</p>

  <p class="calibre_4">"Bilmek ister misin?" diye soruyor Aiden.</p>

  <p class="calibre_4">Ben Ben'e bakarken o başını sallıyor.</p>

  <p class="calibre_4">"Emin misin?" diyorum. "Şey dediğini sanmıştım..."</p>

  <p class="calibre_4">Elimi eliyle yakalıyor. "Evet/' diyor emin görünmese de.</p>

  <p class="calibre_4">Aiden yeniden klavyenin başına oturuyor. Giriş yapıp erkek/ on yedi/kahverengi saç/kahverengi göz yazıyor. Sayfalar dolusu sonuç çıkıyor; hiçbiri uymuyor. Yakınından bile geçmiyor.</p>

  <p class="calibre_4">"Tüh!" diyor Aiden. Ben'in gözlerinde hayal kırıklığıyla karışık bir rahatlama var: KİE'ye yardım edemediği için mi? Ya da belki, sadece kimse onu özlemediği için.</p>

  <p class="calibre_4">Aiden gitmek için dönüyor, Ben hoşça kal demek için onu izliyor.</p>

  <p class="calibre_4">Ekrana bakıyorum, Lucy'nin yüzü geri gelene dek geri buto- nuna tıklayıp ekranı dişlek bir sırıtışla dolduruyorum. Her şeyi sonsuza kadar değiştirmek için "bulundu" butonuna bir kez tıklamak yeterli.</p>

  <p class="calibre_4">Ama hayıra bağlı olan çok fazla şey var. Hudalar'ın beni siyah kamyonetlerinden birinin arkasına atmalarına neden olacağı korkusu sağlam ve kesin. Programlanmışların hep başına gelen türden bir kayboluş olur bu. Lucy'yi arayan her kimse beni bulmak isteyecek, bundan da korkuyorum. Onları tanımak istemiyorum ya da her ikisi birden. Fakat bütün bu mantıklı şeylerin arasında karanlık, gömülü bir şey var. Mide çukurumun derinliklerine soğuk bir inanç hâkim: Neden kayıp olarak bildirildiğimi bilmiyorum, çünkü hükümetin beni programlamakta haklı olduğuna neredeyse eminim. Benimle ilgili yanlış olan bir şeyler var, en derinde ve ne olduğunu bilmek istemiyorum.</p>

  <p class="calibre_4">Sus.</p>

  <p class="calibre_4">Bilemediğim şeyler ulaşılmaz gözüküyor, anlayışımın ötesinde. Hastanede beni bunun için izliyor olmalılar: regresyon. Dr. Lysander beni bir kez kurtarmış, ama bu sefer eğer biri fark ederse sonlandırırlar.</p>

  <p class="calibre_4">Hareketsiz kal, sabırlı ol.</p>

  <p class="calibre_4">Eğer Aiden oraya buraya hoplayıp dikkat çeken biri istiyorsa beni aday olarak seçmesinden daha yanlış bir şey olamaz.<br class="calibre3" /></p>

  <p class="calibre_4">Bir mezar kadar sessiz ol.</p>

  <p class="calibre_4">Sonra, hoşça kal demeden önce, ben ellerimi kendininkilerin arasına alıyor. Hep aynı fikirde olmak istediğim gözlerle bakıyor bana, benimle ya da davranışlarımla ilgili hayal kırıklığını asla göstermek istemediğim şekilde. Şimdi ikna etmeye çalışıyor. "Bunun korkutucu olduğunu biliyorum Kyla. Ama gerçekten bir şey yapabiliriz. Tori'yi düşün, Phoebe'yi de. Gianelli'yi de. Bu konuyu düşüneceğine söz ver."</p>

  <p class="calibre_4">Ben de söz veriyorum, çünkü ne de olsa başka bir şey gibi düşünebileceğim bir durum değil bu. Bana sarılıp sıkıca tutuyor ve ben de pek çok şey diliyorum. Bu şekilde kalabilmeyi. Dünyanın Hudalar, Programlanma, Levo'lar olmayan bir yerinde onunla yalnız kalabilmeyi. Ya da en azından ona evet diyebilmeyi ve istediğini yapabilmeyi.</p>

  <p class="calibre_4">Ama yapamam.</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_40"></div>
</body>
</html>
