<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>KIRK YEDİNCİ BÖLÜM</h1>

  <p class="calibre_4">Annem beni günlerce okuldan uzak, evde tutuyor. Ta ki ben dört duvar arasında kalmak istemeyene kadar. Burada kendi düşüncelerime gömülüp yanımda o ve beni kucaklayıp kedilere özgü bir merhamete boğan Sebastian olduğu halde ağlamaktan başka bir şey yapmıyorum. Buna işten döndüğü zamanlarda Amy de katılıyor. Birleşik bir cephe, güçlü bir çaba oluşturup seviyemin düşmemesine, onu belli bir dengede tutmaya çalışıyorlar. Ve fiziksel olarak iyiyim: Neredeyse normalim, sadece şakaklarımda sıkıcı bir zonklama var. Eğer içimde buz gibi, hareket etmemi imkânsızlaştıran Ben şeklinde bir ağrı olmasa okula bile gidebilirdim. Ama tüm o tatlılıkları yardıma olmuyor. Yardımcı olan tek şey Aiden'i düşünmek.</p>

  <p class="calibre_4">Ne kadar düşünürsem, tüm bu karmaşayla ilgili suçu o kadar onun kızıl saçlı kafasına atıyorum. Ve Aiden'i bize tanıştırdığı için Mac'e. Ve Mac onun kuzeni olduğu için Jazz'a da. Ve Amy olmasa Jazz'ı da tanımazdım. Eğer annem olmasa Amy ile burada olmazdık. Azar azar öfkem büyüyor ve ben de onu bir diş ağrısı gibi besliyorum, çevrede de diş hekimi yok. Buna ihtiyaam var.</p>

  <p class="calibre_4">Bu beni yataktan çıkartıyor ve giyiniyorum. Kaçmak için merdivenlere süzülüyorum.</p>

  <p class="calibre_4">"Kyla? Ne yapıyorsun?"</p>

  <p class="calibre_4">Ayakkabılarımı bağlarken yukarı bakıyorum.</p>

  <p class="calibre_4">"Neye benziyor? Bugün grup var ya."</p>

  <p class="calibre_4">"Yataktan çıkmaman gerektiğini düşünüyorum."</p>

  <p class="calibre_4">"Bugün orada görünmem herkes için iyi olmaz mı sence?"</p>

  <p class="calibre_4">Kafasında ölçüp tartarken bana bakıyor. Hafifçe başını sallıyor. "Eğer her zamanki gibi olabilirsen, orada olman iyi olur. Seni ben götüreyim."</p>

  <p class="calibre_4">"Hayır, koşmak istiyorum."</p>

  <p class="calibre_4">"Koşacak kadar iyi değilsin; bilincini kaybedeli daha bir hafta olmadı." Kollarını kavuşturmuş ve yüzünde kesin bir ifade var.</p>

  <p class="calibre_4">Açıkla yoksa hiçbir yere gidemezsin.</p>

  <p class="calibre_4">Yavaşça nefes alıp veriyorum. Dönüp onunla yüzleşiyorum. "Fiziksel olarak iyiyim, yüzde yüz değil belki ama ona yakın ve koşunca kendime geliyorum. Seviyeme yardımcı oluyor. Koşmak istiyor değilim sadece, koşmaya ihtiyacım var. Anlıyor musun?"</p>

  <p class="calibre_4">Emin değil, dudağını ısırıyor. "Ama kendi başına gideceksin?"</p>

  <p class="calibre_4">"İyi olacağım. Gerçekten. Hep anayoldan gideceğim, bana bir şey olmaz. Söz veriyorum."</p>

  <p class="calibre_4">Pes ediyor. "Tamam. Ama seni ben alacağım. Anlaştık mı?"</p>

  <p class="calibre_4">"Anlaştık."</p>

  <p class="calibre_4">Beni kendisine çekip sarılıyor, kapıyı açıp çıkıyorum.</p>

  <p class="calibre_4">Hafif bir tempoyla başlayıp, yavaşça hızı artırıp nasıl gittiğime bakmak akla uygun. Ayağım her yere değdiğinde başım sarsılıyor ve fazla bir şey de yemedim. Ama var olan tüm gücümü kaslarıma, bacak ve ayaklarıma akıtıyorum, yönetimi ele geçirene kadar hızlı gitmeye, daha hızlı gitmeye. Kafatasımdaki acıyı fark etmiyorum artık. Gece, yol, ayağımın dump dump sesi, var olan sadece bunlar.</p>

  <p class="calibre_4">Ama seslerin içi boş. En son burada koşarken Ben'in ritmi benimkiyle uyumluydu. Yoldan ayrılan patikanın oradan, Ben'in beni çite çektiği yerden geçerken ayaklarım bocalıyor. Yalnızdık ve beni ilk defa orada öptü.</p>

  <p class="calibre_4">Şimdi koşarken bana hoşça kal demeye geldiği rüyamı düşünebiliyorum. Daha önce düşünemiyordum, bir yara gibiydi, dokunulduğunda acıdan bağırıyordum.</p>

  <p class="calibre_4">Dr. Lysander rüyalarımın bilinçaltımdan çalman rasgele düşünceler ve görüntülerden yapıldığını söylüyor. Yani gerçek olmadıklarını. Bazen insanların anılarını rüyalarında birleştirdiklerini ama eğer bir Programlanmış isen bundan önce anı bankası oluşturman gerektiğini ve bu arada da zihnin bu boş bırakılan yeri doldurmak için kendi kendine ürettiğini söylüyor. Kısacası ona göre benim rüyalarım oluşturulan şeyler, gerçek değiller. Bazen gerçekler:</p>

  <p class="calibre_4">Rüyalarımın bazıları anılarımdan geliyor, çizimlerimde olduğu gibi. Bundan eminim. Yapmış olduğum Lucy'nin resmi gibi: Arkasına yaşadığı yerdeki dağları koydum; daha önce hiç görmediğim dağları. Bu nasıl bir anı olmaz? Ama bazı rüyalarımdan daha az eminim. Ellerimin bir tuğlayla ezildiği rüyam gibi. O zaman çok gerçek geliyordu; şimdi onu düşününce gerçek bir olayın anısıymış gibi geliyor. Fakat bu sadece rüyamın bir anısı mı? Sonra kayışlarla bağlanmış olan ve Levo'su kesilen Programlanmış çocuğa dair gördüğüm rüya gibi olanlar var, bu gerçekten de öte. Ama sonra rüyanın üzerine Ben eklendi ve bu asla bu şekilde gerçekleşmedi. Onu oraya benim korkum ekledi. Ve kumsalda koştuğum rüyalar var, takip edildiğim: Onlar daha gerçekdışı. Onları temellendiren, herhangi bir gerçekliğe sahipmiş gibi hissettiren daha az detay var.</p>

  <p class="calibre_4">Ama ya Ben'in elveda öpücüğü? Rüyamda ruhu beni ziyaret mi etti? Hayaletler çocuklar için uydurulmuş masallardın Hayır. Buna inanmayı reddediyorum. Her halükârda Ben ölmedi; ölmüş olamaz. Olabilir.</p>

  <p class="calibre_4">Aiden: Onu zihnime büyüyle çağırıyorum. Kızıl saç. Koridoru koşarak geçiyorum, devam ediyorum. Mavi gözler? Evet, koyu mavi, düşünceli gözleri vardı. Tempomu düşürmeye başlıyorum. Burnunda ve yanaklarında çil bulutları. Dönüp yürümeye başlıyorum. Gülümsemesini de hatırlıyorum. Programlanmışların gülümsemesinden değil, gerçek bir gülümseme. Ya da öyle miydi? Kendi çıkarları için beni kullanmak istedi. Ben'i de. Ben'e hapları verdi, kafasına bu fikri o soktu. Neredeyse varıyorum.</p>

  <p class="calibre_4">Levo'ma bir bakıyorum: 8.1. Gerçekten mi? Koşuyor olsam bile buna inanmak zor. Önceki gün Jazzla koşarken o kadar kötüydüm ki ancak 5'e çıkabilmiştim.</p>

  <p class="calibre_4">Nedeni öfke.</p>

  <p class="calibre_4">Anlamıyorum. Üzgünken seviyem düşüyor ama öfke yukarı çıkarıyor. Bunun gibi başka zamanlar da olduğunu hatırlıyorum: VVayne'in beni tehdit etmesi gibi ve Phoebe'yle olduğu gibi. Ama çok anlamsız. Levolar ne olursa olsun aşırı duygulara hassas biçimde dizayn edilmişlerdir. Son birkaç günde hissettiğim üzüntü beklenildiği gibi seviyemi aşağı çekti. Bazen tehlikeli bir biçimde. Ama Levo'nun esas amacı herhangi bir şiddet olasılığını, kendine ya da başkalarına vereceğin zararı durdurmaktır. Halbuki öfke seviyemi yüksek tutuyormuşa benziyor. Kyla farklı.</p>

  <p class="calibre_4">Karşımda koridora açılan kapı: Herkesle aynı olma zamanı. Derin nefes al, omuzlarını dikleştir, gülümse. Hazırsın.</p>

  <p class="calibre_4">Bir sandalye alıyorum.</p>

  <p class="calibre_4">Penny'nin yanaklarında doğal olmayan iki kırmızı parlak renk bölgesi var. Sonra salonun köşesinde onu görüyorum. Bir sandalyeye oturmuş ve buradan başka herhangi bir yerde olmayı diliyor gibi.</p>

  <p class="calibre_4">Bir Huda. Ve herhangi bir Huda da değil: Genç olup beni taşıyan ve odamı arayan Huda. Ama bu sefer gri takımı ya da siyah operasyon kıyafeti içinde değil. Üzerinde kot pantolon ve bir de tişört var. Neredeyse normal gözüküyor.</p>

  <p class="calibre_4">"Merhaba Kyla. Şimdi herkes geldi. Başlayalım mı? Hepiniz iyi bir hafta geçirdiniz mi?"</p>

  <p class="calibre_4">Hepiniz: Ben'in gelmediğini biliyor. İçimde bir acı var. Belki de bir parçam onun bir şekilde burada olmasını ümit edecek kadar aptaldı. Her şeyin kâbusa neden olan bir bayılma olmasını ya da sağlık görevlilerinin onu iyileştirip tekrar eve postalamasını.</p>

  <p class="calibre_4">Bugün başlarken, birkaç şey söyleyecek bir konuğumuz var aramızda. Çocuklar, bu Bay Fletcher." Bay Hetcher, Ajan Fletcher değil.</p>

  <p class="calibre_4">Kalkıp bize doğru, Penny'nin yanma yürüyor. Diğerleri idmanlarından hazırlıklı ve itaatkâr bir biçimde merhaba diyorlar; ben de tam zamanında aynısını yapmayı hatırlıyorum. Dikkat çekmemeyi. Gülümseyişlerimizin ağırlığı altında kıpırdanıyor. Penny oturuyor.</p>

  <p class="calibre_4">"Bugün sizinle uyuşturucular hakkında konuşmak istiyorum."</p>

  <p class="calibre_4">Uyuşturucuların tehlikeleri ve şeytani yönleri hakkında bir konferansa girişip doktorumuz haricinde kimseden asla hap ya da başka bir şey almamamızı öğütlüyor. Ve eğer birileri bize bir şey vermeye çalışırsa bunu doğrudan aileden birine ya da bir öğretmene söylemeliyiz. Gözleri birer birer grubun içindekilerde dolaşıyor. Burada kamu görevine dair bir duyuru yapmak için bulunmuyor; tepkileri beklediği gibi olmayan birini arıyor. Ben'in Mutluluk Hapları'nı nereden aldığını bilen birini arıyor. Ayrıca kokutucu olmamaya çalıştığını görebiliyorum ama bu işte pek iyi değil. Uyuşturucuların yapabileceği korkunç şeyleri tasvir ederken birçok gülümseme yüzlerden düşüyor.</p>

  <p class="calibre_4">Ben Mutluluk Hapları'nm Levo ayağına dolanmadan kendi adına düşünmesini sağladığını söylemişti. Evet bunu yapıyorlar. Bu o kadar korkunç bir şey mi?</p>

  <p class="calibre_4">İşi bitince Fletcher gidiyor, kapıya doğru ilerlerken yüzünden rahatlama okunuyor. Sanki bizim bulaşıcı olduğumuzu düşünüyor gibi. Penny başta taşıdığı gerginliği atmaya başlıyor; kaşları yumuşayıp doğal gülümsemesi geri geliyor ama gözleri hüzünlü. Ben hakkında bir şey biliyor. Öyle olmalı.</p>

  <p class="calibre_4">Grup sona erdiğinde diğerleri gidene dek oradan ayrılmıyorum. Penny'ye doğru yürüyorum. "Sizinle konuşabilir miyim?"</p>

  <p class="calibre_4">"Elbette konuşabilirsin tatlım," diyor ama gözlerinde uyaran bir ifade var, kafasını da "hayır" anlamında sallıyor. "Ve bir de Levo'nu kontrol etmem lazım: Geçen hafta bir baygınlık geçirdiğini duydum."</p>

  <p class="calibre_4">Bıkıp usanmadan havadan bahsederek Levo'mu kontrol ediyor. Bir gariplik var.</p>

  <p class="calibre_4">Tarayıcıyı bilgisayarına bağlıyor ve nefesi düğümleniyor. "Kyla, grafiğe bak. 2.1. Tehlikeli." Onunla birlikte grafiğe bakıyorum ve yüksek sesle söylemediği şeyi görüyorum: Son iki gün seviyem hep 3Terde 4Terdeymiş. Şu anda 7.1: Koşmanın etkisi.</p>

  <p class="calibre_4">Elimi tutup başını üzgün üzgün sallıyor.</p>

  <p class="calibre_4">"Ne oldu?" diye soruyor. Ama bir yandan elini çanak şeklinde tutarak kulağına götürüp başını tekrar sallıyor.</p>

  <p class="calibre_4">Birileri dinliyor.</p>

  <p class="calibre_4">Başımı sallayıp ağzımla ses çıkarmadan "anladım" diyorum. Ve ona Huda lar'm onayladığı hikâyeyi anlatıyorum: Ben'in okulda olmadığını, Jazz'ın beni oraya götürdüğünü ve orada ambulansların olduğunu ama ona ne olduğunu bilmediğimi.</p>

  <p class="calibre_4">"Kyla tatlım, Ben'i unut. Geri gelmeyecek, onu akimdan çıkar. Ailene ve okuldaki derslerine konsantre ol." Sözleri söylüyor ama gözlerinde üzüntü var ve kolunu omuzlarıma atıyor. Gözlerimde yeniden yaşların biriktiğini hissedebiliyorum. Öfkeyi bul.</p>

  <p class="calibre_4">Bir hava akımı -kollarımdaki tüyleri havalandıran soğuk bir esinti- beni kapıya doğru döndürüyor, huzursuz bir biçimde Fletcher'm geri dönmesini bekliyorum. Onun yerine başka türden bir sürpriz var.</p>

  <p class="calibre_4">"Baba?"</p>

  <p class="calibre_4">"Merhaba Kyla, merhaba Penny. Gitmeye hazır mısın?" Gülümsüyor ama benim içim rahat değil. Onu önceki gece pencereden fark ettiğimden beri görmemiştim, kulak misafiri olduğum kadarıyla ruh hali pek iyi değildi ve sabah da gitmişti. Kalkıp kapıya doğru yürüyorum.</p>

  <p class="calibre_4">"Dikkat et Kyla," diyor Penny.</p>

  <p class="calibre_4">"Teşekkür ederim."</p>

  <p class="calibre_4">Babamın arabasına biniyoruz ama eve gitmek için sola dönmek yerine sağa dönüyor. "Biraz arabayla gezelim, konuşmaya zamanımız olur diye düşündüm."</p>

  <p class="calibre_4">"Tamam," diyorum huzursuz bir biçimde. Annem olmadan benimle konuşmak istiyor. "Her şey yolunda mı? Pazar gününe kadar dönmeyeceğini sanıyordum."</p>

  <p class="calibre_4">"Her şeyin yolunda olup olmadığını benim sana sormam lazım. Seninle ilgili şeyler duyuyorum Kyla. Sen ve arkadaşın Ben hakkında."</p>

  <p class="calibre_4">"Ah."</p>

  <p class="calibre_4">"Ah. Kendi adına söyleyeceğin tek şey bu mu?"</p>

  <p class="calibre_4">Ses tonu hoş, gülümsemesi ve açık yüz ifadesi de öyle duruyor, ama sözleri başka şeyler söylüyor. Dikkatli ol.</p>

  <p class="calibre_4">"Özür dilerim. Ne demek istiyorsun?"</p>

  <p class="calibre_4">"Yutmuyorum."</p>

  <p class="calibre_4">"Ne?"</p>

  <p class="calibre_4">"Şaşkın, masum bakışları, tüm bu oyunu. Ne olduysa artık, sen bu işe karıştın. Şimdi beni dinle. Annen bu işi kurcalamamam konusunda bu seferlik beni ikna etti. Burnumun dibinde bir şeyler karıştırdığını açığa çıkarmamamın benim iyiliğime olacağına beni inandırdı. Ve açıkçası bu sefer nasıl kurtulduğun hiç umurumda değil. Ama artık yeter. Benim evimde olmaz. Her şey annenin kararma bağlı değil, kontrol edemeyeceği şeyler var. Anlıyor musun?"</p>

  <p class="calibre_4">Söyleyebileceğim milyonlarca şey var. Sözlerinin ardında saklı tüm bu suçlamaları reddedebilirim, olayların onaylı hikâyesini tekrarlayabilirim, ağlayıp anlamıyormuş gibi yapabilirim.</p>

  <p class="calibre_4">"Evet anlıyorum," diyorum. Titremelerini engellemek için ellerimi birleştiriyorum. Öfkeyi kullan, öfkeyi besle.</p>

  <p class="calibre_4">Babam başını sallıyor. "Seni şu anda geri göndermemi engelleyecek verebileceğin tek cevaptı bu."</p>

  <p class="calibre_4">Sessizlik içinde arabayı sürüyor. Köyümüzün diğer tarafına doğru bir kavis çiziyoruz ve evin önüne çekiyor. "Bir hayli zekisin bu arada. Beladan uzak durmaya çalış."</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_50"></div>
</body>
</html>
