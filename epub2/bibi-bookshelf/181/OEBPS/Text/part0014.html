<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>ONUNCU BÖLÜM</h1>

  <p class="calibre3" style="margin:0pt; border:0pt; height:1em"> </p>

  <p class="calibre_4">"Herkes dinlesin, aramızda yeni biri var bugün!" diyor hemşire Penny. Sesi, giydiği san önlüğe yaraşır derecede parlak çıkıyor.</p>

  <p class="calibre_4">Herkes dediği benim gibi bir düzine Programlanmış çocuk. Uzakta ve yakındaki çevre köylerden toplanıp bir araya getirilmiş; soğuk, yüksek tavanlı büyük bir salonda dağınık bir çember şeklinde oturan çocuklar.</p>

  <p class="calibre_4">Hemşire Penny beni ortaya atıyor. "Haydi. Kendini tanıt ve bir sandalye al."</p>

  <p class="calibre_4">"Merhaba. Ben Kyla," diyorum ve köşede bir sandalye bulup onu çemberin içine çekiyorum.</p>

  <p class="calibre_4">Diğerleri bana ve birbirlerine gülümsüyor, çok daha küçükler. Benim yaşımda olan bir kız hariç. O kollarını kavuşturmuş pencereden karanlığa bakıyor.</p>

  <p class="calibre_4">Oh, ne mutluluk. Grupta ilk gün. Gözlerimin arkasında hâlâ ağırlığını hissettiğim şu bilinç kaybının yarattığı baş ağrısı varken ihtiyacım olan tam da bu. Eski halime gelmem genelde iki va da üç gün sürüyor. Annem bu işi haftaya da bırakabileceğimi söyledi ama sonra kendimi bu gece gelebilecek kadar iyi hissettiğime karar verdim. Aslında nihayet bu şekilde evden çıkabildim. Hem bunu ertelemenin de bir anlamı yok: Bir sonraki bildirime dek her perşembe devam edecek, saat yediye kadar. Amy'nin artık devam etmesine gerek yok, ben de buna dayanarak "bir sonraki bildirimin" daimi gözetime ihtiyacın kalmadığına ikna olmaları olduğu sonucunu çıkarıyorum.</p>

  <p class="calibre_4">Hastanede de grubumuz vardı, yani meseleyi biliyorum. "Destekleyici ve yargılardan arındırılmış bir atmosfer" içinde duygularımız hakkında konuşmamız gerekiyor, fakat bana hep ne hissetmemiz gerektiğini söylüyorlarmış gibi geliyor.</p>

  <p class="calibre_4">Penny kollarını kavuşturuyor. "Şimdi, ne yapmanız gerektiğini hatırlayan var mı?"</p>

  <p class="calibre_4">Birbirlerine bakıyorlar.</p>

  <p class="calibre_4">Bu acı verici.</p>

  <p class="calibre_4">En sonunda yaşı büyük olan kız başını pencereden çevirerek gözlerini deviriyor. "Çok sıkıcısınız. Hepiniz yaşlanarak ölmeden önce kendinizi tanıtın."</p>

  <p class="calibre_4">Çemberdeki diğer herkesle beraber gözlerimin kocaman açıldığını hissediyorum. Benim kafamdan geçen türde şeyleri yüksek sesle söylüyor. Nasıl cesaret etti?</p>

  <p class="calibre_4">Penny kaşlarını çatıyor. "Bizi hizaya getirdiğin için teşekkür ederiz. Belki de sen başlamak istersin?"</p>

  <p class="calibre_4">"Elbette. Tebrikler sevgili Kyla; ben Tori. Mutlu grubumuza hoş geldin."</p>

  <p class="calibre_4">Diğerleri uyum içinde birer birer isimlerini söylemeye başlıyor. Gülümseyerek. Tori'nin sesinden alay aktığının farkında değiller. Hâlâ Tori'ye kaşlarını çatan Penny haricinde hepsi öyle..</p>

  <p class="calibre_4">Tanıtımlar bitince Penny saate bir göz atıyor: yediyi on geçiyor. "Evet, şimdi sanırım..."</p>

  <p class="calibre_4">Fakat sonra arka tarafta kapı savrularak açılıyor.</p>

  <p class="calibre_4">"Üzgünüm geç kaldım," diyor bir ses. Erkek. Bir sandalye yerde sürüklenerek kenara çekilirken dönüyorum; Tori kendisininkini yer açmak için biraz itiyor ve çocuk yanma oturuyor.</p>

  <p class="calibre_4">Penny katı görünmeye çalışıyor. "Dakik olmayı öğrenmelisin Ben. İdmanlar nasıl gidiyor?"</p>

  <p class="calibre_4">"İyi, teşekkür ederim." Gülümsüyor ve Penny de ona gülümseyince kadının gözlerindekini okuyorum: Bu çocuk hemşirenin evcil hayvanı. Geç kaldığı için en ufak bir huzursuzluk duymuyor, Penny de öyle. O, favori çocuk.</p>

  <p class="calibre_4">Şaşırtıcı değil. Açıkça görülüyor, o buradaki herkesten, belli ki Tori haricindeki herkesten daha uzun süre önce Programlanmış. Gülümsemesi sersemce değil, daha gerçek, karşılık vermeni sağlayacak türden bir gülümseme. Penny idman dedi: Soğuk bir gece olmasına rağmen şort giyiyor; bacaklan kaslı, sırtına ve omuzlarına uzun kollu bir tişört bağlanmış. Cildi içeriden çok dışarıda kaldığını gösterir biçimde hafifçe bronz. Ve Tori bu gece ilk defa Ben'e gerçekten gülümsedi. Bu, yüzünü değiştiriyor: kız nefis.</p>

  <p class="calibre_4">"Merhaba, sen yeni kız mısın? Benim adım Ben," diyor ve ben ona gözlerimi diktiğimi fark ediyorum. Yanaklarım renk değiştiriyor.</p>

  <p class="calibre_4">"Kyla?" Penny ikaz ediyor ve sıçrıyorum.</p>

  <p class="calibre_4">Tori gözlerini deviriyor. "Evet Ben, tanışmaları kaçırdın. Ben, bu Kyla; Kyla, bu Ben."</p>

  <p class="calibre_4">"Hoş geldin," diyor ve tam gözlerimin içine bakıp gülümsüyor.</p>

  <p class="calibre_4">"Teşekkür ederim," diyerek gözlerimi ayaklanma çeviriyorum.</p>

  <p class="calibre_4">"Artık başlayalım mı?" diyor Penny. Çemberdeki her yüze bakıyor ve benimkinde duruyor.</p>

  <p class="calibre_4">"Kyla, neden buradasın? Hepimiz neden buradayız ?'</p>

  <p class="calibre_4">Ona boş boş bakıyorum.</p>

  <p class="calibre_4">Cevap zihnimde -çünkü burada olmak zorundayız- gerçekçi olabilir ama doğru cevap değil. Hastane grubundan antrenmanlıyım, her şeyi söyleyebileceğim güvenli bir yer olsa bile dürüst olmamak en iyisi. Fazla dürüstlük yüzünden çok kez Dr. Lysander'in odasını boyladım ve beynimdekini tamir ettiği için bitkinleştim, zihnim günlerce bulanık kaldı.</p>

  <p class="calibre_4">Kocaman gülümseyip cevap vermiyorum.</p>

  <p class="calibre_4">Hemşireler beni çok iyi tanımıyorlarsa eğer genelde bunu yutuyorlar.</p>

  <p class="calibre_4">"Kyla, bizler her birimizin hastaneden ailevi ve sosyal hayata geçişinde birbirimize destek olmak amacıyla buradayız/' diyor kendi sorusuna cevap verirken. "Şimdi, sen neden hastanedeydin?" Pırıl pırıl gülümsüyor.</p>

  <p class="calibre_4">İş daha da ilginçleşiyor. Yani, genel olarak bana ne yaptıklarını biliyorum. Beynimdeki ben anlamına gelen sinapslan ve bağlantıları sildiler: kişiliğimi, anılarımı. Ve Programlama yapılmasının genel nedenlerini de biliyorum: Kendine ve topluma karşı tehlike oluşturmak en yaygınları. Ama kendi özel durumumda bana bunu neden yaptıklarını bilmiyorum. Bu hemşire Penny'nin dosyalarının içinde bir yerde yazılı mı yoksa?</p>

  <p class="calibre_4">"Eee, Kyla?" diyor.</p>

  <p class="calibre_4">"Siz söyleyin."</p>

  <p class="calibre_4">Tori başını kaldırıyor, bakışlarımız karşılaşıyor. Onunkilerde ilgi ve eğlence dans etmekte.</p>

  <p class="calibre_4">Penny kaşlarını çatıyor. Bu şeylerle bunlardan gerçek cevapların çıkmayacağını öğrenecek kadar içli dışlı oldum. Penny tepki veremeden Ben'in olaya el koymasıyla onun tarafından kurtarılıyorum.</p>

  <p class="calibre_4">"Bize yeni bir başlangıç verildi," diyor. Bana yeniden gülümserken bir şok yaşıyorum, bir tanıma: Saydam kahverengi gözler,kulak seviyesinde kıvırcıklaşan geriye taranmış koyu renk saç, hepsi bir biçimde tanıdık. Sanki onu önceden tanıyormuşum gibi. İçimden kendimi sarsıyor, gözlerimi başka tarafa çevirmeye zorluyorum.</p>

  <p class="calibre_4">"Kesinlikle öyle," diyor Penny. "Şimdi bugün, çocuklar, geçen hafta nerede kaldıysak oradan alıyoruz. Kyla'ya söylemek için neden bahsettiğimizi hatırlayan var mı?"</p>

  <p class="calibre_4">Etrafına bakıyor ama kimse gönüllü değil. "Seviyelerimizi korumaktan bahsediyorduk. Şu anda kim hangi seviyede?"</p>

  <p class="calibre_4">Görev duygusuyla kontrol edip söylüyoruz. En düşükleri 4.8'le benim.</p>

  <p class="calibre_4">Penny endişeli görünüyor. "Taktiklerin neler?"</p>

  <p class="calibre_4">"Ne demek istiyorsunuz?"</p>

  <p class="calibre_4">"Seviyen düştüğünde tekrar yükseltmek için neler yapıyorsun?"</p>

  <p class="calibre_4">"Biraz çikolata yiyorum. İnsanlara sarılıyorum. Ya da son zamanlarda kediyi seviyorum."</p>

  <p class="calibre_4">"Bunlar kendini iyi hissetmek için yaptığın dışsal şeyler. İçinden yaptıkların neler?"</p>

  <p class="calibre_4">Evet belki de şu an gerçekten işe yarar bir şey öğreniyoruz.</p>

  <p class="calibre_4">"Hangi seviyeyi hedefliyoruz?" Gruba sesleniyor. Bunu bir tartışma izliyor ve duymazlıktan geliyorum. Bunu daha önce de duydum, pek çok kez.</p>

  <p class="calibre_4">Seviyeden 5 ila 6 arasında bir sayı kastediliyor.</p>

  <p class="calibre_4">10 tam bir neşe; 1 öldürebilecek derecede bir Öfke ya da hareket edemeyeceğin ölçüde kapkara bir mutsuzluk. Eğer 3'ün altına düşersen hayal dünyasına doğru ilerliyorsun: Levo beynindeki çipi zaplıyor ve bana geçen gece olduğu gibi bilincini kaybediyorsun. Programlama'nın bir şekilde gözden kaçırdığı gizlenmiş ani dürtülerin ortaya çıkmasına karşı, bilincini kaybetmeden 2'nin altına düşersen alet zaplamanm ötesine geçiyor. Barbekü gibi.</p>

  <p class="calibre_4">Bunları krizler izliyor ve kendine gelirsen de salyalı bir geri zekâlı olarak kalıyorsun.<br class="calibre3" /></p>

  <p class="calibre_4">Penny bilgisayarında dosyalan tarıyor. "Kâbuslar ve bilinç kayıplarıyla dolu bir geçmişin olduğunu görüyorum. Kyla'ya taktiklerle yardım edebilir miyiz bir bakalım. Çocuklar?"</p>

  <p class="calibre_4">Kimsenin gerçek ismini bilmiyormuş gibi görünüyor. Programlanmışların bile "çocuklar" hitabına cevap vermeyeceğini bilmiyor mu?</p>

  <p class="calibre_4">Herkese birbiri ardına bir cevap almak için soruyor ve ben kendime rağmen konu ilgimi çektiğinden dinliyorum.</p>

  <p class="calibre_4">Bunu bir dizi öneri izliyor; bazılarını ben zaten kullanıyorum.</p>

  <p class="calibre_4">Dikkat dağıtma: Başka şeye odaklanma. Çarpım tablolarını tekrar etme, yerdeki fayansları sayma. Ben koşuyor: Bunu biliyorum. Hastanenin spor salonundaki koşu bandında saatler geçirirdim, ta ki duygular sönüp yok olana ve her şey ayakların dump-dumpu haline gelene kadar. Ya da diğer biçimi: Çizgiler ve gölgeden oluşan yüzler içinde bilinmeyeni düzenlemek, aralarında sınırlar oluşturmak için koridorların, kapıların ve her şeyin haritasını çizmek. Bu yüzden mi bunu yapıyorum?</p>

  <p class="calibre_4">Görselleştirme: Zihninde başka bir yere gitmek. "Mutlu bir yere."</p>

  <p class="calibre_4">Yönlendirme: Duygularını başka birine yöneltmek.</p>

  <p class="calibre_4">Ayrıştırma, başka biri olmak, duyguları geride bırakmak.</p>

  <p class="calibre_4">Bunda bir uzman haline geldim.</p>

  <p class="calibre_4">Hepimiz öyle değil miyiz?</p>

  <p class="calibre_4">Sonra Penny küçük gruplara ayrılmamızı ve konuşma egzersizi yapmamızı söylüyor. Bugünün seçilmiş konusu: Ailelerimiz hakkında konuşmak.</p>

  <p class="calibre_4">Ve herkes hiç tartışmasız sandalyelerini ikili üçlü gruplar halinde çevirmeye başlıyor: Hepsi nereye ait olduklarını biliyor.</p>

  <p class="calibre_4">Tereddüt ediyorum; ne yapacağımı bilmiyorum ve ılık bir el omzuma dokununca zıplıyorum: Ben. Yardımcı olmaya çalışıyor.</p>

  <p class="calibre_4">"Bize katılır mısın?" diyor, gülümsüyor ve ben kendimi onun gözlerine dalarken buluyorum.</p>

  <p class="calibre_4">Yakından bakınca gözlerinde kahverengiyle karışık yumuşak altın renkte benekler var: Resmini yapması, renkleri doğru biçimde karıştırmak zor bir iş olacak ve...</p>

  <p class="calibre_4">Yüzünden eğlenen bir bakış geçiyor. "Eee?"</p>

  <p class="calibre_4">"Tamam," diyorum ve duruyorum. Eli omzumdan düşüyor ve sandalyemi çekip Tori'ninkinin yanma koyuyor, sonra kendininkini ikimizinkinin karşısında bir noktaya yerleştiriyor.</p>

  <p class="calibre_4">Tori'nin gözleri kısılıyor. Bir şey söylemeye yelteniyor ama Penny bize bakmaya gelince duruyor.</p>

  <p class="calibre_4">Az sonra Ben'in babasının bir öğretmen, annesinin bir sanatçı olduğunu ve Dairy'deki bir atölyede çalıştığını öğreniyorum. Tori'nin babası Londra'da bir müşavir ve annesiyle birlikte köyde oturuyor. Bazı hafta sonları babası eve geliyor ve anlatış şekline bakılırsa o bunun iyi bir şey olduğunu düşünüyor. İkisi de on yedisinde, benden bir yaş büyükler ve Amv'yi okuldan tanıyorlar. Bana izin verdiklerinde benim de gideceğim aynı okul bu.</p>

  <p class="calibre_4">"Peki, gerçekten nereden geldin sen?" Penny bir sonraki grubun nasıl idare ettiğine bakmak için işitme mesafesinden çıkar çıkmaz Tori soruyor.</p>

  <p class="calibre_4">"Ne demek istiyorsun?"</p>

  <p class="calibre_4">"Buradan önce neredeydin?"</p>

  <p class="calibre_4">"Hastanede. Geçtiğimiz pazar çıktım oradan."</p>

  <p class="calibre_4">"Sana inanmıyorum."</p>

  <p class="calibre_4">"Tori." Ben araya giriyor. "Nazik ol."</p>

  <p class="calibre_4">Kız ona sırıtıyor. "Konuşma tarzından yeni bırakılmış olması imkânsız. Sen de bunu benim kadar biliyorsun. Biz üç yıldan fazla zamandır dışarıdayız, yenilerin nasıl olduğunu biliyorsun."</p>

  <p class="calibre_4">"Çoğundan daha uzun bir süre hastanede kaldım," diyorum. "Kâbuslar yüzünden."</p>

  <p class="calibre_4">"Ne kadar uzun?"</p>

  <p class="calibre_4">"Dokuz ay kadar, bana söylediklerine göre."</p>

  <p class="calibre_4">"Öyle olsa bile. Sen farklısın."</p>

  <p class="calibre_4">Ve ben karşı çıkmak, tartışmak istiyorum. Ağzım yarı açılıyor ama sonra yeniden kapanıyor. İşte kanıtı. Programlanmışların çoğu sadece gülümser ve senin onlara söylediğin her şeye katılır. Bu kadar doğru olan bir şeyi reddetmenin anlamı ne?</p>

  <p class="calibre_4">Omuz silkiyorum. "Öyle olsam ne olacak?"</p>

  <p class="calibre_4">"Ah ha!" diyor Tori.</p>

  <p class="calibre_4">Ben öne doğru eğiliyor ve ilgiyle gözlerime bakıyor. "Farklı olmanın nesi kötü?"</p>

  <p class="calibre_4">Tori kaşlarını çatıyor, sonra Ben ona sarılıyor ve kaşlar düzeliyor.</p>

  <p class="calibre_4">"Pazar günü bizimle buluşmak ister misin?" Ben, kolu hâlâ Tori'nin omzundayken bana bakıyor. "İlçedeki gösteriyi izlemeye gideceğiz."</p>

  <p class="calibre_4">Tori hem şaşkın hem de rahatsız olmuş bir biçimde bakıyor.</p>

  <p class="calibre_4">"Bilmiyorum. İznim var mı bakmam lazım."</p>

  <p class="calibre_4">Tori gözlerini deviriyor. "Elbette. Her neyse."</p>

  <p class="calibre_4">Ve şu belirgin izlenime kapılıyorum: Tori'yle geçinmek istiyorsam, Ben'e yaklaşma malıyım. Ve her ne olursa olsun, yapmak istediğimin bu olduğunu sanmıyorum.</p>

  <p class="calibre_4">Herkes ayrılırken Penny beni köşeye kıstırıyor.</p>

  <p class="calibre_4">"Kyla, sen kal. Seninle yalnız konuşmak istiyorum."</p>

  <p class="calibre_4">En sonuncu da çıkana kadar bekleyip sonra yanıma oturuyor.</p>

  <p class="calibre_4">"Birkaç gece önce bilincini kaybettiğini duydum. Levo'nu kontrol etmem gerekiyor."</p>

  <p class="calibre_4">Hastanedekilere benzeyen fakat daha küçük bir el tarayıcısı çıkarıyor ve onu bilgisayarına bağlıyor. Levo'nun üzerine tutunca bilgisayar ekranında grafikler parlamaya başlıyor.</p>

  <p class="calibre_4">"Ah Tanrım."</p>

  <p class="calibre_4">"Ne?"</p>

  <p class="calibre_4">"Bak Kyla, kendin gör." Ekrana dokunuyor, 15/09 tarihli bir grafiği seçiyor. Salı sabahının erken saatlerine ait bütün bir kısım kırmızı renkte. Ekranda beliren noktalara ve rakamlara dokunuyor.</p>

  <p class="calibre_4">"Kyla 2.3,müşsün. Çok çok düşük bu. Ne oldu?"</p>

  <p class="calibre_4">Ona bakıyorum. Bir daha hiç uyanmamaya 0.3 derece yaklaşmak. Midem bulanıyor.</p>

  <p class="calibre_4">"Eee?"</p>

  <p class="calibre_4">"Bilmiyorum. Bir kâbus gördüm hepsi bu. Uyanamadım. Sonrasında bildiğim tek şey sağlık görevlilerinin orada olduğu ve bana Mutluluk Sıvısı enjekte ettikleri. Baş ağrım hâlâ sürüyor."</p>

  <p class="calibre_4">"Levo'n rüyalardan etkilenmez, bunu biliyorsun. Bu, sen uyandıktan sonra olanlarla ilgili olmalı."</p>

  <p class="calibre_4">Omuz silkiyorum. "Uyandığımı hatırlamıyorum."</p>

  <p class="calibre_4">"Rüya neydi?"</p>

  <p class="calibre_4">"Hatırlamıyorum." Yalan söylüyorum.</p>

  <p class="calibre_4">Göğüs geçiriyor.</p>

  <p class="calibre_4">"Sana sadece yardım etmek istiyorum Kyla. İlk hastane kontrolün bir sonraki haftadan önce olmayacak ama belki de onu bu haftaya almalıyız."</p>

  <p class="calibre_4">"Hayır! Benim ihtiyacım olan sadece..." Bunu hemşireye dostça kelimelerle nasıl anlatabilirim? "Dikkatimin dağılması. Zamanımı ve zihnimi doldurmam lazım. Okula gitmeye başlayabilir miyim? Lütfen."</p>

  <p class="calibre_4">Arkasına yaslanıyor ve bir şey arar gibi gözlerimin içine bakıyor.</p>

  <p class="calibre_4">"Çok erken. Öncelikle evdeki şeylere alışmalısın. Ve..."</p>

  <p class="calibre_4">"Lütfen." Düşündüğüm şeyleri söylemiyorum, beni endişelendiren bütün gün evde annemle -Ejderha'yla- yalnız kalmak. Tek refakatçimin o ve Sebastian olduğu yatakta geçen şu son günlerde kâbuslarım bile güzel gözüktü.</p>

  <p class="calibre_4">"Dikkati dağıtmak güzel ve iyidir fakat bunun kadar yönlendirmeye de ihtiyacın var. Sana yapacak bazı egzersizler vereceğim, olur mu? Onları yaparsan -yani gerçekten yaparsan ve çaba gösterirsen- seni gelecek hafta okula başlatırız. Anlaştık mı?" Elini uzatıyor.</p>

  <p class="calibre_4">Yüzüne bakıyorum. Bugün perşembe, pazartesi sadece dört gün uzakta.</p>

  <p class="calibre_4">"Tamam. Anlaştık," diyerek elini sıkıyorum.</p>

  <p class="calibre_4">Muhtemelen neden hâlâ çıkmadığıma bakması için yollanmış Amy, salonun arka tarafından bizi gözetliyor.</p>

  <p class="calibre_4">Penny onu tanıyor. "Amy? Buraya gel. Yardımcı olabilirsin."</p>

  <p class="calibre_4">Az sonra beni Mutlu Bir Yer'i görselleştirirken izlemeye başlıyorlar. Ağaçlık ve çiçekli yeşil rüya yerimi seçiyorum, sırtüstü uzanıp gökyüzündeki bulutlara bakıyorum. Ne zaman üzülsem ya da korksam, zihnimde oraya gidiyorum. Otomatik hale gelene kadar.</p>

  <p class="calibre_4">Kolay, değil mi?</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_13"></div>
</body>
</html>
