<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>ÜÇÜNCÜ BÖLÜM</h1>

  <p class="calibre3" style="margin:0pt; border:0pt; height:1em"> </p>

  <p class="calibre_4">Babam çantamı bagajdan çıkarıp anahtarlar elinde ıslık çalarak eve doğru yürüyor. Annem ve Amy arabadan iniyor, sonra ben onları izlemeyince geri dönüyorlar.</p>

  <p class="calibre_4">"Bizimle gel Kyla." Annemin sesi sabırsız.</p>

  <p class="calibre_4">Kapıyı itiyorum, kuvvetli ve sonra daha da kuvvetli, ama hiçbir şey olmuyor. Başımı kaldırıp anneme bakıyorum, yüzündeki ifade ses tonuyla eşleşince midem burulmaya başlıyor.</p>

  <p class="calibre_4">Sonra Amy kapıyı dışarıdan açıyor. "Bu kolu kapının içinden aşağı doğru çekip sonra açmak için itiyorsun. Tamam mı?"</p>

  <p class="calibre_4">Yeniden kapıyı kapatıyor ve kolu söylediği gibi kavrıyorum. Kapı sallanarak açılıyor ve bu kadar uzun süre arabada kaldıktan sonra bacaklarımı düzeltip açabileceğim için mutlu bir şekilde adımımı dışarı atıyorum. Trafikteki gecikmeler ve çevirmeler yüzünden bir saat üç saate çıkmış ve annem her bir saatte daha fazla sıkılmış durumda.</p>

  <p class="calibre_4">Annem bileğimi tutuyor. "Bak. 4.4 olmuş. Hem de sadece bir kapıyı açamadığı için. Tanrım bu çok zor bir iş olacak.'</p>

  <p class="calibre_4">Ve ben karşı çıkmak ve bunun haksızlık olduğunu söylemek istiyorum, sorun kapı değil, senin bu konudaki tutumun Ama neyi söyleyip neyi söylememem gerektiğini bilmiyorum. Bunun yerine hiçbir şey söylemeyip sertçe yanağımın içini ısırıyorum.</p>

  <p class="calibre_4">Annem babamın peşinden içeri girerken Amy bir kolunu omuzlanma atıyor. "Öyle demek istemedi, sadece ilk akşam yemeğin gecikecek diye aksileşti. Her neyse, daha önce hiç arabaya binmemiştin değil mi? Nereden bileceksin ki?"</p>

  <p class="calibre_4">Duruyor ve ben yine ne diyeceğimi bilmiyorum, fakat bu sefer bunun sebebi onun tatlı olması. O yüzden gülümsemeyi deniyorum, küçük bir gülüş fakat bu sefer gerçek bir tane.</p>

  <p class="calibre_4">Amy de gülümsüyor ve onunki daha büyük. "İçeri girmeden önce etrafa bir bakmak ister misin?" diyor.</p>

  <p class="calibre_4">Arabanın park edilmiş olduğu yerden evin sağma doğru hep biz yürürken ayaklarımızın altında çıtırtıyla ezilen ve hareket eden küçük taşlar var. Ön bahçeyi kare şeklinde yeşil bir ot örtüsü kaplıyor, solda büyük bir ağaç -sanırım meşe- var. Yaprakları sarı, turuncu ve kırmızının bir karışımı, bazıları karmakarışık ağacın altına saçılmış. Yapraklar sonbaharda dökülür, diye kendime hatırlatıyorum ve şimdi hangi aydayız? Eylül'ün 13'ü. Ön kapının her iki yanında birkaç kırmızı ve pembe dağınık çiçek, yaprakları yere dökülmüşVe etrafımda büyük bir alan var.Hastaneden ve Londra'dan sonra ne kadar da sessiz. Çimlerin üzerinde durup serin havayı içime çekiyorum. Nemli, hayat dolu ve şu düşmüş yapraklar gibi hayatın sonu lezzetinde.</p>

  <p class="calibre_4">"İçeri geliyor musun?" diyor Amy ve ön kapıdan koridorun içine doğru onu izliyorum. Baştaki, kanepeli ve lambalı, masalı bir oda. Devasa siyah, düz bir ekran duvarlardan birini teslim almış. Bir televizyon mu? Hastanede dinlenme aralarında kullandıklarından çok daha büyük, ilk seferden sonra yanma yaklaşmama izin verdikleri gibi değil. Seyretmek kâbuslarımı daha da kötüleştirin işti.</p>

  <p class="calibre_4">Bu oda bir diğerine açılıyor: Üstünde ve altında dolaplar bulunan uzun tezgâhlar var ve annemin içine bir sepet koymak için üzerine eğildiği büyük bir fırın.</p>

  <p class="calibre_4">"Odana git ve akşam yemeğinden önce eşyalarını çıkar Kyla," diyor annem ve sıçrıyorum.</p>

  <p class="calibre_4">Amy elimi tutuyor. "Bu taraftan," diyor ve beni koridora çekiyor. Merdivenlerden yukarıya onu izliyorum, üç kapısı ve yukarı giden daha çok basamağı olan bir başka koridora çıkıyoruz.</p>

  <p class="calibre_4">"Biz bu kattayız, annemle babam yukarıdalar. Bak bu benim kapım." Sağdakini işaret ediyor. "Şu sondaki banyoyu paylaşacağız. Onların yukarıda kendilerine ait bir banyoları var. Ve bu da senin odan." Solu işaret ediyor.</p>

  <p class="calibre_4">Amy'ye bakıyorum.</p>

  <p class="calibre_4">"Haydi."</p>

  <p class="calibre_4">Kapı yarı açık, itiyorum ve içeri giriyorum.</p>

  <p class="calibre_4">Hastane odamdan çok daha büyük. Çantam çoktan yerde duruyor, baba onu oraya koymuş olmalı. Çekmeceli ve üzerinde ayna bulunan bir tuvalet masası var, yanında da bir gardırop. Lavabo yok. Evin ön kısmının üzerinden dışarıya bakan büyük geniş bir pencere.</p>

  <p class="calibre_4">İkiz yataklar.</p>

  <p class="calibre_4">Amy içeri giriyor ve birine oturuyor. "Başlangıçta iki tanesini buraya koyalım diye düşündük; geceleri sen de istersen seninle kalabilirim. Hemşire sen yerleşene kadar bunun iyi bir fikir olabileceğini söyledi."</p>

  <p class="calibre_4">Gerisini söylemiyor ama ben anlıyorum. Onlara söylemiş olmalılar. Kâbus görürsem diye. Sık sık kâbus görüyorum ve uyandığımda yanıma yeterince çabuk biri gelmezse çok düşük bir seviyeye iniyorum ve Levo'm beni yere yıkıyor.</p>

  <p class="calibre_4">Diğer yatağa oturuyorum. Üzerinde yuvarlak, siyah ve tüylü bir şey var; elimi uzatıyorum, sonra duruyorum.</p>

  <p class="calibre_4">"Çekinme. Bu Sebastian, kedimiz. Çok arkadaş canlısıdır/'</p>

  <p class="calibre_4">Parmak ucumla hafifçe kürküne dokunuyorum. Sıcak ve yumuşak.</p>

  <p class="calibre_4">Uyanıyor ve pençelerini gererken top gibi vücudu açılıyor, başını geriye atıp esniyor.</p>

  <p class="calibre_4">Daha önce kedi resimleri gördüm elbette. Fakat bu farklı. Düz bir resimden çok daha fazlası: Yaşıyor ve balık kokan ağzıyla nefes alıp veriyor, gerinirken ipeksi kürkü hafifçe dalgalanıyor, sarı-yeşil büyük gözleri benimkilere dikili.</p>

  <p class="calibre_4">"Miyav," diyor ve sıçrıyorum.</p>

  <p class="calibre_4">Amy kalkıp öne doğru eğiliyor.</p>

  <p class="calibre_4">"Onu yakala, böyle," diyor ve bir elini başından aşağı kuyruğuna doğru kürkünün üzerinde gezdiriyor. Onu taklit ediyorum ve kedi bir ses çıkarıyor, vücudundan geçerek boğazını titreten derin bir guruldama.</p>

  <p class="calibre_4">"Bu nedir?"</p>

  <p class="calibre_4">Amy gülümsüyor. "Mırıldıyor. Seni sevdiği anlamına geliyor bu."</p>

  <p class="calibre_4">Daha sonra pencerenin dışında karanlık çöküyor ve Amy odanın öbür tarafında uyuyor. Sebastian yanımda, onu kavradığımda hâlâ hafifçe mırıldıyor. Kapı kedi için yarı açık ve merdivenlerden yukarıya sesler sürükleniyor. Tıkırtılı mutfak sesleri. İnsan sesleri.</p>

  <p class="calibre_4">"Sessiz, ufak bir şey değil mi?" Bu, babam.</p>

  <p class="calibre_4">"Bence de. Amy ile hiç alakası yok. Kapıdan içeri girdiği ilk günden itibaren kıkır kıkır gülüp konuşmayı hiç bırakmamıştı, değil mi?"</p>

  <p class="calibre_4">"Hâlâ öyle," diyor babam ve gülüyor.</p>

  <p class="calibre_4">"O farklı bir kız, tamam. Bana sorarsan biraz tuhaf; o büyük yeşil gözlerini dikip bakıyor da bakıyor."</p>

  <p class="calibre_4">"Evet, bayağı tatlı. Yerleşene kadar ona bir şans ver"</p>

  <p class="calibre_4">"Bu onun son şansı, değil mi?"</p>

  <p class="calibre_4">"Sus."</p>

  <p class="calibre_4">Ve aşağıda bir kapı kapanıyor, artık hiçbir şey duymuyorum. Sadece hafif bir mırıldanma.</p>

  <p class="calibre_4">Hastaneden ayrılmak istemedim. Orada sonsuza kadar kalmak istediğimden değil, ama o duvarlar arasında nerede olduğumu biliyordum. Nasıl uyum sağlayacağımı, ki bu istisnai.</p>

  <p class="calibre_4">Burada her şey bilinmez.</p>

  <p class="calibre_4">Fakat düşündüğüm kadar korkutucu değil. Şimdiden Amy'nin sevimli olduğunu görebiliyorum. Babam da idare eder. Eğer seviyem düşerse Sebastian beni eşikten geri çekmek için çikolatadan daha iyi bir şey olacakmış gibi geliyor. Ve yemek de çok daha iyi. Fırındaki ilk pazar günü yemeğim. Amy bunu her hafta yapacağımızı söyledi.</p>

  <p class="calibre_4">Akşam yemeği ve duş değil bir banyo -içine gömüleceğin sıcak koca bir küvet- beni yaklaşık 7'de yatağa yolladı.</p>

  <p class="calibre_4">Annem benim tuhaf olduğumu düşünüyor. Ona bu kadar çok gözlerimi dikip bakmam gerektiğini hatırlamalıyım.</p>

  <p class="calibre_4">Üstüme uyku çöküyor ve onun sözleri beynimin içinde birikiyor.</p>

  <p class="calibre_4">Son şans...</p>

  <p class="calibre_4">Başka şanslarım da mı oldu?</p>

  <p class="calibre_4">Son şans...</p>

  <p class="calibre_4">Kaçıyorum.</p>

  <p class="calibre_4">Kendimi bir ayağımı diğerinin ardından tekrar ve tekrar atmaya zorlarken ayaklarımın altında dalgalar kumu pençeliyor. Akciğerlerim patlayıncaya kadar içeri çekilip bırakılan düzensiz nefes alışlar... ve ben hâlâ kaçıyorum. Altın kum ayaklarımın altında çöküyor ve gözlerimin görebildiği kadar uzağa uzanıyor ve hâlâ yukarı eşeleniyor ve aşağı kayıyor ve kaçıyorum.</p>

  <p class="calibre_4">Korku topuklarımı ısırıyor.</p>

  <p class="calibre_4">O yaklaşıyor.</p>

  <p class="calibre_4">Dönüp onunla yüzleşebilir, ne olduğunu görebilirim.</p>

  <p class="calibre_4">Kaçıyorum.</p>

  <p class="calibre_4">"Şışşt. Yanındayım."</p>

  <p class="calibre_4">Çırpmıyorum, sonra kollarını bana saran kişinin Amy olduğunu anlıyorum.</p>

  <p class="calibre_4">Kapı açılıyor ve koridordan içeriye ışık süzülüyor.</p>

  <p class="calibre_4">"Ne oluyor?" diyor annem.</p>

  <p class="calibre_4">Amy cevap veriyor. ''Yalnızca kötü bir rüya, ama şimdi iyisin. Değil mi Kyla?"</p>

  <p class="calibre_4">Kalp atışlarım yavaşlıyor; görüntü, açıklık. Onu öteye itiyorum.</p>

  <p class="calibre_4">"Evet. İyiyim."</p>

  <p class="calibre_4">Bu sözleri söylüyorum, fakat bir parçam hâlâ kaçıyor.</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_6"></div>
</body>
</html>
