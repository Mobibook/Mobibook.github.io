<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>YİRMİ DOKUZUNCU BÖLÜM</h1>

  <p class="calibre_4">Koşmak istiyorum.</p>

  <p class="calibre_4">İçimdeki panik dalgaları uyanıyor, hastaneye yaklaştıkça artıyor. Bugün trafik o kadar kötü değil, annem farklı bir yol deniyor. Daha uzun bir yol olduğunu fakat daha çabuk gideceğimizi söyledi. İçeri, dışarı, içeri, dışarı: Nefes almaya ve yollara konsantre oluyorum.</p>

  <p class="calibre_4">Dr. Lysander'i düşünmemek için dikkatimi dağıtarak yol ağını ezberleyip zihnimde bunu düzenliyorum.</p>

  <p class="calibre_4">Her şeyi görüyor. Eğer ilgisini çeken bir konuda isteksizsem araştırıp kanatmadığım bir yara varsa onu bulur. Ama bugün korumam gereken sadece benim endişelerim değil, fazlası var: Mac, Ben. Lucy de: Ben/Lucy, sorgudan kaçıp içine saklanmak istediğim ayrı bir varlık, ama burada. Bir gölge, bir hayalet; yanımda beni izleyen, adımlarımla örtüşen.</p>

  <p class="calibre_4">Az sonra diğer taraftan yaklaşıyoruz, benim için yeni, ama hastane aynı gözüküyor: Yüksek çitler. Düzenli aralıklarla gardiyan kuleleri. Boyutların, rakamların çizelgesini otomatik olarak çıkarıyorum. Çıkışlar, geçitler. Biz geçerken bir teslimat kamyonuna geçmesi için izin veriyorlar; daha önce kullandığımız aynı geçide doğru çevreden ilerliyoruz.</p>

  <p class="calibre_4">Bir kuyrukta bekliyoruz; aynalarla arabaların altına bakıyorlar, arabalar aranırken herkesi dışarı çıkartıp tarıyorlar.</p>

  <p class="calibre_4">"'Bir alarm verilmiş olmalı," diyor annem ve sıçrıyorum. Bugün yolun büyük bir kısmı boyunca düşüncelerimi olduğu gibi kafama takılmaları için bırakıp sessiz kalmıştı. Onu inceliyorum: Gözlerinin altında gölgeler var. Yorgun ve süzgün görünüyor. Şimdi hatırlıyorum, dün gece telefon çalmıştı. Çok geçti ama uyanıktım; üst kattan ayak seslerini duydum, sesinin mırıltısını duydum.</p>

  <p class="calibre_4">"Her şey yolunda mı?" diye soruyorum.</p>

  <p class="calibre_4">Gülümser gibi oluyor. "Bunu benim sana sormam gerekir değil mi?"</p>

  <p class="calibre_4">Bir araba daha geçince biraz daha ilerliyoruz: İki tane daha</p>

  <p class="calibre_4">var.</p>

  <p class="calibre_4">"Önce ben sordum," diyorum.</p>

  <p class="calibre_4">"Öyle. Ama burası bunların konuşulabileceği bir yer değil. Eve dönerken, olur mu?"</p>

  <p class="calibre_4">Biraz daha ilerliyoruz. Yani yolunda gitmeyen bir şey var ve bana bunu anlatacak ama Hudalar'm önünde olmaz.</p>

  <p class="calibre_4">Aceleyle, "Bana hiçbir sır verme," diyorum. "Tutabileceğimden emin değilim."</p>

  <p class="calibre_4">Gülüyor. "Bunu aklımda tutarım."</p>

  <p class="calibre_4">Yine ilerliyoruz. Bizi bu sefer geçirmiyorlar. Şimdi sıra bizde. Bir Huda sürüsü var, daha önce hiç bu kadarını bir arada görmemiştim. Operasyon için siyah giymişler, gri takımları yok; ceketli ve silahlılar. Gerginlik var. Her zaman rahat göründüklerinden değil ama bugün etraflarına bir gerginlik yayıyorlar.</p>

  <p class="calibre_4">Arabadan çıkarılıp tepeden tırnağa taranıyoruz, bu arada birkaçı hemen arabaya gidiyor. Yine tepkilerime engel olamıyo-</p>

  <p class="calibre_4">rum, onların yakınmdayken korku vücuduma hücum ediyor. Ama farkına varmış görünmüyorlar. Arabaya geri sokuluyor ve durumu atlatıyoruz.</p>

  <p class="calibre_4">'Tüm bunların nedeni ne?" diye soruyorum.</p>

  <p class="calibre_4">"Endişelenme Kyla. Bir saldırıyla ilgili kaygılanıyorlardı muhtemelen ama başa çıkarlar. Her zaman başa çıkarlar."</p>

  <p class="calibre_4">Yüzünü inceliyorum. Söyleme şeklinde doğru olmayan bir şeyler var. Sanki Hudalar'm her zaman her şeyi halletmesi iyi bir şey değil de tamamen başka bir şeymiş gibi.</p>

  <p class="calibre_4">Hayal gücü Kyla. Gerçekçi ol.</p>

  <p class="calibre_4">"Gel!" Dr. Lysander sesleniyor. Sesi tanıdık, yüksek değil ve net. Yükseltmesine gerek yok: O, sorgusuz itaat edilmeye alışık.</p>

  <p class="calibre_4">Her zamanki gibi bekleme odasındaki tek dolu koltuk benimki; annem tanıdığı bir hemşireyle çay içmeye çıkmış. Kalkıp, kaçabilmekten mutlu olarak kapıdan çıkıyorum: Koridorda iki Huda duruyor.</p>

  <p class="calibre_4">"Günaydın Kyla," diyor Dr. Lysander. Annem ve Hudalar'm aksine -bu konuda benim durumumun da aksine- soğukkanlı görünüyor. Sakin. Her zamanki gibi, hep böyle ve hep de böyle olacak. Koyu gözleri çözümcül bakıyor ama sert değil; o anda mesafeli olmasına rağmen.</p>

  <p class="calibre_4">Kendimi ona gülümserken buluyorum, tuhaf bir biçimde güvende hissederek. Tehlike var, dikkat et diye fısıldıyor bir ses içimden.</p>

  <p class="calibre_4">"Bugün beni gördüğüne memnun olmuşa benziyorsun."</p>

  <p class="calibre_4">"Öyleyim," diyorum ve masada karşısına oturuyorum.</p>

  <p class="calibre_4">Yüzü yumuşuyor. "Eh, bu güzel bir şey sanırım, ama neden?"</p>

  <p class="calibre_4">Omuz silkiyorum. "Siz her zaman sîzsiniz. Aynı."</p>

  <p class="calibre_4">Bir kaşını kaldırıyor. "Bu gözlemden dolayı mutlu olmam gerektiğinden pek emin değilim. Çoğunlukla doğru olsa da."</p>

  <p class="calibre_4">Bilgisayarına bir göz atıp ekrana yazılar yazıyor. "Peki. Bugün sürekliliği rahatlatıcı bulduysan eğer, senin canını sıkan değişiklikler ya da potansiyel değişiklikler mi var?" Gözlerini üzerime dikiyor.</p>

  <p class="calibre_4">Saklanacak hiçbir yer yok. Gerçeği söyle, ama aşırıya kaçma diyor bir ses yine içimden.</p>

  <p class="calibre_4">Gözlerimi kırpıyorum.</p>

  <p class="calibre_4">"Bugün hastaneye gelmeye korkuyordum," diye itiraf ediyorum.</p>

  <p class="calibre_4">"Neden?"</p>

  <p class="calibre_4">"Tüm bu güvenlikten. En son buraya geldiğimizde barikatlar vardı ve bugün arabaları arıyorlardı."</p>

  <p class="calibre_4">Başını bir an için yana eğiyor, sanki kendi düşüncelerini dinlermiş gibi. "Belki de bu korkmak için geçerli bir sebep. DKT'yi biliyor musun? Hastaneye bir başka saldırının yapılacağına dair istihbarat alındı. Dikkatli olmaya çalışıyorlar."</p>

  <p class="calibre_4">Gözlerim açılıyor. "Korkmuyorsunuz?"</p>

  <p class="calibre_4">Omuz silkiyor. "Evet. Korkmak için çok fazla böyle durumdan geçtim." Sandalyesinde arkaya yaslanıyor. "Yine de neden seni rahatsız ettiklerini merak ediyorum."</p>

  <p class="calibre_4">Teröristler, bombalar. Patlamalar, bağırışlar ve...</p>

  <p class="calibre_4">"Söyle bana Kyla," diyor.</p>

  <p class="calibre_4">"Okulumda bir anıt var. Altı yıl önce öğrencilerle dolu bir otobüs bir DKT saldırısına uğramış. Çoğu ölmüş."</p>

  <p class="calibre_4">"Ah, anlıyorum. Böylece neden ve sonuçları anlamaya başladın; terörist, ölüm."</p>

  <p class="calibre_4">"Bunu nasıl yaparlar? Onlar sadece çocukmuş. Bir şey yapmamışlar."</p>

  <p class="calibre_4">"Yanlış yer, yanlış zaman." Omuz silkiyor.</p>

  <p class="calibre_4">"Onlar gerçek birer insandı!"</p>

  <p class="calibre_4">Kaş yine havaya kalkıyor. "Elbette. Her gün gerçek insanlar yaralanıyor ve onlara değer verenlere de bu acı veriyor."</p>

  <p class="calibre_4">"Kendinizi bundan ayrı bir yere koyuyormuş gibi konuşuyorsunuz/' diyorum yavaşça. Ona bakıp bir şeyleri anlayabildiğimi fark ederek.</p>

  <p class="calibre_4">Gözlerine gerçek bir hayret yerleşiyor. "Çok iyi Kyla. Öyleyim, öyle yapıyorum."</p>

  <p class="calibre_4">"Neden?"</p>

  <p class="calibre_4">Omuz silkiyor. "Bir parçası doktor olmaktan kaynaklanıyor. Her yarayı iyileştiremem. İyileştirebildiklerime konsantre oluyorum."</p>

  <p class="calibre_4">Bir parçası dedi. Söylemediği şeyler var. Ama onun varasım kaşıyacak kadar geri zekâlı değilim, onun işi benimkileri kaşımak.</p>

  <p class="calibre_4">Yine ekranına bakıyor. "Okulda ve grupta iyi gittiğini ve birkaç arkadaş edindiğini görüyorum. Artık bayılmalar da olmuyormuş. Tüm bunlar çok iyi. Kâbus görüyor musun?"</p>

  <p class="calibre_4">Gözleri yine üzerimde.</p>

  <p class="calibre_4">Tuğlayla örülmüş bir kuleye kapatılmış, kıstırılmış ve duvarlara vuran...</p>

  <p class="calibre_4">"Eee?"</p>

  <p class="calibre_4">Anlatıyorum. Nedenini bilmiyorum, sadece anlatıyorum. Ona otobüsün bombalanmasıyla ilgili rüyamı anlatıyorum ve pencerelerdeki kandan bahsediyorum; yanmış yakıt ve et kokusundan.</p>

  <p class="calibre_4">Geri çekiliyor; hafif, istemsiz bir hareket. Yani o kadar kontrollü değil. Bir elini kaldırıyor ve duruyorum.</p>

  <p class="calibre_4">"Hayal gücün fazla çalışıyor, bu senin iyiliğin için. Ama şimdi alarmın seni neden huzursuz ettiğini anlıyorum. Burada güvendesin Kyla: Burası en güvende olunacak yer."</p>

  <p class="calibre_4">Güvende, kapatılmış, kapana kısılmış: O, rüyalarımda hayal ettiğim gibi bir kulenin içine hapsolmuş durumda.<br class="calibre3" /></p>

  <p class="calibre_4">"Hiç dışarı çıkıyor musunuz?" diye soruyorum.</p>

  <p class="calibre_4">"Ne demek istiyorsun?"</p>

  <p class="calibre_4">"Ara veriyor musunuz? Kırlara gidip ormanda yürüyor musunuz ya da bunun gibi bir şey yapıyor musunuz?"</p>

  <p class="calibre_4">"Bugün hayret verici sorularla dolusun! Ve evet. Birkaç haftada bir -yarın da öyle yapacağım- ama yürümüyorum. Heath- cliff var, atım: Geziniyorum ve..." Birden durup kendine geliyor.</p>

  <p class="calibre_4">"Beni nasıl böyle konuşturduğunu bilemiyorum." Kendi kendine gülümsüyor. "Doktor sen olmalıydın. Şimdi, beni dinle. Teröristlerle ilgili endişelenmeyi bırak. Bırak onları Hudalar halletsin; bu onların işi. Şimdi asıl yapman gereken şu. Kendine ait bir şeye, hedefe, aşka ihtiyacın var. Odaklanacak bir şeye. Seninki nedir?"</p>

  <p class="calibre_4">"Sanat," diye cevaplıyorum. Başka bir iddiam yok ne de olsa.</p>

  <p class="calibre_4">Gülümsüyor. "Bunu söyleyeceğini biliyordum. Gördün mü senin de bazen öngörülebilir zamanların oluyor. Çizimlerine, resmine konsantre ol: Bunu kendi var olma sebebin haline getir, geri kalan hiçbir şey o kadar önemli olmayacaktır."</p>

  <p class="calibre_4">"Atınız gibi mi?" diyorum.</p>

  <p class="calibre_4">"Aynen öyle." Doğrudan veriyor cevabı ve ben de oradan ayrılırken merak ediyorum. Cevabın "hastaları" olması gerekmez miydi?</p>

  <p class="calibre_4">Eve dönüş yolunda annem ya bana canını sıkan şeyi anlatacağını unutuyor ya da anlatmamaya karar veriyor. Her iki halde de sormuyorum.</p>

  <p class="calibre_4">Aklım Dr. Lysander'in söylediği ve söylemediği şeylerle meşgul. Bayan Ali'nin ya da Phoebe'nin lafı geçmedi ve o da zor konulardan çekinen biri değil. Bunun tek cevabı konu hakkında bir şey bilmiyor olması olabilir. En azından muhtemelen bu Bayan Ali'nin hakkımda kötü bir rapor vermediği anlamına geliyor. Ve ben de söylememem gereken, birinin başını derde sokabilecek herhangi bir şeyi söylediğimi düşünmüyorum. Belki de her şeye rağmen sır tutabiliyorumdur.</p>

  <p class="calibre_4">"Yardım et bana."</p>

  <p class="calibre_4">Lucy ellerini uzatıyor. Sağ eli mükemmel, beş beyaz parmak, hatta tırnaklar. Benim parmaklarım ama daha küçükler. Sol eli kanıyor, parmakları yanlış açılarda bükülmüş.</p>

  <p class="calibre_4">Geriliyorum.</p>

  <p class="calibre_4">Yeşil gözler; benim gözlerim, her birinden büyük birer damla gözyaşı düşene kadar parlıyor.</p>

  <p class="calibre_4">"Lütfen, bana yardım et."</p>

  <p class="calibre_4">"Kyla uyan."</p>

  <p class="calibre_4">Sıçrayıp gözlerimi açıyorum; kafam karmakarışık. Annem emniyet kemerini çözüyor.</p>

  <p class="calibre_4">Araba durmuş. Evdeyiz.</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_32"></div>
</body>
</html>
