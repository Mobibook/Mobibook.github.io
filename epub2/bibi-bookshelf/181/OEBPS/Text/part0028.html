<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>YİRMİ DÖRDÜNCÜ BÖLÜM</h1>

  <p class="calibre3" style="margin:0pt; border:0pt; height:1em"> </p>

  <p class="calibre_4">Rap rap rap rap. Ayaklarımı yolda yere vurarak koşuyorum.</p>

  <p class="calibre_4">Belki küçük çocuklara işkence yapmıştır... belki evlerini ateşe vermiş ve ebeveynlerini canlı canlı yakmıştır... ya da birinin boğazını bir ıspatulayla kesmiştir.</p>

  <p class="calibre_4">Hızlı, daha hızlı koşuyorum.</p>

  <p class="calibre_4">Ellerimi görebiliyorum, bıçak varken. Belki mutfaktan keskin bir bıçak almışımdır; ıspatula değildir: Onların ağzı çok kör. Ya da yangın çıkartırken: Benzin püskürtüp bir kibriti fırlatırken. Ya da onun yerine cam bir şişeye yanıcı madde, dibine de bir kumaş parçası koyup tutuşturarak hepsini bir camdan içeri atarken. Bağırışları duymak için beklemiş miyimdir? Hayır. Bundan kurtulabileceğinden nasıl bu kadar emin olabiliyorsun?</p>

  <p class="calibre_4">Ama kurtulamadım. İşte buradayım.</p>

  <p class="calibre_4">Yol geçtikçe bulanıklaşıyor ve seviyemi yukarıda tutmak için koşuyorum ama zihnimde karmakarışık olan düşünceleri ve resimleri durduramıyorum.</p>

  <p class="calibre_4">Ya küçük çocuklara işkence yapmak? Bunu yapmış olamam. Yapmış mıyımdır? Sonra rüyamı hatırlıyorum: Otobüste parçalara ayrılmış öğrenciler. Onlar da çocuktan farksız değildi.</p>

  <p class="calibre_4">Bunlardan birini yapmış olabilir miyim?<br class="calibre3" /></p>

  <p class="calibre_4">Biri arkamdan yaklaşıyor, hızlanıyorum ama yine yakın kalıyor. Sağıma dönüp bakıyorum: Ben.</p>

  <p class="calibre_4">"Hah," diyor. "İlerleyebilirsin."</p>

  <p class="calibre_4">Ciğerlerimin tüm çabası vücudum için gereken oksijeni sağlamak olduğundan, konuşamayarak başımı sallıyorum.</p>

  <p class="calibre_4">Biraz ara veriyorum, biraz daha ve Ben yanımda. Resim fırçasını elimden bıraktığım andan ve sanat dersi bittiğinden beri Phoebe'nin sözleri kafamın içinde tekrar tekrar dönmekte. Son sabah dersi de bitince dosdoğru okulun koşu yoluna geldim, bugün öğle yemeği için Birim'e gitmem gerekmeyen ilk gün. Ben'in varlığı rahatlatıcı ama ben cevap vermeyince konuşmaya çalışmaktan vazgeçiyor. Yavaş yavaş temposunu düşürüyor. Onu arkada bırakmak istemediğimden onunla birlikte azar azar ben de yavaşlıyorum.</p>

  <p class="calibre_4">"Yeter mi?" diyor nihayet ve başımı sallıyorum. Yavaşlayıp duruyoruz. Koluma giriyor ve beni oradan götürüyor. Okul içindeki alanlarda yol boyunca yürüyoruz. Oyalanan başka öğrenciler de var ama bizi görmezden geliyorlar.</p>

  <p class="calibre_4">"Bana sorunun ne olduğunu söylemek ister misin?"</p>

  <p class="calibre_4">Omuz silkiyorum.</p>

  <p class="calibre_4">"Seni deli gibi koşturacak kadar canını sıkan bir şey olmalı."</p>

  <p class="calibre_4">"Bazı kızların söylediği birkaç şey, hepsi bu. Aptalca."</p>

  <p class="calibre_4">"Ne?"</p>

  <p class="calibre_4">Cevap vermeden elinden çekip yönümüzü değiştiriyorum. Anıta gelene kadar idare binasını izleyerek yürüyoruz ve binanın önünde duruyorum.</p>

  <p class="calibre_4">Taşa kazınmış ne çok isim: Hepsi ölü. Altı yıl önce. Ne büyük bir hayal gücüm var. Düşünceyi başımdan def ediyorum. O zaman sadece on yaşındaydım, orada olmuş olamam.</p>

  <p class="calibre_4">"Kyla nedir bu?"</p>

  <p class="calibre_4">"Hiç merak etmiyor musun? Programlanmak için ne yaptığını. Ya ben bir teröristsem? Şu öğrenciler gibi insanları öldürdüy- sem? Otobüslerine bir bomba atarak."</p>

  <p class="calibre_4">Ben kafasını sallıyor. "Ne yapmış olabileceğimi bilmiyorum. Bu kadar korkunç bir şeyi yapmış olabileceğimi düşünemiyorum. Ama hiç bilemeyeceğiz. Yapabileceğimiz tek şey hayatımızı şu an olduğu haliyle yaşamak; şu an neysek o olmak."</p>

  <p class="calibre_4">Sözlerini değerlendiriyorum. Olay şu ki Ben'in hiç korkunç bir şey yapmış olabileceğini tasavvur edemiyorum; Amy'nin de. Fakat her nasılsa kendimden daha az eminim.</p>

  <p class="calibre_4">"Ama eskiden kim olduğumu bilemezsem şu an kim olduğumu nasıl bilebilirim?"</p>

  <p class="calibre_4">"Ben senin kim olduğunu biliyorum: Kyla, deli koşucu ve benim arkadaşım." Kolunu omzuma atıyor. "Utangaç gülüşü ve içindeki her şeyi yansıtan yüzüyle Kyla. Bilecek başka ne var ki?"</p>

  <p class="calibre_4">Ben'in erimiş çikolataya benzeyen sıcak gözlerine bakıyorum, şu anda şu soruyu soruyorlar: Kimsin sen Kyla?</p>

  <p class="calibre_4">"Çizmeyi ve boyamayı seviyorum," diyorum yavaşça. "Bunlarda da iyiyim."</p>

  <p class="calibre_4">"Sanatçı Kyla. Güzel. Başka?"</p>

  <p class="calibre_4">Cevap bulmak için beynime işkence yapıyorum. "Brokoliden nefret ediyorum. Kedileri seviyorum." Bu sanırım bir başlangıç.</p>

  <p class="calibre_4">Ben gülümseyerek kollarını sıkıyor. Midem çılgına dönüyor. Tatlı on altılık, hem de hiç öpülmemiş.</p>

  <p class="calibre_4">Gözlerinde şimdi olacağına dair bir şey var, koşmaktan kıyafetlerim derime yapışmış, saçlarım dağılıp kendini bırakmışken ve herkesin görebileceği bir açıklıktayken. Tori'nin varlığı hâlâ aramızda asılı duruyor ama şimdi o bunu önemsemiyormuş gibi gözüküyor, ben de öyleyim.</p>

  <p class="calibre_4">Fakat bir şey dikkatimi çekiyor, anıta ve tüm o kazılı isimlere bakmam için döndürüyor beni. En üstteki isim, sanki biri onu yüksek sesle söylemiş gibi ortaya fırlıyor.</p>

  <p class="calibre_4">Robcrt Armstrong.</p>

  <p class="calibre_4">Yutkunup çekiliyorum. Ben beni bırakıyor.</p>

  <p class="calibre_4">"Ne oldu?" diyor.</p>

  <p class="calibre_4">Anıta doğru bir adım atıp harflere dokunuyorum. Amy bana annemin Robert isimli ölen bir oğlu olduğunu söyledi. Babamla evlenmeden önce soyadı da Armstrong'du.</p>

  <p class="calibre_4">Robert Armstrong.</p>

  <p class="calibre_4">Bu onun oğlu mu? Benim... kardeşim mi?</p>

  <p class="calibre_4">"Kyla, sorun nedir?"</p>

  <p class="calibre_4">Ama ben kafamı sallıyorum; yüzündeki hayal kırıklığını görmeme rağmen ona söyleyemem. Yüzü bam güvenmiyor musun diyor. Amy Robert'tan bahsetmemem için bana söz verdirdi, nasıl anlatabilirim?</p>

  <p class="calibre_4">Öğleden sonrası bulanık geçiyor. Seviyem koştuğum için hâlâ 5'lerde ama düşüncelerim çalkantılı. Oğlu teröristlerce öldü- rüldüyse annem nasıl olur da beni -ve Amy'yi de- yanma alır? Yıllar önce de anne babası teröristlerce öldürüldüvse? Programlanman için gerçekten kötü bir şey yapmış olman lazım. Ya ben bir terörist idiysem?</p>

  <p class="calibre_4">O gece akşam yemeği de tuhaf geçiyor. Annem sanki sürekli bana bakıp bir şey yakalamaya çalışıyor. Daha dik oturmak, bro- kolimi yemek, okul hakkında aptalca sorulara cevap vermek; ne kadar uğraşsam da cevaplar ağzıma tıkılıyor. Belki de beni yollamak için yeterince hata yapmamı bekliyor ve bu yüzden gözlüyor. Beni geri gönderebilmek için, Tori gibi.</p>

  <p class="calibre_4">Amy'nin matematik testi için çalışması gerekiyor; ben bulaşıkları yıkamak için fırlıyorum. Her şeyi tamamen doğru yapacağım. Konsantre oluyorum: Tabakları üst üste yığ, tezgâhın üzerini temizle. Büyük bir özenle tabakları yıka ve...</p>

  <p class="calibre_4">"Bu gece neyin var?"</p>

  <p class="calibre_4">Dönüp yandaki bir bardağı deviriyorum; yerde parçalanıyor. Parçaları etrafa saçılıyor. Annem göğüs geçiriyor ve ben de dolaptaki fırçayla faraşı almaya seğirtiyorum.</p>

  <p class="calibre_4">"Özür dilerim" diyerek kırıkları faraşa süpürmek için diz çöküyorum.</p>

  <p class="calibre_4">"Kyla bu sadece bir bardak. Önemli değil. Şimdi bana sorunun ne olduğunu söyleyecek misin?"</p>

  <p class="calibre_4">Anneme bakıyorum, gerçekten bakıyorum ona: Ve Ejderha halinde değil; en azından şimdilik. Yüzü endişeli, kızgın değil ve kalkmam için bir elini uzatıyor. "Ne oldu ha?"</p>

  <p class="calibre_4">Gözlerimin arkasında bir batma hissediyorum, sinirle göz kırpıyorum ama faydası yok.</p>

  <p class="calibre_4">"Eee?"</p>

  <p class="calibre_4">"Brokoliden nefret ediyorum," diyerek gözyaşlarına boğuluyorum ama ağlamamın nedeni bu değil, değil mi? Brokoliden ilk yediğim anda nefret ettim, günler oluyor ama daha fazlası da var. Ağzıma aldığım andan itibaren kusmak istedim: Bedenim onu tanıdı. Eğer hep nefret etmişsem - programlanmadan önce bile- yeni bir insan değilim demektir, her ne kadar öyle olduğumu söyleseler de.</p>

  <p class="calibre_4">Eğer yeni biri değilsem, her ne yaptıysam hâlâ varlığını koruyor, içeride bir yerde saklanmış olarak benim bir parçam demektir. Ve bu düşünceler beynimde dönüp dururken geri kalan yanım yutkunarak, hıçkırıklara tutularak ağlamakla meşgul - birlikte hareket etmiyorlarmış gibi. Ve nedenini anlamıyorum.</p>

  <p class="calibre_4">Levo'm titremeye başlıyor; annem dişlerinin arasından lanet okuyor. Beni oturma odasındaki kanepeye götürüyor. Sebastian'ı getirip bana sıcak çikolata yapıyor. Sebastian dizimde hırıldarken yanıma oturup omzumu okşuyor. Yüzünde anlamadığını gösteren bir soru işareti var ama bir şey söylemiyor.</p>

  <p class="calibre_4">"Çok problemliyim, beni geri göndermek isteyeceksin," diyorum nihayet sessizlikte.</p>

  <p class="calibre_4">"Ne? Tabii ki hayır. Ne demek istiyorsun?"</p>

  <p class="calibre_4">Ve ona Tori'nin geri gönderildiğini anlatıyorum. Yüzünde şaşkınlık yok.</p>

  <p class="calibre_4">"Tori şovda Ben'in yanında duran güzel kızdı değil mi?"</p>

  <p class="calibre_4">Başımı sallıyorum. "Ona ne oldu?"</p>

  <p class="calibre_4">Tereddüt ediyor.</p>

  <p class="calibre_4">"Söyle bana lütfen."</p>

  <p class="calibre_4">"Gerçekten bilmiyorum," diyor ama bir parçam Ben'le vardığımız sonuçları paylaştığını görebiliyor: İyi bir şey değil "Ama annesinin bu işle hiçbir ilgisi yoktur."</p>

  <p class="calibre_4">"Ne demek istiyorsun?"</p>

  <p class="calibre_4">"Bayağı gevezeydi. Başka biri söylediklerini duymuş ve sözleşmesine uygun davranmadığına karar vermiş olabilir, anlıyor musun? İkinci bir şans verildiği için yeterince müteşekkir değildi."</p>

  <p class="calibre_4">"Başka biri, kim gibi? Etrafımdaki herkes hep hakkımda casusluk mu yapıyor?" Eşyaların arkasında görünmeyen gözler ve kulaklar varmış gibi etrafa bakıyorum.</p>

  <p class="calibre_4">"O kadar da kötü değil Kyla," diyor uysalca. "Bazıları düzenli rapor verir: öğretmenlerin, hemşiren. Dr. Lysander sanırım."</p>

  <p class="calibre_4">"Sen benim hakkımda rapor veriyor musun? Babam?"</p>

  <p class="calibre_4">"Elbette. Seninle Amy'yi alırken kabul ettiğimiz şeyin bir parçası bu. Ama endişelenme, onları kaygılandıracak hiçbir şey söylemem ben hiçbir zaman. Anladın mı?"</p>

  <p class="calibre_4">Sadece benim hayal gücüm mü, yoksa cümledeki ben sözcüğünü vurguladı mı?</p>

  <p class="calibre_4">"Kyla beni dinle: Seni geri göndermeyeceğim. Tamam mı? Bunu yapmam."</p>

  <p class="calibre_4">"Ne olursa olsun mu?"</p>

  <p class="calibre_4">"Ne olursa olsun. Ve sana bir daha brokoli de yedirmeyeceğim."</p>

  <p class="calibre_4">O gece geç saatlerde Sebastian gerinerek sırtıma yapışıp sıcaklığını bana verip mırıldarken beni ağlatacak kadar üzen şeyi hatırlamak zor oluyor. Ama şundan eminim, brokoli yemeyi sevmemekle beraber, araba kullanabilecek olmayı seviyorum. Sol elimle daha iyi yazabiliyor olmayı seviyorum. Ve yutkunup hıçkırıklarla ağlamayı da. Nasıl ağlanacağını bilmiyordum; bu işte iyi değildim: Yapmış olduğum bir şey değildi.</p>

  <p class="calibre_4">Kyla her kimse uzaklarda saklanan başka biri daha var. Ve işte her şeyden çok ondan korkuyorum.</p>

  <p class="calibre_4">Önce ses var.</p>

  <p class="calibre_4">Kazıma, vurma; kazıma, vurma. Kaba bir yüzeyin metal bir şeyle çizilmesi gibi, çekip sokuluyor tekrar tekrar.</p>

  <p class="calibre_4">Gözlerimi açıyorum.</p>

  <p class="calibre_4">Kürek değil, bir mala: Kepçeyle pürüzlü harcı çıkarıyor, tuğlaların boyumu aşan cn üst sırasına çarpıyor. Kazıma, vurma; kazıma, vurma. Tuğlalar bir çember şekli oluşturuyor; etrafı saran bir duvar. Elimi uzatsa m dokunabileceğim, sadece yan yana, önden arkaya kabaca örülmüş yuvarlak duvarlar. Ve sıra sıra yükselmeye devam ediyor. Tek ışık yukarıdaki loş daire ve o da sönüyor.</p>

  <p class="calibre_4">Kapısız ve penceresiz bir kuledeyim. Duvarların yüksekliği beni aşıyor ve -kazıma, vurma; kazıma, vurma- zaman geçtikçe yükseliyor.</p>

  <p class="calibre_4">Işık dairesi aniden yok oluyor. Ses kesiliyor. Panik içimde girdap gibi dönüyor ve öfkeye dönüşüyor. Duvarlara atılıp, tekmelemeye ve vurmaya başlıyorum; tekrar tekrar; ta ki kapatıldığım bu yerde çıplak yaka, ellerim ve dizlerim yaralı, kanamış, oturamayarak çökene dek.</p>

  <p class="calibre_4">"Dışarı çıkarın beni!" diye uluyorum.</p>

  <p class="calibre_4">Gözlerim çat diye açılıyor. İki ışıklı daire bana bakıyor. Göz kırpıyorlar: Sebastian?</p>

  <p class="calibre_4">Oturup yatağın yanındaki ışığı açıyorum. Sebastian yatakta yanımda, kürkü diken diken olmuş, kuyruğu kabarmış; kolumda kızarıp kabaran aynı boyda düzgün bir sıra çizik var.</p>

  <p class="calibre_4">"Beni sen mi uyandırdın?" diye fısıldayıp elimi uzatmayı deniyorum, yavaşça onu okşuyorum; beni bayılmaktan kurtarmış olabilir. Bir şekilde anladı mı, yoksa onu rüyamda hırpaladığım için mi beni tırmaladı?</p>

  <p class="calibre_4">Az sonra tüyleri iniyor, yanıma devrilip mırlıyor. Kalp atışlarım yavaşlıyor; Levo'm zamanla 3,5'lardan neredeyse 5'e yaklaşıyor ama gözlerimi kapatmıyorum.</p>

  <p class="calibre_4">Işık açık.</p>

  <p class="calibre_4">Karanlıktan korkuyorum.</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_27"></div>
</body>
</html>
