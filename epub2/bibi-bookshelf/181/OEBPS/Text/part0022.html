<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>ON SEKİZİNCİ BÖLÜM</h1>

  <p class="calibre3" style="margin:0pt; border:0pt; height:1em"> </p>

  <p class="calibre_4">"Herkese iyi akşamlar." Hemşire Penny sesine giden bir başka parlak elbise içinde: Bu sefer turuncu.</p>

  <p class="calibre_4">Perşembe gecesi saat 7: Grup zamanı. Ben'den, hatta Tori'den bile iz yok. Diğerleri yerlerinde gülümsüyor ve ben de onları taklit etmeye çalışıyorum. Bir gün daha geçti ve dudağım hâlâ şaşırtıcı derecede çürük ama yara biraz geçmiş.</p>

  <p class="calibre_4">"Şimdi, salonda ilerleyerek başlayabiliriz. Herkes son görüştüğümüzden bu yana ne yaptığını anlatsın."</p>

  <p class="calibre_4">Salonun diğer tarafından başlıyor, hikâyeler anlatılırken arada sırada saate bakıyor. Biri ata binmeyi denemiş; diğeri gözlerini muayene ettirmiş, bir üçüncüsü köpek yavrusu almış. Hayranlık verici işler.</p>

  <p class="calibre_4">Kapı arka tarafta açılıp Ben üzerinden sular sızarak içeri girdiğinde benim sıram gelmek üzere. Uzun kollu tişörtü ve şortu üzerine yapışmış, ilgi çekici bir biçimde hatlarını ortaya çıkarıyor.</p>

  <p class="calibre_4">"Geç kaldığım için gerçekten üzgünüm," diyor ve bir sandalye alıyor. Benimkinin yanma itiyor ve ben gözlerimi dikip bakmamaya çalışıyorum.</p>

  <p class="calibre_4">Penny gözde öğrencisine kaş çatar gibi yapıyor ama pek olmuyor. "Bu havada koşmuş olamazsın Ben."<br class="calibre3" /></p>

  <p class="calibre_4">Omuz silkiyor. "Sadece biraz su, beni öldürmez ya."</p>

  <p class="calibre_4">"Kyla bize bu hafta ne yaptığını anlatıyordu."</p>

  <p class="calibre_4">Tüm gözler bana dönüyor.</p>

  <p class="calibre_4">"Ee, pazartesi okula başladım. Ve dün dahil derslere girdim. Ben benim biyoloji sınıfımda."</p>

  <p class="calibre_4">Penny şaşırmışa benziyor. "Şimdiden temel derslere mi girmeye başladın? İşler yolunda mı?"</p>

  <p class="calibre_4">Omuz silkiyorum. "Çoğunlukla. Ama..." Ve duruyorum. Sanat dersi olmadığını söylemem o belirsiz kurallardan birinin ihlali anlamına mı geliyor?</p>

  <p class="calibre_4">"Ama ne?" diyor.</p>

  <p class="calibre_4">"Hiç. Her şey yolunda," diyorum.</p>

  <p class="calibre_4">"Pazar gününü anlatmayı unutma," diyor Ben.</p>

  <p class="calibre_4">Penny ona bakıyor ve o da anlatıyor. "Thame Şovu'nda karşılaştık." Ve herkesi kıkırtılara boğacak şekilde Koyun Şovu'nu tasvir etmeye başlıyor. Tori bile o aptal isimlerine ve koyunlarm podyumda yürüyüşüne gülmüştü.</p>

  <p class="calibre_4">"Bir dakika," diyorum. "Tori nerede?"</p>

  <p class="calibre_4">Ben bana bakıyor, sonra yüzünde bir soru işaretiyle Penny'ye dönüyor.</p>

  <p class="calibre_4">"Tori artık grubumuzda değil," diyor Penny. Ve çemberde bir sonraki öğrenciye geçiyor, o da nasıl çikolata parçalı kurabiye yapıldığını öğrenmiş. Bir kutu kurabiye yapmış ve konuşma kutu elden ele geçerken kesintiye uğruyor.</p>

  <p class="calibre_4">Ben bir avuç dolusu kurabiyeyi hapur hupur yerken kırıntılar ıslak tişörtünün üzerine yapışıyor, onları silkeleme dürtüme karşı koyuyorum.</p>

  <p class="calibre_4">"Ben," diyorum alçak sesle. "Tori neden artık grubumuzda değil? Sana söyledi mi? Bu hafta neden okulda değildi?"</p>

  <p class="calibre_4">Omuz silkiyor. "Bir şey söylemedi, bilmiyorum."<br class="calibre3" /></p>

  <p class="calibre_4">"Endişelenmedin mi? Belki ona bir şey olmuştur."</p>

  <p class="calibre_4">Duraklıyor. "Belki nezle gibi bir şey olmuştur; gerçekten hiç düşünmedim," diyor ama yüzünden artık endişeli olduğunu anlayabiliyorum. "Ne diyeceğim, sonra evine uğrayıp iyi olup olmadığına bakacağım."</p>

  <p class="calibre_4">Grup devam ediyor ve ben Tori'yi ve açıklama yapmadan ortadan kaybolmasına Ben'in tepkisini düşünüyorum. Kız arkadaşıydı ya da ben öyle düşünmüştüm. Yine de eğer sormasavdım bu konuyu düşünmeyecekti gibi geliyor. Ve umurunda olmadığından değil. Onun okulda olmadığını fark ettiğimde düşünmeme rağmen hiçbir şey söylemedim: Endişelenecek çok fazla şey vardı.</p>

  <p class="calibre_4">Bir gün çok fazla kuralı esnettiğimde ve ortalıkta görünmediğimde fark edip etmeyeceğini merak ediyorum. Biyolojide başka bir kızın yanına oturup bu olayın üzerinde hiç düşünmeyecek mi acaba?</p>

  <p class="calibre_4">Bitince Penny beni bekletiyor.</p>

  <p class="calibre_4">"Yüzüne ne oldu tatlım?" diyor endişeyle.</p>

  <p class="calibre_4">"Otobüste takıldım ve düştüm."</p>

  <p class="calibre_4">"Anlıyorum. Kaza mıydı?"</p>

  <p class="calibre_4">Tereddüt ediyorum.</p>

  <p class="calibre_4">"Söyle bana Kyla. Eğer istemezsen bu konuda hiçbir şey söylemem."</p>

  <p class="calibre_4">Başımı sallıyorum. "Kaza değildi. Biri bana çelme taktı."</p>

  <p class="calibre_4">"Ah, ne kadar korkunç. Böyle olduğuna üzüldüm. Dikkat etmen gerek. Bazı insanlar iyi değiller değil mi? İşler şimdi nasıl gidiyor?"</p>

  <p class="calibre_4">"İyi. Kime karşı kendimi korumam gerektiğini biliyorum."</p>

  <p class="calibre_4">'Tatlım bazı insanlardan kendini sakınman gerektiğini anlaman büyük bir adım. Yardım edebileceğim bir şey olursa bana söyle/' diyerek elimi sıkıyor.<br class="calibre3" /></p>

  <p class="calibre_4">İşlerin karmakarışık olduğunu düşünerek ona bakıyorum. Bayan Ali ne kadar iyi görünmüştü ve sonra hiç de öyle olmadığını anladım. Ve Penny; ilk tanıştığımda can sıkıcı biri gibi görünüyordu ama şimdi benim tarafımda olduğunu hissediyorum.</p>

  <p class="calibre_4">"Teşekkürler" diyorum ve gerçek bir gülümsemeyle ona gülümsüyorum.</p>

  <p class="calibre_4">Gitmek için kalkıyorum.</p>

  <p class="calibre_4">"Kyla bekle," diyor. "Bir dakika konuşalım diye anneni çağırdım."</p>

  <p class="calibre_4">Birkaç dakika sonra annem bir şemsiyeyi sallayarak salonun arka tarafında görünüyor. "Ne berbat hava!" diyor somurtup yerde paldır küldür yürürken.</p>

  <p class="calibre_4">Annem: Bilmece gibi olan başka biri. Benim tarafımda mı, değil mi? O bir Ejderha mı, yoksa yaralandığımda çorba yapan biri mi? Bilmiyorum.</p>

  <p class="calibre_4">Annem Penny'yle benim hakkımda konuşuyor fakat bu sefer onlara izin veriyorum ve araya girmiyorum. Penny biraz daha özgür olmaya hazır olduğumu ve bağımsızlığımı geliştirmem için bazı şeyleri kendi başıma yapabileceğimi söylüyor.</p>

  <p class="calibre_4">Annem karşı çıkıyor. Fakat sonunda tamam diyor.</p>

  <p class="calibre_4">Sürprizlerle dolu bir gece.</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_21"></div>
</body>
</html>
