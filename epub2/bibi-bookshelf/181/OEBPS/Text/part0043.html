<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>OTUZ DOKUZUNCU BÖLÜM</h1>

  <p class="calibre_4">"Hah, nasıl gidiyor?" Ben en çekici gülümsemesiyle gülümsüyor ve ben ona cevap verip her şeyi anlatmak istiyorum. Phoebe'nin annesiyle konuşarak gerçekten bir şey yaptığımı. Hatta beni dün gece tekrar tekrar uyandıran rüyayı da anlatmak istiyorum, bunların her birini anlatmayı düşünebileceğim yegâne kişi o ama rüyamla ilgili ne düşünecek? Eğer anne babam beni verdiyse ve geri istemedilerse, beni şimdi neden kayıp olarak bildirsinler ki?</p>

  <p class="calibre_4">"Her şey yolunda mı?" diye soruyor.</p>

  <p class="calibre_4">Sadece omuz silkip biyoloji dersi için sıraya girdiğimizde kartımı geçiriyorum. Bu kadar çok kulakla çevriliyken ne söyleyebilirim ki?</p>

  <p class="calibre_4">Arkada ortadaki sırada her zamanki yerlerimizi alıyoruz. Sınıfın ön tarafında ise bir sürpriz var: Bayan Fern yok.</p>

  <p class="calibre_4">Yerinde daha önce hiç görmediğim bir adam var. Masada eğreti bir şekilde oturmuş sınıfı gözlüyor, herkesi yerine otururken izliyor.</p>

  <p class="calibre_4">Az sonra kızların bazıları arasında fısıldaşmalar başlıyor ve nedenini anlamak zor değil: Adam çok yakışıklı. Ve olay sadece çekici kısımlarından ibaret de değil -yol yol dalgalı sarı saçlar, boyu, kıyafetlerinin üzerine oturuşu ve vücudunu kavrayışı- hepsini bir araya getirişi. Cezp ediyor.</p>

  <p class="calibre_4">Sınıfı sıra sıra, gelişigüzel bir biçimde tarıyor. Gözleri benimkilere ulaşıyor ve bir şey oluyor. Tanımlayamıyorum. Sanki aramızda bir şey geçiyor. Aptalca ya da duygusal bir şey değil, başka bir şey. Onunkilerde bir tanıma, benimkilerde bir cevap... ama bu ben değilim. Tamamen kızışmış gibi hissediyorum ve o gülümsemeden, mantıksız denecek kadar uzun bir süre gözünü dikip bana bakarken bir sıcaklık yanaklarıma hücum ediyor.</p>

  <p class="calibre_4">Nihayet başka tarafa baktığında belli bir yükseklikten aşağı düşer gibi oluyorum. Başım dönüyor, midem karışıyor.</p>

  <p class="calibre_4">"Günaydın herkese," diyor. "Bayan Fern bugün ve belki de bir süre daha burada olamayacak. Talihsiz bir kaza geçirdi. Ben Bay Hatten." Adını yazmak için tahtaya dönüyor.</p>

  <p class="calibre_4">Talihsiz ve kaza sözcükleri arasında bir duraklama mı vardı? Kaza değil. Yine mi Hudalar, Gianelli'de olduğu gibi; yo hayır bir kez daha olamaz. Dilimi ısırıp bunun yerine o acıya odaklanıyorum. Onu aldılar mı; ve eğer öyleyse neden? Aklıma tek bir sebep bile gelmiyor. İyi bir öğretmendi ama diğer yandan radarların- daydı. Her ne hal ise, Gianelli'yi aldıklarında arkada gizlenecek hiçbir şey kalmamıştı, şimdi neden olsun ki?</p>

  <p class="calibre_4">Belki onun yerine birini getirmeleri için başka bir neden vardı. Belki de Hatten onlardan biridir.</p>

  <p class="calibre_4">Ön taraftan gelip sınıfın arasında dolaşırken, bir yandan oturma planını yapıp diğer yandan herkesten kendisini tanıtmasını isterken onu dikkatle inceliyorum; bir Huda gibi görünmüyor. Öncelikle onlar hep gri takımlıdır ya da operasyonlarda siyah giyerler. Ama dahası da var. Hudalar tehlikelere karşı her ne kadar gözü açık ve uyanık olsalar da yirmi yaşın altındakileri ve bu civardakileri tanımazlar: Biz dikkate alınmayız. Hatten farklı:</p>

  <p class="calibre_4">O burada, mevcut, ilgili ve odadaki her kişinin farkında. Dikkate değer biri.</p>

  <p class="calibre_4">"Ve sen?"</p>

  <p class="calibre_4">Ben gülümsüyor. "Ben, Ben Nix. Ama Bayan Fern iyi mi? Ona ne oldu?" diye soruyor.</p>

  <p class="calibre_4">Kafalar dönüveriyor; kulaklar dikiliyor. Soru sormak her zaman doğru bir şey değildir.</p>

  <p class="calibre_4">Ama Hatten gülümsüyor. "İyi olacak. Bir trafik kazasına karıştı ve hastanede."</p>

  <p class="calibre_4">"Sonraki?" diyor Hatten. Ve gözleri yine üzerimde. Odanın diğer köşesinden bile gözlerinin tuhaf rengi belli oluyor. Mavi ama donuk, mavinin gölgesi varmış gibi. İrisin kenarındaki koyu çizgi olmasa neredeyse beyaza karışacaklar.</p>

  <p class="calibre_4">"Benim adım... Kyla," diyorum. Neyim var benim? Başka bir şey söylemek üzereydim, varlık içinde göz kırpan bir isim ve daha ben onun ne olduğunu anlamadan yok oldu. Memnuniyetle bir kaşını kaldırıyor, sanki neredeyse dilimin sürçeceğini hissetmiş gibi. Kontrolü eline al Bu sefer ondan önce başka tarafa bakmayı başarıyorum. Titremelerini engellemek için ellerimi sımsıkı birbirine kenetliyorum.</p>

  <p class="calibre_4">Hatten oturma planını bitiriyor ve derse başlıyor. Hangi modülleri öğrendiğimize bakmak için öğrencilerden birinin defterini ödünç alıyor; biyolojik sınıflandırmadaki bir bölüme yeni geçmiştik.</p>

  <p class="calibre_4">Defteri kapatıyor.</p>

  <p class="calibre_4">"Bugün farklı bir şey yapacağız," diyor. "Beyinle ilgili bir pratik." Ben'le bana işaret ediyor. "Siz ikiniz, bana yardım edin. Beyin modellerini alıp sınıftakilere dağıtın: Her çifte bir tane." Ben fırlıyor ve ben de onu izliyorum; Hatten'in gösterdiği yandaki dolaptan küçük kutular çıkarıyoruz.</p>

  <p class="calibre_4">İçlerinden beynin üçboyutlu modelleri çıkıyor, her biri numaralı ve bir yapboz gibi iç içe geçen, birbirini tamamlayan parçalardan oluşuyorlar. Beyni parçalayıp yeniden bir araya getirirken her parçanın numarasıyla ismini bir kâğıda yazarken dakikalar geçiyor. Beyincik, beyin sapı, frontal korteks, sağ ve sol yarımküreler... Diyagram bana Dr. Lysander'in bilgisayarındaki beynimin enine kesitlerini hatırlatıyor. O bir çizim değildi; benim canlı beynimin bir taramasıydı.</p>

  <p class="calibre_4">"Dinleyin," diyor Hatten. "Son bir şey. Hepiniz, içinden bakabileceğiniz şekilde ellerinizi kavuşturup küçük bir daire oluşturun." Tahtaya bir X çiziyor. "Kollarınızı uzatın; iki gözünüz de açıkken ellerinizin içindeki daireden X'e bakın. Şimdi, ellerinizi hareket ettirmeden bir gözünüzü kapayın. Birini kapattığınızda X'in orada, dairenin içinde olması lazım."</p>

  <p class="calibre_4">Biz de yapıyoruz: Ellerimi uzatıp X'e bakıyorum. Eminim, sol gözümü kapatıp sağla bakınca elim X'i kapatıyor. Sağ gözümü kapatıp solla bakınca ölü nokta.</p>

  <p class="calibre_4">Hatten odayı tarıyor ve gözleri bana takılıyor. "Kyla? X'i hangi gözün gördü?"</p>

  <p class="calibre_4">"Sol," diye cevap veriyorum.</p>

  <p class="calibre_4">Gülümsüyor. "İlginç. Sende biyolojik bir anormallik olmalı."</p>

  <p class="calibre_4">Hiçbir şey demiyorum. Devam ediyor. "Baskın göz genellikle baskın elle aynıdır. Eğer X'i sol gözünle gördüysen solak olmalısın. Ama yazarken kalem sağ elinde. Geri kalanınızda durum nedir: Herkes baskın gözüyle baskın elinin aynı olduğunu bulabildi mi?" Aynı anda bir sürü ses çıkıyor. Rahatsız bir biçimde sandalyemde kaykılıyorum.</p>

  <p class="calibre_4">"Sürenin neredeyse bittiğini görüyorum," diyor Hatten. "Ama beyin modeliyle ilgili çalışmamızla bağlantılı olarak neden bu son deneyi yaptığımızı merak ediyor olabilirsiniz." Gözleri hâlâ üzerimde; sınıfta başka kimseye bakmıyor, sadece bana.</p>

  <p class="calibre_4">"Bu beynin incelenmesinde kilit bir buluştur: Anıların depolanmasının ve erişilebilirliğinin düzenlenip geliştirilmesinde sağ elini kullanmasının ya da solak olmanın etkisi. Solaksanız, kurala göre hafızaya erişimde sağ yarımküre baskındır; eğer değilseniz sol baskındır. Yine de ender şekilde bazı bireylerde bu tutmaz: Genelde sanatsal yeteneği olanlar beyinlerini değişik şekilde kullanabilir gözüküyorlar/' Nihayet başka tarafa bakıp sınıfta göz gezdiriyor; sonra yine doğrudan bana dönüyor. "Bütün bunlar ameliyatlarda ve beynin tedavisinde çok önemlidir."</p>

  <p class="calibre_4">Ameliyat. Programlanma'da olduğu gibi.</p>

  <p class="calibre_4">Zil çalıyor. Ders bitiyor.</p>

  <p class="calibre_4">"Çıkarken notlarınızı bırakın!" diyor.</p>

  <p class="calibre_4">Herkes sayfaları karıştırıp kitapları bir yana koyuyor.</p>

  <p class="calibre_4">Solak. Sol elim kendiliğinden bir yumruk haline geliyor: Tuğlayla ezilen sol elimin parmakları. Ama o sadece bir rüyaydı:</p>

  <p class="calibre_4">Öyle miydi?</p>

  <p class="calibre_4">"Kyla?" Ben beni dürtüyor. "Gel." İçimden kendimi sarsıyorum ve kalkmayı başarıp kurşun gibi ayaklarla ön taraftaki masaya yürüyerek yaklaşıyorum, o kadar yavaşım ki Ben'den sonra sonuncuyum. Bayan Ali kapıda ayakta bekliyor.</p>

  <p class="calibre_4">Kâğıdımı Hatten'ın ellerindeki yığının en üstüne koyuyorum.</p>

  <p class="calibre_4">"Bunu... ilginç buldun mu?" deyip göz kırpıyor.</p>

  <p class="calibre_4">Sıçrıyorum, cevap vermeden kapıya ve Bayan Ali'ye doğru fırlıyorum.</p>

  <p class="calibre_4">Kaşlarını çatıyor. "Bir sonraki dersinden önce seninle bir şey konuşmak istiyorum Kyla. Gel."</p>

  <p class="calibre_4">Beni yandaki boş sınıfa çekiyor.</p>

  <p class="calibre_4">"Seninle ilgili bazı endişeler var tatlım."</p>

  <p class="calibre_4">En nazik gülümsemesini takınıyor. En tehlikeli olduğu zaman bu.</p>

  <p class="calibre_4">"Ve benim de az önce tanık olduğum şeye bakılırsa haklılar."</p>

  <p class="calibre_4">Demin neye tanık oldu? Dersin son dakikalarım çılgına dönmüş bir şekilde beynimde tarıyorum: Hatten benim biyolojik bir anormalliğim olduğunu söylediğinde orada mıydı? Hayır. Orada olmadığına eminim. Sonunda geldi. Ve Hatten'm göz kırptığını görmüş olamaz; sırtı ona dönüktü.</p>

  <p class="calibre_4">"Ne demek istiyorsunuz?"</p>

  <p class="calibre_4">Kaşlarını çatıyor. "O yeni tatlı öğretmen sana dersin ilginç olup olmadığını sordu ve sen ona cevap bile vermedin."</p>

  <p class="calibre_4">Yeni tatlı öğretmen: hah. Onda bundan daha fazlası var ve hepsinin de tatlı olmadığını tahmin ediyorum. Ama bu konu hakkında Bayan Ali'nin tek bir şey bile bilmediği belli oluyor.</p>

  <p class="calibre_4">"Ve öğretmenlerinden bazıları da uzak, dikkatsiz ve öğrenmeye kapalı olduğunu söylüyor."</p>

  <p class="calibre_4">"Özür dilerim. Daha iyisini yapmaya çalışacağım."</p>

  <p class="calibre_4">"Çalışma sadece; yap. Bu bir uyarı Kyla. Bunu daha önce konuşmuştuk. Yirmi bir yaşma kadar cezalı olduğunu unutma. Sözleşmen ailene ve topluma entegre olmak ve okulda da başarılı olmak için elinden geleni yapman gerektiğini söylüyor. Şu anda on altı yaşını geçtin; eğer başarısız olursan diğer tedavi yöntemleri denenmeye açık." İçtenlikle gülümsüyor. "Şimdi bir sonraki dersine koş tatlım. İyi günler."</p>

  <p class="calibre_4">Koridorda kapıdan kayboluyor. Ben: Ben'e ihtiyacım var İçimde her şey altüst olmuş durumda: Hatten'la ilgili kafa karışıklığı, kim olduğuna, söylediklerine dair, Bayan Ali'nin tehditle rinin şoku ve korkusu. Seviyem düşmek üzere.</p>

  <p class="calibre_4">Koridora çıktığımda Hatten tam da biyoloji laboratuvarından çıkmış oluyor. Bayan Ali'nin geri çekilip gözlerine bakmasına karşılık surat asıyor. "Ne kaltak ama," diye fısıldayıp yeniden göz kırpıyor ve arsızca sırıtıyor. Daha genç görünüyor şimdi, böyle daha doğal -az önceki öğretmen suratı bir maskeymiş gibi- ve gülümseyerek karşılık verme isteğimi bastıramıvorum. Yaklaşıp bir parmağını dudaklarına götürüyor. "Şışş, bizim küçük sırrımız olsun bu." Sonra diğer yöne gidiyor.</p>

  <p class="calibre_4">Eh. Bayan Ali'nin söylediği her sözcüğü duyduğuna yemin edebilirim. Nasıl? Ve bizim küçük sırrımız da nedir?</p>

  <p class="calibre_4">Zaman gösterecek.</p>

  <p class="calibre_4">Ben dışarıda, ön tarafta bekliyor. "Bayan Ali'nin seni konuşmak için çağırdığını gördüm. Her şey yolunda mı?"</p>

  <p class="calibre_4">"Daha iyi olabilirdi," diyorum. Yine de Levo'mu kontrol edip 5.1'e yükseldiğini görerek şaşırıyorum: Düşüşünü Hatten'm komik yüz ifadeleri mi engelledi? Ya da bundan fazlası da olabilir: Onun yakında durması mı engelledi? Kalbim hâlâ hızlı hızlı atıyor.</p>

  <p class="calibre_4">"Yarın gruptan önce koşuya gelebilir misin?" diyor Ben, yüzü endişeli.</p>

  <p class="calibre_4">"Elbette. Sonra konuşuruz." Bir sonraki ders için ilk zil çalıyor ve zıt yönlere doğru aceleyle ilerliyoruz.</p>

  <p class="calibre_4">Dikkatli ve öğrenmeye açık olma zamanı. Ya da en azından öyle bir tavn daha iyi takınma zamanı.</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_42"></div>
</body>
</html>
