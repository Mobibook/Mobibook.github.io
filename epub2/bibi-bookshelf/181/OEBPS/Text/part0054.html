<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>ELLİNCİ BÖLÜM</h1>

  <p class="calibre_4">Bugün daha önce hiç davranmadığım gibi davranmam lazım. Ve bağlı kalmam gereken tek şey Ben'in resmi hikâyesi de değil, saklamam gereken aynı zamanda olan olayların etrafındaki insanlar ve diğer olaylar. Son gidişimde Dr. Lysander bir cevap istediğini söylemişti: Neden diğer Programlanmışlardan farklıyım?</p>

  <p class="calibre_4">Biliyorum. Sonunda çözdüm: Nedenini olmasa bile nasıl farklı olduğumu: Sabah, kanepede uyumaktan bitkin, ölü gibi uyandığımda cevap aklımdaydı.</p>

  <p class="calibre_4">Her şey öfkeye bağlı. Pek çok değişik nedenden dolayı üzgünsem, canım sıkkınsa ya da gerginsem Levo'm düşüyor. Hatta o kadar düşebiliyor ki bayılıyorum. Ama korktuysam ya da kızdıysam düşmüyor. Neredeyse seviyem korunuyor diyebilirim. Halbuki bir Levo'nun esas amacı Programlanmış kişiyi öfkeli davranmaktan alıkoymak, kendisine ve diğerlerine karşı şiddet eylemlerinde bulunmasını engellemektir.</p>

  <p class="calibre_4">Benimki çalışmıyor.</p>

  <p class="calibre_4">Bunu başka biri öğrenirse mahvolacağımdan eminim, tarih olurum. Dr. Lysander merak edebilir ve beynimi bunun nasıl ya da neden olduğuyla ilgili kurcalayabilir ama o bile Hastane Kurulu'nu, Hudalar'ı bu işin dışında tutamaz. Kyla falan kalmaz.</p>

  <p class="calibre_4">Poker suratım şimdi çok daha gelişmiş durumda ama yeterli değil. Ne olursa olsun öfkelenemem. Burada, hastanede olmaz, izleyen bir sürü gözün olduğu okulda da. Asla. Sana iyi şanslar.</p>

  <p class="calibre_4">Hıh.</p>

  <p class="calibre_4">Bunu yapmanın bildiğim tek yolu acı, perişanlık ve kayıp duygusuna izin vermek. Ben'den sonra engellemeye çalıştığım tüm o şeyler... Yutuyorum</p>

  <p class="calibre_4">Btzzzz...</p>

  <p class="calibre_4">Levo'ma bakıyorum: 4.4.</p>

  <p class="calibre_4">Çok yüksek.</p>

  <p class="calibre_4">"İçeri gel!" diye sesleniyor Dr. Lysander ve kapıdan içeri giriyorum.</p>

  <p class="calibre_4">"Otur Kyla." Hafifçe gülümseyip ekrana yazılar yazıyor. Oturuyorum.</p>

  <p class="calibre_4">Nihayet başını kaldırıp bakıyor. "Nasıl olduğunu sormayacağım, kayıtlarında görüyorum: Pek iyi değil."</p>

  <p class="calibre_4">"Evet."</p>

  <p class="calibre_4">"Bana Ben'den bahset," diyor, sesi yumuşak, cesaretlendirici. Alışıldık özelliklerine yabancı bir hal: sempati.</p>

  <p class="calibre_4">"Ben okuldan arkadaşımdı. Aynı zamanda grubumdaydı. Aslında tek arkadaşımdı."</p>

  <p class="calibre_4">"Sonra ne oldu?"</p>

  <p class="calibre_4">"Okula gelmedi ve onun için endişelendim. Amy'nin erkek arkadaşından beni onun evine götürmesini istedim, ama orada ambulanslar ve Hudalar vardı. Beni eve götürdü ve bilincimi kaybettim. Ve Ben okula geri dönmedi, gruba gelmedi ve kimse onun hakkında bir şey söylemiyor. Sanki hiç yaşamamış gibi; kimse umursamıyor bile." Kan akışım hızlanıyor, ellerim istem-</p>

  <p class="calibre_4">sizce yumruk şeklinde sıkılırken rahatlamaya, nefesimi kontrol etmeye çalışıyorum.</p>

  <p class="calibre_4">"Benim umurumda Kyla."</p>

  <p class="calibre_4">"O zaman bana ona ne olduğunu söyleyebilir misiniz? Lütfen."</p>

  <p class="calibre_4">"Dürüst olmak gerekirse bilmiyorum. O bu hastanede bir hasta olmadan benim görev alanıma girmiyor; şu durumda hiçbir fikrim yok."</p>

  <p class="calibre_4">"Öğrenebilir misiniz?"</p>

  <p class="calibre_4">"Hayır, öğrenemem," diyor nazikçe. "Ama Kyla, Levo'lar hakkında sana ne öğretildiğini biliyorsun. Acı, krizler ve ölüm olmadan çıkarılamazlar: Levo kullanıcının ölümüne sebep olmaması için zamanında yok edilmeden önce seviye çok hızlı bir biçimde düşer."</p>

  <p class="calibre_4">"Her zaman mı?" diye fısıldıyorum. "Hiç şans yok mu?..."</p>

  <p class="calibre_4">"Her zaman ufak bir donanım hatası olma olasılığı vardır. Bunlar ameliyatla ya da implante edilen çiple uyumsuz olabilirler. Arıza güvenliği hiçbir zaman tam değildir. Bu olasılıkları azaltmak benim işim, herhangi bir şey yolunda gitmediğinde de nedenini bulmak." Başmı yana eğiyor. Bana son sefer sorduğu soruyu mu düşünüyor?</p>

  <p class="calibre_4">Tehlike! Acıya izin ver.</p>

  <p class="calibre_4">Ama buna dayanamam.</p>

  <p class="calibre_4">Dayanmalısın.</p>

  <p class="calibre_4">Ben'in yüzünü aklıma getiriyorum. Güldüğü zaman nasıl göründüğünü. Rüzgâr gibi koşmasını. Elimi tutmasını. Notta "Sevgiyle, Ben" demiş. Bense onu bırakıp kendimi kurtarmak için kaçtım. Sıcak gözyaşları gözlerime batıyor.</p>

  <p class="calibre_4">Bızzzz... 4.2.</p>

  <p class="calibre_4">Bızzzz... 3.7.</p>

  <p class="calibre_4">Dr. Lysander dahili telefon sisteminde bir numarayı arayıp konuşuyor. Bir hemşire geliyor. Başımda konuşuyorlar ve hemşire koluma bir enjeksiyon yapıyor. Bir sıcaklık vücuduma yayılıyor ve seviyem yavaşça yükselmeye başlıyor.</p>

  <p class="calibre_4">Hemşire çıkıyor ve Dr. Lysander ekranına yazılar yazarken birkaç kez bana göz atıyor, sonra sandalyesinde arkasına yaslanıyor.</p>

  <p class="calibre_4">"Bugünlük bu kadar yeter," diyor. "Ama Kyla, şu söylediğime inan: En iyisi onu unutmak. Ama yapamıyorsan da, kolaylaşacaktır."</p>

  <p class="calibre_4">Sözcükleri söyleme şekli... tıpkı annem.</p>

  <p class="calibre_4">"Biliyor musunuz?" diye fısıldıyorum.</p>

  <p class="calibre_4">"Ne demek istiyorsun?"</p>

  <p class="calibre_4">"Biliyorsunuz değil mi? Birini kaybettiniz, korkunç bir şey oldu."</p>

  <p class="calibre_4">Aniden yerinde kıpırdanıyor; bir sinire dokunmuş gibiyim. Bir an için gözlerinden acı okunuyor, gerçek bir şeyin parıltısı, sonra kayboluyor. Onun da bir poker suratı var.</p>

  <p class="calibre_4">"Şimdi evine git Kyla," diyor. Konu kapanmıştır.</p>

  <p class="calibre_4">Yerimden kalkıp kapıya yöneliyorum.</p>

  <p class="calibre_4">"Ah; ve Kyla? Geçen sefer ne konuştuğumuzu unutmadım. Ama bugünlük bırakıyoruz."</p>

  <p class="calibre_4">Kısa süreli bir ceza ertelemesi yani. Bir kaçış değil.</p>

  <p class="calibre_4">O gece geç saatlere kadar, yatağa uzanıp uyumayı umut edene kadar hatamı fark etmiyorum. Ben'in Levo'sunu kesmeye çalıştığını bilmemem gerekiyordu. Ama Dr. Lysander bundan bahsetmeye başladığında ona nedenini sormadım ya da şaşırmış gibi yapmadım.</p>

  <p class="calibre_4">Eyvah. Güçlü, büyük bir eyvah.</p>

  <p class="calibre_4">Sonra başka bir şeyi fark ediyorum. Eğer Ben'le ilgili bir şey bilmeseydi, ona ne olduğunu bilmeseydi o da bunu söyleyemezdi.</p>

  <p class="calibre_4">Yalan söylüyordu.</p>

  <p class="calibre_4">Beni çevreleyen mutlak bir karanlık. Gözlerimi açtıkça açıyorum ama kapkara, simsiyah. Hiçbir şey göremiyorum. Bundan nefret ediyorum. Tuğla duvarlara, durduğum bu yeri çevreleyen sıkı çembere saldırıyorum. Kollarımı açıp gerebileceğim ya da oturabileceğim kadar yer yok. Tırmanmak için parmaklarımı sokabileceğim bir delik yok.</p>

  <p class="calibre_4">Bir çıkış yolu olmalı.</p>

  <p class="calibre_4">Rapunzel'in kulesinde bir pencere vardı, saçları da uzundu. Benim sahip olduğum şeyse karanlık, tırnaklarım, yumruklarım ve ayaklarım.</p>

  <p class="calibre_4">Ve öfke. Duvarlara vurup tekmeliyorum, tekrar tekrar: Hiçbir şey olmuyor. Nihayet bitkin bir şekilde duvara yaslanana kadar. İşte o anda elimle fark ediyorum.</p>

  <p class="calibre_4">Küçük, gevşek bir harç parçası! Tam göğüs hizasında bir nokta. Tekrar tekrar kazıyıp pençeliyorum, tırnaklarımı, kan ya da deriyi umursamadan. Eller, çok iyi bildiğim üzere, iyileşir.</p>

  <p class="calibre_4">En sonunda minik bir ışık pırıltısı. Rahatlıyorum, neredeyse ağlayacağım. Umut veriyor ama bakıp dışarıda ne olduğunu görebilmem için çok uzak ve aşağıda. Ne kadar uğraşsam da bu sınırlı yerde yeteri kadar eğitemiyorum.</p>

  <p class="calibre_4">Yeter! Çılgına dönerek ulumaya başlıyorum.</p>

  <p class="calibre_4">Çıkarın beni buradan!</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_53"></div>
</body>
</html>
