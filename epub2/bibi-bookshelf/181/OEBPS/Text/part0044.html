<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>KIRKINCI BÖLÜM</h1>

  <p class="calibre_4">Ön kapının yanındaki perdeyi kenara çekip yolu tarıyorum: İz yok. Acele et Ben.</p>

  <p class="calibre_4">"Kyla?" Babam ön odadan çağırıyor. Kapıya gidiyorum. "Beklerken gel de biraz konuşalım."</p>

  <p class="calibre_4">Tereddüt ediyorum, ayaklarıma bakıyorum. Spor ayakkabılarım ayağımda.</p>

  <p class="calibre_4">"O konuda endişelenme, annen bilemez " diyor.</p>

  <p class="calibre_4">Annem dışarıda olabilir ama halıya ayakkabıyla basılıp ba- sılmadığmın kaydını tutan bir radan olduğuna eminim. Ayakkabıları dikkatle paspasa silip tereddütlü bir biçimde kapıda duruyorum.</p>

  <p class="calibre_4">"Otur," diyor gülümseyerek.</p>

  <p class="calibre_4">Bir sandalyenin kıyısına tünüyorum.</p>

  <p class="calibre_4">"Seninki pek dakik değil galiba?"</p>

  <p class="calibre_4">"Değil," diye kabul ediyorum.</p>

  <p class="calibre_4">"Yani seninki."</p>

  <p class="calibre_4">"Ne?"</p>

  <p class="calibre_4">"Seninki. Bilirsin işte: Erkek arkadaşın."</p>

  <p class="calibre_4">Kızarıyorum. "Hayır."</p>

  <p class="calibre_4">"Ya da belki öyle olmasını istiyorsun"<br class="calibre3" /></p>

  <p class="calibre_4">"Hayır! Bilmiyorum. Sadece arkadaşız."</p>

  <p class="calibre_4">Bir kaşını kaldırıyor ve benim karmaşık duygularımı benden daha iyi anlayabiliyor, görebiliyormuş duygusuna kapılıyorum.</p>

  <p class="calibre_4">"Dikkatli ol Kyla. Amy'ye Jazz'ı görebilmesi için izin vermiş olmamız senin bir erkek arkadaşın olmasına hazır olduğun anlamına gelmez: Hastaneden çıkalı çok olmadı. Ve yirmi bir yaşında salıverilene dek anneni ve beni bu konu da dahil her konuda dinlemen gerekiyor."</p>

  <p class="calibre_4">"Evet."</p>

  <p class="calibre_4">"Yalnız başına Ben'le koşmaya gitmenin hoşuma gittiğinden pek emin değilim."</p>

  <p class="calibre_4">Bir şey söylemiyorum. Bir itirazımla onu daha da haklı konuma oturtabilirim. Ama Ben'i görmeye ihtiyacım var; onunla konuşmaya o kadar çok ihtiyacım var ki. Bu hafta bütün olanlardan sonra onun elini tutmak istiyorum. Ah.</p>

  <p class="calibre_4">"Ama annen sorun olmadığını düşünüyor, ben de dediğini kabul ediyorum. Şimdilik. Ama bu durumu, dediğin gibi sadece arkadaşlık düzeyinde tutacaksın. Nedenini anlıyor musun?"</p>

  <p class="calibre_4">"Ah, pek değil."</p>

  <p class="calibre_4">"Programlandıktan bu kadar kısa süre sonra bu tip duygularla başa çıkamayacağına dair endişeler var. Sonunda seviyeni kontrol edemeyeceğin derecede karışabilir."</p>

  <p class="calibre_4">Bu hastanede duyduğum uyarıların yankısı gibi. Ama nasıl olur? Ben seviyemi yüksek tutmama yardımcı oluyor, düşürmüyor. Ta ki...</p>

  <p class="calibre_4">"Kontrol altında kalmamı istiyorsun," diyorum sözcüklerin onları denetleme şansı bulamadan çıkmış olmasına şaşırarak.</p>

  <p class="calibre_4">Gözlerinden eğlenen bir bakış geçiyor.</p>

  <p class="calibre_4">Kapı çalmıyor: Ben. Ayağa fırlıyorum ama babam bir elini kaldırıyor. "Bir dakika burada kal," diyor. Kapıya gidip açıyor ve</p>

  <p class="calibre_4">ben bekliyorum: Babamın kendisini Ben'e tanıtmasını, koşu ve okul hakkındaki gevezeliğini dinliyorum. Ben her zamanki gibi açık, terbiyeli. Hoş. Büyüklerin sevdiği türden bir çocuk.</p>

  <p class="calibre_4">Babam ön odanın kapısından başını çıkarıyor. "Haydi bakalım git," diyor. "Ama konuştuklarımızı unutma."</p>

  <p class="calibre_4">"Olanlar için üzgünüm," diyorum kapı arkamızdan güven verecek bir biçimde kapandıktan sonra.</p>

  <p class="calibre_4">"Hangi olanlar?"</p>

  <p class="calibre_4">"Babam."</p>

  <p class="calibre_4">"Nesi varmış babanın? İyi görünüyor."</p>

  <p class="calibre_4">"Boş ver."</p>

  <p class="calibre_4">Yolda hızla yarışıyoruz ve az sonra soğuk havada, gecede, yoldaki ayaklarımızın alışıldık ritminde kayboluyorum. Ben'in uzun bacaklarının rap rapları benimkinden farklı bir tempoda ama hızda uyuşuyoruz. Yan yana.</p>

  <p class="calibre_4">Yolun kaldırımlı olan kısmına vardığımızda yavaşlıyoruz.</p>

  <p class="calibre_4">"Konuşalım mı?" diyorum.</p>

  <p class="calibre_4">Elimi tutup, beni ağaçların altındaki gölgelere götürüyor. Gece berrak, dolunay olmak üzere olan ay yolu görmeye yetecek kadar ışık veriyor. Geçide doğru yürürken babamın söylediğini düşünüyorum, hastanedekilerin dediklerini. Oğlanlardan uzak dur: Seviyeni altüst ederler. Ama şimdi benimki tüm hafta okluğundan yüksek seviyede. Ne biliyorlar ki?</p>

  <p class="calibre_4">Önce yaptığı gibi Ben beni kaldırıp çitin üstüne oturtuyor. Önümde durup ellerini belime doluyor.</p>

  <p class="calibre_4">Saçlarımı yüzümden bir yana doğru çekip eğiliyor. "Ne hakkında konuşmak istiyorsun?" diye kulağıma fısıldıyor ve nefesi ensemdeki tüyleri ürpertiyor.</p>

  <p class="calibre_4">Bir şey söylemiyorum, zihnim aniden boşalıyor. Kanım koşudan dolayı hâlâ damarlarımda hızla pompalanıyor. Koşudan değil başka bir şeyden.</p>

  <p class="calibre_4">"'Kendime bir söz verdim," diyor Ben.</p>

  <p class="calibre_4">"Neymiş?"</p>

  <p class="calibre_4">"Eğer bir daha buraya gelirsek, bunu yapacaktım." Bir elini çenemin altına kaydırıp hafifçe dokunuyor ve her şey karışıp panik içinde içimde girdap gibi dönüyor, ama koşmayı isteyeceğin türden bir şey değil. Altımda soğuk çit, belimde ılık kol, eli çenemde - her duyum aşırı uyarılmış durumda. Ben öne doğru eğilip dudaklarını hafifçe benimkilere değdiriyor. Tatlı ve nazik: Ben. Çekilip gülümsüyor. Ve tüm yapmak istediğim onu yakma çekip tekrar tekrar öpmek. Sakin ol. Ya babam haklıysa ve bu durum seviye dengemi bozarsa?</p>

  <p class="calibre_4">"Şimdi. Ne hakkında konuşmak istedin?" diyor.</p>

  <p class="calibre_4">"Hımmm?" diyorum gözlerinin içine bakarak. Ve uzanıp parmağımla dudaklarını seviyorum. Benimkiler karıncalanıyor.</p>

  <p class="calibre_4">Sırıtıp, ellerimi kendisininkilerin arasına alarak parmaklarımızı birbirine kenetliyor. "Bir şey hakkında konuşmak istediğini söyledin. Ama eğer..." Ve yine beni öpmek için eğiliyor. Bir kez, iki kez...</p>

  <p class="calibre_4">içimde her şey dönüp girdaba dönüşüyor ama sonra bir şekilde hatırlayıp onu biraz itiyorum.</p>

  <p class="calibre_4">"Konuşalım mı?"</p>

  <p class="calibre_4">"Eğer gerekiyorsa tabii," diyor, sesi boğuk, biraz çatlak ve bu sefer gülme sırası bende.</p>

  <p class="calibre_4">Ve ona Phoebe'nin annesini görmeye gittiğimi ve ona Phoebe'nin programlandığını söylediğimi anlatıyorum.</p>

  <p class="calibre_4">Ben'in gözleri ay ışığında parlıyor. Bana sarılıyor.</p>

  <p class="calibre_4">"Bazı şeyleri düşündükten sonra göreceğini biliyordum. Aiden'e ve KİE'ye yardım etmemiz gerektiğini."</p>

  <p class="calibre_4">Başımı sallıyorum. "Hayır. Yanılıyorsun. Phoebe'nin ailesine ona ne olduğunu söylemek istedim ki bilsinler, ama hakkımdaki- leri herkesle paylaşmak istemiyorum."</p>

  <p class="calibre_4">"Lucy ne olacak? Ya onun anne babası?"</p>

  <p class="calibre_4">"Enine boyuna düşün Ben," diyorum. "Phoebe kaç yaşındaydı?"</p>

  <p class="calibre_4">"On beş."</p>

  <p class="calibre_4">"Yani sınırı aşınca programlandı. Ama ya bana ne olur?"</p>

  <p class="calibre_4">Ve Bayan Ali'nin söylediklerini ona anlatıyorum: Beni neyle tehdit ettiğini. On altıyı geçenler için başka tedavi yöntemleri Birazcık sınırı aşarsam Tori gibi gideceğim.</p>

  <p class="calibre_4">Ben sararıyor. "Sana hiçbir şey olmasını istemiyorum."</p>

  <p class="calibre_4">Ama bu bana başka bir şeyi hatırlatıyor. "Tori'yi de beni öptüğün gibi öper miydin?" Sözcükler ağzımdan düşünmeden çıkıyor ve onları geri alabilmeyi diliyorum.</p>

  <p class="calibre_4">Bir kaşını kaldırıyor. "Önemi var mı?"</p>

  <p class="calibre_4">Pişman olacağım başka bir şey söylemeden önce gülüyor.</p>

  <p class="calibre_4">"HAYIR. Tori'yi hiç öpmedim. O sadece arkadaşımdı."</p>

  <p class="calibre_4">"Ama ben düşünmüştüm ki..."</p>

  <p class="calibre_4">"Yanlış düşünmüşsün. Tori'nin ailesiyle ilgili sıkıntıları oluyordu. Konuşacak birine ihtiyacı vardı, ben de iyi bir dinleyici- yimdir."</p>

  <p class="calibre_4">Fark ettim. Ama aynı zamanda Tori'nin Ben'i sadece arkadaş olarak görmediğini de fark ettim. Ama bu sefer bunu kendime saklamayı başarıyorum.</p>

  <p class="calibre_4">Gülümsüyor. "Kyla inan bana, öpmek istediğim sadece şensin. Ve sana hiçbir zaman hiçbir şey olmasını istemiyorum." Başını sallayıp şakaklarını ovuyor. "Beynimin nasıl işlediğini anlamıyorum."</p>

  <p class="calibre_4">"Ne demek istiyorsun?"</p>

  <p class="calibre_4">"Öğretmenler ve hastanedeki hemşireler benimle konuştuğunda söyledikleri her şey doğru ve mantıklı görünüyor; onlan dinlemem gerektiğini düşünüyorum. Ama önceki gün Aiden bizimle konuşunca onların hatalı ve Aiden'in haklı olduğunu gördüm, hükümet yaptıklarının hesabını vermeli. Şimdi sen apaçık tehlikelerden bahsediyorsun ama bunlara kafa yormamıştım. Bazen doğru dürüst düşünemiyormuşum gibi geliyor. Beynimin gerçekten işlediği tek zaman şimdiki gibi koştuğum zaman."</p>

  <p class="calibre_4">Programlanma bu işte.</p>

  <p class="calibre_4">Aiden'in söylediğini yeniden düşünüyorum ve nasıl söylediğini. Onun kendi işleri başka. Onun planlarına bakarsak başımıza gelebileceklerle ilgili endişelenmiyor değil mi? Ve Ben'i kendi düşünce çizgisine çekmek için tam olarak ne söyleyeceğini de biliyor: Onun ne kadar kolay etkilendiğini biliyor. Benim de öyle olmam gerekirdi. Kyla farklı.</p>

  <p class="calibre_4">"Ne yapmamız gerektiğini düşünüyorsun?" diye soruyorum.</p>

  <p class="calibre_4">"Sana bir şey olmasını istemiyorum. Ne düşünüyorsun?"</p>

  <p class="calibre_4">"Programlanma bu. Aynı fikirde olmanı sağlıyor, doğru olanı, bekleneni yapmanı."</p>

  <p class="calibre_4">"Bu her şeyi daha yanlış bir hale getiriyor. Bu konuda bir şey yapmamızı daha haklı hale getiriyor." Yüzü endişeli; kendisiyle ilgili düşünüyor ve düşündüğü de bu.</p>

  <p class="calibre_4">Hayır. Bir mezar kadar sessiz ol.</p>

  <p class="calibre_4">"Ben, dinle. Aiden'den kurtulmalıyız; okulda ve evde yapmamız gerekenleri yapmalıyız. Levo'larımız çıkana dek bekle. Ondan önce bir şey yapıp dikkati üzerimize çekmek çok tehlikeli. Yirmi bir yaşma gelince her şeyi yeniden ele alırız ve ne yapabileceğimize bakarız."</p>

  <p class="calibre_4">Ben dinlerken bir kez daha onun ne kadar çabuk etkilendiğini görüyorum. Bir şeyi yeterince ciddi ifade et, o fikri paylaşacak. Onun gibi biri için ne kadar tehlikeli bir dünya: Ben'i korumak için baskın bir dürtü her yanımı sarıyor, beni sarsıyor. Ben gibi biri... benim de olmam gerektiği gibi biri. Ama bir şekilde öyle değilim; aynı şekilde değil. Programlanmış biriyim ama diğerleri gibi değilim. Kylafarklt.</p>

  <p class="calibre_4">"Haklısın Kyla," diyor. Bir kez daha kollarını etrafıma sıkıca sarıyor. Yanağımı öpüyor. Daha da ilerleyebilirdi ve ben de bunu çok istedim. Ama belki de beni öpmesi benim ona telkin ettiğim başka bir şeydir.</p>

  <p class="calibre_4">"Gel. Gruba gidelim" diyorum.</p>

  <p class="calibre_4">Yoldan geri dönerken Hatten'm bende biyolojik bir anormallik olduğunu, hangi elini kullandığın ve beyin ameliyatlarıyla ilgili söyledikleri hakkında ne düşündüğünü soruyorum ama Ben başından savıyor, onun hakkında konuşmak istemiyormuşa benziyor.</p>

  <p class="calibre_4">Geri kalan yolu koşuyoruz ve koşarken zihnim durmuyor. Daha önce Ben'le olmak kendimi güvende hissettirirdi ama yanıldığımı görüyorum. Benim onu güvende tutmam gerek. Her ikimize de göz kulak olmalıyım.</p>

  <p class="calibre_4">Neden Ben'in düşünemediği şekilde kendimi düşünebiliyorum? Hiç anlamıyorum.</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_43"></div>
</body>
</html>
