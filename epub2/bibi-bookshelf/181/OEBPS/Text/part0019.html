<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>ON BEŞİNCİ BÖLÜM</h1>

  <p class="calibre3" style="margin:0pt; border:0pt; height:1em"> </p>

  <p class="calibre_4">"Merhaba, Kyla değil mi? Ben Bayan Ali. Önümüzdeki birkaç hafta boyunca yerleşmene yardımcı olacak öğretim asistanıyım. Bir turla başlayacağız." Gülümsüyor ve kopkoyu gözleriyle benimkilere bakıp elini uzatıyor. Sıkıyorum.</p>

  <p class="calibre_4">Okul bugün daha ilginç olabilir. Onu kapının dışına doğru okul alanı içinde izliyorum.</p>

  <p class="calibre_4">Çenesi durmuyor ve binaları gösteriyor: İngiliz Bloku, kütüphane, tarım merkezi. Matematik bölümü, spor alanları ve altıncı sınıf binaları - ilkbaharda büyüyen yeni ekin boyları. Okulun eski tuğla binaları aralarında otlar ve çapraz yollardan oluşan bir labirent olduğu halde geniş tesisin içine dağılan ek binalarla karışıyor.</p>

  <p class="calibre_4">"Başlangıçta kaybolursan endişelenme, herkes kayboluyor. Birkaç hafta senin okuldaki gölgen olacağım, etraftaküeri de göstereceğim."</p>

  <p class="calibre_4">Hayır. Kaybolmayacağım. Yol ve binalar örgüsü içinde harita tamı tamına kafamda.</p>

  <p class="calibre_4">Beni okul sahası içinde uzak bir noktadan diğer binaların arasından geçip sınıf sınıf ilerleyerek idare binasına, ana ofise götürüyor. Bir masa, dolap, bilgisayar karışıklığı var; çalan telefonlar, yarım düzine bezgin çalışan.</p>

  <p class="calibre_4">"Bu Kyla Davis, işlemler için burada," diye odaya sesleniyor Bayan Ali. Birkaç saniye sonra dosya dolabı dizisinin arkasından uzun boylu, gülümsemeyen, kalın gözlüklü bir adam görünüyor.</p>

  <p class="calibre_4">"Bu taraftan," diyor ve başka bir kapıya kadar onu izliyoruz.</p>

  <p class="calibre_4">İşlemler mi? Bayan Ali'ye bakıyorum.</p>

  <p class="calibre_4">"Sadece okul kimliğini çıkartacağız," diyor.</p>

  <p class="calibre_4">Fakat bundan fazlası çıkıyor. Önce parmaklarım dijital parmak izi bankası için küçük bir ekrana birer birer bastırılıyor. Sonra başım sabit bir biçimde tutuluyor ve gözümü kırpmamam söyleniyor; parlak bir ışık uzunca bir süre retinal tarama için sağ gözümden geçiriliyor. Bittiğinde gözlerim yaşarıp görüşüm bulanıklaşıyor. Ardından gördüğüm, ağaç dallarının uzaması gibi hayalete benzeyen bir görüntü oluyor, beyaz duvarda siyah, siyah yerde beyazlaşıp sonra azar azar yok oluyor. Nihayet normal bir fotoğraf çekiliyor. Sonra adam bir süre bir bilgisayarla meşgul oluyor ve diğer uçtan plastik bir kart çıkıyor.</p>

  <p class="calibre_4">"Bunu hep takmaksın," diyor ve kartı bir mahfazaya yerleştirip boynuma asıyor.</p>

  <p class="calibre_4">Tutup bakıyorum, işte buradayım. Fotoğrafın altında "Kyla Davis" yazıyor ve ismimden sonra kırmızı bir P var. Flaştan hemen önce Bayan Ali'nin ortaya çıkartmayı başardığı kararsız bir gülümseme.</p>

  <p class="calibre_4">"İşte. Şimdi resmen Lord VVillams'm öğrencisi oldun," diyor sanki bu bir başarı ya da seçimmiş gibi. "Şimdi Birim'e geri dönmemiz gerekiyor."</p>

  <p class="calibre_4">Bu sefer İdare'nin ön kapısından dışarı çıkıyoruz. Binanın kenarında etrafında gül ağaçları olan, üzerinde 2048 tarihi kazınarak işlenmiş büyük taştan bir abide yerleşmiş: Altı vıl öncesi.</p>

  <p class="calibre_4">"Bu nedir?" diyorum.</p>

  <p class="calibre_4">"Bu bir anıt. Ölen bazı öğrencilere ait."</p>

  <p class="calibre_4">Bir şekilde o yöne çekiliyorum, bakmak için yaklaşıyorum ve Bayan Ali beni izliyor.</p>

  <p class="calibre_4">Taşa asırlar önce kazınmış uzun bir isim listesi var, 15 yaşındaki Robert Armstrong'dan 16 yaşındaki Elaine Weisner'e kadar ve aralarında da diğer isimler var. Hepsi de benim yaşımda ya da bana yakın. Durmuş, hareketsiz ve sessizler sonsuza kadar.</p>

  <p class="calibre_4">"Onlara ne oldu?"</p>

  <p class="calibre_4">"Londra'da British Museum'a bir sınıf gezisindeydiler ve bir DKT saldırısı oldu. Onlarla hiç ilgisi olmayan bir şey; onları yanlış yerde tutan bir trafik çevirmesi olunca otobüs vuruldu. Pek kurtulan olmadı."</p>

  <p class="calibre_4">Anlamadan ona bakıyorum: DKT?</p>

  <p class="calibre_4">"Devlet Karşıtı Teröristler: İntihar Bombacıları."</p>

  <p class="calibre_4">Sözcükleri söylerken, sanki tatları kötüymüş gibi dudağı kıvrılıyor.</p>

  <p class="calibre_4">"Gel şimdi benimle," diyor Bayan Ali, ben de Birim'e doğru onu izliyorum. Adımlarımı yolda otomatik olarak atarken zihnimde oluşan görüntüleri durduramıyorum: Londra trafiğinde sıkışmış bir otobüs, patlamalar, alevler. Bağırışlar; camlara vuran kanlı eller, son bir patlama. Sonra sessizlik.</p>

  <p class="calibre_4">Taş bir anıt, dikenli güller ve tüm o isimler.</p>

  <p class="calibre_4">Bayan Ali beni bir ofisin dışındaki bir sandalyeye bırakıyor. "Seni çağırana kadar bekle," diyor ve bir salonda kayboluyor.</p>

  <p class="calibre_4">Kapıda "Dr. Winston, Eğitim Psikoloğu" yazıyor. Az sonra açılıyor; başka bir öğrenci dışarı çıkıyor.</p>

  <p class="calibre_4">İçeriden bir kadın sesi duyuluyor. "Sıradaki!"</p>

  <p class="calibre_4">Beni mi kastediyor? Benden başka kimse yok. "Sıradaki!" diyor ses yeniden, daha yüksek bir biçimde ve sandalyemden kalkıp kararsız bir biçimde kapıdan içeriye gizlice bakıyorum.</p>

  <p class="calibre_4">"Merhaba, Kyla Davis misin? Utanma, içeri gel"<br class="calibre3" /></p>

  <p class="calibre_4">Gülümsüyor: Gülümsüyor mu? Yüzü yarımay şekline dönmüş parlak kırmızı bir rujla boyanmış. Yaptığı yoğun makyaj kalıplaştığından doğru dürüst gülse yüzü çatlayabilir.</p>

  <p class="calibre_4">"Okul kimlik kartını almışsın görüyorum, iyi. Kapıdakine bak, geldiğinde kartını buna okutuyorsun. Senin kim olduğunu söylüyor."</p>

  <p class="calibre_4">Geri dönüyorum. Kapının yanındaki duvara sabitlenmiş küçük kutu gibi bir makine içinde kart büyüklüğünde bir yuva var.</p>

  <p class="calibre_4">Emin olamadan elimdeki kimlik kartına bakıp onu bir elime alarak tekrar kadına bakıyorum.</p>

  <p class="calibre_4">"Onu mahfazadan çıkartmana gerek yok, sadece yüzü öne gelecek şekilde yuvaya doğru tut." Öyle yapıyorum ve bipliyor.</p>

  <p class="calibre_4">"Akıllı kız, şimdi otur. Bunu okulda sınıfa her giriş çıkışında yapacaksın, bundan sonra Birim'de de. Böylece her zaman kimin nerede olduğunu biliyoruz." O rujlu gülümsemesiyle ışık saçıyor.</p>

  <p class="calibre_4">Masasının önündeki bir sandalyenin kenarına tünüyorum.</p>

  <p class="calibre_4">"Şimdi dinle, sana gününün geri kalanının nasıl geçeceğini anlatayım." Ve bana tüm öğleden sonra seviyemi ölçecek testlere gireceğimi söylüyor. Temel derslere girebileceğimi ya da başlangıçta Birim'deki derslere katılabileceğimi veya ikisinin bir karışımını yapabileceğimizi açıklıyor. Ve yarın sabah verilen derslerin çizelgesini alacağım.</p>

  <p class="calibre_4">"Sorun var mı?" diyor ama çoktan bilgisayarını kapatmakla meşgul.</p>

  <p class="calibre_4">"Eee evet, bir tane."</p>

  <p class="calibre_4">"Ah?" Şaşırmış bir biçimde duraklıyor.</p>

  <p class="calibre_4">"Sanat dersi alabilir miyim? Çok iyi çizim yapabiliyorum. Hemşirem alabileceğimi söyledi ve..."</p>

  <p class="calibre_4">Sözlerim hafifleyip siliniyor. Gözleri sabırsızlıkla saate bakıyor. İlgilenmiyor.</p>

  <p class="calibre_4">"Bak sana ne diyeceğim. Dosyana bir not eklememe ne dersin?"<br class="calibre3" /></p>

  <p class="calibre_4">Yeniden, ışıl ışıl gülümseyerek ekrana yazılar yazıyor. "İşte: 'Kvla sanata özel bir ilgi duyuyor/ Tamam mı? Şimdi acele et, aşağıya yemeğe in; işte benim tatlı kızım."</p>

  <p class="calibre_4">Kalkıyorum ve kapıya ilerliyorum.</p>

  <p class="calibre_4">"Bekle."</p>

  <p class="calibre_4">Kapının ağzında duruyorum.</p>

  <p class="calibre_4">"Çıkarken de taramadan geçmelisin tabii! Yoksa bilgisayar senin hâlâ burada olduğunu zanneder."</p>

  <p class="calibre_4">Kartı yuvaya tutuyorum, bipliyor.</p>

  <p class="calibre_4">Alt katta dün öğle yemeği yediğim odayı buluyorum; ve bu sefer kapıdaki kart tarama cihazını fark ediyorum. Taratıyorum, bipliyor.</p>

  <p class="calibre_4">Söylediği gibi öğleden sonra saatlerce testle geçiyor. Hepsi bilgisayarda, çoklu seçenekli. Bayan Ali yanımda durup bitmek tükenmek bilmeden A'ya, B'ye, C'ye veya D'ye basmamı izliyor. Sorular çoğunlukla kolay ve pek çok konudan: matematik, İngilizce, temel tarih, coğrafya, biyoloji.</p>

  <p class="calibre_4">Nihayet bitirdiğimde gözlerim yorgun ve omuzlarım tutulmuş, ama iyi tamamladığımı düşünüyorum. Bayan Ali yarın bana sonucu açıklayacaklarını söylüyor ve son okul zili çalarken beni kapıdan uğurluyor.</p>

  <p class="calibre_4">Amy'nin Jazz'la tek başına gideceğini düşünerek Ben'le birlikte otobüse biniyorum. Bu bana iyi gelecek.</p>

  <p class="calibre_4">Onun arkasından koridorda ilerlerken artık zihnim tüm o testlerden kurtulduğundan anıta ve DKT'nin öğrencilerle dolu bütün bir otobüste yaptığı katliama geri dönüyorum. Bunun gibi bir otobüste.</p>

  <p class="calibre_4">Hareketi gördüğümde çok geç oluyor. Benim ayağım öne doğru uzanan diğer bir ayağa takılıyor ve yere seriliyorum. Durabilmek için ellerimle bir yere uzanıyorum ama sırt çantam arkadan yükleniyor ve kollarımı geri çekiyor.Yüzüm bir koltuğun arkasına çarpıyor ve yere düşüyorum.</p>

  <p class="calibre_4">Kahkahalar çınlıyor.</p>

  <p class="calibre_4">Dizlerimin üzerinde doğrulup dudağıma dokunuyorum: Parmaklarım kırmızı.</p>

  <p class="calibre_4">Kalkıp dönüyorum.</p>

  <p class="calibre_4">O: Dün yanma oturmayayım diye boş koltuğu bloke eden kız.</p>

  <p class="calibre_4">"Yolculuk nasıl gidiyor?" Gülümsüyor.</p>

  <p class="calibre_4">Kaslarım geriliyor ve ona doğru bir adım atıyorum. Gülümseme yüzünden düşüyor. Gözleri açılıyor.</p>

  <p class="calibre_4">"Kyla? Kyla!" Ben kolumu tutup beni hemen hızla çekiyor. Beni önünden otobüsün arkasına doğru itiyor.</p>

  <p class="calibre_4">Otobüs şoförü koltuğundan kalkıp koridorda ilerliyor.</p>

  <p class="calibre_4">"Her şey yolunda mı?" diyor.</p>

  <p class="calibre_4">Kimse cevap vermiyor. Ben'in arkasında olduğumdan beni görmüyor. Koltuğuna geri dönüyor ve az sonra otobüs okuldan ayrılıyor.</p>

  <p class="calibre_4">Ben kolunu sıcak bir biçimde omzuma dolayıp beni bir koltuğa yönlendiriyor.</p>

  <p class="calibre_4">"Ayağını bastığın yere dikkat etmen lazım Kyla," diyor ama yüzünde bir ifade okunmuyor. Gözlerinde öfke yerine endişe var, kızın bana çelme taktığını bilmesine rağmen. Bunun bir kaza olmadığını bilmesine rağmen.</p>

  <p class="calibre_4">Cebinden bir mendil bulup uzatıyor. Onu dudağıma bastırıp sonra bakmak için çekiyorum. Çok fazla olmamasına rağmen parlak kırmızı.</p>

  <p class="calibre_4">Daha kötüsünü de gördüm.</p>

  <p class="calibre_4">Gördüm mü?</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_18"></div>
</body>
</html>
