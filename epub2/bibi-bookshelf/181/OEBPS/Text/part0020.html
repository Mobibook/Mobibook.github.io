<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>ON ALTINCI BÖLÜM</h1>

  <p class="calibre3" style="margin:0pt; border:0pt; height:1em"> </p>

  <p class="calibre_4">"İyiyim."</p>

  <p class="calibre_4">"İyi görünmüyorsun" Annem antiseptikle dudağıma dokunuyor. "Ne oldu?"</p>

  <p class="calibre_4">"Otobüste takıldım. Ve yüzümü bir koltuğa çarptım."</p>

  <p class="calibre_4">Bana çelme takan ayağı ya da ben kendimi yukarı çekmeye çalışırken bunu izleyen kahkahayı anlatmıyorum. Ya da nasıl döndüğümü ve o kızm suratına bir tane patlatmaya hazır olduğumu. Ve o da bunu anladı: Ben beni orada çekmeden gözlerinden endişeyle karışık bir korku geçti.</p>

  <p class="calibre_4">"Bunlar olurken Amy neredeydi?"</p>

  <p class="calibre_4">Ve ne diyeceğimi bilemiyorum. Jazz'm onun erkek arkadaşı okluğu bir sır, bunu biliyorum; Amy'nin onun arabasında olması da mı bir sır? Ve annemin henüz evde olmaması gerekiyordu, işten erken çıkmış. Bir tür ejderha radarına sahip olmalı.</p>

  <p class="calibre_4">"Beni yakalayamadı," diyorum en sonunda ki bu doğru sayılır, orada olmadığına göre.</p>

  <p class="calibre_4">"Şimdi nerede?"</p>

  <p class="calibre_4">"Bir arkadaşın evinde sanırım' diyorum muğlak olmaya çalışarak.<br class="calibre3" /></p>

  <p class="calibre_4">"Sen canını acıttıktan sonra seninle eve gelmedi mi?"</p>

  <p class="calibre_4">"Ah..."</p>

  <p class="calibre_4">Ağzı ince bir çizgi halini alıyor.</p>

  <p class="calibre_4">"Yukarı çık ve üstünü değiştir."</p>

  <p class="calibre_4">Odamda kalıp dudağıma buz bastırıyorum.</p>

  <p class="calibre_4">Otobüste o kıza vuracaktım; yapacağımı biliyorum. Bilinçli bir düşünce ya da plan yoktu, bu kaslarımın gerilmesinden, elimin yumruk gibi sıkılmasından belliydi. Vücudum tepki veriyordu.</p>

  <p class="calibre_4">Bunu yapamıyor olmam gerekir. Levo'mun beni durdurması gerekirdi. En ufak bir şiddet dürtüsünde beni bayıltmalıydı.</p>

  <p class="calibre_4">Ama hiçbir şey olmadı. Bütün olanlar boyunca 5 civarında kaldım.</p>

  <p class="calibre_4">Ben ve diğerleri aralarından birinin canının kasten yakıldığını bilmelerine rağmen her zamanki gibi birlikte gülümseyerek oturdular. Ve umurlarında olmadığından da değil. Ben gelip bana yardım etti değil mi? O küçük Programlanmış beyinlerinde bu olay bir dalgalanma yaratmaya yetmemiş gibi daha çok.</p>

  <p class="calibre_4">Benim onlara benzer hiçbir tarafım yok.</p>

  <p class="calibre_4">Anlamıyorum.</p>

  <p class="calibre_4">Ön kapı açılıyor; sesler duyuyorum.</p>

  <p class="calibre_4">Hararetli sesler.</p>

  <p class="calibre_4">Dakikalar tıkırdayarak geçiyor, sonra merdivenlerde ayak sesleri duyuluyor. Kapı açılıyor: Amy.</p>

  <p class="calibre_4">"İyi misin?" Odayı geçiyor, dudağıma bakmak için çenemi yukarı kaldırıyor. "Acıyor olmalı."</p>

  <p class="calibre_4">Omuz silkiyorum. "Biraz."</p>

  <p class="calibre_4">"İyi."</p>

  <p class="calibre_4">Yatağından kitabını, kapının arkasından elbisesini alıyor. Geçen hafta gece yalnız olmamam için benimle kaldığı zaman odama saçılmış her eşya parçasını. Koridoru geçip odasına gidiyor, kapıyı arkasından kuşkuya yer vermeyecek şekilde çarpıyor.<br class="calibre3" /></p>

  <p class="calibre_4">Ona ihtiyaç duyulduğunu kedilere özgü bir empati numarasıyla anlamış gibi Sebastian gizlice odaya girip miyavlıyor ve yanıma, yukarı zıplıyor. Ben onu severken o kafasını koluma sürtüyor. Yanağımdan bir yaş süzülüp dudağıma düşüyor. Acıtıyor, ben de onu yalıyorum.</p>

  <p class="calibre_4">Yeşil ağaçlar mavi gökyüzü beyaz bulutlar yeşil ağaçlar mavi gökyüzü beyaz bulutlar...</p>

  <p class="calibre_4">"Akşam yemeği hazır!" Annem merdivenlerden yukarı doğru bağırıyor.</p>

  <p class="calibre_4">Uyuyan Sebastian'ı dizlerimden yavaşça yatağın üzerine koyup aşağıya, mutfağa iniyorum.</p>

  <p class="calibre_4">"Sana çorba yaptım, o dudakla kolay yersin diye."</p>

  <p class="calibre_4">"Teşekkür ederim."</p>

  <p class="calibre_4">Oturuyorum.</p>

  <p class="calibre_4">Annem kâsemle birlikte masaya iki tabak makarna koyup sonra merdivenlerin köşesine gidiyor.</p>

  <p class="calibre_4">"Amy, akşam yemeği!" diye bağırıyor, sonra mutfağa geri dönüyor. "Evet, eğer bayan bize katılamayacak kadar meşgulse aç kalabilir." Sertçe masadaki yerine oturuyor.</p>

  <p class="calibre_4">Çorbama bakıyorum.</p>

  <p class="calibre_4">"Haydi, bir dene. Sadece senin için yaptım."</p>

  <p class="calibre_4">Kaşığı alıyorum.</p>

  <p class="calibre_4">"Kyla iyi misin?" Levom titreşirken bileğimi tutuyor: 4.3</p>

  <p class="calibre_4">Göğüs geçiriyor. "Mesele sadece otobüste takılman değil, değil mi?"</p>

  <p class="calibre_4">Zihin okuyan bir ejderha.</p>

  <p class="calibre_4">"Söyle bana."<br class="calibre3" /></p>

  <p class="calibre_4">"Ondan değil."</p>

  <p class="calibre_4">"Neden peki?"</p>

  <p class="calibre_4">Bir şey söylemeyip sadece çorbayı karıştırıyorum.</p>

  <p class="calibre_4">"Sebebi Amy, değil mi? Ne dedi sana?"</p>

  <p class="calibre_4">Kaşığı bırakıp sandalyemde çöküyorum. "Bana kızgın ve nedenini anlamıyorum."</p>

  <p class="calibre_4">"Ergen kızlar, ne büyük bir kâbus! Erkekler çok daha kolay. Bekle burada."</p>

  <p class="calibre_4">Merdivenlerden paldır küldür yukarı çıkıyor; az sonra Amy ile birlikte dönüyor ve onu hızla mutfağa çekiyor.</p>

  <p class="calibre_4">"Otur!"</p>

  <p class="calibre_4">Amy oturuyor.</p>

  <p class="calibre_4">"Dinle hanımefendi. Kyla bana bir şey söylemedi, tamam mı? Ne o aptal erkek arkadaşınla ne o tımarhanelik arabasına binmenle, ne de başka bir şeyle ilgili. Hepsini ben birleştirdim. Şimdi: İkiniz bu işi halledin. Ben televizyon karşısında yemek yiyeceğim." Ve tabağını alarak yine paldır küldür diğer odaya giderek ayağıyla kapıyı kapatıyor.</p>

  <p class="calibre_4">Amy suçlu suçlu bana bakıyor. "Üzgünüm. Ona söylediğini düşündüm."</p>

  <p class="calibre_4">"Zihin okuyucu gibi," diyorum.</p>

  <p class="calibre_4">"Bir şekilde hileyle itiraf ettirdi. Ve sen de sır tutamıyorsun; ne kadar uğraşsan da yüzün açık bir kitap gibi. Bunu tahmin etmeliydim. Üzgünüm."</p>

  <p class="calibre_4">Yemeğe başlayıp, daha fazla bir şey söylemiyor. Ama gözlerinden okuyabiliyorum: Bana artık sırlarını söylemeyecek.</p>

  <p class="calibre_4">Güvenilmezim ben.</p>

  <p class="calibre_4">Ve o gece, beni uyurken yalnız bırakıp kendi odasında kalıyor.</p>

  <p class="calibre_4">Şoför komaya yükleniyor. Nedenini bilmiyorum. Kimse hiçbir yere gidemiyor: Yol tıkalı. Yol "Londra Huda Ofisleri" yazılı bir tabelanın asılı olduğu sağlam tuğla binaların tam karşısında bir park yeri haline geldi. Yuvasında sıkışıp kalan fareler gibi.</p>

  <p class="calibre_4">Şoföre bağırıyorum. "Bir şey yap! Kapıları aç! Onları çıkar!"</p>

  <p class="calibre_4">Fakat o olacakların farkında değil. Beni duyamıyor.</p>

  <p class="calibre_4">Önce ıslığa benzer bir ses duyuluyor, bir ışık parlaması, kafatasımdan vınn diye geçip kulaklarımı uğuldatan sarsıntılı bir BAM sesi. Ve haykırışlar başlıyor.</p>

  <p class="calibre_4">Boğucu duman; açılmayan camlara vuran kanlı eller; daha fazla haykırış. Bir başka ıslık, bir parlama; bir patlama. Otobüsün yan tarafında açılmış bir delik var ama çoğu artık sessiz şimdi.</p>

  <p class="calibre_4">Dumanın içinde öksürüyor, yanan keskin yakıt, metal ve başka şeylerin kokusundan boğuluyorum. Ellerimi kulaklarıma tıkıyorum fakat çığlıklar devam ediyor.</p>

  <p class="calibre_4">Sonra, duruyor.</p>

  <p class="calibre_4">Artık orada değilim. Başka bir yerdeyim - başka biriyim. Dehşet ve duman ve kan, hepsi gitmiş. Geçmişte olmuş hiçbir olayın anısı yok, hiçbir şey yok... hepsi gitmiş. Bir rüya. Fazlası değil.</p>

  <p class="calibre_4">O kadar değil.</p>

  <p class="calibre_4">Yeşil Yerimde gülüyorum ve diğer çocuklarla saklambaç oynuyorum. Uzun otların üstünde uzanan yüksek ağaçlar, eflatun ve sarı yaban çiçeklerinin parlak noktaları. Bazı çalıların arkasına çömelip bakıyorum: ellerim, ayaklarım. Küçükler. Küçüğüm. Kalbim oyun yüzünden hoş bir dump-dump dump-dumpla atıyor. Beni bulabilecekler mi?</p>

  <p class="calibre_4">Gözlerim açıldığında bir şey göremiyorum. Büyük, daha büyük açıyorum onları, kalkıp duvar boyunca pencereye kadar yolu bulup perdeleri yana çekiyorum ve dışarı bakıyorum. Bu gece ay yok.</p>

  <p class="calibre_4">İşe yaradı. Bir kâbusun ortasında Mutlu Yer'e gitmek: Gerçekten işe yaradı. Çığlıklarla evi ayağa kaldırmak yok, bilinç kaybı yok. Levo'mda yaklaşık bir 4.8, kabul edilebilir.</p>

  <p class="calibre_4">Ama rüyamda değişiklik vardı. Ağaçlar, otlar ve bulutlar hâlâ oradaydı. Ama yalnız değildim bu sefer; çocuklarla saklambaç oynuyordum. Daha küçüktüm o yerde, çok daha küçük.</p>

  <p class="calibre_4">İlk rüyanın dehşeti yok oluyor, gökyüzünde sürüklenen duman gibi ayrıntılar dağılmaya başlıyor. Halbuki hâlâ gerçekliğini hissediyorum; sanki bütün öğrencilerin öldüğü o gün oradaymışım, izliyormuşum gibi.</p>

  <p class="calibre_4">Delilik.</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_19"></div>
</body>
</html>
