<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>ON YEDİNCİ BÖLÜM</h1>

  <p class="calibre3" style="margin:0pt; border:0pt; height:1em"> </p>

  <p class="calibre_4">Ertesi sabah otobüse bindiğimde midem kasılıyor. Ama Amy arkamı kolluyor.</p>

  <p class="calibre_4">Ve işte orada, her zamanki koltuğunda: Dün bana çelme takan Programlanmış Düşmanı. Dimdik oturup pencereden dışarı bakıyor. Yanından geçerken onu dikkatle izliyorum. Beni bir daha hazırlıksız yakalayamayacak.</p>

  <p class="calibre_4">Amy bakışlarımı izliyor. "Bu muydu?" diye fısıldıyor ama ben bir şey söylemiyorum.</p>

  <p class="calibre_4">Otobüsün arkasında Ben'in yanma oturunca gözleri açılıyor. "Zavallım," diyor ve parmağının ucuyla yüzüme dokunuyor, dudağımın kenarma tüy kadar hafif bir dokunuş. Gece çürümüş ve bugün düne göre daha kötü gözüküyor. "Acıyor mu?"</p>

  <p class="calibre_4">"Yalnızca gülümsediğimde," diyorum.</p>

  <p class="calibre_4">Soğuk elimi kendi sıcak avucuna alıyor. "O zaman bugün gülümsemek yok," diyor kesin bir dille ve kendisininkini siliyor.</p>

  <p class="calibre_4">İlk defa ciddileşen yüzü farklı görünüyor. Aynılık -tüm Programlanmış'ların yüzündeki mutlu ifade- gitmiş. Aslında gözleri hâlâ gülüyor. Yine o duygu yıldırım gibi içime düşüyor;onu tanıdığım, hep tanımış olduğum; ona yakınken güvende olduğum duygusu. Midem çalkalanıyor. Kötü bir şekilde değil.</p>

  <p class="calibre_4">Bayan Ali Birim'de beni bekliyor. Bana şöyle bir bakıyor ve kaşlarını çatıyor. "Yüzüne ne oldu?"</p>

  <p class="calibre_4">"Otobüste düştüm."</p>

  <p class="calibre_4">"Gerçekten mi?"</p>

  <p class="calibre_4">"Evet."</p>

  <p class="calibre_4">"Beni dinle Kyla, biri senin canını sıkıyorsa bana söyle. Uğraşırız. Gerçekten ne oldu?"</p>

  <p class="calibre_4">Gözlerinin içine bakıyorum ve gördüğüm sadece endişe. Ama tam ona her şeyi anlatmam gerektiğini düşündüğümde içimden bir ses kötü fikir diyor.</p>

  <p class="calibre_4">'Takıldım ve düştüm."</p>

  <p class="calibre_4">Kaşlarını çatıyor. "Pekâlâ. Bu konuyla ilgili herhangi bir şey hatırlarsan söyle bana. Her neyse, test sonuçlarını aldık. Sen akıllı bir kızsın, bugünden itibaren doğrudan temel derslere başlıyorsun. 11. sınıf, yani diğer öğrencilerden birazcık büyük olacaksm. Eğer söylemezsen kimse bunu bilmeyecektir. Pek çoğu nasıl olsa senden daha uzun."</p>

  <p class="calibre_4">Bana bir çizelge veriyor. "Haydi, ilkönce vatandaşlık için eğitim grubuna katılacaksın. Senin sınıfın Ingiliz Bloku'nda."</p>

  <p class="calibre_4">Çizelgeyi açıp şöyle bir bakıyorum; önce hızla sonra tekrar daha bir dikkatli. Eğitim grubu, İngilizce, matematik, tarih, biyoloji, etüt, genel fen, tarım ve her ne demekse haftada üç kez Birim. Burada değil.</p>

  <p class="calibre_4">"Ama sanat dersi nerede?"</p>

  <p class="calibre_4">"Nedir o Kyla?"</p>

  <p class="calibre_4">"Sanat dersi. Çizelgemde yok."</p>

  <p class="calibre_4">"Evet yok. Diğer öğrenciler gibi, böyle bir seçeneğin olmuyor. Birim'de fazladan sınıf açmamız lazım. Yer yok."</p>

  <p class="calibre_4">Ona bakıyorum. Bu mümkün olamaz. Gerçekten almak istediğim tek ders bu; okula gelmeyi isteme sebebim. Hastanede bile sanat dersi almıştık.</p>

  <p class="calibre_4">"Ama..."</p>

  <p class="calibre_4">"Aması falan yok; zaman yok çünkü. Eğitim grubuna geç kalacaksın. Bununla ilgili bir sorun varsa Dr. VVinston'la konuş," diyor ve Birim'den hızla çıkıyor. Hissizleşmiş biçimde onu izliyorum. Bu doğru olamaz. Hemşire Penny bile sanat dersi alabileceğimi söyledi, yeteri kadar iyi olduğumu düşündükleri için, değil mi? Ve o doktor da benimle ya da ne istediğimle ilgilenmiyor, bu çok açık. Onunla konuşmanın bir anlamı yok.</p>

  <p class="calibre_4">Bayan Ali yol boyunca ve binalar arasında beni sürüklüyor, etrafta aceleyle her yana koşuşturan öğrenciler var. Sınıfta bana kartımı okutmamı hatırlatıyor, sonra beni sadece sınıf öğretmenim değil, aynı zamanda İngilizce öğretmenim de olan Bay Goodman'la tanıştırıyor. Diğer öğrenciler gelmeye ve sıralarına oturmaya başlıyor. Bayan Ali eğitim sona ermeden önce beni ilk derse götürmek üzere almaya geleceğini söyleyerek çıkıyor.</p>

  <p class="calibre_4">Öndeki masanın yanında ne yapacağımı bilmeden kararsız duruyorum.</p>

  <p class="calibre_4">Bay Goodman gülümsüyor. "Bir dakika burada benimle birlikte bekle Kyla," diyor.</p>

  <p class="calibre_4">Diğer öğrenciler içeri giriyor, kartlarını okutup yerlerine oturuyorlar; son zil çalıyor. Son bir kız kapıdan içeri giriyor.</p>

  <p class="calibre_4">"Yine mi geciktin Phoebe?"</p>

  <p class="calibre_4">"Üzgünüm bayım," diyor ama üzgün falan görünmüyor. Son çift kişilik sıraya oturuyor, sınıfta kalan son boş sandalye onun yanındaki: Otobüste bana çelme takan kız.</p>

  <p class="calibre_4">Şişmiş dudağıma bakıp gülümsüyor ve ben de gülümsemeden ona bakıyorum. Sınıfın içinde fısıldaşmalar başlıyor. Biliyorlar mı?</p>

  <p class="calibre_4">"11 C şimdi sessiz olun/' diyor öğretmen. "Bu Kyla; eğitim grubumuza katılıyor. Hepinizden ona merhaba demenizi istiyorum."</p>

  <p class="calibre_4">Öğretmenin yanında durup gözlerle dolu bir sınıfa bakıyorum; bazıları sadece meraklı, bazıları düşman, bazısı kararsız. Fakat hepsi gözlerini dikmiş bakıyor. Bana ve bileğimdeki Levo'ya.</p>

  <p class="calibre_4">"Oraya, Phoebe'nin yanındaki yere otur," diyor.</p>

  <p class="calibre_4">Gözler beni incelerken, adımlarıma takılıp hareket etmemi zorlaştırırken yürüyorum. Sandalyeyi, masayı kullanabileceğim şekilde ama yapabildiğim kadar Phoebe'den uzağa çekerek oturuyorum. Öğretmen tahtaya yazmak için dönüyor. Herkes Phoebe'yi izliyor.</p>

  <p class="calibre_4">Levo'm titriyor. Aşağı düşüyorum: 4.4. Phoebe sırıtıyor; daha hızlı titreşiyor. 4.2.</p>

  <p class="calibre_4">Elini kaldırıyor. "Öğretmenim? Sanırım yeni öğrencimiz patlamak üzere."</p>

  <p class="calibre_4">Herkes kıkırdayıp bakıyor. Ne kadar çok göz var; her yerde gözler.</p>

  <p class="calibre_4">3.9...</p>

  <p class="calibre_4">Benimkileri kapatıyorum. Yeşil ağaçlar mavi gökyüzü beyaz bulutlar yeşil ağaçlar mavi gökyüzü beyaz bulutlar.</p>

  <p class="calibre_4">Güçlü ayak sesleri duyuyorum ve omzumda bir el hissediyorum. "Her şey yolunda mı Kyla?" diyor Bay Goodman.</p>

  <p class="calibre_4">Yeşil ağaçlar mavi gökyüzü beyaz bulutlar yeşil ağaçlar mavi gökyüzü beyaz bulutlar.</p>

  <p class="calibre_4">Gözlerimi açıyorum. "Evet."</p>

  <p class="calibre_4">"Akıllı kız. Şimdi lütfen vatandaşlık andını tahtadan geçir lütfen."</p>

  <p class="calibre_4">Defterimi açıyorum.</p>

  <p class="calibre_4">Sabahın son dersi hoş bir sürprizle karşıma çıkıyor: Ben. Biyoloji sınıfımda.</p>

  <p class="calibre_4">Ben kapıda kartımı okuturken elini sallıyor, mırın kırın edip yana kayarak onun yanında boş bir yer bırakan birkaç diğer çocuğa bir şeyler fısıldıyor.</p>

  <p class="calibre_4">"Nasıl gidiyor?"</p>

  <p class="calibre_4">Omuz silkiyorum, bir şey söylemeden, ama her şey yüzümde yazılı olmalı.</p>

  <p class="calibre_4">"Düzeliyor," diyor ciddi bir biçimde. "Gerçekten düzeliyor. Benim de sınıftaki ilk günüm çok kötüydü."</p>

  <p class="calibre_4">Ve ben Ben'e bakıp merak ediyorum. Bazen o hep karşılaştığım diğer boş beyinli geri zekâlı gibi sırıtan Programlanmış erkekler gibi görünüyor. Yine de kendisine ait fikirleri olan biri olduğunu da görüyorum. Belki, sadece belki, ben de sanıldığı gibi ondan farklı değilimdir. Ya da belki de yalnızca Ben'le ilgilidir bu: O kadar da yalnız değilmişim gibi hissettiren.</p>

  <p class="calibre_4">Yüzünü buruşturuyor. "Unutma: Gülümsemek yok. Acıtır."</p>

  <p class="calibre_4">"Ah evet. Doğru." Pusuda bekleyen sırıtkan hayaleti aklımdan çıkarıp bunun yerine ona gözlerimle gülüyorum.</p>

  <p class="calibre_4">Biyoloji öğretmenimiz Bayan Fern kaçık ve eğlenceli. Olmayı istediğimiz bir kuşu seçip kitaplarda ve web sitelerinde onunla ilgili bilgilere, ayrıntılara bakmamızı ve bir poster hazırlamamızı istiyor.</p>

  <p class="calibre_4">Hangi kuşu seçeceğim hakkında herhangi bir fikrim olmadan bir kitaba göz atarak başlıyorum. Siyah gözleri, beyaz tüyleri, kara çatlaklı bir maskeye benzer biçimde kalp şeklinde dümdüz, heybetli yüzü görene dek. Peçeli baykuş. Baykuştaki bir şey bu benim diyor. Sonra çizim yapacağım için sınıflandırma tanımından ve beslenme alışkanlıklarını geçiyorum: Başlangıçta baykuşumun değişik pozisyonlarda eskizini yapıp sonra kanatları gerilerek açılmış biçimde uçar hale getiriyorum. Çizim yapmaya dalmışken tam zamanında sol elimi kullanmamayı hatırlıyorum. Deneyimden çalıyor ama yine de iyi.</p>

  <p class="calibre_4">Bayan Fern omzumda duruyor. "Kyla, bu muhteşem!" diyor. "Çok yeteneklisin."</p>

  <p class="calibre_4">Ve diğer öğrenciler de başıma üşüşüp güzel şeyler söylüyorlar. Görünen o ki bu sınıfta olmak benim için çok daha iyi; belki de en başta Ben'in orada oluşundan. Kızların gözü onda, erkeklerle de rahatça dostluk kurmuş gözüküyor. Tam da onlardan biri; onu kabullenmişler, dolayısıyla beni de kabulleniyorlar. Nasıl yapıyor bunu?</p>

  <p class="calibre_4">Zil çalıyor; kapıdan koridorda bekleyen Bayan Ali'yi görebiliyorum.</p>

  <p class="calibre_4">"Öğle yemeğine geliyor musun?" diye soruyor Ben.</p>

  <p class="calibre_4">Gülümsüyorum. "Tamam, bana bir dakika ver." Sonra öğrencilerin çoğu gidene kadar toplanmak için ağırdan alıyorum. Ben, gözlerinde merakla bekliyor. Cesaret edebilecek miyim? Öğretmenin masasına yürüyorum.</p>

  <p class="calibre_4">"Bayan Fern? Şeyi merak ediyorum... Umanm. Yani belki siz yardım edebilirsiniz..."</p>

  <p class="calibre_4">"Nedir Kyla? Söyle."</p>

  <p class="calibre_4">"Sanat dersi almak istiyorum ama izin vermiyorlar. Böyle bir seçeneğim olmadığını söylüyorlar."</p>

  <p class="calibre_4">"Demek öyle. Hımm. Bu konuda bir şey yapabilir miyiz bakacağız," diyor. "Bunu ödünç alabilir miyim?" Baykuş posterimi gösteriyor ve ben de ona posteri veriyorum.</p>

  <p class="calibre_4">Dönüyorum ve sıçrıyorum: Bayan Ali, dudakları bir çizgi halini almış şekilde arkamda duruyor. İçeri girdiğini duymadım; kapıyı bile duymadım.</p>

  <p class="calibre_4">"Ben'le öğle yemeğine gidebilir miyim?" diye soruyorum ona.</p>

  <p class="calibre_4">"Hayır. Çizelgende Birim'de yemek yiyeceğin yazılı ve çizelgene bağlı kalmalısın." Kapının yanında bekleyen Ben e dönüyor.</p>

  <p class="calibre_4">"Üzgünüm Ben. Kyla'mn Birim'e gitmesi gerek."</p>

  <p class="calibre_4">Ben el sallayıp gidiyor.</p>

  <p class="calibre_4">Birim'e geri geldiğimizde Bayan Ali onu yemek odasına değil de ofisine izlemem için bir işaret yapıyor.</p>

  <p class="calibre_4">"Çizelgemde öğle yemeği yazıyor/' demeye cesaret ediyorum.</p>

  <p class="calibre_4">Kapıyı kapatıyor.</p>

  <p class="calibre_4">"Kyla, beni çok dikkatli dinle. Kısa bir ipte sallanıyorsun. İp çok kısalırsa inişin çok uzun olur."</p>

  <p class="calibre_4">Bu bir tehdit mi? Halbuki o endişeli, nazik gülümsemesiyle gülümsüyor. Sözleri bununla uyumlu değil.</p>

  <p class="calibre_4">"Anlamıyorum."</p>

  <p class="calibre_4">"Kyla, elimden geldiği kadar sana yardım etmek için buradayım, senin toplumumuza yararlı olman, mutlu bir biçimde entegre olman için. Bunu yapmak için kurallara uymayı öğrenmen lazım. Çizelgen senin kurallarına uygun biçimde hazırlandı. Hastaneden çıkarken bu kuralların hepsine uyacağına dair bir sözleşme imzaladın: Ailenin, okulun, grubun, geniş toplumun kurallarına.</p>

  <p class="calibre_4">Yanağıma dokunuyor,eli de gözleri gibi sıcak ama sözleri buz gibi."Eğer kurallara uymazsan, onların arkasından dolanmaya ya da hatta biraz esnetmeye çalışırsan bile bunun sonuçları olur. Şimdi. Yemeğe git."</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_20"></div>
</body>
</html>
