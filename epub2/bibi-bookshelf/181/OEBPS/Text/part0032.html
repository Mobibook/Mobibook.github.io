<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>YİRMİ SEKİZİNCİ BÖLÜM</h1>

  <p class="calibre_4">Ama önce ikna etmek gerekiyor. Annem beni asla yollamaz ama babam hâlâ evde: Elinde çantası, bir iş gezisi için yola çıkmak üzere.</p>

  <p class="calibre_4">"Lütfen. Koşmam lazım/' diyorum ve babam anlıyor gözüküyor. Anneme bir şeyler söylüyor.</p>

  <p class="calibre_4">Ben kapıyı çaldığında gitmiş oluyor.</p>

  <p class="calibre_4">"Bundan emin misin Kyla? Yağmur yağacak gibi," diyor annem kapkara gökyüzüne endişeyle bakarken.</p>

  <p class="calibre_4">"İyi olacağım," diyorum. "Bu sugeçirmez, değil mi?" Ve ceketimin kolunu çekiştiriyorum. Arabalarla ilgili de tehlikede olmayacağım: Ceketimin üzerine giydirdiği bu fosforlu yelekle kimse beni görmemezlik edemez.</p>

  <p class="calibre_4">"Anayolda kalacaksınız, değil mi?"</p>

  <p class="calibre_4">Ben bana göz kulak olmaya söz veriyor ve anneme ölçülü bakışlar atıyor. Annem tatmin olmuşa benziyor ve çıkıyoruz.</p>

  <p class="calibre_4">Yavaş başlayıp hızlanıyoruz. Gruba kadar bir saatimiz ve gidecek sekiz kilometre yolumuz var: kolay.</p>

  <p class="calibre_4">Ben koşarken arada bir bana meraklı bakışlar atıyor. Konuşmamı beklediğini görüyorum ama aniden, ne söyleyeceğimi bilemiyorum, emin değilim.</p>

  <p class="calibre_4">Olan: Phoebe bana kötü davranıyordu.<br class="calibre3" /></p>

  <p class="calibre_4">Olan: Hudalar'ca okuldan alındı ve eve giderken otobüste değildi. Ama bütün bildiğim bu, değil mi?</p>

  <p class="calibre_4">Tüm gücümü harcayarak koşuyorum. Ben yetişip bana ayak uyduruyor. Onun çok daha uzun olan bacaklarının o kadar çok çalışmasına gerek yok.</p>

  <p class="calibre_4">"Bu hızla oraya erken varırız," diyor. "Yavaşlayalım mı?"</p>

  <p class="calibre_4">Böylece yavaşlıyoruz; önce hafif bir tempo, sonra yürümeye başlıyoruz.</p>

  <p class="calibre_4">"Phoebe hakkında mı?" diye soruyor.</p>

  <p class="calibre_4">"Ne biliyorsun?"</p>

  <p class="calibre_4">"Bu akşamüstü otobüse bindiğimde duydum. Biri onu bu sabah bir Huda kamyonetine iterlerken görmüş. Ama bunların hepsi o dedi bu dedi lafları, hiçbiri hiçbir şeyi kendi gözleriyle görmemiş. Yine de eve giderken otobüste değildi."</p>

  <p class="calibre_4">"Doğru bu: Onları gördüm. İki Huda sınıfa girdi ve bir dakika sonra çıktılar. Biri Phoebe'nin kolunu tutuyordu, onu koridordan götürüp binanın dışına çıkarttılar."</p>

  <p class="calibre_4">"Nedenini bilen biri var mı?"</p>

  <p class="calibre_4">Tereddüt ediyor. "Bazı insanlar senin bir şey söylemiş olabileceğini düşünüyor. Onun başını belaya sokmuşsun."</p>

  <p class="calibre_4">"Yapmadım! Yapmam!"</p>

  <p class="calibre_4">"Bunu biliyorum. Özellikle de kedini geri getirdikten sonra," diyor ve bu söylediğinde ciddi olduğunu görebiliyorum. Ama ben o kadar emin değilim; isteyip istemememden bağımsız olarak bu olanlarla bir ilgim olmalı.</p>

  <p class="calibre_4">"Dahası var mı?" diye soruyor.</p>

  <p class="calibre_4">Omuz silkiyorum. "Sadece Phoebe'nin söyledikleri: Beynimizdeki çipler yüzünden hükümetin casuslarıymışız."</p>

  <p class="calibre_4">"Bu doğru değil."</p>

  <p class="calibre_4">"Ama ya öyleyse ve bunu bilmiyorsak? Belki de bunu yaptığımı bile bilmeden onu eleverdim. Belki biri beynimi taradı ve puf: Kız gitti. Hükümetin hoşlanmayacağı şeyler söylediği için ."</p>

  <p class="calibre_4">Ben başını sallıyor. "Bu doğru olamaz."</p>

  <p class="calibre_4">"Neden? Nereden biliyorsun?"</p>

  <p class="calibre_4">"Çünkü eğer öyle olsaydı, ilk giden biz olurduk."</p>

  <p class="calibre_4">Şoka girmiş vaziyette ona bakıyorum. Alışkanlıkla Levo'mu kontrol ediyorum ama işler yolunda -hâlâ koşu sayesinde seviyem yüksek, neredeyse 7- ama cildim söylediklerine tepki veriyor, küçük örümcekler varmış gibi karıncalanıyor. Ürperiyorum. Haklı. Tori'nin geri gönderilmesinden, Toplantıdan toplanıp alınan çocuklardan bahsedip ne olduğunu sorguladık. Phoebe'nin yapıp söylediklerinden çok daha fazlası.</p>

  <p class="calibre_4">Ama ne olursa olsun bende hâlâ bunun bir şekilde benim suçum olması gerektiğine dair o korkunç his var. Bayan Ali yüzünden: Bu şeyleri başka kaynaklardan duymaktan hoşlanmadığını söyledi. Phoebe hakkında bir şey duymuş olmalı, bir şekilde bunun benimle bağlantısı var.</p>

  <p class="calibre_4">"Başka bir şey daha buldum," diyor Ben. "Niye kedini Phoebe'ye götürdüklerine dair. Bir sürü hayvana bakıyormuş, yaralanmış olanlara; veteriner parası ödeyemeyenlere yardım ediyormuş. Onlarla iyi anlaşıyormuş."</p>

  <p class="calibre_4">Şimdi onlara kim bakacak?</p>

  <p class="calibre_4">"Koşalım," diyorum ve yeniden başlıyorum.</p>

  <p class="calibre_4">Grup toplantısının az sonra başlayacağı köy toplantı salonunun önünden geçip giderek devam ediyoruz. Ayaklarım tekrar tekrar yere vurup da bedenim yorgunluğu geçip bitkin düşmeye başladığında Ben'e söylemediğim tüm o şeyleri düşünüyorum. Kayıp olduğu bildirilen Lucy Connor, bombalardan kurtulmuş olan ama anıtta ismi bulunan Robert -Robby- hakkında.</p>

  <p class="calibre_4">Sonunda grup için geri dönüyoruz. "Geç kalacağız/' diyorum.</p>

  <p class="calibre_4">"Öyle mi?" Ben omuz silkiyor. O her zaman geç kalıyor. Ama ben hemşire Penny'nin zaman kaydetmedeki özel muafiyetinin benim için geçerli olacağından emin değilim.</p>

  <p class="calibre_4">Salona kadar yarışıp on beş dakika geç kalıyoruz.</p>

  <p class="calibre_4">"Anneni aramak üzereydim" diyor hemşire Penny bana, bir eli kalçasında. Ben'e tek kelime yok.</p>

  <p class="calibre_4">"Üzgünüm! Hepsi benim suçum," diyor Ben. "Uzun yoldan dolaştırdım, geri gelmek için yeterli zamanımız kalmadı."</p>

  <p class="calibre_4">Penny'nin buzları çözülüyor ve Ben'e gülümsüyor.</p>

  <p class="calibre_4">"Ah, o zaman tamam, siz ikiniz oturun. Önümüzdeki birkaç ay boyunca herkesin ne gibi bir hedefi olduğunu konuşmaya başlıyorduk, tamam mı?"</p>

  <p class="calibre_4">O, gruptakilerin arasında dolaşırken duymazlıktan geliyorum. Hedeflerim: Hudalar'dan olabildiğince uzak dur ve Phoebe'ye ne olduğunu bul, diye fısıldıyor zihnimde ısrarlı bir ses.</p>

  <p class="calibre_4">Bana geldiğinde o kadar meşgulüm ki Ben omzumdan dürtene dek fark etmiyorum.</p>

  <p class="calibre_4">Penny kaşlarını çatıyor. "Bizimle kalmaya çalış Kyla. Belki de koşu sana fazla geliyordur. Şimdi, paylaşmak istediğin herhangi bir hedefin var mı?"</p>

  <p class="calibre_4">Pek yok; yüksek sesle söylemek istediğim bir şey yok fakat sonunda söylediklerim düşüncelerimin bir yansıması: Okulda başarılı ol ve sorunlardan uzak dur.</p>

  <p class="calibre_4">Grup nihayet sona eriyor.</p>

  <p class="calibre_4">"Kendine iyi bak," diyor Ben, elimi sıkıyor ve eve koşmak için ayrılıyor. Onun gidişine bakıyorum ve onunla gitmeyi diliyorum.</p>

  <p class="calibre_4">Diğerleri yavaş yavaş çıkıyor; kapıya yöneliyorum ama Penny sesleniyor. "Bekle Kyla. Sana bir şey söylemek istiyorum."</p>

  <p class="calibre_4">Böylece geri dönüyorum. "Evet?"</p>

  <p class="calibre_4">"Her şey yolunda mı?"</p>

  <p class="calibre_4">"İnsanlar sürekli bana işlerin yolunda gidip gitmediğini sormasa iyi olurdu!" diye yapıştırıyorum düşünmeden. Kızarıyorum sonra. "Özür dilerim. Böyle söylememem gerekirdi." Penny de benim her sözümü, her düşüncemi izleyenlerden biri olabilir.</p>

  <p class="calibre_4">Göğüs geçiriyor. "Otur Kyla."</p>

  <p class="calibre_4">Bilgisayarını kapatıp yanıma oturuyor.</p>

  <p class="calibre_4">"Senin tarafındayım," diyor. Ve sözcükleri o kadar Bayan Ali'ninkilere benziyor ki, geri çekiliyorum. Ama üzülmüşe benziyor. "Yapma Kyla. Benden böyle korkma. Gizli kalacak, gizli konuşabiliriz seninle. Anlıyor musun? Söylediğin her şeyi birilerine yetiştirmiyorum. Bana güvenebilirsin."</p>

  <p class="calibre_4">Her şeye rağmen söylediklerinde ciddi olduğuna inanıyorum. Fakat benim iyiliğim için ne yapabileceğini kim bilebilir?</p>

  <p class="calibre_4">Ama belki de bilgi alırım. "Sadece bugün okuldan götürdükleri kız. Hudalar'm aldığı. Onu tanıyordum, hepsi bu."</p>

  <p class="calibre_4">"Ah tatlım, ne oldu?"</p>

  <p class="calibre_4">"İki tanesi sınıfa geldi ve onu dışarı çıkardılar. Siyah bir kamyonete bindirilirken görülmüş."</p>

  <p class="calibre_4">"Nedenini biliyor musun?"</p>

  <p class="calibre_4">"Emin değilim. Söylediği bazı şeylerden dolayı olabilir."</p>

  <p class="calibre_4">"Bu hikâye bu kadarla kalmıyor, değil mi?" diyor, sonra da bir elini kaldırıyor. "Ama bana söyleme! Şu kız, kaç yaşındaydı?"</p>

  <p class="calibre_4">"Bilmiyorum. Okulda benim smıfımdaydı."</p>

  <p class="calibre_4">"11. sınıf mı?"</p>

  <p class="calibre_4">Başımı sallıyorum.</p>

  <p class="calibre_4">"Dinle Kyla. Bu çok önemli. Soru sorma, bu olayın dışında kal." Omuzlarımı elleri arasında sıkıca tutuyor ve gözlerimin içine bakıyor. "Bu senin kendi iyiliğin için. Beni anlıyor musun?"</p>

  <p class="calibre_4">"E... evet' diyorum.</p>

  <p class="calibre_4">Birden beni bırakıyor. Işıltıyla gülümsüyor.</p>

  <p class="calibre_4">"Gelecek perşembe görüşürüz! İyi bir hafta dilerim tatlım."</p>

  <p class="calibre_4">Dışarı yürüyor, dönüyorum ve annem salonun arkasında. Ona doğru yürüyorum ve bir kaşını kaldırıyor.</p>

  <p class="calibre_4">"Her şey yolunda mı?"</p>

  <p class="calibre_4">"Evet, iyiyim," diyorum. Sonra, gelen ani bir ilhamla ekliyorum: "Koşarken biraz geç kaldık. Azarlıyordu beni."</p>

  <p class="calibre_4">Annem kaşlarını çatıyor. "Dakiklik önemlidir Kyla." Ve eve doğru tüm yol boyunca nutuk çekiyor.</p>

  <p class="calibre_4">Sonraki akşamüstü, her cuma akşamüstü olduğu gibi 11. sınıfın öğrencileri Toplantı için diziliyor. Fakat bu hafta her şey farklı geliyor. Herkes dikkatle birbirinin önünde duruyor. Konuşma az, itişip kakışma, hafta sonu planları yok. Müdür henüz gelmedi. Fakat herkes Phoebe'ye ne olduğunu biliyor ve korkuyorlar.</p>

  <p class="calibre_4">Dinlediğimi bilseler kimse konuşmazdı elbette; ama tüm gün dedikodular ve fısıltılar duydum. Her nasılsa onun ortadan kayboluşu Tori'ninkinden ya da geçen hafta Toplantıdan aldıkları diğer çocuklardan daha fazla rahatsız etmiş insanları. Herkes onların neden gittiğini anlayabiliyor. Ama Phoebe nahoş yanını çoğunlukla kendisine saklardı, yasadışı herhangi biriyle bir araya gelmemişti, ya da otoriteye karşı konuşmamıştı; kaybolan diğer çocuklar gibi değildi.</p>

  <p class="calibre_4">Rickson arkasında iki Huda olduğu halde kapıdan içeri girdiğinde salon çoktan sessizleşmiş vaziyette. Kalabalığı tarıyor: Her göz ileriye bakıyor, her sırt dik.</p>

  <p class="calibre_4">"İyi akşamlar 11. sınıf," diyor ve gördüklerinden memnun olduğu gayet açık, gülümsüyor. Toplantı kısa sürüyor. Bittiğinde bir kez daha Hudalar arkada çıkışta duruyor. Gözlüyor ve biz sırayla dışarı çıkarken her yüze bakıyorlar.</p>

  <p class="calibre_4">Kimsenin omzundan tutulmuyor, kimse bir yana çekilmiyor.</p>

  <p class="calibre_4">Bu seferlik.</p>

  <p class="calibre_4">Bizi bugün Jazz götürüyor; arabanın yanına Amy'den önce varıyorum. Binanın köşesinde görünüyor. Jazz onu uzaktan görüp el sallıyor, sonra bana dönüyor.</p>

  <p class="calibre_4">"Amy buraya gelmeden önce sana bir şey söylemeliyim," diyor sesini alçaltarak.</p>

  <p class="calibre_4">"Ne?"</p>

  <p class="calibre_4">"Mac seni görmek istiyor, gelecek hafta ne zaman olacağını bana haber vereceğini söyledi. Ve kimseye de bir şey söylememen gerektiğini de, hiç kimseye. Tamam mı?"</p>

  <p class="calibre_4">Ben cevap veremeden Amy geliyor; Jazz dönüp ona sarılıyor ve açmak için kapıyı hızla çekiyor. Arka koltuğa tırmanırken tit- rememeye çalışıyorum.</p>

  <p class="calibre_4">Mac ve onun Lucy'nin -yani benim mi- ve kayıp kişilerin olduğu web sitelerine girdiği son derece yasadışı olan bilgisayarı. Benim söylediği gibi sessiz kalacağıma inanıyor. Hiçbir şey söylemeyeceğime. Mac, Phoebe ve diğer öğrencilerin ortadan kaybolmak için yaptıklarının çok çok ötesinde şeyler yaptı ve programlanmak için de çok yaşlı. Eğer bunlar ortaya çıkarsa ona ne olur?</p>

  <p class="calibre_4">Bana güvenmemesini dilerdim. Beni her ne için görmek istiyorsa bilmek istemiyorum.</p>

  <p class="calibre3" style="margin:0pt; border:0pt; height:1em"> </p>

  <p class="calibre_4"><span class="bold"> </span></p>

  <div class="calibre_6" id="calibre_pb_31"></div>
</body>
</html>
