<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>YİRMİ ALTINCI BÖLÜM</h1>

  <p class="calibre_4">Ertesi sabah, Sebastian hâlâ kayıp.</p>

  <p class="calibre_4">Her sabah uyandığımda yatağımda olurdu. Fakat iki sabahtır ben yarı uyanık vaziyette her yöne çarpıp dururken ne onu bulabiliyorum ne de orada olduğuna işaret eden sıcak bir yeri.</p>

  <p class="calibre_4">Amy'yle aşağıya kahvaltıya indiğimizde de ondan bir iz gözükmüyor. Annem mutfakta son hızla kahvaltıyı hazırlarken ön odada babamı gazetelerin arkasında bulunca şaşırıyorum. Sebastian'm geçen geceden kalan yemeği dokunulmamış bir şekilde kâsesinde duruyor.</p>

  <p class="calibre_4">"Sebastian nerede?" diye soruyorum anneme.</p>

  <p class="calibre_4">"Bilmiyorum. Aptal bir kediyi kovalamadan da yeterince meşgulüm. Muhtemelen ya fare peşinde koşuyordur ya da bir arkadaşını ziyarete gitmiştir."</p>

  <p class="calibre_4">Amy mısır gevreğinden başını kaldırıyor. "Ben de onu birkaç gündür görmedim. Baba, müştemilatta miydin?"</p>

  <p class="calibre_4">Babam okuduğu şeyin üstünden bakıyor. "Dün gece evet. Kahvaltıdan sonra bakarım," diyor ve yine gazetenin arkasında kayboluyor.</p>

  <p class="calibre_4">"Sebastian bazen oraya saklanıp içeride kilitli kalıyor" diye açıklıyor Amy.</p>

  <p class="calibre_4">Ama endişelenmekten kendimi alamıyorum. Çocuklar kaybolup da bir şey yapılmıyorsa, bir kediye neler olur?</p>

  <p class="calibre_4">Hazırlanmak için aceleyle seğirtip, sonra da bahçeyi kontrol etmeye gidiyorum. Arka taraftaki müştemilat kilitli ve penceresi de yok; ama ben Sebastian'ı çağırıp kapıyı dinliyorum: Cevap yok.</p>

  <p class="calibre_4">Biip biip sesi geliyor ön taraftan: Jazz. Artık resmiyet kazandığı ve bütün emniyet kemerlerini de tamamladığı için uğrayıp bizi alabiliyor.</p>

  <p class="calibre_4">Evin yanından dolaşıp çoktan orada hazır olan Amv'yi görüyorum.</p>

  <p class="calibre_4">"Hadi gel. Okula geç kalırsak bahse girerim otobüsle dönmek zorunda kalırız."</p>

  <p class="calibre_4">Yalpalayarak yola çıkıyoruz ve gözlerim bahçelerle patikalarda Sebastian'ı arıyor. Yolda da. Her gün Jazz'mki gibi hızla oraya buraya giden o kadar çok araba var ki.</p>

  <p class="calibre_4">Ama hiçbir şey göremiyorum.</p>

  <p class="calibre_4">Amy bakarken beni yakalıyor. "Endişelenme! Biz eve döndüğümüzde orada olacağına eminim."</p>

  <p class="calibre_4">"Ne hakkında endişeleniyor?" diye soruyor Jazz.</p>

  <p class="calibre_4">"Kedimiz kayıp," diyorum.</p>

  <p class="calibre_4">"Kediler gezgin yaratıklardır, tıpkı benim gibi; dünyayı dolaşmak, görülecek ne varsa görmek isterler."</p>

  <p class="calibre_4">Amy gözlerini deviriyor. "Elbette Bay Kolomb, sen öyle diyorsan."</p>

  <p class="calibre_4">"Arkadaki müştemilat neyin nesi?" diye soruyorum.</p>

  <p class="calibre_4">"Ne demek istiyorsun?" diyor Amy.</p>

  <p class="calibre_4">"Anahtarı yok. İçeride asılı duran ev anahtarlarının arasında değil; baktım."</p>

  <p class="calibre_4">İlgisiz bir biçimde omuz silkiyor. "Bilmiyorum. Orayı sadece babam kullanıyor."</p>

  <p class="calibre_4">"Muhtemelen erkek araç gereçleriyle doludur," diyor Jazz. 'Tırmıklar ve çim biçme makinesi gibi."</p>

  <p class="calibre_4">"Hayır. Onlar evin yanındaki küçük kulübenin içinde," diyorum, birkaç gün önce yaprakları tırmıkla alırken Sebastian tırmığın peşinden koşmuştu. Huzursuzum. Geldiğimden beri benim gölgem gibiydi. Nerede?"</p>

  <p class="calibre_4">Jazz arabayı kullanırken otobüsü geçip erkenden varıyoruz. Dersten önce aklımda dönüp duran diğer şeyle ilgili araştırma yapmak için Öğrenim Kaynakları Birimi'ne giriyorum.</p>

  <p class="calibre_4">Kaybolmadan önce Lucy'nin yaşadığı Keswick hakkında. Bilmem lazım: Resmimdeki dağlar gerçek bir yer mi?</p>

  <p class="calibre_4">Giriş yaptıktan sonra okul bilgisayarını Mac'inkiyle karşılaştırırken buluyorum kendimi. Bu düne kadar gördüğüm bütün diğer bilgisayarlar gibi. Evde de aynısından var; babam her yere bilgisayar sistemleri kurup bakımını yapıyor, onların da aynı olduğuna bahse girerim. Arama ekranında üstte solda hep olduğu gibi MK kilidi var. Daha önce bunlara dikkat etmemiştim: Merkezi Koalisyon'un MK'sı. Hükümetin. Mac'in ekranında bu logodan eser yoktu.</p>

  <p class="calibre_4">Parmaklarım klavyeye gidiyor, tam Keswick yazacakken bir şey beni durduruyor. Dün, Mac başka bilgisayarlarda kayıp kişilerle ya da hassas herhangi bir şeyle ilgili arama yapmaya karşı uyarmıştı: Hepsi izlenip denetleniyor demişti. Aramayı yapmadan çıkıyorum.</p>

  <p class="calibre_4">Kyla Davis'in Lucy Connor'm altı yıl önce kaybolduğu Keswick ile ilgili arama yapması bilinmeyen bir yerde bir alarmı çalıştırabilir.</p>

  <p class="calibre_4">Birkaç dakika sonra raftan aldığım eski, tozlu, resimli bir Birleşik Krallık atlasına bakıyorum. Sanırım yanıldım. Lucy'nin yanında kedi de vardı ama: Catbells; Keszvick'ten kolay ulaşılan, Der- ıventıvater sahillerine doğru yürüyüşçüleriyle popüler bir tepe. Dün gece çizdiğim resmin aynısı.</p>

  <p class="calibre_4">Belki bir yerde Catbells'in bir resmini gördüm ve resmime onu koydum. Ya da belki bir yanım hatırlıyor, Lucy'nin bir parçası. Kitaptaki fotoğrafa gözlerimi kısarak bakıp gözlerimi kapatıyorum. Zihnimde orada olmaya çalışıyorum. Ama olmuyor, ikiboyutlu; bu yerle ilgili hiçbir şey hissedemiyorum. Doğrudan düşünürsem hiçbir şey hatırlamıyorum. Yine de sol elim bir iki şey biliyor gibi.</p>

  <p class="calibre_4">Salonun köşesinden bir kütüphane görevlisi merakla bana bakıyor. Çay fincanım masaya koyuyor. Aceleyle atlası kapatıp geriye, rafa sokuşturarak çıkıyorum.</p>

  <p class="calibre_4">Bay Gianelli resim defterlerimizle birlikte bizi dışarıya, güneş ışığına çıkarıyor. Mac'in televizyonundaki hava raporları yanılmış: yağmur, yağmur, yağmur; bugün başlayacağmı söyledikleri yağmurdan eser yok.</p>

  <p class="calibre_4">Bizi Cuttle Deresi etrafındaki kısa bir yürüme mesafesinde ormanlara yürütüyor ve bir termos çayla birlikte kendisini bir bankın üzerine atıyor.</p>

  <p class="calibre_4">"Gidin! Haydi! Bir şeyler çizin, bir saat sonra geri dönün ve yaptığınız işlerle beni şaşırtın."</p>

  <p class="calibre_4">Çoğu ikili üçlü gruplar halinde, herkes dağılıyor. Yollar her yöne gidiyor. Ben Phoebe'nin hangi yoldan gittiğine bakıp aksi tarafa yöneliyorum.</p>

  <p class="calibre_4">Yollar çapraz gidiyor ve ben ormanın en sık olduğu yere doğru yola koyuluyorum; kendimle diğerleri arasına mesafe koymak için sinirli bir biçimde biraz koşuyorum. Oturacak bir taş bulup şimdi neredeyse çırılçıplak olan ağaçları çizmeye koyuluyorum. Dere boyunca otlar ölmüş, yapraklar ayağımın altında çürüyor.</p>

  <p class="calibre_4">Etrafta kimse yok. Sol elime geçiyorum. Çizsem, bir şeye dikkat etmeden aklımın gezinmesine izin versem ne olur?</p>

  <p class="calibre_4">Lucy'nin kedisini düşünüyorum. Tekir çizgileri olan, gri, kısa tüylü bir kedi. Dobişko ya da kaim tüylü, ya da ikisi birden. Tuhaf, kıpır kıpır bir tüy topu. Saldır: Onu bir parça ipe saldırırken çiziyorum. Arka ayakları üzerinde titriyor, dikiliyor, kıvrılıp zıplıyor. Dişi mi? Evet, bir şekilde kedisinin dişi olduğuna eminim.</p>

  <p class="calibre_4">Ama bugün çizime dalıp duramam. Gri bir kedi yavrusu yerine sayfamda Sebastian görünmeye başlıyor. Endişeyle ve huzursuzlukla çizim defterimi kapatıp yol boyunca dolaşmaya başlıyorum.</p>

  <p class="calibre_4">Bu ağaçlar elli yıldan fazla bir zaman önce doğal bölge olarak tasarlanıp dikilmiş; biyoloji öğretmenimiz bize böyle söyledi. Yirmilerdeki ayaklanmalar sırasında bir bölümü yanmış ama şimdiye kadar yeniden büyümüşler. Artık düzenli bakılmadığı için vahşi duruyorlar. Etrafta kuşlar uçuyor, çalılardan hızla kaçışan bir şeylerin hışırtısı geliyor. Anayolun dışına çıkıp dar, çıplak bir yola geçip dolaşıyorum. Rüzgâr rasgele esiyor, yavaşça beni geldiğim yöne doğru yönlendiriyor.</p>

  <p class="calibre_4">Dönemeçten sonra döndüğümde o kadar hareketsiz ki ilkönce onu fark etmiyorum bile: Phoebe. Yere tek başına oturmuş, dizlerinde çizim defteriyle sırtını bir ağaca yaslamış ve dalmış. Yerde bir bülbül hopluyor: Ona mı ait? Kuş cıvıldıyor ve o da onunla bir diyalog içinde gibi, mırıldanmaya benzer sesler çıkarıyor ve kuş yakma, daha yakına hoplayarak en sonunda ayağına sıçrıyor.</p>

  <p class="calibre_4">Ve kız gülümsüyor. Phoebe'nin yüzü bununla değişiyor: Gözleri küçük ve kararlı; saçlarına bir süredir fırça değmemiş ve kız çillerle kaplı. Ama bir şekilde bülbüle gülümsediğinde farklı görünüyor; nazik, tatlı, Phoebe değil.</p>

  <p class="calibre_4">Beni burada görürse gülümsemez. Sessizce geriye bir adım atıyorum ama hareketi fark etmiş olmalı ki dönüyor; bülbül de uçup gidiyor.</p>

  <p class="calibre_4">"Kahretsin!" diyor. Araya girenin kim olduğunu görmek için dönüp beni görüyor ve kaşlarını çatıyor. "Beni nasıl gizlice gözetlersin?"</p>

  <p class="calibre_4">Durup cevap vermekle kaçmak arasında kararsız kalıyorum.</p>

  <p class="calibre_4">"Gözetlemek mi? Gözetlemedim/' dediğimi duyuyorum. "Yürüyordum ve bülbülle konuştuğunu gördüm. Nasıl yapıyorsun bunu?" Merak bu sözleri dışarı vuruyor.</p>

  <p class="calibre_4">"Hiçbir kuşla konuşmuyordum" diyor, savunmacı. "Ve sen gözetliyordun, yoksa seni duyardım."</p>

  <p class="calibre_4">Ve haklı olduğunu fark ediyorum. Gözetlemedim, yani dediği biçimde -her nasılsa bilerek değil- ama ne yaptığımı düşünmeden çatırdayabilecek ince dallara basmaktan kaçındım; sesi engellemek için dikkatle ağaçların altındaki bitkilerin üzerinden gittim.</p>

  <p class="calibre_4">"Bülbüllerle konuşabiliyor musun?"</p>

  <p class="calibre_4">"Şışş," diyor. Ve kuşun geri döndüğünü görüyorum. Yeniden gülümsüyor, bana değil. Eğer hareket edersem ve uçarsa yandım, eğer durursam onu sinirlendiririm. Ne yapmalı?</p>

  <p class="calibre_4">Çiziyor ve ben görmek için başımı uzatıyorum. Bayağı iyi. Şaşkınım. Sınıfta yaptıkları ortalamaydı.</p>

  <p class="calibre_4">Sonunda bülbül kafasını bir yana yatırıp uçup gidiyor. Defterini kapatıyor.</p>

  <p class="calibre_4">"Sen, beni dinle. Bir bülbülle konuştuğumu kimseye söyleme, anlıyor musun? Yoksa pişman olursun."</p>

  <p class="calibre_4">Omuz silkiyorum. Neden söyleyeyim, ya da söylersem kimin umurunda olur ki? Geldiğim yöne doğru yürümek için dönüyorum ama içimde bir şey beni dürtüyor ve kendimi geri dönerken buluyorum. Sadece o ve ben varım; onun tarafında olan bir kalabalık yok, ben de aklımı kaçıracak gibiyim.</p>

  <p class="calibre_4">"Benimle ilgili ne gibi bir sorunun var? Sana hiçbir şey yapmadım."</p>

  <p class="calibre_4">"Bilmiyor musun? Gerçekten o kadar aptal mısın ispiyon- kafa?"</p>

  <p class="calibre_4">Yumruklarımın sıkıldığını hissediyorum ama rahatlamaya zorluyorum kendimi ve derin nefes alıyorum. Levo'ma bir göz atıyorum: 4.8; şu an sorunsuz.</p>

  <p class="calibre_4">"Patlarsan burada sana yardım edecek kimseyi bulamazsın." Gülüyor.</p>

  <p class="calibre_4">"Neden bana öyle dedin?"</p>

  <p class="calibre_4">"Çünkü sen bir ispiyon-kafasm. Eskiden neysen ne idin, artık gerçek bir insan değilsin. Yaptığın ve söylediğin her şeyi izleyen beynindeki o çiple hükümetin yürüyüp konuşan casuslarından birisin. Geri kalanlarımız -biz- yaşça büyük kimseye hiçbir şey söylemeyiz. Ama sen buna karşı koyamazsın. Değil mi? Sen ve diğerleri insanlar hakkında rapor veriyorsunuz ve sonra da onlar ortadan kayboluyorlar. Sizin suçunuz."</p>

  <p class="calibre_4">Kalkıp sessizce bana doğru yaklaşıyor. Donmuş kalmışım ve daralan yolda geçmek için beni omzumdan sertçe itiyor.</p>

  <p class="calibre_4">Levo'm titriyor. Casus değilim ben. Değilim.</p>

  <p class="calibre_4">Öyle miyim?</p>

  <p class="calibre_4">Geç kalmamak için tam zamanında Gianelli'nin yanma dönüyorum. En iyi çizimleri alıp herkesin görmesi için yukarıya kaldırıyor. Phoebe'nin bülbülü o seçilenlerden biri. Pek fazla şey yapmadım ve arkaya saklanmaya çalışıyorum ama olmuyor. Çizim defterimi elimden alıyor: Yarım bırakılmış ağaçları, otları buluyor. Lucy'nin kedisini ve Sebastian'ı da.</p>

  <p class="calibre_4">Homurdanıp geri veriyor. "Şu kedi arkadaşlarını bir ağacın altında bulmadın sanırım."</p>

  <p class="calibre_4">"Hayır ben..."</p>

  <p class="calibre_4">"Siz genç sanatçıları sınıftan dışarı çıkarmamın tek nedeni etrafınızda gördüklerinizi çizmenizdi. Hayvan koleksiyonunu çizmesiyle ilgili hatırlatma yapmam gereken kişi genelde Phoebe olur"</p>

  <p class="calibre_4">"Özür dilerim," diyorum.</p>

  <p class="calibre_4">Gianelli okula geri dönmek için yola koyuluyor, diğerleri de izliyor. Ben eşyalarımı çantama koymaya başlarken bir el uzanıp çizim defterimi yakalıyor: Phoebe.</p>

  <p class="calibre_4">"Geri ver onu!"</p>

  <p class="calibre_4">Kolumun uzanabileceği yerden kaçıp defteri açıyor. Sebas- tian'ı görünce yüzünden bir bakış -bir şey- geçiyor. Sayfayı düzeltip geri veriyor.</p>

  <p class="calibre_4">O gece akşam yemeğinde telefon çalıyor. Annem kaşlannı çatıyor. "Açma da mesaj bıraksınlar," diyor ama babam açmaya gidiyor.</p>

  <p class="calibre_4">Yemeğimle oynuyorum, aç değilim. Sebastian'dan hâlâ iz yok; iki gün oldu, annem bile endişelenmeye başladı.</p>

  <p class="calibre_4">Babam elinde paltoyla geri geliyor. "Kediyi almaya benimle birlikte kim gelir?"</p>

  <p class="calibre_4">Arabada anlatıyor. Sebastian birkaç kilometre ötedeki bir veterinere götürülmüş. Bir kavgada, belki bir tilkiyle girdiği kavgada yaralanmış. Ama iyiymiş.</p>

  <p class="calibre_4">"Bizi arayacaklarını nereden bilmişler?"</p>

  <p class="calibre_4">"Sebastian çiplidir. Kimin olduğunu, nerede yaşadığını bulmak için çipi taramışlar."</p>

  <p class="calibre_4">Ah. Yani Sebastian da benim gibi bir çip-kafalı. "Biri onu getirmiş olmasaydı onun izini sürebilir miydik? Çiple?"</p>

  <p class="calibre_4">"Çipin tipine göre değişir," diyor babam bir yandan arabayı sürüp bir yandan bana doğru bakarken.</p>

  <p class="calibre_4">"Sebastian'mkiyle olmaz. Fakat iz sürücü çipler yapabiliyor ve Huda köpekleriyle falan halledebiliyorlar. Neden sordun?"</p>

  <p class="calibre_4">Omuz silkiyorum.</p>

  <p class="calibre_4">"Söyle bana," diyor. Ve babamın bir özelliği de sesinin tonundan soru sorduğu zaman sana cevaplatması.</p>

  <p class="calibre_4">"Sadece birinin okulda söylediği bir şey. Kız dedi ki hükümetin casusu gibiymişim. Çünkü beynimde çip varmış. Bana güvenilmezmiş."</p>

  <p class="calibre_4">Gülüyor. "Casus mu? Bak sen. Senin yanında konuştuklarıma dikkat etsem iyi olacak o zaman."</p>

  <p class="calibre_4">"Bu doğru mu? Yapıp söylediklerimi kayıt mı ediyor?"</p>

  <p class="calibre_4">"Tabii ki hayır," diyor ama cevabın tamamının bu olmadığı izlenimine kapılıyorum.</p>

  <p class="calibre_4">Veterinerde kapıda "Kapalı" yazıyor ama bizi içeri alıyorlar.</p>

  <p class="calibre_4">"Aha, çifte D, işler nasıl?" diyor veteriner babama. Çifte D mi? Ah. David Davis.</p>

  <p class="calibre_4">"Bilirsin işte, her zamanki gibi." Bakışıyorlar.</p>

  <p class="calibre_4">Veteriner tezgâhın arkasındaki bir döner kapıyı itiyor. "Bayan Best şu kediyi getirir misiniz?" diye sesleniyor.</p>

  <p class="calibre_4">"İyi mi?" diyorum. "Nerede buldunuz onu?"</p>

  <p class="calibre_4">"Ben bulmadım. Buraya yardım eden kız onu evine almış ve bugün de buraya getirmiş. Gayet iyi. Birkaç dikiş atıp ihtiyatlı davranmak için de bir iğne yaptım."</p>

  <p class="calibre_4">"Size borcum nedir?" diyor babam.</p>

  <p class="calibre_4">Tezgâhın arkasında kapı dönerek açılıyor ve dışarı Sebas- tian'ı taşıyan Phoebe çıkıyor. Bekleme odasının ta öteki ucundan bile kedimin mırlamasını duyabiliyorum, hem de bir yanı tıraş edilmiş olmasına ve dikişlerinin sarkmasına rağmen. Zavallı Sebastian.</p>

  <p class="calibre_4">Ama Phoebe'nin burada işi ne? Gözlerim açılıyor ve ne olup bittiğini anlamaya başlarken ağzım açık kalıyor.</p>

  <p class="calibre_4">"Sinek yutacaksın programlanmış," diyor.</p>

  <p class="calibre_4">"Biliyordun. Onu aldın ve çizimimi görünce onun benim kedim olduğunu gördün, sonra da buraya getirdin."</p>

  <p class="calibre_4">Omuz silkiyor. "Dün onu biri yaralanmış şekilde bulmuş ve bakmam için bana verdi. Ben de bugün onu buraya getirdim ve veterinere kimin kedisi olduğunu söyledim. Yine de kontrol etmek için taradılar."</p>

  <p class="calibre_4">"Çok teşekkür ederim."</p>

  <p class="calibre_4">Sebastian'ı kollarıma veriyor.</p>

  <p class="calibre_4">"Bunun bizi arkadaş yaptığı gibi bir fikre kapılacak kadar aptal olma. Bu hiçbir şeyi değiştirmez çip-kafa," diyor, kaşlarını çatıyor ve kapıdan geri gidiyor.</p>

  <p class="calibre_4">Dönüyorum; babam yeniden odaya gelmiş, bir kaşını kaldırmış duruyor. Yüzünde düşünceli bir ifade var.</p>

  <p class="calibre_4">Kapıyı açık tutuyor. "Hadi bakalım. Eve gitme zamanı."</p>

  <p class="calibre_4">Arabaya biniyoruz ve babam şunu söylediğinde neredeyse eve varmak üzereyiz: "Oydu değil mi?" Soru değil de bir açıklama. "Kim?"</p>

  <p class="calibre_4">"Senin casus olduğunu söyleyen kız."</p>

  <p class="calibre_4">Hiçbir şey söylemiyorum. Evet desem sonuçta bir casus olurum.</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_29"></div>
</body>
</html>
