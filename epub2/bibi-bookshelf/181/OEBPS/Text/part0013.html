<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>DOKUZUNCU BÖLÜM</h1>

  <p class="calibre_4">"En azından bir kitap alabilir miyim?"</p>

  <p class="calibre_4">"Hayır. Dinlenmen gerekli," diyor annem ve kollarını kavuşturuyor.</p>

  <p class="calibre_4">"Hem dinlenip hem okuyabilirim."</p>

  <p class="calibre_4">"Hayır."</p>

  <p class="calibre_4">"Hastanede izin veriyorlardı." Yalan söylüyorum.</p>

  <p class="calibre_4">"Hastanede değilsin, benim gözetimim altındasın ve dinleneceksin. Uyu şimdi," diyor Sebastian'ı dışarı kışkışlayıp kapıyı kapatarak giderken.</p>

  <p class="calibre_4">İyiliğimi düşündüğüne inanabilirim. Fakat her iki dakikada bir gizlice yanma gelip dinlenip dinlenmediğini kontrol eden birinin yanında dinlenmek zor.</p>

  <p class="calibre_4">Gözlerimi kapatıyorum. Başım hâlâ bir mengenede ezili- yormuş gibi hissediyorum, yine de sabahkine göre daha iyi, Sebastian'ın mırıltıları kafatasımda davullar çalarak titreştiğinde onun dışarı çıkarılmasını istemiştim. Ama uyumaya korkuyorum. O rüyanın beni yeniden yakalamasından korkuyorum. Şimdi zamanla iğnenin etkisi geçtiğine göre her şey olabilir.</p>

  <p class="calibre_4">Hastanedeki kâbuslarım dehşet verici fakat belirsizdi. Çoğu kez, olan çoğu şeyi hatırlayamıyordum; sadece bağırarak uyanıyordum. Genellikle ne olduğunu bilmeden bir şeyden kaçardım.<br class="calibre3" /></p>

  <p class="calibre_4">Fakat bu farklıydı. Rüyayı tıpkı tam da şimdi gözlerimin önünde tekrar tekrar gerçekleşiyormuş gibi, zihnimde canlı bir biçimde yaşıyorum. Acıyı hissedebiliyorum, kırılmış kanlı parmaklarımı görebiliyorum. O kadar gerçek ki...</p>

  <p class="calibre_4">Bir anıya aitmiş gibi gerçek, çıplak ve berrak; o kadar korkunç bir türde ki asla unutamazsın, ne kadar büyük bir güçle denersen dene. Ama anılar benim sahip olmamam gereken şeyler. Programlanmadan önceye dair hiçbir şey olmamalı. Sanki dün sol elimle çizim yapmış olmam onu saklı bir yerden geri getirmiş, yüzeye çıkarmış gibi.</p>

  <p class="calibre_4">Kim o? Gerçek biri mi yoksa sadece zihnimde yaşayan bir kâbus yaratığı mı? Rüyada yüzünü hiç görmüyorum. Önce ışık gözümü alıyor, sonra acımın ve gözyaşlarımm arasında hiçbir şey göremiyorum. Fakat rüyadaki ben onu tanıyor, ayak seslerini bile tanıyor.</p>

  <p class="calibre_4">Bir şey çok kesin. Eğer gerçekse, bilmek istemiyorum.</p>

  <p class="calibre_4">"Hımmm?"</p>

  <p class="calibre_4">"Özür dilerim. Uyandırdım mı seni?" diyor Amy.</p>

  <p class="calibre_4">Aslında uykudaydım; kapkara ve sessiz bir yerde rüyasız ve hareketsiz. Belki de ilaçların etkisi geçmedi.</p>

  <p class="calibre_4">"Önemli değil. Yatakta olmaktan sıkıldım. Kalkabilir miyim?"</p>

  <p class="calibre_4">Amy başını sallıyor. "Sana asla izin vermez. Bütün gün yatakta kalman gerektiğini söylediler. Annem inansa da inanmasa da her zaman söylenene harfiyen uyar."</p>

  <p class="calibre_4">"O kadar sıkıldım ki."</p>

  <p class="calibre_4">"Zavallım. Başın nasıl?"</p>

  <p class="calibre_4">"Pek iyi değil."</p>

  <p class="calibre_4">"Sana bir şey getireyim mi? Acıktın mı?"</p>

  <p class="calibre_4">"Hayır."</p>

  <p class="calibre_4">Amy gitmek için dönüyor.</p>

  <p class="calibre_4">"Bekle. Benim için yapabileceğin bir şey var."</p>

  <p class="calibre_4">"Nedir?"</p>

  <p class="calibre_4">"Çizim defterim. Çizim yapmayayım diye aldı götürdü."</p>

  <p class="calibre_4">Tereddüt ediyor. Odasına gidip geri geliyor.</p>

  <p class="calibre_4">"Bu işe yarar mı?" Boş küçük bir not defterini ve kalemi tutuyor.</p>

  <p class="calibre_4">"Harika. Teşekkür ederim."</p>

  <p class="calibre_4">"Sakla bunları." Göz kırpıyor.</p>

  <p class="calibre_4">Yastıklara dayanarak sırtımı dikleştiriyorum ve bedenim not defterine siper olsun diye sırtımı dönüyorum. Dikkatle annemin gizlice merdivenden çıktığını haber verecek gıcırtıyı dinliyorum.</p>

  <p class="calibre_4">Fakat kalemin kâğıttaki rahatlatıcı çizgilerine gittikçe daha fazla dalıyorum; kendimden, rüyadan, her şeyden kaçıyorum.</p>

  <p class="calibre_4">Başka biriyim.</p>

  <p class="calibre_4">"Ben olduğum için şanslısın."</p>

  <p class="calibre_4">Sıçrıyorum.</p>

  <p class="calibre_4">Amy kapıyı kapatıyor ve yanımdaki masanın üzerine tepsiyle bir çorba kâsesi koyuyor.</p>

  <p class="calibre_4">"Ne çiziyorsun?"</p>

  <p class="calibre_4">Ona gösteriyorum. Yarı-annem yarı-ejderha. Çeşitli şekillerde poz vermiş. Ateş püskürtürken, evin üzerinde uçarken.</p>

  <p class="calibre_4">Gülüyor. "Ah Tanrım. Bunları görmesine izin verme. Bunu saklamamız lazım ve..."</p>

  <p class="calibre_4">Duruyor ve elime bakarak kaşlarını çatıyor. Kalem sol elimde. Mideme ürperti yayılıyor.</p>

  <p class="calibre_4">"Sağ elini kullandığını olduğunu sanıyordum. Beni çizerken o elini kullanmıştın."</p>

  <p class="calibre_4">"Evet! Sağ elimle çiziyordum. Sana defteri verirken değiştirdim."</p>

  <p class="calibre_4">"Ah pardon, tabii ki," diyor ve yeniden gülümsüyor.</p>

  <p class="calibre_4">Levo'm titreşiyor: 4.6.</p>

  <p class="calibre_4">“Çikolata?" diye soruyor.</p>

  <p class="calibre_4">Başımı sallıyorum. "Sebastian."</p>

  <p class="calibre_4">Kapıyı açıyor ve birkaç saniye sonra Sebastian'ı taşıyarak geri gelip onu dizime bırakıyor. Sebastian, bütün gün dışarıda kalmaktan dolayı kızgın, miyavlıyor.</p>

  <p class="calibre_4">Onu seviyorum ve mırıldayarak çöküyor. Pençelerini yorganımın üstünden vücudumun yan tarafına bastırıyor, tırnaklarını çıkarıp çekiyor.</p>

  <p class="calibre_4">"Biraz yemek yer misin?" diye soruyor Amy.</p>

  <p class="calibre_4">"Biraz sonra."</p>

  <p class="calibre_4">Seviyem yeniden 5'e çıkınca aşağıda televizyon seyretmeye iniyor. Sebastian'a o kadar sıkı sarılmışım ki kollarımı gevşetin- ceve dek kıpırdanıp mücadele etmeyi bırakmıyor.</p>

  <p class="calibre_4">Neden yalan söyledim?</p>

  <p class="calibre_4">O anda korktum. Amy'den mi? Delice bu. Ama korku oradaydı, gerçekti.</p>

  <p class="calibre_4">Sol elimi kaldırıyorum. Her iki tarafını çeviriyorum. Parmaklar tam ve kusursuzlar; yara izi de yok. Neredeyse kendimi bunun hiç olmadığına inandıracağım, her şeyi bilinçaltımm uydurduğuna. Bir kez bunu fark edip anladığımda, o rüyayı tetik- leven sol elimle daha iyi çizimler yapabilirim. Bu bir anı olamaz. Ben programlandım, benim anılarım olamaz.</p>

  <p class="calibre_4">Fakat bir şekilde rahatsızlık veren bir emin olma hali ezici ağırlığıyla göğsüme oturuyor, nefes almamı güçleştiriyor. Bütün kendimi koruma güdülerim içimde çığlık çığlığa ve görmezden gelemiyorum.</p>

  <p class="calibre_4">Kimse bilmemeli.</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_12"></div>
</body>
</html>
