<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>OTUZUNCU BÖLÜM</h1>

  <p class="calibre_4">Hava soğuk ve hava raporunun geçen hafta yağacağını söylediği yağmur nihayet geldi. Aralıksız, sağanaktan daha istikrarlı ama başımızın üstündeki yapraklı gök kubbeden büyük su damlaları halinde geçmeye başlayacak kadar uzun sürüyor.</p>

  <p class="calibre_4">Ben'le birlikte koşuyoruz. Geri kalanlardan koptuk. Sırılsıklam olmama rağmen o kadar hızlı koşuyorum ki hızdan üşümüyorum. "Boktan hava/' diye soluyorum.</p>

  <p class="calibre_4">"Evet. Tipik ekim ayı," diyor Ben.</p>

  <p class="calibre_4">Nereden bilebilirim ki? Hatırladığım ilk ekim bu. Bu sabah dağ krosu idmanı için geldiğimizde Ferguson erkekleri kızlardan önce yollamak yerine, geçen haftanın finiş zamanlarına göre bizi birer dakika arayla başlattı. Böylece Ben'le birlikte ben en hızlı olarak ilk çıkış yapanlar oluyoruz. Diğerlerinin bizi yakalamak için hevesli olacağını bilerek sıkı bir tempoyla başlıyoruz.</p>

  <p class="calibre_4">Ormanları geçip tepeye tırmanmaya başlıyoruz. Artık üstümüzü örten bir şey de yok ve daha hızlı yağıyor, ayağımızın altında çamur ve yapraklar oynuyor. Yol, su kanalları geçebilsin diye tepenin içinde kesiliyor. Ayakta durabilmek için yavaşlamamız lazım.</p>

  <p class="calibre_4">"Muhteşem, değil mi?" diyor Ben, tepeden tırnağa çamurla kirlenmiş ve sırılsıklam bir biçimde.<br class="calibre3" /></p>

  <p class="calibre_4">"Harika," diyorum alayla. Ama sonra gülüyorum. Koşarak önceki duygulardan çıkıp canlı olduğum bölgeye girmek harika. İlerlemelerini seyretmek için gözlerimle onları yavaşlatıp her birini gökyüzünden düşerken izleyebilirken kafama çakılan her damlayı hissediyorum.</p>

  <p class="calibre_4">Her his, her duygu aşırı hızlı. Daha çok çaba harcarsam Tori'yi ve Phoebe'yi unutabilirim. Hortlayan Lucy'yi de. Gözlerimi kapattığımda orada oluyor; ellerini uzatıp yardım etmem için yalvarıyor. Pek çok nedenden dolayı anlamsız.</p>

  <p class="calibre_4">"Dur bir saniye," diyor Ben tepeye çıkınca. Büyük bir meşe ağacının altına sığmıyoruz. Çözülmüş ayakkabı bağcığını düzeltmek için çömelip bağlıyor ve ağaca yaslanıyor.</p>

  <p class="calibre_4">Buradan tüm vadiyi görebiliyoruz; gökyüzü simsiyah. Diğerleri görünürde değil.</p>

  <p class="calibre_4">"Bahse girerim geri dönmüşlerdir," diyor Ben. "Pısırıklar!" Gülüyor.</p>

  <p class="calibre_4">"Biz de dönelim mi?"</p>

  <p class="calibre_4">"Hayır. Yarı yolu geçtik, anlamı yok."</p>

  <p class="calibre_4">"Gidelim," diyorum. Endişeyle, daha hızlı gitmek istiyorum, daha hızlı. Sadece koşmalıyım.</p>

  <p class="calibre_4">"Neyin var?"</p>

  <p class="calibre_4">Omzumu silkip kollarımı kendime doluyorum.</p>

  <p class="calibre_4">"Söyle bana Kyla," diyor ve tatlı kahverengi gözlerine bakıp güveniyorum, gerçekten. Ama anlatmalı mıyım?</p>

  <p class="calibre_4">Ürperiyorum ve kollarını bana sarıyor.</p>

  <p class="calibre_4">"Koşmak istiyorum," diyorum.</p>

  <p class="calibre_4">"Konuşana kadar olmaz."</p>

  <p class="calibre_4">Ve Ben'in gözleri Dr. Lysander'inkilerden de kötü: Beni bu ağaca çiviliyorlar. Soluk alıp vermemle kalp ritmim yavaşlarken</p>

  <p class="calibre_4">titremeye başlıyorum, ama soğuktan değil. Yüzümü göğsüne gömüyorum ki gözleri benimkileri yakalayanlasın.</p>

  <p class="calibre_4">"Belki yardım edebilirim/' diyor.</p>

  <p class="calibre_4">Bir şey söylememek için çok fazla sebep var. Mac'e söz verdim. Tehlikeli şeylerin Ben'i riske atabileceğini biliyorum. Ben'in sır tutup tutamayacağını bilmiyorum; daha kendim tutabilir miyim onu bile bilmiyorum.</p>

  <p class="calibre_4">Ben geri çekilip dönüyor, boşanan yağmurun altında bir taşa oturuyor. Beni dizlerine çekiyor.</p>

  <p class="calibre_4">"Yolunda gitmeyen şeyi söyleyene kadar hiçbir yere gitmiyoruz."</p>

  <p class="calibre_4">Göğüs geçirip gözlerimi kapatıyorum ve ona yaslanıyorum. Şu an burada kalmak pek de kötü bir düşünce değil. Kollarıyla beni sarmış vaziyette dönüp bir elini çenemin altına koyup yüzümü kaldırıyor. Ve ben gözlerimi açıyorum, onunkiler daha yakında şimdi, öne doğru eğiliyor. Kalbim kanat çırpıyor, koşmayı bırakmama rağmen bir kez daha hızlı çarpmaya başlıyor. Önceki gün beni öpeceğini düşündüğüm zamanki gibi dikkatle bana bakıyor, ama o zaman tüm istediği Tori hakkında konuşmaktı.</p>

  <p class="calibre_4">Tori, Phoebe ve Lucy: Aramızda çok fazla hayalet var. Fakat aralarından birini gerçekle kovabilirim. Biraz geri çekilip sözcükleri seçiyorum.</p>

  <p class="calibre_4">"Neden programlandığını hiç merak ettin mi?"</p>

  <p class="calibre_4">"Yine mi buna döndük?" Omuz silkiyor. "Bazen. Merak etmemek zor. Ama kim olduğumuzu bilemeyiz ve..."</p>

  <p class="calibre_4">"Ama ben biliyorum."</p>

  <p class="calibre_4">Bir duraksama oluyor, tek duyabildiğim yağmurun sesi ve tüm gördüğüm Ben'in gözlerindeki şüphe.</p>

  <p class="calibre_4">"Ne demek istiyorsun?" diyor nihayet, yüz ifadesinde özen var ve nötr.</p>

  <p class="calibre_4">Yutkunuyorum. Lucy'yi görmezden gelmenin bir anlamı yok, öyle değil mi? Bir yere gitmeyecek.</p>

  <p class="calibre_4">''Adım Lucy Connor'dı. On yaşındayken kayboldum. Gri bir kedi yavrusuna sahibim, biri parmaklarımı kırdı. Ve biri beni özlüyor/'</p>

  <p class="calibre_4">Ve her fısıldadığım cümlede ürperiyorum.</p>

  <p class="calibre_4">içimde bir şeyler dönüp, karışıp, kırıp çıkmaya çalışıyor. Bunun yerine ağlıyorum. Ben'in kollarına gömülüyorum, beni kucaklıyor, saçımı okşuyor, bunlar olurken yağmur yağmaya, rüzgâr esmeye devam ediyor. İçimde dışımda fırtına var.</p>

  <p class="calibre_4">"Bunları nasıl oluyor da biliyorsun?" diyor Ben nihayet.</p>

  <p class="calibre_4">Bir kez daha gözyaşlarım diniyor ve konuşabiliyorum, ona yasadışı bilgisayardan, kayıp kişilerin web sitesinden ve Lucy'den bahsediyorum. Yavaş yavaş anlıyorum: İnanmaya başlıyor.</p>

  <p class="calibre_4">"Anlamıyorum," diyor. "Kayıp kişiler mi?"</p>

  <p class="calibre_4">"Kayıp çok fazla kişi var. Yakalanıp mahkemeye çıkarılmıyorlar; sadece kayboluyorlar. Belki biz suçlu bile değiliz."</p>

  <p class="calibre_4">Ben kafasını sallıyor. "Bunu yapamazlar, bu yasadışı. Devlet kendi yasalarını nasıl çiğner?"</p>

  <p class="calibre_4">"Belki biz yanlış bir şey yapmadık ve hükümet bizim yapıp söylediğimiz bir şeyi beğenmediğine karar verdi. Bilmek ister misin? Kayıp biri olup olmadığını?"</p>

  <p class="calibre_4">Ben'in yüzünden karmaşık bir oyun pırıltısı geçiyor. Konuşmaya başlıyor fakat ben elimi kaldırıyorum. "Bekle," diyorum ve başımı çeviriyorum. Yağmur ve rüzgârdan duyması zor ama biri mi geliyor?</p>

  <p class="calibre_4">Tepenin kenarında bir şekil beliriyor. Fırlayıp kalkmaya çalışıyorum ama Ben beni sıkıca tutuyor. İdmandaki çocuklardan biri, orada oturduğumuzu görünce sırıtıp koşarak geçiyor.</p>

  <p class="calibre_4">Ben beni bırakıyor, sıçrayarak kalkıyorum. "Bunu neden yaptın?"</p>

  <p class="calibre_4">"Her şekilde bizi görecekti. En azından bırakalım kucaklaştığımızı düşünsün, tehlikeli şeylerden bahsettiğimizi değil."</p>

  <p class="calibre_4">"Kucaklaşmak." Yaptığımız bu mu yoksa sadece bir örtbas hikâyesi mi? Yüzüm soğuğa rağmen yanıyor. Bir kez daha gelen bir sese dönüyorum, bizi sollamak üzere olan başka biri daha mı?</p>

  <p class="calibre_4">"Koşalım," diyor Ben ve cevabı beklemeden son hızla depara kalkıyor.</p>

  <p class="calibre_4">Peki. Onu takip edip yakalamaya çalışıyorum ama yapamıyorum; daha önce kendisini tutuyor olmalı. Adımları açılıyor ve kısa bir süre sonra gözden kayboluyor. Sanki biri onu kovalıyor- muş gibi, yüzleşmek istemediği bir şey.</p>

  <p class="calibre_4">Sadece ben varım.</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_33"></div>
</body>
</html>
