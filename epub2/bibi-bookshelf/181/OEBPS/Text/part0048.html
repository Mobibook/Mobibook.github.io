<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2054 Çıkış Yok</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>KIRK DÖRDÜNCÜ BÖLÜM</h1>

  <p class="calibre_4">"Gitme zamanı!" Annem merdivenlerden yukarı sesleniyor. Ama aşağı indiğimde ön kapıya yürümek yerine dönüp yaslanıyor.</p>

  <p class="calibre_4">"Her şey yolunda mı?"</p>

  <p class="calibre_4">Her şey yolunda olmaktan o kadar uzak ki ona anlatacak olsam bile nereden başlayacağımı bilemezdim. Bunun yerine kapının yanındaki saate bir göz atıyorum. "Eğer çıkmazsak gruba geç kalacağım."</p>

  <p class="calibre_4">Bir an daha duraklıyor, sonra kapıyı açıyor.</p>

  <p class="calibre_4">"Biliyorsun Kyla, sorunun ne olduğunu bana söylersen belki sana yardımcı olabilirim. Şu son birkaç gün dalgın dalgın dolaşmandan bir şey olduğu belli."</p>

  <p class="calibre_4">Bir yanım ona her şeyi anlatmak istiyor. İçinde bulunduğum durumdan çıkmanın bir yolunu bulabilir.</p>

  <p class="calibre_4">Tehlike.</p>

  <p class="calibre_4">"Ben mi?" diye soruyor evden çıkarken.</p>

  <p class="calibre_4">Başımı sallıyorum. Bu kadarını itiraf edebilirim.</p>

  <p class="calibre_4">"Siz kavga falan mı ettiniz?"</p>

  <p class="calibre_4">Kaşlarımı çatıyorum. "Sana bunu Amy mi söyledi?"</p>

  <p class="calibre_4">"Ona kızma. Senin için endişeleniyordu. Ben için de."<br class="calibre3" /></p>

  <p class="calibre_4">Pencereden bakıyorum. Amy'nin iyi niyeti çok fazla sorun çıkarıyor.</p>

  <p class="calibre_4">"Kyla babanla birlikte Berile yalnız koşmaya gitmemenin neden iyi olacağı sonucuna vardığımızı anlıyor musun?"</p>

  <p class="calibre_4">Ona bakıyorum. "Hizaya gelmem için" diye yapıştırıyorum kendimi durduramadan.</p>

  <p class="calibre_4">Annem belli belirsiz gülüyor. "Nasıl bir şey olduğunu hatırlıyorum. Genç olup biriyle birlikte olmak istemek."</p>

  <p class="calibre_4">"O zaman neden gruba giderken Ben'le koşamıyorum?"</p>

  <p class="calibre_4">"Çünkü gidemezsin. Ama bil diye söylüyorum; her zaman babanla aynı fikri paylaşmıyorum. Onu destekledim, çünkü resmi olarak o haklı ve seni zor duruma sokacak şeyler yapamayız. Ama sen bir süre durumu olduğu gibi bırak ve arada sırada Ben'le görüşüp görüşemeyeceğinize bir bakalım. Korkarım biri eşliğinde tabii." Gülümsüyor ve yardım etmeye çalıştığını, benim yanımda olduğunu düşündüğünü anlıyorum. Fakat durum onun hayal edebileceğinden çok daha karmaşık. Ben kısa bir süre değil daha fazla zaman ortalarda gözükmeyebilir.</p>

  <p class="calibre_4">Berile yalnız başıma konuşup doğru yolu gösterebilseydim.</p>

  <p class="calibre_4">Bekle bir dakika.</p>

  <p class="calibre_4">"Belki de yapabileceğin bir şey vardır."</p>

  <p class="calibre_4">"Nedir o?"</p>

  <p class="calibre_4">"Bu gece biraz geç alabilir misin beni? Çok fazla değil. Sadece birkaç dakika konuşmamıza yetecek kadar, işleri yoluna koyabilecek kadar."</p>

  <p class="calibre_4">"Baban öğrenirse beni mahveder."</p>

  <p class="calibre_4">"Ben ona söylemem."</p>

  <p class="calibre_4">İç geçiriyor. 'Tamam, ben de. Sana yirmi dakika veriyorum. Yeterli mi?"</p>

  <p class="calibre_4">'Teşekkür ederim," diyorum.</p>

  <p class="calibre_4">"Ah, iyi, gülümsüyorsun. Seni aldığım zaman da gülümsemeye çalış olur mu?"</p>

  <p class="calibre_4">Grup her zamanki gibi başlıyor. Penny'nin parlak bir önlüğü var ve normal olmak için fazla neşeli; Ben geç kalıyor. Yanıma oturmuyor ve ben de acıyı bastırmaya çalışıyorum. Yürüyüp gittiğim, onu o şekilde bıraktığım için bana kızgın mı?</p>

  <p class="calibre_4">Grupta herkes önemli olmayan şeyler üzerinde aptal aptal konuşuyor. Dakikalar geçerken saati gözlüyorum. Fazladan birkaç dakika geçiyor ve ben bunu söyleyip karşı çıkmamak için dilimi ısırmak zorunda kalıyorum. Nihayet Penny gidebileceğimizi söyleyince Ben kalkıp kapıya yöneliyor. Ama ben de sandalyemden kalkıp onunla aynı zamanda kapıya varıyorum.</p>

  <p class="calibre_4">"Bekle," diyorum.</p>

  <p class="calibre_4">Dönüp bu akşam ilk kez gözlerimin içine bakıyor. Bir şey söylemiyor ve içime bir hançer saplanıyor. Neredeyse kaçacağım. Ama onunla konuşmam lazım. Planlarına son verecek sözcükleri bulmalıyım.</p>

  <p class="calibre_4">"Ben, lütfen, konuşabilir miyiz? Annem geç gelecek. Biraz zamanımız var."</p>

  <p class="calibre_4">Odanın öteki ucuna bakıyor; Penny diğer tarafa bakmakta ve diğerlerinden birinin anne babasıyla konuşuyor.</p>

  <p class="calibre_4">"Gel o zaman," diyor ve ben de onu dışarıya, gölgeli koridordan park yerine doğru izliyorum.</p>

  <p class="calibre_4">"Bana kızgın mısın?" diyorum ve sonra kendimi geri çekmek istiyorum. Söylenmesi gereken o kadar çok şey var ki, bu bekleyebilir.</p>

  <p class="calibre_4">Başını sallıyor. "Elbette hayır. Ama kendimi senden uzak tutmaya çalışıyorum. Kalabalık içinde yanımda olmanı istemiyorum, böylece işler kötüye giderse..." Duraklıyor. "Başının derde girmesini istemiyorum."</p>

  <p class="calibre_4">Göğüs geçiriyorum. "Bu akıllanmadığın anlamına mı geliyor? Hâlâ bunu mu planlıyorsun?"</p>

  <p class="calibre_4">"Fikrimi gerçekten değiştireceğimi düşünmedin herhalde, değil mi?"</p>

  <p class="calibre_4">"Düşünmedim, sadece umut ettim. Ama en azından Aiden'i tekrar görünceye kadar bekle. Sana bu işi nasıl yaptıklarını anlatabilir, daha iyi bir fırsat sunabilir." Seni vazgeçirmeye çalışıyorum.</p>

  <p class="calibre_4">Ben başını sallıyor. "Beni dinle, fikrimi değiştirmeyeceğim," diyor kararlılık dolu alçak bir sesle. "Ve söylediklerinden anladığım kadarıyla ne yaptıklarını Aiden de gerçekten bilmiyor."</p>

  <p class="calibre_4">"Lütfen Ben. Sana bir şey olmasmı istemiyorum."</p>

  <p class="calibre_4">Gözleri yumuşuyor. "Şu anda gerçekten yapmak istediğim şey seni ormana sürükleyip öpmek." Ama etrafımızda çocukları toplayıp yola çıkan arabalar var; her yerde gözler var. Elimi tutup parmaklarımızı birbirine kenetliyor. "Şimdilik bu idare eder."</p>

  <p class="calibre_4">"Ben aklını dinlemelisin. Lütfen."</p>

  <p class="calibre_4">"Bu konuyu kapattık artık."</p>

  <p class="calibre_4">"Tam olarak nasıl yapacaksın?"</p>

  <p class="calibre_4">"Annemin atölyesindeki malzemeleri toplamaya başladım. Bu hafta sonu bir şekilde deneyeceğim."</p>

  <p class="calibre_4">"O kadar çabuk mu?"</p>

  <p class="calibre_4">"Evet. Annem babamın yeni bebeği olan kız kardeşine gidiyor; babam zaten orada. Onları burada tek başıma kalabileceğime ikna ettim."</p>

  <p class="calibre_4">Perişan bir halde ona bakıyorum. "Lütfen Ben..."</p>

  <p class="calibre_4">"Dinle Kyla. Eğer işe yararsa şeninkini de kesebiliriz. Birlikte bir yerlere gidebiliriz. Levo'larımız olmazsa kimse bizi ayıramaz."</p>

  <p class="calibre_4">Ya DKT ne olacak?" diye fısıldıyorum elimden geldiğince sessiz bir biçimde. "O fikrinden vaz mı geçtin?"</p>

  <p class="calibre_4">Başını sallıyor.</p>

  <p class="calibre_4">"O zaman sadece sen, ben ve büyük bir terör örgütü. Cennet gibi."</p>

  <p class="calibre_4">"Düşün bunu. Dünyayı değiştirebiliriz."</p>

  <p class="calibre_4">Annem geliyor, el sallıyor.</p>

  <p class="calibre_4">"Gitmem lazım."</p>

  <p class="calibre_4">"Gülümseme yok mu Kyla?"</p>

  <p class="calibre_4">Koltukta çöküyorum.</p>

  <p class="calibre_4">"Üzgünüm," diyor.</p>

  <p class="calibre_4">Eve vardığımızda hemen bir bardak çay alıp durumumu hafifletmeye çalışıyorum ama düşüncelerimden kaçamıyorum. Le- vo'sunu kesen Ben acı içinde bağırıyor. Eğer bir şekilde hayatta kalırsa DKT'ye katılacak.</p>

  <p class="calibre_4">Onu durdurmam lazım.</p>

  <p class="calibre_4">Her şey sisli, bulanık. Gözlükleri düzeltiyorum.</p>

  <p class="calibre_4">'İşte, düğme bu. Testereyi bu çizgi boyunca ittiriyorsun. Elmas çark Levo'yu çabuk halletmeli. Önemli olan acı ve şok ölüme yol açmadan önce kesmek ama eline zarar verecek kadar değil. Çoğu kez başarısızlığın nedeni acı başladığında devam etmek yerine durmak oluyor. Anladın mı?"</p>

  <p class="calibre_4">"Evet." Sakinim, gözlüyorum. İlgim deney üzerinde yoğunlaşmış.</p>

  <p class="calibre_4">Denek terliyor, gözleri açılmış. Eli masanın üzerine sabitlenmiş. Viski kokuyor.</p>

  <p class="calibre_4">Düğmeye basıyorum. Çark dönüyor, hızlandıkça ağlamaya başlıyor.</p>

  <p class="calibre_4">Yaklaştırırken başımı kaldırıp deneğin gözlerine bakıyorum. Mavi, açık: korkmuyor. Henüz değil.</p>

  <p class="calibre_4">"Ne yaptığına dikkat et!"</p>

  <p class="calibre_4">Testere Levo'ya dokunduğunda dönüp yeniden ona bakıyorum. Yay şeklinde kıvılcımlar çıkıyor.</p>

  <p class="calibre_4">"Biraz daha bastır!"</p>

  <p class="calibre_4">Çığlıklar başlıyor.</p>

  <p class="calibre_4">Testereyi çekiyorum.</p>

  <p class="calibre_4">"Hayır! Eğer şimdi hızla kesmezsen ölebilir."</p>

  <p class="calibre_4">Ama ben testereden daha hızlı dönmeye başlıyorum. Acı çığlıkları kafatasımı parçalıyor. Gözlerimi sıkıca kapatınca daha iyi görüyorum. Değişiyor: Çığlık atan çocuk gidiyor. Yerinde Ben var.</p>

  <p class="calibre_4">"Hayır! Ben hayır!" Makineye doğru bir hamle yapıyorum, Levo'ya ulaşmadan önce testereyi durdurmaya, kayışları çözmeye çalışıyorum ama kollar sımsıkı bana sarılıp beni sıkıca tutuyor.</p>

  <p class="calibre_4">"Kontrolü kaybetmemelisin. Kuralları biliyorsun."</p>

  <p class="calibre_4">"Evet!"</p>

  <p class="calibre_4">"Sırada sen varsın."</p>

  <p class="calibre_4">Dövüşüp tekmeliyorum. Mücadele ediyor, tırmalıyor ve bağırıyorum. Ama faydası yok. Sandalyeye bağlanıyorum, kolum masada.</p>

  <p class="calibre_4">Testere dönmeye başlıyor...</p>

  <p class="calibre_4">Bızzzz...</p>

  <p class="calibre_4">Gözlerim çat diye açılıyor. Umutsuzca bu dehşetten kaçmaya çalışıyorum. Bu bir rüya ama testereyi nasıl olup da hâlâ duyabiliyorum?</p>

  <p class="calibre_4">Bızzzz...</p>

  <p class="calibre_4">Lambaya uzanırken bir kez daha titreyince bilegimdekini hissediyorum: Levo'm titriyor. Tehlikeli bir 3.3. Midem bulanıyor ve titriyorum. Bu sefer, en azından başlangıçta testereyi kullanan taraf bendim. Gerçekten böyle bir şey yapmış olabilir miyim?</p>

  <p class="calibre_4">Yavaş, çok yavaş bir biçimde kalbim dörtnala koşmayı bırakıyor, seviyem yükseliyor ama görüntülerden kurtulamıyorum. Zihnimde tekrar tekrar oynuyorlar. Elmas kenarlı bir bıçak. Viski. Hızlı bir kesik.</p>

  <p class="calibre_4">Gerçekten orada mıydım, o yerde o çocuğa işkence mi yapıyordum?</p>

  <p class="calibre_4">İçimde bir yerlerde bir çatlak var, bir ışık parıltısı.</p>

  <p class="calibre_4">Bilmek istemiyorum ama bundan kaçamıyorum da. Rüyamda Levo'm kesilmek üzere yerleştirildiğim sırada dehşet içindeydim: Acıdan ya da ölebileceğimden değil. Levo'suz olacağım için. Ondan nefret ediyorum, temsil ettiklerinden, hayatıma yaptıklarından da. Ama yine de bir nedenden dolayı ona o kadar çok ihtiyacım var ki onu kaybetme düşüncesi içimi korkuyla dolduruyor.</p>

  <p class="calibre_4">Neden?</p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_47"></div>
</body>
</html>
