<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="block21" id="toc_id_26"><b class="calibre1">daha fazla </b><span class="text">yunan antolojisi</span></h1>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block6">"Biraz daha <i class="calibre3">Yunan Antolojisi</i> dinlemek ister misin?" diye sordu Constance'a Bob. Kitabı elinde tutuyordu. 1928 Putman baskısı, Loeb Klasik Kütüphanesi'nin bir parçasıydı, koyu renkli kapağında altın harfler vardı. <i class="calibre3">Yunan Antolojisinin</i> üç cildine de sahipti ama her seferinde ancak birini bulabiliyordu. Evdeki bir gizem gibi kaybolup tekrar ortaya çıkıyorlardı.</p>
	<p class="block6">Kitabın sayfaları zamanla sararmıştı ve kitapta, insanları belirli bir sebebi olmadan hüzünlendiren, o tozlu koku vardı. Terk edilmiş eski evlerdeki yıpranmış gölgelikler de belirli insanlar üzerinde aynı etkiyi yaratırlar.</p>
	<p class="block6">"Evet," dedi. "Bu iyi olur," ama aslında <i class="calibre3">Yunan Antolojisi </i>umurunda bile değildi. Bütün istediği bir bardak suydu.</p>
	<p class="block6">"Bir bardak su almama izin ver," dedi. "Susadım." Yataktan kalkmaya hazırlandı.</p>
	<p class="block6">"Hayır, ben getiririm," dedi Bob. "Sen olduğun yerde kal."</p>
	<p class="block6">Kitabı bıraktı, yataktan kalktı ve odadan çıktı. Kadın suyu kendisi almak istiyordu ama bir şey söyleyene kadar Bob gitmişti bile. Gerçekten susamıştı ve adamın beceriksizliğine inanmak istemiyordu.</p>
	<p class="block6">Bir bardak suyu ne kadar sürede getireceğini düşündü, elbette, eğer mutfağa neden gittiğini hatırlayabilirse.</p>
	<p class="block6">Constance haklıydı.</p>
	<p class="block6">Geri dönene kadar on dakika geçti.</p>
	<p class="block6">Çok susamış olduğundan dakikalar çok yavaş geçiyordu. O gece oldukça uzun bir süre tıkaçlanmıştı.</p>
	<p class="block6">Constance yatakta duran kitaba baktı. Kitabı eline alacaktı ama kitaba ulaşmadan elini geri çekti. <i class="calibre3">Yunan Antolojisi'</i>nden nefret ederdi çünkü onları saran mutsuzluğun en büyük sebebiydi. Bu eski şiir kitabı onun için siğillerin bir işaretiydi.</p>
	<p class="block6">Kitabı pencereden atmak için ani bir zorunluluk hissetti, gece trafiğinin ortasına düşmesini izleyecekti, sonra kitap aklında havada yere düşüyorken, anında fikrini değiştirdi.</p>
	<p class="block6">Düşüncelerini Bob’u mutfakta neyin alıkoyduğuna yönlendirdi. Normalde, bir bardak su basit bir şeydi. Tekrar hüzünlendi.</p>
	<p class="block6">On dakika geçti.</p>
	<p class="block6">Constance yataktan çıkmaya yeltendi, sonra Bob’un koridordan yukarıya doğru geldiğini duydu, öylece olduğu yerde kaldı ve bekleyişin son saniyelerini de tamamladı.</p>
	<p class="block6">"İşte," dedi Bob gülerek. Elinde bir sandviç vardı. "Güzel bir fındık ezmesi ve üstünde çilek reçeli olan bir sandviç. Bu senin açlığını gidermeli."</p>
	<p class="block6">Bob, Constance'a sandviçi uzattı.</p>
	<p class="block6">Kadın sandviçe gözlerini dikti.</p>
	<p id="id_bookmark26" class="block22"> </p>
</body></html>
