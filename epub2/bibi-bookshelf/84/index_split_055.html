<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="block21" id="toc_id_53">iki mutfak</h1>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block6">John ve Patricia yatmadan önce bir şeyler atıştırmaya karar verdiler. Saat gece yarısına, normal yatma vakitlerine yaklaşmıştı. Az önce yaşamış oldukları cinsel deneyimden dolayı acıkmışlardı.</p>
	<p class="block6">"Saat kaç?" dedi John.</p>
	<p class="block6">Patricia yatağın yanındaki saate baktı, çünkü John yattığı taraftan saati göremiyordu.</p>
	<p class="block6">"Neredeyse on iki," dedi.</p>
	<p class="block6">"O halde, gidip bir şeyler hazırlayalım ve geri dönüp, ben televizyonda Johnny Carson şovu izlerken, yatakta yiyelim," dedi John.</p>
	<p class="block6">"Her şey normale döndü/'dedi Patricia, yatakta sıçrayıp John'a doğru kıçını sallarken.</p>
	<p class="block6">“İİİİİİİİŞŞŞŞŞŞŞŞŞŞŞŞŞŞTTTTTTTTTTTTEEEEEEEEEEE, Johnny!"</p>
	<p class="block6">"Eğer istemiyorsan onu izlemek zorunda değilsin," dedi John.</p>
	<p class="block6">"Bunun yerine Willard'la dansa gideceğim," dedi Patricia. "O, bir kıza nasıl iyi vakit geçirteceğini biliyor. Çok iyi step yapıyor."</p>
	<p class="block6">Kollarında Willard'ı tuttuğunu hayal ederek oda içinde dans etmeye başladı. Kafasıyla sanki bir şeyi gösteriyormuş gibi davrandı. "Gagana dikkat et, Willard," dedi.</p>
	<p class="block6">John mutfağa gitti. Üstüne bir şeyler giymeye gerek görmedi. Acıkmıştı. Patricia biraz sonra ona katıldı. Onun da üstünde bir şey yoktu: bir dikiş bile. Bedeni oldukça idealdi. John hafif kiloluydu. Hafif bir göbeği vardı ama umursamıyordu. Bütün ailesi hafif kilolu olmaya meyilliydi ve bu yüzden buna alışkındı, göbeğiyle bir aile geleneğini sürdürdüğüne inanıyordu.</p>
	<p class="block6">Otuz bir yaşındaydı.</p>
	<p class="block6">Patricia altı yaş daha gençti.</p>
	<p class="block6">Çok iyi anlaşıyorlardı ve neredeyse beş yıldan beri beraberlerdi. John bir film yapımcısı, Patricia ise öğretmendi.</p>
	<p class="block6">John hayalleriyle çalışır, Patricia İspanyolca öğretirdi.</p>
	<p class="block6">Hayatlarından memnundular.</p>
	<p class="block6">Patricia ve John'un mutfakları, Bob ve Constance’ın mutfaklarının hemen altındaydı ve şu an her iki çift de mutfaklarındaydılar.</p>
	<p class="block6">Üst katta Bob iki bin yıl önce ölmüş insanlar hakkında sızlanıyordu. Constance onu teselli etmeye çalışıyordu. Gözyaşları yüzünde yavaşça kuruyordu.</p>
	<p class="block6">Alt katta John hindili sandviç yapıyordu. Masanın üstündeki görkemli hindi cesedinden parça parça etler koparıyordu.</p>
	<p class="block6">Yatak odasında Johnny Carson şovu izlerken içmeleri için, Patricia buz gibi sütü büyük bardaklara boşaltıyordu, sütü ve sandviçini bitirir bitirmez uykuya dalar, John biraz daha uyanık kalıp Johnny Carson şovu izler ve sonra o da Patricia'ya uykusunda eşlik ederdi.</p>
	<p class="block6">"Benimkisinde çok fazla beyaz et var," dedi Patricia. "Ve bana mayonezi az koyma."</p>
	<p class="block6">"Bunu sana hiç yaptım mı?" dedi John.</p>
	<p class="block6">"Hayır, ama her şeyin bir ilki vardır."</p>
	<p class="block6">"Tanrım," dedi John ve aynı anda, tam yukardaki mutfakta Bob, "Ölü insanlar için artık ağlamak istemiyorum," dedi.</p>
	<p class="block6">Constance onu teselli etmek için bir şeyler düşünmeye çalışıyordu, ama bir şey bulamadı ve böylece sessiz kaldı, masada oturup Bob’un elini tutarak.</p>
	<p class="block6">Elbette Bob ve Constace alt katta John ve Patricia'nın ne dediklerini duyamıyorlardı, her iki çifte de birbirlerinin ne yaptığını bilmiyorlardı.</p>
	<p class="block6">Bu, apartman dairelerinde yaşayan insanların garip davranışlarından biriydi. Birbirlerinin ne yaptığını çok az bilirlerdi. Kapılar gizemden yapılmışlardır.</p>
	<p class="block6">"Daha çok mayonez ve biber," dedi Patricia.</p>
	<p class="block6">"Daha fazla düşünmemeye çalış," dedi Constance.</p>
	<p id="id_bookmark53" class="block22"> </p>
</body></html>
