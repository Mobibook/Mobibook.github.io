<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="block21" id="toc_id_42">“kötü zamanların üstüne çökmek”</h1>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block6">"Pekâlâ, aç değilsen, ben bir şeyler yemeyi düşünüyorum," dedi Bob. "Gerçekten açım. Neden, bilmiyorum."</p>
	<p class="block6">"Belki sadece açsındır," dedi Constance.</p>
	<p class="block6">"Tamam bu işte," dedi Bob. "Kesinlikle bu işte. "</p>
	<p class="block6">Mutfak masasında oturan Constance'a doğru baktı. Sonra gözlerini uzağa odakladı. Bileklerindeki ip izlerini görmekten hoşlanmıyordu.</p>
	<p class="block6">"Gidip buzdolabında ne var bir bakayım," dedi Bob.</p>
	<p class="block6">"Bu iyi bir fikir," dedi Constance hiç düşünmeden.</p>
	<p class="block6">Bob, buzdolabının kapısını açtı ve içine baktı. Kısa bir süre sonra Constance, Bob’un hâlâ orada dikilmiş kapı açık içeriye bakmakta olduğunu fark etti, adamın ne yapacağını unuttuğunu biliyordu. Aç olduğunu, buzdolabına yiyecek bir şey var mı diye baktığını unutmuştu, durumu ona nazikçe hatırlattı.</p>
	<p class="block6">"Yemek istediğin bir şey görebiliyor musun orada?"</p>
	<p class="block6">Sözleri adamı uyandırdı.</p>
	<p class="block6">Neden orada olduğunu tamamen unutmuştu.</p>
	<p class="block6">Biraz spagetti sosu gördü.</p>
	<p class="block6">"Bu spagetti sosunu ısıtacağım," dedi spagetti sos tabağını buzdolabından çıkartıp kapağı kapatarak.</p>
	<p class="block6">Kadın, spagetti sosunu tabaktan tavaya boşaltmayı, ocağa koymayı, ocağın gazını açmayı hatırladığına emin olmak için adamı izledi. Adamın bütün bunları yaptığına emin olduğunda, masadan kalktı ve mutfaktan dışarıya yöneldi.</p>
	<p class="block6">"Nereye gidiyorsun?" diye sordu Bob.</p>
	<p class="block6">"Salona," dedi Constance. "Pikaba bir şeyler koymayı düşünüyorum. Dinlemek istediğin bir şey var mı?"</p>
	<p class="block6">"Hayır," dedi. "Ne çalmak istiyorsan onu çal. Ben ne çalarsa dinlerim."</p>
	<p class="block6">"Tamam."</p>
	<p class="block6">Constance salona gitti.</p>
	<p class="block6">Rahat mobilyalar ve iyi bakılan bitkilerle, mutluluk ve yaratıcılıkla dekore edilmiş büyük, sıcak görünüşlü bir evleri vardı.</p>
	<p class="block6">Evlerine bakarak yatak odasında neler olup bittiğini söylemek mümkün değildi: adamın sakar sadizmi. İçindeki çoğu işi Constance yaptığı için çok kadınsı ve sağlıklı görünen bir odaydı. Koridor dolabının raflarının içindeki battaniyelerin altında bir ip saklı olduğunu, yatak odasındaki oldukça hoş mendil ve eşarpların işe yaramayan tıkaçlar olarak kullanıldıklarım kim bilebilirdi.</p>
	<p class="block6">Ayrıca, yatak odasında Bob’un penisindeki siğilleri iyileştirmek için kullandığı ilaç şişeleri saklıydı ama siğiller asla iyileşmiyordu. Adam şişeleri bir kutu içerisinde dolapta saklıyordu. Sanki kutuda polisin aradığı bir şey varmış gibi üstünde yığınlar vardı.</p>
	<p class="block6">Sonra elbette dolapta çoraplarının altına saklanmış, her zaman satın almaktan nefret ettiği, satın aldığında kendini kötü hissettiren, kulaklarını utangaçlıktan kızartan kaputları vardı, kaputları satın aldığı kişinin yüzüne kesinlikle bakamazdı. Her seferinde uzaklara bakardı.</p>
	<p class="block6">Kaputları satın alacağı elemanın kadın olmaması için eczaneyi önceden kontrol ederdi. Sadece erkeklerden satın alırdı. Bob bazen daha da ileri gidip kaputları alırken dükkânda hiçbir kadın olmamasına özen gösterirdi. Kaputlar onun için müstehcenliğe dalmak gibiydi.</p>
	<p class="block6">Bob spagetti sosunun kaynamasını izledi. Yüzeyde yavaşça kırmızı baloncuklar oluştu. Constance'in salonda ne yaptığını merak etti.</p>
	<p class="block6">Mutfakları büyük ve sıcak bir ortama sahipti, büyüyen yeşil şeylerle doluydu. Adam ve kadın büyüyen yeşil şeyleri severlerdi.</p>
	<p class="block6">Sonra salondan gelen müziğin sesini duydu.</p>
	<p class="block6">Bach.</p>
	<p class="block6">Bob, Bach'tan hoşlanırdı.</p>
	<p class="block6">Constance'in pikaba bir şeyler koyması güzeldi.</p>
	<p class="block6">Constance'in mutfağa geri dönmesini bekledi. Geri dönmedi, adam spagetti sosunu karıştırmaya devam etti.</p>
	<p class="block6">Evet, o evde neler olup bittiğini bilmeye imkân yoktu. Hiç kimse bilmiyordu. Yaklaşık bir yıldan beri siğilleri olmasına rağmen adam hiç kimseye bunu söylemedi, en iyi arkadaşlarına bile.</p>
	<p class="block6">Siğiller onun sürgünü ve zindanıydı.</p>
	<p class="block6">Arkadaşları onun için endişeleniyorlardı çünkü o iyi biriydi. Ayrıca sürekli <i class="calibre3">Yunan Antolojisi</i>'ni okumasından oldukça rahatsız oluyorlardı.</p>
	<p id="id_bookmark42" class="block22"> </p>
</body></html>
