<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="block21" id="toc_id_29">“bütün kuşların ötüşlerini biliyorum”</h1>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block6">Constance, fındık ezmeli çilek reçelli sandviçini yerken, Bob da <i class="calibre3">Yunan Antolojisi</i>'nden biraz daha okudu, Constance'ın buna dayanamadığını bilmeyerek, her ne kadar şiirler güzel, etkili ve akıllıca olsalar bile. Bu Constance için sadece siğillerin bir gölgesiydi.</p>
	<p class="block6">"Bütün kuşların Ötüşlerini biliyorum," diye okudu, yatakta çırılçıplak uzanmış, kitabı elinde tutarak. Hâlâ üstlerine bir şey giymemişlerdi. İkisinin de güzel bedenleri vardı.</p>
	<p class="block6">"Güzel değil mi?" dedi Bob. "Bir şiirden geriye kalan sadece bu. Gerisine ne olduğunu merak ediyorum. İki bin yılda o kadar çok şey olabilir ki. Savaşlar ve bilirsin, buna benzer birçok şey. Geçip giden veba, ülkeler ve bir uygarlık. Çok güzel bir şiir olmalıymış."</p>
	<p class="block6">Constance sandviçinden bir ısırık daha aldı. İçecek bir şey almamıştı ve hâlâ çok susamış durumdaydı; oturup fındık ezmeli çilek reçelli bir sandviç yiyordu.</p>
	<p class="block6">Sandviçi neden yediğini bilmiyordu. Bir bardak su yerine ona sandviçi getirdiğinden beri hiçbir şey pek fark etmiyordu.</p>
	<p class="block6">"Sandviçini beğendin mi?" diye sordu Bob.</p>
	<p class="block6">Constance başını salladı.</p>
	<p id="id_bookmark29" class="block22"> </p>
</body></html>
