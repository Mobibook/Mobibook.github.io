<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="block21" id="toc_id_66">kayıp</h1>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block6">Bob beceriksizce apartmanın giriş kapısını anahtarıyla açtı ve en üst kattaki dairelerine çıktılar. Merdivenlerin ışığı kapalıydı. Bir gün önce ampulü yanmış, hâlâ değiştirilmemişti. Ya Patricia ya da Constance bunu hallederdi. Bir şekilde koridordaki ampulü değiştirmek hep onlara düşerdi.</p>
	<p class="block6">Bob beceriksizce dairelerinin kapısını açtı, içeriye girip paltolarını çıkarttılar. Evin tümü ışıklarla aydınlatılmıştı.</p>
	<p class="block6">"Işıkları kim açık bıraktı?" diye sordu Bob.</p>
	<p class="block6">Constance ona cevap vermedi.</p>
	<p class="block6">Constance mutfağa gidip kendisine bir bardak su aldı. Gecenin erken saatlerinde o kadar uzun bir süre tıkaçlı kaldığı için hâlâ susamış durumdaydı.</p>
	<p class="block6">Bob amaçsızca ne yaptığını bilmeyerek evin içinde dolaştı.</p>
	<p class="block6">"Uykun var mı?" diye sordu Constance, Bob yanından yönsüz seyahatine devam ederken.</p>
	<p class="block6">"Zannediyorum," dedi.</p>
	<p class="block6">"O zaman haydi yatağa gidelim," dedi Constance.</p>
	<p class="block6"><i class="calibre3">"Yunan Antolojisi'</i>nden biraz okumak istiyorum," dedi Bob. "Yatmadan önce. "</p>
	<p class="block6">Evin içinde kitabı aramaya koyuldu. Mutfağa baktı. Orada bulamadı. Yatak odasına baktı ama orada da değildi, o halde mutlaka salonda olmalıydı. Kitabı bulma umuduyla salona gitti.</p>
	<p class="block6">Constance dişlerini fırçalayıp yatak odasına gitti, yatmak için soyunmaya başladı. Çok yorgundu. Hissettiği kadar yorgun olması için daha çok gençti.</p>
	<p class="block6">"Constance?" diye bağırdı Bob salondan.</p>
	<p class="block6">"Ne var, Bob?"</p>
	<p class="block6"><i class="calibre3">"Yunan Antolojisi'</i>nin nerede olduğunu gördün mü? Salonda olması gerekiyor ama bir türlü bulamıyorum'"</p>
	<p class="block6"><i class="calibre3">Yunan Antolojisi</i> yatağın yanındaki ufak masanın üstünde duruyordu. Constance ona baktı.</p>
	<p class="block6">"Hayır," dedi.</p>
	<p class="block6">"Mutlaka bir yerlerde olmalı," dedi Bob. "Yeryüzünden böylesine kaybolmuş olamaz."</p>
	<p class="block6">Constance soyunmasını bitirdi! Bob’un mutfakta <i class="calibre3">Yunan Antolojisi'</i>ni aradığını duyabiliyordu. Umursamıyordu. Yatağa girdi. Her zaman çıplak uyurdu.</p>
	<p class="block6">Adam mutfaktan vazgeçti ve yatak odasına girdi. Constance yatakta, battaniye boğazına kadar çekilmiş durumda yatıyordu.</p>
	<p class="block6">"Hey, işte orada," dedi Bob mutlu bir şekilde, yatağın yanındaki masada <i class="calibre3">Yunan Antolojisi'ni</i> fark ederek. "Mutlaka bir yerlerde olduğunu biliyordum. "</p>
	<p id="id_bookmark65" class="block22"> </p>
</body></html>
