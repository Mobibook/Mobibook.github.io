<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="block21" id="toc_id_51">planlardaki değişiklik</h1>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block6">En büyük Logan kardeşin kısa sinir patlamasının ardından küçük otel odası normale döndü, Logan kardeşler telefonun yeniden çalmasını ve bir sesin onlara bowling kupalarının nerede olduğunu söylemesini beklemek için yerlerini aldılar.</p>
	<p class="block6">Siniri geçen Logan kardeş artık telefonun yanında oturmuyordu. Çizgi romanını yatakta unutan yatakta çizgi-roman-okuyan Logan kardeşle yer değiştirmişti.</p>
	<p class="block6">Ondan çizgi romanı kendisine uzatmasını isteyecekti, ama şimdi kardeşi okuyordu ve rahatsız etmemenin daha iyi olacağını düşündü.</p>
	<p class="block6">Çizgi-roman-okuyan kardeş büsbütün çıldıran kardeşiyle güreşirken bileğini incitmişti, olayları oluruna bırakmanın ve kardeşinin onun yerine çizgi-romanı okumasının en iyisi olabileceğini düşündü.</p>
	<p class="block6">Bira-içen Logan kardeş hâlâ bira istiyor ama gece aktiviteleri bitene kadar içemeyeceğini biliyordu, bu yüzden ... kendini umutsuz hissetti.</p>
	<p class="block6">Telefon Logan kardeş ki, şimdi çizgi-roman-okuyan Logan kardeş olmuştu, uzun uzun, az önce kardeşini terslediği aynı merhem reklamına bakıyor ama reklamı gerçekten görmüyordu. Ellerinde sadece renk ve hareket vardı. Aslında bowling kupalarını düşünüyordu ve onları çalan insanları. Çok yoğun ve çok haşin bir şekilde onları düşünüyordu.</p>
	<p class="block6">Sonra kafasını çizgi romandan telefona doğru kaldırdı. Telefon çalmıyordu. Masanın üstünde garip siyah sessiz bir nesne.</p>
	<p class="block6">"Onları öldürelim," dedi.</p>
	<p class="block6">"Ne?" dedi telefonun yanındaki kardeş.</p>
	<p class="block6">"Onları öldürelim, dedim."</p>
	<p class="block6">"Kimi öldürelim?"</p>
	<p class="block6">"Kim olduğunu biliyorsun. Bowling kupalarımızı çalan piçleri. Onlar yaşamayı hak etmiyorlar. Bize yaptıklarına baksanıza. Bizi hayvanlaştırdılar. Bizler şimdi sadece hayvanlarız. Kahrolası hayvanlar."</p>
	<p class="block6">"Onları öldürmek istediğini mi söylüyorsun?"</p>
	<p class="block6">"Doğru."</p>
	<p class="block6">"Ne düşünüyorsun?" diye sordu telefonun yanındaki Logan kardeş, elinde bira olmayan ama bir tane olmasını isteyen ve aniden elinde bir bira olmadığı için fazlasıyla sinirlenen Logan kardeşe.</p>
	<p class="block6">"Elbette," dedi. "Öldürelim onları."</p>
	<p class="block6">Eğer elinde, soğuk ve rahatlatıcı bir bira olmuş olsaydı onları öldürmek istemeyecekti. Bunun yerine, "Hayır, onları eşek sudan gelene kadar dövelim ve kupalarımızı alıp eve gidelim," diyecekti.</p>
	<p class="block6">Ama elinde bir kutu bira olmadığı için, "Elbette, öldürelim onları," dedi.</p>
	<p class="block6">Şimdi iki Logan kardeş, telefonun yanında oturan Logan kardeşe bakıyorlardı ama o, komşularına merhem satan ve bunu kullandıkları zaman insanları iyileştiren bir şeyden çok para kazanan ve onlara bu merhemi sattığı için hakkında iyi şeyler düşünülen bir çocuk olmayı tercih ederdi.</p>
	<p class="block6">"Tamam," dedi, çünkü her zaman kardeşlerinin yaptıklarını yapardı.</p>
	<p class="block6">"Öyleyse tamam," dedi kucağında çizgi roman olan Logan kardeş.</p>
	<p class="block6">"O çizgi romanı okuyor musun?" diye sordu kardeşi.</p>
	<p class="block6">"Hayır."</p>
	<p class="block6">"O halde ben okuyabilir miyim?"</p>
	<p class="block6">"Elbette." Kardeşi ona çizgi romanı uzattı, hemen merhem reklamının sayfasını açtı. Yeniden reklama dalıp gitmeden önce, bir an için bowling kupalarını çalan insanları öldürmeyi düşündü. Hayatında hiç kimseyi öldürmemişti. Birbirlerini öldüren çizgi roman karakterlerini görmek için çizgi romanın sayfalarını karıştırdı. Balta kullanıyorlardı ve ortalık çok kanlıydı. Yerde bir el duruyordu. El pek mutlu görünmüyordu.</p>
	<p class="block6">Çizgi romandan kafasını kaldırıp yataktaki kardeşine baktı. "Onları nasıl öldüreceğiz?" diye sordu.</p>
	<p class="block6">"Onları vuracağız. "</p>
	<p class="block6">"İyi," dedi ve baltalı çizgi roman karakterlerinden tekrar merhem reklamına döndü. Merhem reklamındaki insanlardan hoşlanmıştı çünkü onlar merhem satmaktan hoşnuttular.</p>
	<p class="block6">Hayalinde bir kapı ziline bastı.</p>
	<p class="block6"><i class="calibre3">Zil huzur verici bir şekilde çaldı</i><b class="calibre1">, </b><i class="calibre3">birisi kapıya doğru geldi</i></p>
	<p class="block23">Yaşlı bir adamdı. Adam, kızıl saçları dışında dedesine benziyordu.</p>
	<p class="block23">"Merhaba," dedi adam. "Senin için ne yapabilirim?"</p>
	<p class="block23">"Adım Johnny Logan, merhem satıyorum."</p>
	<p class="block23">"İçeri gir Johnny. Hava çok sıcak. Sana büyük bir bardak limonata getireyim, sonra da bana bu merhemi anlatırsın. Ve eğer güzel bir şeyse birkaç tüp alır, sana civarda oturan bununla ilgilenebilecek arkadaşlarımın isim ve adreslerini veririm."</p>
	<p class="block6">"Onları kalplerinden vururuz." dedi kardeşi.</p>
	<p class="block6">"Bu iyi," dedi, kafasını çizgi romandan kaldırmadan.</p>
	<p class="block23">"İşte limonatan evlat. Şimdi elinde ne tür bir merhem olduğunu söyle bakalım. Eğer iyiyse fiyatı umrumda değil."</p>
	<p class="block6"><i class="calibre3">"Bu, dünyadaki en iyi merhem. Chicago, Illinois'de yapılmış.</i><b class="calibre1"> "</b></p>
	<p class="block6">"Tam, kahrolası kalplerinden."</p>
	<p class="block7"> </p>
	<p class="block7"> </p>
	<p class="block7"> </p>
	<p id="id_bookmark51" class="block22"> </p>
</body></html>
