<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="block21" id="toc_id_45">matthew brady</h1>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block6">John ve Patricia yatak odalarında ölümsüz sevişmeleriyle meşguldüler. Patricia bowling kupası taklidiyle John’u gerçekten tahrik etmişti. Kısa bir süre sonra onu güldürmüş ve bir şekilde bu onu cinsel olarak tahrik etmişti, şimdi gerçekten sevişiyorlardı.</p>
	<p class="block6">Onlar farkına varmadan Matthew Brady'nin<sup class="calibre5">(1)</sup> hayaleti doğaüstü bir şekilde eve girerek Willard ve onun bowling kupalarının fotoğrafını çekti. Matthew, onları öyle bir pozisyonda çekti ki Willard, Abraham Lincoln; bowling kupaları da onun iç savaştaki generalleri gibiydi. Yakında bir savaş alanı vardı ama siz göremiyordunuz.</p>
	<p class="block6">Fotoğrafta Willard çok ciddiydi, bowling kupaları da öyle. Hepsi rollerini mükemmel oynamışlardı.</p>
	<p class="block6">John ve Patricia yatak odasında meşhur sevişmelerini bitirmek üzereyken Matthew Brady daireden çıktı. Onu hiç görmediler.</p>
	<p class="block6">Hayalet, zamanının girdabına dalıp kayboldu, Willard ve onun bowling kupalarının fotografik baskısını da geri kalan Amerikan tarihiyle görüntüsel olarak birleşmesi için yanında götürdü, çünkü Amerikan topraklarında olmuş olan her şeyin bir parçası olmak, Willard ve onun bowling kupaları için çok önemliydi.</p>
	<p class="block11">(1.- Matthew B. Brady: (1823, Lake George -1896, NYC.</p>
	<p class="block11">19. yüzyılın ünlü ABD'li fotoğrafçı. Politikacı portreleri ve Amerikan İç Savaşı'm görüntülemesiyle ünlenmiştir. İç Savaş başlayınca, yirmi kadar fotoğrafçıdan oluşan ekibini savaş alanlarına gönderdi. Kendisi de zaman zaman onlara katıldı. Bu olay onu mali bakımdan yıkıma sürükledi. Savaş bitince hükümetin çektiği fotoğrafları satın alacağı düşüncesiyle, bu işe büyük para yatırmıştı ama hükümet hiç ilgilenmedi. 1873'deki mali bunalım yüzünden stüdyosunu kapatarak iflasa sürüklendi. Negatiflerini depolamak için gereken parayı ödeyemeyince Savaş Bakanlığı bunları açık artırmada satın aldı. Hükümetteki arkadaşlarının çabaları sonucu Kongre'den bir miktar yardım gördüyse de borçlarının hepsini hiç bir zaman ödeyemedi. Kendini içkiye verdi ve bir hastanenin kimsesizler koğuşunda tek başına öldü, y.h.n.)</p>
	<p id="id_bookmark45" class="block8"> </p>
</body></html>
