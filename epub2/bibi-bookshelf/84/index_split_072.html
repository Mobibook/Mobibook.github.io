<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="block21" id="toc_id_70">atılan zar</h1>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block6">Bob, yatağa oturup Constance'a <i class="calibre3">Yunan Antolojisi</i>'ni okumaya başladı.</p>
	<p class="block6">"Geç oldu," dedi Constance, nazikçe onu durdurmaya çalışarak, ama bu bir şeyi değiştirmedi çünkü Bob onu duymadı. O sadece okumaya devam etti.</p>
	<p class="block6">" 'Taze beyaz kereviz sapları ile dolu hasır bir sepet,' " diye okudu Constance'a. Sonra duraksayıp şöyle dedi, "hasır sepetin ne olduğunu merak ediyorum. Tatlım, hasır sepet nedir?"</p>
	<p class="block6">"Dal ve sırıktan yapılmış bir sepet," diyerek iç geçirdi Constance. Yavaşça gözlerini kapadı. Gözleri kapalı bir şekilde yatakta yatıyordu.</p>
	<p class="block6"><i class="calibre3">"Daire bu mu?"</i> diye fısıldadı silahlı Logan kardeş, ilk dairenin merdiven sahanlığında. Sahanlık karanlıktı, bu yüzden kapının üstündeki numarayı göremiyorlardı.</p>
	<p class="block23">"Numara ne?"</p>
	<p class="block6">Kardeşi kapının üstündeki bakır 2 numarasını aleviyle aydınlatan bir kibrit yaktı, bu arada telefona cevap veren çizgi-roman-okuyan Logan kardeş derin düşüncelere dalmıştı.</p>
	<p class="block6">Aniden, <i class="calibre3">“1 numaralı daire,"</i> diye hatırladı.</p>
	<p class="block6"><i class="calibre3">"Ama bu kapıda 2 yazıyor,”</i> şeklinde bir fısıldama geldi kardeşinden.</p>
	<p class="block6">"<i class="calibre3">1</i> <i class="calibre3">numara. Size söylüyorum. 1,"</i> fısıldayışı.</p>
	<p class="block6">"O <i class="calibre3">halde yukarıdaki daire 1 numaralı olmalı,"</i> fısıldayışı.</p>
	<p class="block6"><i class="calibre3">"Evet, mutlaka öyle olmalı. Eğer bu 2 numara ise, o halde 1 numara yukarıda olmalı,"</i> fısıldayışı.</p>
	<p class="block6">"O <i class="calibre3">zaman 2 numaranın burada ne işi var? 1 numaranın burada ve 2 numaranın yukarıda olması gerekmiyor mu?”</i> fısıldayışı.</p>
	<p class="block6"><i class="calibre3">"Tek bildiğim şey 1 numara olduğu. Bowling kupaları orada. Yukarı çıkalım ve onları alalım,"</i> fısıldayışı.</p>
	<p class="block6"><i class="calibre3">"Tamam, ama bu durum bana garip geldi,"</i> fısıldayışı.</p>
	<p class="block6">Logan kardeşlerden birisi fısıldamıyordu. Onun tek istediği bir kutu biraydı.</p>
	<p class="block6">Patricia ve John hafif sarhoş oldukları bir gece, Bob ve Constance dışardayken dairelerinin numaralarını değiştirerek onlara şaka yapmak istemişlerdi.</p>
	<p class="block6">Apartmandaki ilk dairenin 2 numara, ikinci dairenin ise 1 numara olması onlara komik gelmişti.</p>
	<p class="block6">Constance bunu görünce komik olduğunu düşünmemişti. Bob’un aklı karışmıştı. "2 numaralı dairede yaşadığımızı zannediyordum," dedi kendi dairelerinin kapısındaki 1 numarasına bakarak.</p>
	<p class="block6">"Her şey yolunda," dedi Constance.</p>
	<p class="block6">"Ama bana tuhaf geldi," dedi Bob.</p>
	<p class="block6">"Bunu düşünme," dedi Constance, bundan hoşlanmayarak; ama bir şekilde numaraları tekrar değiştirmeye imkânları olmamıştı. Bir veya birkaç gerekçe bunu yapmaktan onları alıkoyuyordu.</p>
	<p class="block6">Logan kardeşler sinsice merdivenlerden Bob ve Constance'ın dairesine çıktılar.</p>
	<p class="block6"><i class="calibre3">"Bak, işte 1 numara burada,"</i> diye zafer içinde fısıldadı çizgi-roman-okuyan Logan kardeş.</p>
	<p class="block6"><i class="calibre3">"1 numara,"</i> diye fısıldadı kardeşi, cebinden silahı çıkartarak. Bunu hiç kimseye söylemiyordu. Bunu sadece kendine söylüyordu. Bir ömre bedel olabilecek üç uzun yıl geçmişti, belki de gerçekten bir ömre bedeldi. <i class="calibre3">“1 numara,"</i> diye tekrar fısıldadı.</p>
	<p class="block6">Kapının önünde duran Logan kardeşler arasında bir anlık bir sessizlik oldu. Hareket etmediler. Hiçbir şey demediler. Sadece orada dikilip durdular.</p>
	<p class="block6">"Şunu dinle Constance," dedi Bob. "Bunun bizimle bir ilgisi olabilir." Bob bunu söyleyerek Constance'in dikkatini çekmişti.</p>
	<p class="block6">"Aşkın zarı çılgınlık ve kördöğüşüdür," diye okudu Bob, <i class="calibre3">Yunan Antolojisi’</i>nden<i class="calibre3">;</i> bu sırada Logan kardeşler ön kapıyı kırıp içeri girdiler ve dairenin içine dalıp bowling kupalarını aramaya başladılar ve ilk Logan kardeş koridordan geçip, "BOWLİNG KUPASI HIRSIZLARI GEBERİN!" diyerek yatak odasına daldı ve birisi yatakta oturmuş kitap okuyan diğeri ise gözleri kapalı bir şekilde uzanmış onu dinleyen iki kişiyi vurdu.</p>
	<p id="id_bookmark69" class="block22"> </p>
</body></html>
