<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="block21" id="toc_id_57">en sonunda bowlingin yerini alabilecek bir şey</h1>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block6">Logan Kardeşler New Mexico'da ilk benzin istasyonu soygunlarını yaptılar. Üç hafta önce Kansas'tan ayrılmışlardı. New Mexico'da olmalarının tek nedeni bowling kupalarıydı. New Mexico'ya gitmelerinin nedeni Kansas'a gitme sebepleriyle aynıydı, çünkü bir yere gitmeleri gerekiyordu, eğer Amerika boyunca çalınmış bowling kupalarını arıyorlarsa ve ellerinde kupaların nerede olduklarına dair en ufak bir ipucu bile yoksa, bir yerin diğerinden farkı yoktu.</p>
	<p class="block6">İstasyon tam Albuquerque'in dışındaydı.</p>
	<p class="block6">Biraz paraya ihtiyaçları vardı, ufak tefek şeyler çalmaktan sıkılmışlardı. O iş çok fazla vakitlerini alıyordu. Altı tane küçük şey çalmak bir tane orta boy şey çalmak kadar enerjilerini alıyordu: bir benzin istasyonunu soymak gibi, ki bu onlara pazarlıkla bir depo dolusu benzin de kazandın yordu.</p>
	<p class="block6">Böylece Albuquerque'de bir gün Logan kardeşler durum değerlendirmesi yaptılar ve benzin istasyonu soyma işine girmeye karar verdiler. Bedava benzin alabilecekleri gerçeği bu kararlarını daha da dürtükledi.</p>
	<p class="block6">Bunun hakkında konuşurlarken kardeşlerden birisi, "kilim çalmaktan sıkıldım," dedi.</p>
	<p class="block6">Diğer kardeşler onayladılar.</p>
	<p class="block6">"Ben de gazete makineleri soymaktan <i class="calibre3">çok</i> sıkıldım," dedi.</p>
	<p class="block6">Diğer Logan kardeşler ona, böyle bir şeyi bir daha hiç yapmayacaklarım söylediler.</p>
	<p class="block6">Benzin istasyonu Albuquerque'in uçundaydı. Sadece bir görevlisi vardı. Benzin doldurmaktan sıkılmış bir ihtiyar. Vardiyasının bitimine doğruydu, dört gözle eve gitmeyi, biraz bira içip televizyon izlemedi bekliyordu.</p>
	<p class="block6">Bu günlük yetmişti.</p>
	<p class="block6">Pestili çıkmıştı.</p>
	<p class="block6">Logan kardeşler arabayı benzin istasyonuna doğru sürdüler ve görevliye depoyu doldurmasını söylediler.</p>
	<p class="block6">"Normal mi yoksa kurşunsuz mu?"</p>
	<p class="block6">"Kurşunsuz," dedi kardeşlerden biri.</p>
	<p class="block6">Normalde, normal benzin isterlerdi. Bundan sonra Logan kardeşler için kurşunsuz olacaktı.</p>
	<p class="block6">"Yağı da kontrol et," dedi bir tanesi.</p>
	<p class="block6">Depo benzinle dolarken görevli yağı kontrol etti. Dikkatli bir şekilde yağ çubuğuna baktı. Böyle bakması; gerekiyordu, çünkü gözlüğüne ihtiyaç duyuyordu ve gözlüğünü alıp gelmek için fazlasıyla bezgindi. Gençliğinde kadınların gözdesiydi ama şimdi ona bakarak bunu söylemek mümkün değildi. Caddede görebileceğiniz herhangi bir yaşlı adama benziyordu.</p>
	<p class="block6">"Yarım galona düşmüş," dedi.</p>
	<p class="block6">"Biraz yağ koy", dedi Logan kardeşlerden teki. "Elindekinin en iyisinden."</p>
	<p class="block6">"Tamam," dedi yaşlı adam ve yorgun bir şekilde gidip yağı getirdi.</p>
	<p class="block6">Araba yağ ve benzinle dolduktan sonra, yaşlı adam Logan kardeşlere bütün bu hizmetlerin $ 11. 75 tuttuğunu söyledi.</p>
	<p class="block6">"Nakit mi yoksa kredi kartı mı?" dedi.</p>
	<p class="block6">"Hiçbiri," dedi birisi, arabadan çıkarak. Logan kardeşin silahı yoktu ama paltosunun cebinde çıkıntı yapan bir şey vardı.</p>
	<p class="block6">"Bu bir soygun." Bunu söylemekten hoşlandı. Aynen bir gangsterin bir filmde söylediğine benziyordu. Belki de bunu oradan duymuştu ve sadece tekrarlıyordu ama umurunda bile değildi, çünkü bunu söylemek hoşuna gidiyordu.</p>
	<p class="block6">"Canımı yakmayın," dedi yaşlı adam, karşısında dikilen Logan kardeşin palto cebinden ona doğru çevrilmiş silaha benzer çıkıntıya bakarak. Bunun kıvrılmış bir çizgi roman olduğunu bilmiyordu.</p>
	<p class="block6">"Eğer dikkatini bize verirsen sana zarar vermeyiz. Tek istediğimiz paran. Eğer dikkatini bize vermeyip aynı zamanda bize hayatını da teslim etmek istiyorsan, bu senin bileceğin bir şey."</p>
	<p class="block6">Logan kardeş bunları söylemekten cidden hoşlanıyordu. Daha önce marketlerden ton balığı konservesi çalacaklarına neden başından beri bunu yapmamışlardı sanki? Böyle yapılması gerekiyordu!</p>
	<p class="block6">Yaşlı adam onlara parayı verdi. Yüz yetmiş iki dolar ve 35 sent. Logan kardeşler aylardan beri bu kadar çok para görmemişlerdi.</p>
	<p class="block6">"Bana zarar vermeyeceğinize dair söz verdiniz."</p>
	<p class="block6">"Sana zarar mı verdik?"</p>
	<p class="block6">"Hayır."</p>
	<p class="block6">"Dikkatli davrandın mı?"</p>
	<p class="block6">"Öyle zannediyorum. Evet. Evet, davrandım. Size parayı verdim."</p>
	<p class="block6">"Haydi," dedi arabadaki Logan kardeşlerden biri. "Buradan tüyelim." Kardeşinin bir gangster gibi davranmasından sıkılmıştı.</p>
	<p class="block6">"Sen pazarlığına sadık kaldın, biz de öyle yapacağız. Biz öyle insanlarız işte."</p>
	<p class="block6">"Tanrı aşkına!" diye bağırdı arabadaki Logan kardeş. Midesi biraz bozulmaya başlamıştı. Kardeşinin bu rutinden geçtiğine inanamıyordu.</p>
	<p class="block6">"Pekâlâ," dedi kardeşi arabaya geri dönerek. "Biz her zaman sözümüzde dururuz!" diye bağırdı, titreyen depo doldurma görevlisi yaşlı adama.</p>
	<p class="block6">New Mexico, Gallup'a iki saatlik yol kalana kadar kardeşleri onunla konuşmadılar.</p>
	<p class="block6">"Ben ne yaptım? Söyleyin bana. Haydi. Ne oldu?"</p>
	<p class="block6">Ona cevap vermediler, onları sinirlendirmesine rağmen. En sonunda bir tanesi bir şey söyledi. "Sen salaksın! İşte bu!"</p>
	<p class="block6">Kardeşi ona bunu söyledikten sonra, bir süre hiçbir şey söylemedi. Sadece, madem bu işi iyi bu kadar biliyorlar <i class="calibre3">neden birisi</i> cebindeki kıvrılmış çizgi romanla arabadan çıkıp yaşlı adamı soymadı diye düşünerek asık yüzle camdan dışarıya baktı.</p>
	<p id="id_bookmark57" class="block22"> </p>
</body></html>
