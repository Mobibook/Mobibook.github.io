<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="block21" id="toc_id_36">merhem</h1>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block6">En sonunda, Logan kardeş daha fazla dayanamadı. "Dışarıya çıkıp bir bira daha alacağım," dedi. "Bu bekleyiş beni susattı. Bir dakika içerisinde geri dönerim. Hemen köşede açık olan bir dükkân var." Ayağa kalkmaya başladı. Dışarıya çıkma numarasını yutturabileceğini zannediyordu.</p>
	<p class="block6">"Hayır," dedi, birkaç saniye öncesine kadar, telefonun çalıp yabancı bir sesin bowling kupalarının nerde olduğunu söyleyecek olan telefonu cevaplama alıştırmaları yapan, diğer Logan kardeş. Yabancı ses ona bowling kupalarının nerede olduğunu söyledikten sonra ilk söyleyeceği kelimeleri şimdiden biliyordu. "Eğer yalan söylüyorsan, sen ölüsün," olacaktı bu kelimeler.</p>
	<p class="block6">"Niye ki?" dedi bira-içen Logan kardeş. Niye sözcüğünü bir külah dondurma veya başka bir şey için terslenen bir çocuk gibi söyledi. Bira-içenin sesi hafif ağlamaklıydı. Bu sesin ondan çıkması çok garipti çünkü çok sert görünüyordu ... gerçek bir kanundışı gibi.</p>
	<p class="block6">"Çünkü ben öyle diyorum," kardeşinin cevabıydı. O büyük olan kardeşti ve bir karar aldıktan sonra açıklama yapmaktan hoşlanmazdı. O kapandı dediğinde olay kapanırdı.</p>
	<p class="block6">Bira-içen, bira için yalvarır gibi bir şey söylemeye başlamıştı ama bunun boşuna olduğunu biliyordu, bu yüzden sesini kesti. Onun yerine dediği, "Keşke şu kahrolası telefon çalmış olsaydı," oldu ve bunda çocuksu bir ağlama yoktu. Bu sefer sesi görünüşüne uygun bir şekilde çıkmıştı.</p>
	<p class="block6">Bu tartışma gerçekleşirken çizgi-roman-okuyan kardeş kafasını merhem reklamından kaldırma gereğini bile duymadı. Çocukken neden hiç merhem satmadığını düşündü. Para kazanmanın gerçekten ilginç bir yolu gibi göründü bu ona.</p>
	<p id="id_bookmark36" class="block22"> </p>
</body></html>
