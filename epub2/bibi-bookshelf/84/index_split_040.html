<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="block21" id="toc_id_38">alt daire</h1>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block7"> </p>
	<p class="block6">Great Garbo ve Willard arasındaki olası bir arkadaşlık üzerine konuştuktan ve birer kadeh şarap içtikten sonra, Patricia ve John biraz erken olmasına rağmen yatağa gitmeye karar verdiler. Saat onu yirmi geçiyordu. Normalde gece yarısına doğru yatarlardı. John yatakta bir süre Johnny Carson şovu izlemeyi severdi. Onun uyumasına yardımcı olduğunu söylüyordu. Bu Patricia için hiçbir farklılık yaratmıyordu çünkü kafasını yastığa koyar koymaz uyurdu.</p>
	<p class="block6">Patricia ve John erken yatmaya karar verdiklerinde farklı isteklerde olduklarını bilmiyorlardı.</p>
	<p class="block6">Adam, yorgundu ve uyumak istiyordu.</p>
	<p class="block6">Kadın, yorgun değildi ve sevişmek istiyordu.</p>
	<p class="block6">Willard'a iyi akşamlar dediler ve salondan çıktılar.</p>
	<p class="block6">“Bowling kupalarını unutma," dedi Pat.</p>
	<p class="block6">"İyi geceler, bowling kupaları," dedi John ışığı kapatırken, ardından her zaman olması gerektiği gibi Willard ve bowling kupalarını baş başa bırakarak çıktı.</p>
	<p class="block6">Patricia ve John giysilerini çıkartıp yatağa girdikten sonra aralarındaki romantik farklılığı keşfettiler.</p>
	<p class="block6">Patricia, John'a sarıldı, iyi geceler öpücüğünden farklı olarak ona dokundu. John çok, <i class="calibre3">çok</i> yorgundu.</p>
	<p class="block6">Onu umursamamaya çalıştı, vermeye çalıştığı mesajı anlaması umuduyla. Kadın mesajı anlamadı. Adam yatağın öbür tarafına yuvarlandı. Kadın da onu takip etti.</p>
	<p class="block6">En sonunda, "çok yorgunum," dedi John.</p>
	<p class="block6">"Greata Garbo olduğumu hayal edebilirsin," dedi Pat. "Bundan hoşlanır mısın? Beni Greta Garbo olarak düşünmekten. Haydi. Ben Greta Garbo'yum ve seni istiyorum," diye erotik bir şekilde fısıldadı kulağına.</p>
	<p class="block6">"Hâlâ çok yorgunum," dedi John. "Ve bu Greta Garbo veya sana karşı olan bir şey değil."</p>
	<p class="block6">"Emin misin?" diye sordu Pat, penisini ilgisini çekecek şekilde elinde tutarak.</p>
	<p class="block6">"Eminim," dedi John, Pat'in elini sanki bir sivrisinekmiş gibi iterek.</p>
	<p class="block6">Patricia pes etti. Sırtüstü yatıp karanlık tavana bakmaya başladı. "Keşke Willard'ın bir penisi olsaydı," dedi.</p>
	<p class="block6">"Sen onun tipi değilsin," dedi John.</p>
	<p class="block6">"Bununla ne kastediyorsun?" dedi Patricia, adamın sırtını görecek şekilde dönerek.</p>
	<p class="block6">"Sen bir bowling kupası değilsin," dedi John.</p>
	<p id="id_bookmark38" class="block22"> </p>
</body></html>
