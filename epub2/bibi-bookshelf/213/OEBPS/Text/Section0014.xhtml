<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <h1>-14-</h1>

  <p>Dr. Rachel Bauman, Güney Bronx’taki Halfway House’de bir masanın önünde oturmuş bekliyordu. Bu bağımlılık tedavi merkezinde pek çok anısı vardı. Gönüllü olarak çalıştığı, amatörce boyanmış parlak küçük odada çevresine ve sağdan soldan toplanmış mobilyalara bakınıp ulaşmaya çalıştığı hasar görmüş, çaresiz beyinleri düşündü. Odanın çağrıştırdığı anılar nedeniyle, Eddie Stiles’le buluşmak için burayı seçmişti.</p>

  <p>Kapıya hafifçe vuruldu ve Stiles içeri girdi. Gözleri çabucak çevreyi kolaçan eden zayıf, saçı dökülmeye başlamış bir adamdı. Bu görüşme için tıraş olmuştu. Çenesindeki çiziğe bir parça kâğıt mendil yapıştırılmıştı. Stiles, tuhaf bir şekilde gülümseyerek ilerledi ve parmaklarıyla beresine dokundu.</p>

  <p>“Otursana Eddie. Çok iyi görünüyorsun.”</p>

  <p>“Hiç bu kadar iyi olmamıştım, Dr. Bauman.”</p>

  <p>“Römorkör tekne işi nasıl gidiyor?”</p>

  <p>“Doğrusunu söyleyeyim, tatsız.” Sonra telaşla, “Ama hoşuma gidiyor, seviyorum yani,” diye ekledi. “Bana büyük iyilik ettiniz, o işi bulmakla.”</p>

  <p>“O işi sana ben bulmadım, Eddie. Ben sadece adama sana göz kulak olmasını söyledim.”</p>

  <p>“Evet, şey, aksi hâlde asla bu işi bulamazdım. Sizden ne haber? Yani keyfiniz yerinde mi? Ben de neler diyorum, siz doktorsunuz.” Utangaç bir edayla güldü.</p>

  <p>Rachel, adamın kilo aldığını görebiliyordu. Üç yıl önce onu tanıdığında, günde 75 dolarlık eroin ihtiyacını karşılayabilmek için yaptığı sigara kaçakçılığı yüzünden tutuklanmıştı. Eddie, Halfway House’de aylar geçirmiş, Rachel’la saatlerce konuşmuştu. Çığlık atmaya başladığında Rachel onunla çalışmıştı.</p>

  <p>“Ne istemiştiniz, Dr. Bauman? Yani, sizi gördüğüme sevindim elbette, eğer temiz miyim diye merak...”</p>

  <p>“Temiz olduğunu biliyorum, Eddie. Senden öğüt istiyorum.”</p>

  <p>Daha önce profesyonel ilişkilerine asla halel getirmemişti ve şimdi bunu yapmaktan kahroluyordu. Stiles, bunu anında kavramıştı. Doğal uyanıklığı, Rachel’a karşı duyduğu saygı ve sevgiyle savaşıyordu o anda.</p>

  <p>“Seninle ilgili bir şey değil. Anlatayım da bakalım ne düşüneceksin.”</p>

  <p>Stiles, bir parça rahatladı. O anda bir söz vermek zorunda kalmayacaktı.</p>

  <p>“Bir tekneyi bulmam gerek, Eddie. Belirli bir tekneyi... İlginç işler için kullanılan cinsten.”</p>

  <p>Adamın yüzünden hiçbir şey belli olmuyordu:</p>

  <p>“Ben sadece römorkörlerden anlarım, size söylemiştim.”</p>

  <p>“Biliyorum. Ama bir sürü insan tanıyorsun Eddie. Ben bu alanda kimseyi tanımıyorum. Yardımına ihtiyacım var.”</p>

  <p>“Birbirimize hep güvendik, öyle değil mi?”</p>

  <p>“Evet.”</p>

  <p>“Doktorumken size anlattıklarımdan hiçbirini ağzınızdan kaçırmadınız da?”</p>

  <p>“Kaçırmadım.”</p>

  <p>“Tamam, o zaman bana soruyu ve kimin sorduğunu anlatın.”</p>

  <p>Rachel duraksadı. Gerçek, gerçekti. Başka bir şey söylemenin anlamı olmayacaktı. O da anlattı. Sonunda Stiles:</p>

  <p>“Federaller çoktan sordu bana zaten,” dedi. “Adamın teki gelip herkesin ortasında sordu hem de. Pek hoşlanmadım bundan. Biliyorum bana, diğer türden tanıdıklarımı sordular.”</p>

  <p>“Sen de salladın.”</p>

  <p>Stiles gülümsedi ve kızardı:</p>

  <p>“Onlara anlatacak bir şeyim yoktu ki. İşin aslı, pek de kafamı vermedim. Sanırım başkaları da vermemiş ki, hâlâ arandıklarını duydum.”</p>

  <p>Rachel bekledi, adamı sıkıştırmadı. Stiles, yakasını çekiştirdi, çenesini kaşıdı. Sonra kendini zorlayıp ellerini yeniden kucağına koydu:</p>

  <p>“Teknenin sahibiyle mi konuşmak istiyorsunuz? Yani, siz kendiniz demek istemiyorum... Şu arkadaşlarınızı diyorum.”</p>

  <p>“Doğru.”</p>

  <p>“Sadece konuşmak?”</p>

  <p>“Sadece konuşmak.”</p>

  <p>“Para? Yani bana değil, Dr. Bauman. Sakın öyle düşünmeyin Tanrı aşkına, size zaten yeterince borçluyum. Fakat şey diyorum, yani diyelim ki tanıdığım birileri var; pek bedava iş yapmazlar. Benim birkaç yüz dolarım var, size feda olsun ama...”</p>

  <p>“Sen parayı merak etme.”</p>

  <p>“O zaman bir daha anlatın. Sahil Güvenlik tekneyi ilk nerede saptamış ve kim ne yapmış?”</p>

  <p>Stiles, arada başını sallayıp sorular sorarak dinledi:</p>

  <p>“Açıkçası, belki de hiçbir yardımım dokunmaz, Dr.</p>

  <p>“Çok dikkatli ol.”</p>

  <p>“Beni bilirsiniz.”</p>
</body>
</html>
