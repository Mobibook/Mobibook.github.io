<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre6"><span class="font6">XIII.</span></h2>
<p class="calibre2"><span class="font1">Çekim mutluluğunu yaşıyordu Refik. Kafasında döne-nip duran dizi dizi resimleri, evecen arayışlar içinde yorgun argın yakalamamn, umarsız yitirmelerin kırık dökük mutluluğunu yaşıyordu. Hiç böylesine sinirli olmamıştı. Bir elektrikçi oğlanı dövmeğe kalkmış, Serdar’ı iki kez setten kovmuştu. Her kovuşunda da, gelmezse korkusu taş gibi oturmuştu içine. îki keresinde de Serdar, yarım saat kadar ortalardan çekilmiş, sonra biraz çekingenlikle gelip işe yeniden atılmıştı. Benim kadar bu oğlan da tutkun bu filme, senaryo haftalardır elinden düşmüyor. Bugüne dek hiç bir senaryoyu böylesine sevmemişti Refik de. Sinirliliği sette Emine’nin varlığından mı kaynaklanıyordu? Değil. Unutup gidiyordu çalışmaya başladı mı; gözü kimseyi görmüyordu. Emine’yi görmemenin olanağı var mı? Emine senaryoda!.. Yalnız senaryoda mı? Ustaca düzenlediği çevrede, Narin Ceylân’ın makyajından giysilerine herşeyinde. Konuşmasında bile. Kızın biçimi değişti. Sesi bile bir başka türlü çıkıyor! Sette oyuncu diye dolaşan bizim biçimsiz karılar, herifler de öyle. Becerikli, tuttuğunu bırakmayan bir yam var, belli--- Zevki var... O kadar da değil. Her şeyi büyütürüz! Öteki ardirektörler daha mı az yetenekli bundan.. Belki bu biraz da inadından şey yapıyor... Ne yapıyor?. Her işe el atıyor!. Kime inat, sana mı?.. Son günkü senaryo çalışmasına katılışını anımsayınca duralıyordu. Nasıl doğal gelip oturmuştu yerine. Çok da yararlı oldu. Hiç bir şeye ön yargılı yaklaşmıyor bir kez... Yaklaşmıyor mu? Kafasına öyle şeyler çakılmış ki... Önyargısı mı kalmış!.. Beni sarsan şey, o şey, onun umurunda bile değil de hani hiç öyle bir şey geçmemiş aramızdan sanki... Üstünde durulmaya değer bir yanı yok!.. Randevu evindeki-karılar ancak böyle... Çüş.. Ne yani?. Benim becereceğim şey değilmiş bu film, sakın yapmaya kalkma Refik’ciğim!.. Öyle yapacağım ki a...m suyu akacak senin!. Çüş ulan!.. Temel’i geçtin sen de... Şunun oturuşuna bak, sigara içişine. Kırk kez söyledik sette sigara içil-</span></p>
<p class="calibre2"><span class="font1">meyecek diye. Kız sette değil ki... Yok, sette içecekti!. Hele içsin... Kurguya da girmek istiyormuş. Girsin. Serdar’la kabasını bağlarlar. Asıl kurguya sokmam. Bir de orda kolumun dibinde... Ardirektörün ne işi var? Burnunu sokmadığı yer kalmadı zaten. Iş terbiyesi on numara, ona diyeceğim yok. Başka filmlerde de çalışacak, orda da uyum sağlar bu. Bizimkilerin arasına girmek, kolay mı?.. Üç gün sürdü sürmedi, herkesi ele geçirdi karı. Başta seni... Onu ben ele geçirdim. Bok geçirdin... Kimse ele geçiremez bu kanyı. Fuat’tan başka!.. Boynuzları yadırgamıyorsan sorun mu kalıyor? İlerisin o zaman!.. Eşşoğlueşşekler... Bir şeyin bilincine varmağa başlamıştı, çekim günlerinin bitimi yaklaştıkça sinirliliği artıyordu. Düşte gezinir gibi yaşadığı bu günler bitmesin istiyordu sanki. Sevinmem gerek oysa; öyle olurdu hep. Bu kez başka... Niye? Ne bileyim!.. Pekiyi de biliyorsun, söyleme istersen... Senaryoya böylesine tutkuyla sarılmasına da bozuluyordu kimi zaman. Bozulmak değil, önce karşı çıktım. Bu Gündüz Ağbi ne biçim adam!.. Serpil’ in Vural’ı ödürmesini sonlara bırakmıştı. Pazar günü berberde. Bir gece işi var dolu dolu. Havaalanı var Kız Vural’ı havaalanında vuruyordu; dışarıya kaçarken... Oğlan babasıyla yanyana; oğlanı vuruyor kız. Sonra da yarım gün sokaklar var, dış çekimler, gidiş-gelişler filân... önümüzdeki haftabaşı film tamam... Sonra dağılacak herkes.. Biliyoruz., öyleyse niye bilmek istemiyorsun?.. Şu yaptıkları ışığa bak. Spotu nereye koyuyor dangalak oğlan. Oğlum oraya bir beşyüzlük yeter. Gene bağırtacaklar... Buyur Narin!. Emine’yle konuşsan!. Ben göreyim! Peki.. Havaalanı pazartesi. Olur, birlikte bakarız. Yarın gece çalışıyoruz. Perşembe akşamı. Bir ara olur. Hadi şu çekimi yapalım!.. Yak!.. Hazır mısın Narin’ciğim? Bu karıyı da bir çişe tutmadığımız kaldı!. Giysilerini gidip evde gardrobundan bakacağız!.. Emine’yle bir şey mi geçti aralarında? Demin sarmaş dolaştılar.. Saffet Ağbi iki gündür yok ortalarda. Çocuklar da paralarını alamamışlar, öğlen yemeğini de pideyle atlattılar bugün. Hiç sevmiyorum bu platoda çalışmayı. Bir daha da prodüktör diye bu Lûtfullah’ı alırsam. Lûtfullah ne yapsın? Yazıhanede para yoksa. Arka lâmba söndü oğlum. Allah belânızı versin!. Kabloyu çiğnemeden geç sen de kızım... Çıkar şu zoom’u!.. Seksenbeş tak!. Narin’in sağ omuzundan... Çekil bakayım. Bu ne biçim kadr?.. Arkadan ışık verin biraz... Şimdi bak... Tamam mı? Kaç metre var; 15 mi? Kaset değiştir. Söndür!.. Geç saatlara dek süren bu boğuşmadan sonra yorgun argın evi bulup da uyanmamacasına uyuyacağım sanarak odasına kapanınca sedir üstünde sayıklar gibi dalıveriyor, bir saat geçti geçmedi gözlerini açıp hemen senaryoyu alıyor, orda her an kendini bekleyen, artık senli benli olduğu insanları spotlar, reflektörler önünde nasıl dolaştırıp konuşturacağının yeni tasarılarına, yazıp çizmelerine gömülüp gidiyordu. Kerim Aykan’la çalışıldığı günlerde hiç sinir kalmıyordu. Oğlan iyice manyadı. Narin’le takıştı takışacaklar. Saffet Ağbi’den yılmasa ne filmler çevirir it... Narin de az orospu değil ya... Kırmamış olsaydı akşamları Temel’le Çiçekpasajı’nda iki tek atmak iyi gelecekti belki. Aldığı ilâçlar yüzünden alkolü yasaklamıştı doktor. Bir de o işi... Söylemesine gerek mi var, biliyoruz. Bir de, Temel söylediydi, gözüne sürmüş elini adam Adana’da, kör olmuş. Her bokluk da Adana’da olur. Elini yıkıyordu sık sık. Sanki elimiz hep oramızda. Artık geçti de... Hastalığını kimseye söylememişti. Suna telefonla gönlünü almıştı bir hafta kadar sonra. Çok bozulmuş o gün. Çağırmıştı da; gitmemesini neye yordu kimbilir? Hele biraz daha geçsin. İsteği de yoktu. Korku, ürkü vardı içinde, niyeyse!. Bu ikinci oluyor... O zaman delikanlıydık daha; övünüyorduk sanki... Ben de kırdım Ağbi yahu, diye önemli giz verdikti!. Bel-soğukluğu hastalık değil artık; frengi olmasın da!.. O korkuyla da günlerce göğsünde sivilce arandı. Önüne çıkanla yatarsan o da olur her pislik var bu piyasada-Babam da olmuş mudur? Ben Zühtü Bey’i öldürmek istiyormuşum bu öyküde! Oidipus kompleksi! Onu da öğrendik. Gündüz’ün takılmasından sonra Bayezit Kitaplığına gidip ansiklopedilere bakmıştı bir gün. Kötü mü, bilgimiz artıyor... Lise’den bir şeyler anımsıyordu. İyi bir psikoloji öğretmenimiz vardı; Bekir Bey. ölmüştür belki de, çok yaşlıydı. Psikanalizin,</span></p>
</body>
</html>
