<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre6"><a id="bookmark0" class="calibre9"></a><span class="font10">V.</span></h2>
<p class="calibre2"><span class="font1">Çalışmalar ilerledikçe Gündüz’e kızgınlığı artıyordu Refik’in. Nedenini de tam bilemiyordu; bilmek ağrına gidiyordu belki de. Tartışma açıldı mı en inandığı konularda gerilemek zorunda kaldığını, en kesin bildiği doğrulan bile bir türlü yeterince savunamadığını gördükçe şaşırıp kaldı bir süre. Baş kaldırmaya kalkıştı, olmadı. Şahin’in gülümser bakışının yanı sıra, Gündüz’ün, hiç de kesin tavırlı görünmeden elini kolunu bağlayan, ağırdan konuşmalan bir egemenlik kurmuştu' çalışmalarda. Yol almalarına, karşılarına çıkan bir sürü sorunun beklenmedik bir kolaylıkla çözümüne yarayan bu egemenlik, Refik’in dayanamadığı şeydi. Sinirlerinin iyice gerilip de tatsızlık çıkaracağından korktuğu bir kaç kez, «Hastaneye gideceğim», «Stüdyoda bekliyorlar» filân deyip çalışmayı, hiç beklenmedik yerinde kesmek zorunda kalışına da her keresinde çok üzülmüştü sonradan. Gene de alamıyordu kendini. Bir şaştığı da Gündüz’e karşı içindeki saygının gün günden artmasıydı. Bu çelişkili gelişmeyle işin sonuna vardıklannda, kafasında beliren filme karşı da aynı duygularla dolu olduğunu görünce ne yapacağım bilemeden kaldı. Peki, Saffet Ağbi’ye ne diyeceğim? Bu Şahin de senaryo taslağına bakıp bakıp böyle göbek attığına göre-.. Benim filmim değil bu. Odadaydılar. Şahin pek etkilendiği bir iki sahnenin nasıl olacağım coşkuyla anlatıyordu. Gündüz gülerek kesti,</span></p>
<p class="calibre2"><span class="font1">— önce yönetmene sor, dedi. Bakalım o böyle mi istiyor?</span></p>
<p class="calibre2"><span class="font1">Şahin gülerek duraladı. Refik’e bakıyorlardı. Ne diyeceğini bilemedi, gülmeğe çalıştı Refik. Hoşuna gitmişti. Ya-dırgamıştı. Kızmaya çalıştı, kızamadı. Bir şey söylemek zorundayım.</span></p>
<p class="calibre2"><span class="font1">— Bakalım kim çekecek filmi? Dedi. Saffet Ağbi’den bir söz çıkmadı daha...</span></p>
<p class="calibre2"><span class="font1">Ak dişlerini sıraladı Şahin,</span></p>
<p class="calibre2"><span class="font1">— Ben konuştum, dedi.</span></p>
<p class="calibre2"><span class="font1">içinden sımsıcak gülen gözlerini Refik’e dikip kaldı bir süre, yavaşça ekledi,</span></p>
<p class="calibre2"><span class="font1">— Refik yapacak Ağbi bu filmi dedim. Sevindim dedi. Ben de öyle düşünüyordum, dedi.</span></p>
<p class="calibre2"><span class="font1">Kala kaldı Refik. Ne demeli, ne yapmalıydı şimdi? Bu filme koyduğunuz şeyler benim açımdan aslında kaç kez söylemedim mi karşı çıktığımı size ben demek bu filmi sevinmez olur mu insan...</span></p>
<p class="calibre2"><span class="font1">— Sen gene duymamış ol dedi Şahin, ikircikli bakışından çıkarmış gibi,</span></p>
<p class="calibre2"><span class="font1">— Saffet Ağbi çağırıp konuşacak seninle...</span></p>
<p class="calibre2"><span class="font1">— iyi, konuşsun dedi Refik. Düşünürüz o zaman. Ben daha ne yapacağımı kestiremiyorum...</span></p>
<p class="calibre2"><span class="font1">Alçak gönüllüğüne vermiş olmalılar ki, gülümsedi ikisi</span></p>
<p class="calibre2"><span class="font1">de...</span></p>
<p class="calibre2"><span class="font1">— Haklısın dedi, Gündüz. Düşünecek öyle çok yanı var ki... Şöyle bir kabasını çıkardık daha...</span></p>
<p class="calibre2"><span class="font1">Bir anlık sessizliği Gündüz bozdu gene,</span></p>
<p class="calibre2"><span class="font1">— Sen yönetmen olarak işe el koydun mu açık seçik biliriz ne yapacağımızı...</span></p>
<p class="calibre2"><span class="font1">Bir şey demedi Refik, içinde biriken kızgınlık mıydı, sevinç mi ayıramadı gene. Konuşup tanıtlamalıydı. Neyi? Dövüşe bir türlü başlayamayan ringdeki boksör sinirliliğiyle tutuyordu kendini. Hem bir değil, iki kişi vardı karşısında!.. Birlikte nasıl yapacağım bu filmi. Uyutup kimbilir neler sokuşturmaya kalkışacaklar? YASAK DAKİKALAR olsa gözümden kolay kolay bir şey kaçmaz. Bu öyle değil ki... Daha tam anlayamadığım bir sürü yanı var şu ortaya çıkardığımız şeyin. Anlamadım da diyemiyordu. Küçümseyecekler bir de...</span></p>
<p class="calibre2"><span class="font1">— Haydi Ağbi, şu filmi kaçırmayalım. Yirmi dakika var. Anca...</span></p>
<p class="calibre2"><span class="font1">Şahin kalkmıştı. Saat altıya geliyordu. Cumartesiydi, sine-kulüp film gösterisindeki bir fransız filminden söz etmişlerdi Gündüz’le; oraya yetişeceklerdi.</span></p>
<p class="calibre2"><span class="font1">— Birlikte gidelim, dedi Gündüz.</span></p>
<p class="calibre2"><span class="font1">— Sağolun Ağbi, ben gitmeyeceğim dedi Refik.</span></p>
<p class="calibre2"><span class="font1">İstiyordu oysa. Gündüz’ün sormasına kalmadan ekledi</span></p>
<p class="calibre2"><span class="font1">hemen :</span></p>
<p class="calibre2"><span class="font1">— Sine-kulüp, biliyorsunuz Ağbi, düşman bize...</span></p>
<p class="calibre2"><span class="font1">— Saçma dedi Gündüz. Filmi görmenizi engellemiyorlar ya... Başka yerde de göremezsin...</span></p>
<p class="calibre2"><span class="font1">— Görmeyelim Ağbi, Allahın emri değil!..</span></p>
<p class="calibre2"><span class="font1">Birden kızmış gibi baktı Gündüz, bir şeyler diyecekti de tuttu gibi. Gülümsedi,</span></p>
<p class="calibre2"><span class="font1">— İyi ya, dedi. Allahın emirlerini yerine getir bakalım sen de...</span></p>
<p class="calibre2"><span class="font1">Şahin de gülmeğe çalışıyordu gerginlik çıkmasını önlemek ister gibi.</span></p>
<p class="calibre2"><span class="font1">— Onların düşmanlığından ne olacak be Refik’ciğim? Dedi. Film yapıyoruz biz...</span></p>
<p class="calibre2"><span class="font1">Kendini denetleyememiş gibi parladı Refik.</span></p>
<p class="calibre2"><span class="font1">— Her yaptığımız filme hayınlık diyor orospu çocukları; senin de söylediğine bak, dedi.</span></p>
<p class="calibre2"><span class="font1">Pundunu yakalamış, gerekli şeyi, gerekli biçimde söylemenin doyumuna varmıştı sonunda! Şahin bozulur gibi oldu. Gündüz de bu kaba tepkiye anlam verememiş gibi baktı bir, toparlandı.</span></p>
<p class="calibre2"><span class="font1">— Bunu sonra konuşuruz, dedi. Biz filmi kaçırmayalım Refik’le epeyi tartışacağız anlaşılan...</span></p>
<p class="calibre2"><span class="font1">Kapıya yürüdü. Refik, onur payım elinden kaçırmaktan korkar gibi yanıtladı.</span></p>
<p class="calibre2"><span class="font1">— Tartışırız Ağbi, dedi. Bazı şeyler var ki tartışmayla bil yere varmak kolay değil...</span></p>
<p class="calibre2"><span class="font1">Gündüz ses çıkarmadan çıktı önden, kapıya gelmişlerdi. Düşünceli kaldı bir an. Elini uzatıp Refik’in elini tuttu; baktı bir,</span></p>
<p class="calibre2"><span class="font1">— Başka yolumuz var mı? Dedi. Tartışacağız... Hadi hoş-çakal! Sağol herşey için... Pazartesi görüşüyoruz...</span></p>
<p class="calibre2"><span class="font1">Pazartesi birlikte Saffet Duran’a gideceklerdi akşam üstü. Buluşmayı sabahtan Şahin ayarlayacak, Refik’e, Gündüz’e telefon edecekti. Bir süre ne yapacağını bilmeden uzanıp kaldı sedirde. Biri çıkıyor bizim kata. Seniye’dir. Geç kaldın kızım, gitti seninkileri.. Pervin’de toplantıları vardı gene. O işi bitirip buraya koştururlar şimdi. Minoş da var mıydı? Şu kızı sorayım. Şu geçende yağmurlu günde gelip de... Dışardaki ağır ayak sesleriyle kuşkulu doğruldu. Seniye değil bu. Doğrulup kalktı, gidip açtı kapıyı; Makbuş’tu gelen. Hastane’den kovuldu! Zühtü Bey’in kafası bozulmuşsa...</span></p>
<p class="calibre2"><span class="font1">— Hoş geldin!..</span></p>
<p class="calibre2"><span class="font1">Dönüp bakmadan, ince sesli bir «hoş bulduk»la bu saldırıyı savuşturdu], odalara girip çıkmağa başladı Makbuş. Söyleniyordu: Pazartesi taburcu Zühtü Bey. Evin eve benzer yanı kalmamış. Zühtü Bey’in odasını da iyice bir düzenlemek gerek. Konuklar gelir... Odaya döndü Refik. Mır mır, bir başladı mı, bir süre durmaz çenesi. Sustu mu da sözcükler tek tük çıkar ağzından. Varlığı bile güç duyulur. Yokluğu öyle bir duyuluyor ki. Evin evlikten çıktığı da doğru. Seniye gece gündüz Pervin’de. Bir sürü kadın, ikide bir taşınırlar aşağıya. Yoksa bunlar seks partisi filân mı aralarında? Sen de buna taktın!.. Erkek delisi bunlar oğlum. Seniye başta-■■ Şahin’i yiyecek gözleriyle. Ben utanıyorum, o utanmıyor... Oğlan bizi sayıyor yoksa... Bu işin saygısı da nereye kadardır? Aşağıya gelenler Pervin’in yakınlan. Seveni çok karının. Sıcak, cana yakın bir yanı var doğrusu. Herkesin derdine koşar. Dok-tor’da çalışması da çoğu kimseyi bağlayıp çevre oluşturuyor. Peki, bu filmi ben yaparsam ne olacak? Evecenlik bastı içine. Yönetmenliğe başlayacaktı. Tam istediği senaryo olmayabilirdi. Olmasın. Bildiğim gibi çekerim ben. Bir de çuvalladım mı, her şey üstüme yıkılır. Ben yıkılmam ya, stüdyoya dönerim; montaja. Yönetmenlik biter... Bitsin demeye dili varmadı. Kalkıp dolaşmağa başladı odada. Hele bir Saffet Ağbiyle konuşalım. Bunalır gibi oldu birden. Çekim senaryosuna çalışmaya başladık mı, derim ki... Gidip bir Temel’i mi bulsam önce?... Ya da Suna’ya-.- Holdeki çiviye asılı pardösüsünü almış çıkıyordu ki, Makbuş göründü.</span></p>
<p class="calibre2"><span class="font1">— Seniye aşşağıda mı?</span></p>
<p class="calibre2"><span class="font1">— Aşşağıda--.</span></p>
<p class="calibre2"><span class="font1">— Söyle de gelsin artık...</span></p>
<p class="calibre2"><span class="font1">Olur, söyleriz. Hep de emreder bu karı... Dediği de yapılır. Merdivenleri inip zile bastı. Konuşan ayak sesleriyle açıldı kapı. Seniye çıktı, yüzü karışıktı.</span></p>
<p class="calibre2"><span class="font1">— Doktor sandım, dedi...</span></p>
<p class="calibre2"><span class="font1">Doktor mu sanmış? Doktor sanmış. Meliha teyze (Pervin' in ayağını sürüyerek dolaşan yarı yatalak annesi) kötüleşmiş birden; Pervin doktor almaya gitmiş de... Komşu bir doktor varmış, Pervin’in tanıdığı. Bir şey diyemeden kaldı Refik.</span></p>
<p class="calibre2"><span class="font1">— Gir istersen, dedi Seniye.</span></p>
<p class="calibre2"><span class="font1">Refik ikircikli sallanıyordu ki aşağıda, merdivenlerden gelen ayak sesleriyle eğilip baktı; Pervin’le ardındaki orta yaşlı birisi koşturur gibi çıkıyorlardı. Yüzü dağınık Pervin, elinde çantasıyla Doktor, önünden geçip içeri daldıklarında da ne yapması gerektiğini bulamadı. Seniye de koşmuştu peşlerinden. Kapı açıktı. Çekip gitsem pek mi ayıp olur? Evde varlığıyla yokluğu belli olmayan Meliha Teyze’nin hastalığı sanki benim için çok... Kadıncağız Zühtü Bey’i kıskandı!.. Bununki yeni değil, ara sıra olur böyle. Geçer. Gene başlar ortalıkta yan yan dolaşmağa, isteksizce girdi kapıdan. Holde durdu, içerden mırıl mırıl sesler... ilerdeki odalar. Çoktandır gelmemiştim buraya. Pek bir değişiklik yok. Bu kitap rafı yeni olmalı. Yoo vardı. Kitap bu kadar değildi. Şu yandaki oda?. Oda moda yok orda. Burası bizim katın yarısı kadar filân. Babamın odasının altına düşen yer arka avluya açılan depo. Zühtü Bey’ in ilâç sandıkları, hırdavatıyla dolu. O kadınlar bu holde mi toplanıyorlar? Yaklaşıp kitaplara eğildi. Ara rafta açık duran «Kadın ve Sosyalizm» çarptı gözüne. Pervin bunu mu okuyor? Epeyi kitap var. «Faşizm Üzerine Dersler», «Devrim Stratejisi», «Lenin Petrograd’da», «Böyle Gelmiş Böyle Gitmez*... Marx’lar, Lenin’ler... Aziz Nesin. Bu?.. Yaşar Kemal. «Ağn Dağı Efsanesi»... Bunlar şiir Ataol Behramoğlu... Fazıl Hüsnü... Bu? «Memleketimden İnsan Manzaraları» İçerki odada kopan çığlıkla ürpererek kaldı, öldü kadın!.. Pervin bu... Hıçkırıklar duyulmağa başlamıştı... Ürküye kapıldı birden. Çıkıp beni burda görecekler. Çabucak çıktı holden; kapıyı yan aralık bırakıp merdivenleri inmeğe başladı, içerden gelen sesler daha da artmıştı. Sokak kapısına varınca yukarda, merdivenlere çıkan birilerinin karışık konuşmaları duyulmağa başlamıştı. Doktoru mu sepetliyorlar, ne? Derinde ağlama sesi, öldü kadın, iyi ki kalmadım orda. Ayıp mı oldu? Niye olsun. Kimse görmedi. Seniye de görmedi içeri girdiğimi. Bir de bu çıktı. Tadı tuzu kaçacak evin. Atlayıp Bolu’ya mı gitsem? Sa-mim’ler film çekiyorlar orda; gel deyip durdu. Pazartesi dönerim. Yarın gömerler bu kadını. Hangi gömütlüğe acaba? Yokuşu bir solukta çıkıp da Tarlabaşı yolunda yürümeğe başlayınca sıkıntısı daha da artmıştı, ölümün ağırlığı mı, yoksa bırakıp kaçmanın getirdiği... Şey mi?.. Ney mi?.. Ne bileyim ben? Kalıp yardımcı olmak, bir şeyler yapmak filân... Ne yapacaktım?... Neden, nereye yürüdüğünü bilmeden Ağacamii sokağına saptı, yukarıya doğru çıkmaya başladı. Anımsadığı kitaplar takıldı kafasına. Marx, Lenin, Nâzım Hikmet, Engels de vardı... Bunları mı okuyor bu karı? Aziz Nesin’i bizimki de okur ya... Herkes okur... Peki Marx’lar, Lenin’ler?.. Bir şey anladığından değildir; moda! Nesine moda onun?... Bizimki okusa neyse; hukukçu. Okusa ne olur, o geri zekâlı... Okuyanlar ne anlarlar bilmem ki? Ben okumam. Akılları sıra, okuyup da bir bok olacaklar. Ne olacaklar? Acıkmışım be! Bursa sokağında bir aşçının vitrininde birden gözüne çarpan kocaman bir tepsideki tepeleme nohutlu pilâvla acıkmıştı sanki! Figüranların, kavgacı’lann, set işçilerinin uğrağı aşçıya girip bir masaya geçti, öbek öbek dilimlenmiş ekmekler vardı masalarda. Getirttiği tas kebabıyla pilâvı çabucak temizleyip çıktı. Yağmur mu başlayacak? içindeki sıkıntı azalmak bilmiyordu bir türlü. Daha hiç ölü görmedim. Filmlerde öldürdüğümüz onca kişi var... Oyun ölümü şaka gibi, gerçek ölümün şakası yok!., ölü görmekten korkuyor muyum? Korkmak değil de belki... Soğuk şey. Zühtü Bey’i duyunca da böyle olmuştum. Gerçekten, onun için de kötü. Adama duyurmasalar bir süre. O aldırmaz be! Komitacı bir yanı var herifin. Ama, hasta. Reşit’in kahvesine gidip çocuklarla kâğıt mı oynasam? Alyon sokağı’na saparken karşısına çıkan bir iki oyuncu, setçinin aşırı saygılı selâmlarıyla tedirginliği arttı. Ağbicim’li yağ çekmelere dayanamam şimdi. Bu sokaklarda saygınlık gösterge bir tür. Çoktan yayılmıştır film çevireceğim. Benden önce onlar duydu iş aldığımı!. Kahveye girince de aynı görünümle karşılaşınca, birine bakıyormuş gibi yapıp çıktı hemen. Temel’i bulsam; benim havamı o değiştirir. Temel’i bulmak kolay olmadı. Bir iki kahveyi, önüne çıkan yerleri dolaşıp da vakit gecenin oldukça geç saatini bulurken, Balıkpazan’nda bir meyhanenin kapısında rastladığında da görmediği kadar içkiliydi. Değil konuşmak, kimseyi tanıyacak durumdan da çıkmıştı, iki koltuğunda figüranla oyuncu arası iki kişi sürür gibi geçirdiler önünden, Cihangir’deki evine taşıyorlardı. Kapıya çıkmış, götürenlerin ardından bakan Mahmut yaklaştı,</span></p>
<p class="calibre2"><span class="font1">— Buyursana Ağbi dedi. Bizim çocuklar içerde... Nevzat filân...</span></p>
<p class="calibre2"><span class="font1">Esrarkeş Nevzat da içerdeyse, bak, girilir!. Düz ayak meyhanenin tezgâha bitişik masasındaki dört kişi Temel’i konuşuyorlardı girdiklerinde. Buyur ağbi. Temel Ağbi de şimdi çıktı, gördün mü? Gördüm. Bu kadeh temiz ağbi. Göğsünde bir şiş varmış Temel’in. Kanser oldum diye ağlamış, içmiş de içmiş dün akşamdan beri. Dün akşam, şeyden sonra başlamış zaten... Dün Bitirim’de nesi var nesi yok almışlar elinden. Saati da gitmiş, ikisi set işçisi, biri elektrikçi, Nevzat da kötü adam oynayan, sık sık da gerçekten kötü adam olan üçüncü sınıf oyuncu. Kafayı iyi etmişler hepsi de. Nevzat konuşuyor daha çok.</span></p>
<p class="calibre2"><span class="font1">— Dayanamıyor bu zıkkıma diyor, Temel için, boşalmış rakı şişesini gösterirken.</span></p>
<p class="calibre2"><span class="font1">Demek Temel gene kumar oynadı. Bu it götürmüştür. Götürüp yoldurduklarından pay alır derler. Temel’in bu kaçıncı? Kumarda yutulunca kanser oldum diye ağlar. Bir kez de kendine kıymaya kalkmıştı. Dün sabah para çekmişti yazıhaneden. Bu nasıl iş be? Temel bin kez akıllıdır bu heriften. Tümünü parmağında oynatır. Aptallaşıyor mu ara sıra?.. Kabak sarısı, çakır gözlü elektrikçi oğlan cin gibi bakıyor Nevzat’a.</span></p>
<p class="calibre2"><span class="font1">— Temel Ağbi’yi kanser edenin geçmişini s m, diyor.</span></p>
<p class="calibre2"><span class="font1">Kahkahalarla gülüyorlar.</span></p>
<p class="calibre2"><span class="font1">— Ulan manyak diyor Nevzat... Ulan kanser dediğin zaten kanser, yani Allahtan bi hastalık...</span></p>
<p class="calibre2"><span class="font1">Cin gibi çakır gözleri Nevzat’da elektrikçi oğlanın.</span></p>
<p class="calibre2"><span class="font1">— Yok öyle değil diyor. Geçmişini s m ben Temel</span></p>
<p class="calibre2"><span class="font1">Ağbiyi kanser edenin... Biliyorum ben...</span></p>
<p class="calibre2"><span class="font1">— Söyle ulan söyle... Harbi konuş...</span></p>
<p class="calibre2"><span class="font1">Dövüşecekler! Dövüşmezler. Mahmut bir yapımcının bir hostesle ilişkisini soktu araya. Adamın çoluk çocuğu sürünü-yormuş. Refik ayrıldığında John Wayne’ın bir filmine geçmişlerdi. Maytapçı dedikleri set işçisi de birlikte kalkmıştı. Sokağın başında durdular.</span></p>
<p class="calibre2"><span class="font1">— Kimse iş vermesin bu ibneye Ağbi be, dedi. Orospu çocuğu, Temel Ağbi para istedi, yok dedi. Cebi para dolu. Bende yoktu namussuzum. Olsaydı... Faizci puşt.</span></p>
<p class="calibre2"><span class="font1">Sallanarak Kalyoncukulluğu’na doğru gitti karanlık sokakta. Hergünki sövüşmeler? Yarın hepsi can ciğer olur. Islak, parıltılı taşlara basarak ağır ağır yürürken yalnızlığa batmıştı iyice. Eve dönmek öyle ağır geliyordu ki. Temel bir iki gün görünmez. Sızıp kaldı Cihangir’deki odasında. Bizim evde ölü var. Suna’ya telefon etmekten çekiniyordu. Gecenin bu saati. Kimbilir kimledir? Çat kapı gitsem kovar, burası kerhane mi ulan diye... Sevinir belki de... Boydan boya uzanmış bir isteksizlik yatıyordu içinde. Çocukluğunda filân da ölü görmemişti. Anneanneni öldü; hastanedeydi o da... Çok anlamsız kaçış bu. Kaçış filân değil de... Babam ölmüş olsaydı şimdi... Zühtü Bey ölmez; yaşam dolu adam, ölü çıkmış eve gelecek. Umursamaz bile. O kadından da hoşlanmaz-dı pek. Pervin’i sever. Kaç yıldır otururlar kirasına zam filân da, geçen yıl mıydı, o da Pervin’den geldi, bilmem kaç lira... Çok cins herif bu benim babam! Bakarsın bir lira için duman eder ortalığı. Kalfa, reçeteyi dalgınlıkla bir kaç kuruş eksik mi yazmıştı ne, oğlanı dövmeğe kalktı. Esti mi haftalığından başka, bir de «harçlık» verir. Büyükbayram sokağını geçip de Ağacamii’inden Tarlabaşı’na inerken açık işkembeciyi gördü. İstekli de değildi; girip bir çorba içti, aşure yedi ağır ağır. Boşunaydı uzatması. Kaçınılmaz son, eve git-inek. Tarlabaşı’nı yürüyüp evlerinin sokağı başında durdu. Aşağı katta ışıklar vardı. Yavaşça çıkıp yatsam! Yorgundu. Sokağı inip evin önüne vardığında sesler geliyordu Pervin’ lerden. Ağlama değil. Kalabalık mı? Merdivenleri çıkıp Per-vin’lerin kapısına geldiğinde ikircikli kaldı bir süre. Konuşmalar, mırıltılar vardı içerde. Dönüp ağır ağır çıktı merdivenleri, kapıyı gürültüsüzce açıp girdi. Holdeki ışığı biraz çekinerek açtı. Kimse yok evde. Makbuş da aşağı gitti demek. Üstünden bir yük kalkmış gibi oldu. Tuvalette, lâvaboda işini çabucak bitirip geçti odasına, soyunup yattı. Dalıp gitmişti. Ortalık açılırken uyandı, düş bile görmediğini anımsayıp bir yeğniklik duyarak doğruldu. Odanın kapısı açılıyordu. Belki de vuruldu da ondan uyandım. Makbuş’tu. Girip çekingen durdu sabah alacasında.</span></p>
<p class="calibre2"><span class="font1">— Meloş Hanım, dedi...</span></p>
<p class="calibre2"><span class="font1">Alıştırıyor beni! Hadi bozulmasın...</span></p>
<p class="calibre2"><span class="font1">— E, ne olmuş?...</span></p>
<p class="calibre2"><span class="font1">— Sizlere ömür...</span></p>
<p class="calibre2"><span class="font1">— YaaL</span></p>
<p class="calibre2"><span class="font1">Duvar dibindeki sandalyenin kıyısına ilişip usul usul bir şeyler anlatmaya başladı. Bildiği şeyleri yineliyordu Refik’in. Doktor odadan girmiş ki... Dalgınlığını bozan sözlerle dönüp Makbuş’a baktı.</span></p>
<p class="calibre2"><span class="font1">— Erkek sensin evde... Kalksan artık...</span></p>
<p class="calibre2"><span class="font1">Kalkarız... Sabahtan Şişli Cami’ine kaldırılacakmış. Şimdiden gidip Mezarlık Müdürlüğü’nden... Gene bir sıkıntı bastı içine. Ses çıkarmadan durdu bir süre.</span></p>
<p class="calibre2"><span class="font1">— Seniye nerde?</span></p>
<p class="calibre2"><span class="font1">— Aşağıda, dedi Makbuş. Hepimiz aşağıdaydık gece ölü evi yalnız bırakılır mı?..</span></p>
<p class="calibre2"><span class="font1">Bırakılmaz. Diriler yalnız bırakılır! Kalkıp çabucak giyindi, bekleyen kahvaltı masasında ayaküstü bir şeyler atındı. Çıkarken Makbuş seslendi ardından,</span></p>
<p class="calibre2"><span class="font1">— Yollayasın onları da! Çay hazır...</span></p>
<p class="calibre2"><span class="font1">Aşağı kapı aralıktı. Yavaşça itip içeri girerken öyle bir tedirginlik düştü ki içine, dünki gibi dönüp usulca sıvışmamak için güç tuttu kendini. Bu benimki de iyice artık... İlerdeki odadan Pervin çıktı; gözleri halkalanmış şiş şiş, yüzü kül rengiydi.</span></p>
<p class="calibre2"><span class="font1">— Başın sağolsun!..</span></p>
<p class="calibre2"><span class="font1">Bir şeyler mırıldandı Pervin. Sağol mu dedi? Acılı mı yoksa bana kırgınlığından mı? Bir şeyler diyecekti ki, Pervin, yandaki musluğa gidip yüzüne su vurmaya başladı. Ne diyeceğim zaten?.. Kalmadı, Seniye göründü.</span></p>
<p class="calibre2"><span class="font1">— Ağbi, sen hemen Belediye’ye, Mezarlıklar Müdürlüğüne gidip...</span></p>
<p class="calibre2"><span class="font1">— Anladık, dedi. Gidiyoruz işte... Makbuş sizi istiyor; çay hazırmış.</span></p>
<p class="calibre2"><span class="font1">Seniye kapıya yürüdü peşi sıra.</span></p>
<p class="calibre2"><span class="font1">— Eczaneye git önce istersen. Bugün nöbetçi bizimki. Telefon edersin, öğren bakalım neymiş gerekli olan. Bu nüfus kâğıdını da al!...</span></p>
<p class="calibre2"><span class="font1">Ses çıkarmadan aldı nüfus kâğıdını; çıkarken Seniye sürdürüyordu. Eczaneye Fuat bakıyormuş bir haftadır. Çok iyi çocukmuş. Yardımcı olurmuş... Kime? ölüye yardımcı olacağız. İki sokak öteki eczaneye yaklaşırken Zühtü Bey’in muştuladığı annesinin günlerdir bekleyen mektubunu da anımsadı. Açmadan okuyabilirim ne yazdığını!.. İşte eczane de bu! Babasının cam ardındaki masada koltuğuna yaslanıp yöresine tepeden bakışı, aşırı bir duyarlılıkla gözlerinin önüne gelip oturdu. Sevindi. Zühtü Bey yaşıyor. Masasında oturan bu adam da Fuat olmalı. İnce, sarkık bıyıklı, güler yüzlü, gençten bir adam kalkıp elini uzattı,</span></p>
<p class="calibre2"><span class="font1">— Hoş geldiniz dedi. Ben eczacı Fuat... Refik Bey değil mi? Başınız sağolsun!..</span></p>
<p class="calibre2"><span class="font1">Şaşaladı Refik. Nerden tanıdı beni? ölümü de duymuş. Refik başlayacaktı ki, birileri girip reçeteyi uzattılar. Fuat özür dileyip ayrıldı, ilâçlara bakmaya başladı duvarı kaplayan raflarda. Makarna örgü, kahverengi gemici kazağı içinde görkemli görünse de ortaya yakın kısa boyluydu; üst raflara uzanmada güçlük çekiyordu. Uzandıkça da, bu yaşta saçları açılmış tepesi göze çarpıyordu. Masanın yanındaki koltuğa oturdu Refik. Nüfus kâğıtlarını çıkarıp baktı. Şimdi nereye telefon edeceğiz? Bu adam bir şeyler bilir mi? İşini bitirip ^clince adamın çok şey bildiği ortaya çıktı. Güler gibi oysa gülmüyordu—, alay eder gibi, —alay da etmiyordu—, çabucak anlatıverdi olanları da olacakları da. Doktor Rıfat telefon etmiş, Pervin’in annesi öldü diye. Akşamki doktor olmalı bu. Fuat da biraz önce çocuğu göndermiş Doktor’a, rapor almaya. Nerdeyse gelecekmiş. Nüfus kâğıdıyla da şimdi muhtara gidip ölüm ilmühaberini alır. Mezarlıklar Müdür-lüğü’nde de bir arkadaşı varmış eczacı Fuat’ın, ona telefon etti mi bir sorun kalmıyor. Feriköy mezarlığını istiyorlarmış... Karanlık bir bulut kalktı Refik’in gözlerinin önünden. Fuat’ın boynuna sarılacaktı!.. Bu kadar basit demek bu işler!.. Gerçekten cana yakın bir adam bu! Gelen gidene, hastalara davranışı da öyle babacan ki. Zühtü Bey gibi kazulet bir heriften sonra bu adam yadırganacak burda! Bu da durur mu bakalım? Biraz sonra çocuk geldi elinde raporla. Zeynel yok muydu burda? Demek o da ayrıldı. Babamın yanında çırak mı kalır? Ya döver, ya kovar, ya oğlan kaçar. Kalfa da öyle-.-Oğlanı Muhtara gönderince oturdu Fuat.</span></p>
<p class="calibre2"><span class="font1">— Ben de sinema delisiyim, dedi. Sizi de tanırım. Bir de Emine gösterdi Beyoğlu’nda. Emek Sineması’nda mıydı neydi? Bir kaç kişiydiniz...</span></p>
<p class="calibre2"><span class="font1">Emine mi? Emine. Nişanlıymışlar. Seniye’nin arkadaşı oluyormuş Fakülte’den. Buraya gelişini de aynı alaylı gülüşle açıkladı.</span></p>
<p class="calibre2"><span class="font1">—■ Her yerden kovulduk, dedi. Zühtü Bey hastalanınca Pervin söyledi, ben de gelip oturdum şimdilik...</span></p>
<p class="calibre2"><span class="font1">, Pervin, Seniye, Emine, Fuat... Hep birbirlerinin yakınları bunlar. Dışlanmış olmanın tedirginliği çöktü içine. Emine mi dedi. Emine, Mine, Minoş-Merdivendeki ıslak perçemli kız mı? Belki de! Sorsana... Evecenlikle kımıldadı yerinde. Nesini soracağım? Nişanlısıymış.</span></p>
<p class="calibre2"><span class="font1">— Size bir çay yapayım mı?</span></p>
<p class="calibre2"><span class="font1">O da içmemiş daha. Arka bölüme geçti hemen. Zühtü Bey’in çay kahve düzeni yürüyor demek. Arkada kendi eliyle yapar o da. Mektup çekmecede olmalı. Fuat Bey’den mi isteyeceğiz? Yazıhanede o oturduğuna göre. Yendi çekingenliğini.</span></p>
<p class="calibre2"><span class="font1">Şu üst gözde olmalı. Üst gözdeydi; mektubu alıp çekmeceyi sürerken Fuat çıktı arkadan,</span></p>
<p class="calibre2"><span class="font1">— Hah, aldınız mı? dedi. Ben de unutmayayım diyordum. Günlerdir burda...</span></p>
<p class="calibre2"><span class="font1">Kapıdan giren birilerine döndü. Zarfı isteksiz açtı Refik. Bakalım hangi filmimizi gördüler. Ağırceza başkanı-mn karısıyla... Şöyle bir göz attı. Hastalıktan söz ediyor bu da. Şem’i Bey, babalığımız, Ankara’ya ameliyata gidiyormuş. Kasığında bir şişlik varmış... Olmazsa, ordan İstanbul’a geçip. .. Amaan, ölüm, hastalık; başka şey yok mu dünyada be?.. Zarfa tıkıştırıp cebine soktu mektubu, ilâç bekleyenlere baktı. Ne çok hasta var? ilâç raflarında dizi dizi duran boy boy renkli kutuların, şişelerin hepsinin de bir alıcısı var. Bazı yetiştiremezsin. Depodan getirtinceye kadar günde on kişi gelip sorar, ilâç gecikti mi nasıl kızar Zühtü Bey. Aslında, geçmişteki havanlı eczacılığın özlemi içinde o. Çocukluğumdan anımsarım, nasıl sövüp sayardı bu hazır ilâçlara. Reçeteyi yazan doktor arkadaşlarına ne telefonlar etmiştir. Alıştı sonra. Bunun böyle bir sorunu var mıdır? Sanmam. Bir Ermeni kocakarıya söz anlatmaya çalışan eczacı Fuat’a baktı. Bu ilâcın reçetesiz verilmiyeceğini söyledikçe kara kuru kadının, «ka ben aloorum» diye üstelemesine Refik bozulacaktı, o hiç umursamadan yineleyip duruyordu reçete gereğini. Kadın kızdı iyice,</span></p>
<p class="calibre2"><span class="font1">— Ka sen doktorulan ortaksın? deyiverdi birden.</span></p>
<p class="calibre2"><span class="font1">Tamam, iyice kaşındı kocakarı!.. Hassiktir deyip... Refik</span></p>
<p class="calibre2"><span class="font1">güç tutuyordu kendini. Yoo, öyle olmadı. Fuat’ın gülümsemesi bütün yüzüne dağıldı, başım salladı,</span></p>
<p class="calibre2"><span class="font1">— Hah, şimdi anladın Madam, dedi. Ben sana bu ilacı verirsem ortağım da beni mahkemeye verir!</span></p>
<p class="calibre2"><span class="font1">Fuat’ın getirdiği buruk çayı yudumlarken bir yargıya varmaya çalışıyordu Refik. Beni kızdıran şeylere hep güler mi bu adam? Zühtü Bey’le ne olacak bakalım? Olacağı, haftasına çekip gitmesi çok çok...</span></p>
<p class="calibre2"><span class="font1">— Ben buraları pek severim, biliyor musunuz? Dedi Fuat. İstanbul’a ilk geldiğimde Aynalıçeşme’de kaldımdı, bir arkadaşta. Yıl, demek ki, 58 filân... Vahit vardı, tiyatro delisi...</span></p>
<p class="calibre2"><span class="font1">Şimdi İsveç’te... Onunla gece gündüz dolaşıp dururduk bu sokaklarda. Sonra ben Fakülte’ye girince de...</span></p>
<p class="calibre2"><span class="font1">Gene sık sık dolaşırlarmış Vahit’le bu sokaklarda. Beyoğ-lu’nun sömürgesiymiş buralar! Tek tük ilâç almaya gelenlerin böldüğü bu konuşmayı dinledikçe, doğup büyüdüğü yöreyi yeni görüyormuş, tanıyormuş duygusuyla bir şeyler titreşip birikmeğe başlamıştı Refik’in içinde. Beyoğlu’nu, pasajları anlatıyordu. Ne güzel adam bu!.. Ne biçim eczacı?.. Eczacı dediğin ille de Zühtü Bey gibi mi olacak?</span></p>
<p class="calibre2"><span class="font1">— Babamla tanışıyor muydunuz?..</span></p>
<p class="calibre2"><span class="font1">— Bir kongrede görmüştüm, dedi. Eczane Sahipleri Derneği var. Çıktı, sövüp saydı bir ara. Bizim çocuklar kızdırdılar... Aslında, niye geldiğini kendi de bilmiyor gibivdi. Ben aldırmam... Eski eczacıların namuslularına saygım var... Çoğunun dünyadan haberi yoktur daha... Asıl kurtlar var...</span></p>
<p class="calibre2"><span class="font1">Gülerek kesti gene. Kimmiş bu kurtlar, kurtlukları ner-denmiş? Söyleşiyi koyulaştırıyorlardı ki elinde muhtardan aldığı ölüm ilmühaberiyle oğlan girdi kapıdan. Gene soğuk işlere dönüldü. Mezarlıklar Müdürlüğüne telefon. Feriköy mezarlığında yer, cenaze arabası sağlamak derken bu kez de eve koşturdular oğlanı. Öğle namazına yetişmesi için gelip ölüyü götüreceklerdi; hazır olsunlardı. Oğlan fırlayınca gene buralardan aldı Fuat. Şu karşıdan karşıya gerili iplerde alacalı çamaşırların sallandığı sokaklara bayılıyormuş. İtalyan filmlerine benziyormuş. Ben bayılmıyorum sanki... Hele çevrede yaşayanlar. Tombalacılar, sokak satıcıları, Beyoğlu mağzala-rında, karanlık han odalarında çalışan işçi, tezgâhtar kızlar, kadınlar, oğlanlar; barların, meyhanelerin bitkin, uykusuz, boyalı konsomatrisleri, garsonları: orospular, cinsel sapıklar, taşralı yoksul öğrenciler, çalışan, çalışamayan sinema, tiyatro emekçileri... Acıması gizlenmiş bir sevgiyle üşenmeden, sanki bunların bir bir dökümünü yapıyordu Fuat. Sokaklarda, uyuşmazlıkla sıralanmış iş yerlerini önüne sermesi gözündeki bir perdeyi aralamış gibi oldu Refik’in. Yıllardır hiç böyle bakamadım mı ben? Bakamamıştı. Eczaneden ayrılıp da sokaklarda ağır ağır dolaşmaya başlayınca, bir kaç basamakla inilen bir bodrumdaki, kir pas içinde motor hırıltılarının taştığı tornacı; ya da kutular, prospektüsler basan basımevinin biraz ötesinde düzenli raflarıyla tuhafiyeci, konfeksiyoncu, yanıba-şmda bol kepçe bir aşçı dükkânı, bitişiğinde hızar sesleriyle marangoz, karanlık tamir atölyesi, iki adım sonra dört mevsimin doğa elçisi manav, telefonlu bakkal, vitrin buzdolaplı kasap, birden aralara girivermiş meyhaneler, muhallebiciler, bütün bu kargaşayı birbirine bağlayan çoluklu çocuklu kadınlı erkekli binlerce kişiyle tıkış tıkış evler evler evler... Yıllardır ortalarında dolaştığı şeyler değildi sanki; karşısına yepyeni kimlikleriyle çıkıyorlardı. Talimane’den, Feridiye’den, bir yanıyla Beyoğlu’ndan, Tarlabaşı’ndan yokuşlar, bayırlarla aşağılara, Dolapdere’den Kasımpaşa’dan inen uyumlu, uyumsuz kat kat kirli taş yapıların iki yanlı dizildiği sokaklarda, hem de bir ölüyü gömme saatim beklerken, sabahki iç sıkıntılarından arınmış, uçar bir yürekle, önüne çıkan her şeyin tadını sindirir ağırlıkta bir yürüyüşle öğlene kadar dolaşıp durdu. Ölüme de takılmıyordu artık. Belki de iyi oldu kocakarının ölmesi! Pervin evlenir bakarsın, başka yere taşınır; ben de alt kata geçerim... Zühtü Bey sövüp sayardı şimdi duysa!.. Sövsün. O da ölecek bir gün. Ben de... Herkes, hepimiz... ölmeyen kim var? Atatürk bile öldü. Yaşamaktan ayrı bir şey ölüm. Geldi mi bitiyor. Ama insanlar yaşıyor gene de... Fuat gibi... öyle olacaksın... Kasımpaşa’da iskeleye yakın bir kahveye girip çay söyledi. Gelip geçen araçlara baktı bir süre. Fuat’day-dı hep. Bir fihnde oynatsam şunu... Oynar... Nişanlısı da ıslak perçemli kız demek. Şu rastlantıya bak. Ne olmuş yani? Çok mu önemli rastlantı? Şu sağnak da mı rastlantı? Bardaktan boşanırcasına bir yağmura dönüşmüştü birden. Sel götürüyor dedikleri. îki yandan gürül gürül akan derecikler, kanalların tıkanmasıyla bazı sokakları göle çevirmişti. Ama yol, biraz ilerdeki alan da yer yer gölleşmeye başlamıştı. Vay canına, ne olacak şimdi? Hiç hir şey olacağı yok. Bir çay daha söyledi. Kapalı yerlere, kahveye, saçak altlarına doluşan halk da baskına uğramış gibi kaygılı, şaşkındı. Kocakarıyı nasıl gömeceğiz? Asıl dert de bu!. Yağmur yağması ölü için iyi yorumlar yaptırır halka; Tanrı katında saygın, cennetlik filân sayılır. Yaşayan yakınlan övünürler böyle bir ölüleri olduğu için. Bu yağmur hiç de övünülecek bir yağmur değil ya... Ortalığı sele verdi kocakarı!.. Birileri koşuşmağa başladı ara sokaklara doğru; bilmem nerde alt katlan su basmış, kap kaçağı yüzüyormuş fıkaralann; çocuklan zor kurtarmışlar. Neyse, yağmur araladı biraz, duraksar gibi oldu. Uzunca sırıklarla köşelerde tıkanmış kanalizasyon kapaklarını temizleyip açmaya çalışıyorlardı. Biraz sonra göller çekilmeğe, dereler ince su akın-tılanna dönüşmeğe başladı. Sellerin getirdiği miller birikmişti kıyılarda. Çiseleme de kesildi, iyice durdu yağmur. Yağmur öldü! İnsanlar da böyle işte; duruveriyorlar!.. Neredeyse öğle namazı başlayacak, Şişli’ye yetişmeli. Bir arabaya atlayıp da cami önünde indiğinde ezan okunuyordu. Avluya girip merdivenleri çıktı. Karşıda, sundurma altındaki kalabalıkta tanıdık yüzlere bakındı, pek kimseyi göremedi. Kim olacaktı ki?.. İşte bu kız değil mi Minoş? Yamnda bitiveren ufak tefek kızı gene ıslak perçemlerinden tanımıştı. Yağmur yemiş bu da... Merdivenleri çıkmış, sundurma altında birilerine doğru koşturur gibi yürüyordu. Birileri var mı, bizimkiler işte. Pervin, Seniye; birileri yanlarında... Onlar da görmüşlerdi Refik’i... Emine’yle yaslı kucaklaşıp öpüşmeler arasında yaklaşan Refik’in de elini sıktı Pervin. özür diler gibiydi Emine. Fuat telefon etmiş, şaşırmış kalmış duyunca. Daha evvelsi gün ne kadar iyiymiş Meliha teyze oysa. Çay içmişler birlikte... Kız cıvıl cıvıl konuşup duruyor. Seniye, direğin yanında dikilen Refik’in kulağına eğildi.</span></p>
<p class="calibre2"><span class="font1">— Ağbi, babama duyurmayalım, dedi fısıldar gibi...</span></p>
<p class="calibre2"><span class="font1">Ses çıkarmadı Refik. Daha kaç kez yineler kimbilir?.. Emine’nin cıvıltılı konuşmalarındaydı kulağı. Dönüp bir iki de baktı. Aman aman güzel sayılmaz ya... Islak perçem altındaki cin gibi gözleri, —yeşile çalan bir maviydi—, badem çene üstünde buğdaysı yüzü, miniğe çalan yapısı, bıcır bıcır konuşkanlığı öyle bir şey yapıyor ki bu kızı; yani şey... Bulamadım birden, güzel yani... Fuat’la da... Fuat’la da uyumlu bulamadığını söylemek hem istiyor, hem de... İstemiyorum, öyle sevdim ki çocuğu... Bunu daha önce tanıdığın için... Ne de tanıdım ya... Çekici kız hiç kuşkusuz... Fuat’la dost olduk gibi. Eczaneyi kapatıp gelemeyeceğine üzüldü. Artık uğ-ranm ben de... Eczaneye gitmeyi de düşünecektim demek!.. Zühtü Bey’i görmekten mi kaçıyordum ne?... Fuat kalacak mı ki? Yöreye bakındı, tanıdığı hiç bir erkek yoktu. Pervin’in patronu olan Doktor’u çıkarabildi. Doktorun konuştuğu adamlar da Pervin’lerin tanıdıkları belki. îki ölü daha var. Biri iyice kalantor olmalı. Ne çok çelenk bu!.. Bu yağmura göre kalabalık da... Cenaze namazına hemen de hiç kimse katılmadı bu kalabalıktan. Camiden çıkanlarla dinsel tören bitirilip tabutlar arabalara taşınırken çoğu gençten, hiç tanımadığı kişilerle yanyana buldu kendini. Ayrılan bir otobüste de öğrenciye benzeyen aynı kişiler vardı daha çok. Pervin’e, büyük saygıyla, sevecenlikle abla diyordu bazıları. Gömülme sırasında mezarın başına toplaşmaları, bazılarının, kızlı oğlanlı, Pervin’in bulunduğu kümede gösterdikleri sıcak ilgi, yakınlık şaşırtıcıydı. Ne çok yakınları varmış Meliha Teyze’lerin!.. Nasıl da duymuşlar hemen? Çiseleyen yağmurla çoğu şemsiyeler altında izlenen gömme töreni biraz kısa kesildi gibi. Dönüşte otobüse gidiyordu ki, önünden geçtiği bir özel arabadan Seniye’ nin seslendiğini duydu. Doktorun arabasındaydılar, Pervin önde, Doktor’un yanındaydı. Arkada, Seniye’yle Emine oturmuşlar, yanlarındaki boş yere çağırıyorlardı Refik’i. Emine’nin ayrımına kapıyı açıp koltuğa oturunca vardı. Tarlabaşı’ndaki sokağın başına kadar hemen de hiç konuşmadan geldiler. Doktor’un sokağa girmesine bırakmadılar; bir yere yetişmesi gerekliymiş onun, ayrıldı. Refik de bunlarla eve inse mi inmese mi, şöyle bir sallanıp ağır ağır yokuşu indi peşleri sıra. Merdivenleri çıkıp da eve girdiğinde tutamadı, gene ağlamaya başladı Pervin. îçini çeke çeke ağlıyordu, insana dokunuyor. Yalnız birinin ağlayışı bu! Bu kadınlar da zaten böyle hepsi sulu göz... Sana ne oluyor peki?.. Yandaki aralık penceresine gidip dışarlara baktı. Dolapdere üstünde de böyle duman vardır. Pervin’in titrek sesi nasıl da dokunaklıydı,</span></p>
<p class="calibre2"><span class="font1">— Bilmezsiniz benim için neydi o, diyordu.</span></p>
<p class="calibre2"><span class="font1">Gerçekten yapayalmz bu kadın şimdi. Bir gün demişti, Allahtan başka kimsemiz yok diye... Arkadaşları var! Kapı çalındı. Emine açtı. Cami’de, mezarlıkta gördüğü kızlı oğlanlı bir gurup sessizlikle içeri girdiler. Herkesin başı önünde gibi, sessiz, üzgün öylece oturuldu bir süre. Kimse nerden başlayacağını bilmiyor! Kapının yine çalınması bir kurtuluş oldu. Makbuş’du, yukarıda bir şeyler hazırlamış, yemeğe çağırıyordu. Yol yordam, töre dedin mi, bu kadın... Acıktığımı anlamam için yukarda donanmış masayı görmem gerekliymiş. Pervin diretti, zorla çıkardılar onu da. ötekiler izin isteyip gittiler. Ayrılırken hepsi ayrı ayrı kucaklayıp öptüler Pervin ab-la’larmı. Acısını paylaşma çabasıyla en iyi dileklerini bildirdiler. Sıradan bir törenden öte içtenlikliydi her şey. Yalnız bir oğlan, adı Sabri miydi ne, kumral, cılız bir şey, pos bıyıklı, o kaldı. Peki bu oğlan neci? Masada Makbuş’un yaptığı kıymalı tepsi böreğini de bir ısırışı var, avurtları çatlayacak. Bu cılız herifler hep çok yer! Bizim elektrikçi Mernuş da böyle değil mi? Bir oturuşta koca lenger barbunya fasulyayı temizlemişti; Toroslar’da film çekiyoruz... Üstüne de sekiz lop yumurta. Çüş!.. Bir bakraca yakın da ayran içtiydi hergele.-. Temel de çok yer ya... Kendine gelebilmiş midir? Dut gibiydi akşam. Kapının yine çalınmasıyla şapırtıdan başka şey duymayan başlar kalktı sofradan, kapıya döndü. Seniye kalktı, gidip açtı, önce duraladı, sonra bir çığlık attı ki... Zaten bu manyak kız... Sarmaş dolaş sofraya giren kadının annesi olduğunu anlayınca nerdeyse bir çığlık da Refik atacaktı. Bu da nerden çıktı şimdi? Refik’in boynuna sarılınca da hıçkıra hıç-kıra ağlamaya başlamıştı Mefharet Hanım. Makbuş da öyle şaşırmıştı ki, ne yapacağını bilmeden bakıp kaldı bir an,</span></p>
<p class="calibre2"><span class="font1">— A be senmisin Mefharet diye mırıldandı gördüğüne inanmıyor gibi.</span></p>
<p class="calibre2"><span class="font1">Kucaklaşıp öpüşürken o da başladı ağlamaya. Ne tatsız ev be!.. Dün gelmişler İstanbul’a. Şem’i Bey’in hastalığı önemli bulunmamış. Bu sabah bir doktordan öğrenmişler bir rastlantı, Zühtü Bey’in enfarktüsle Etfal’de yattığım. Sen de kalkıp geldin. İyi ettin. Peki, şimdi ne olacak anacığım? Zühtü Bey senin bu eve girmeni yasaklamamış mıydı? Bu kadar rastlantıyı biz sinemada yapsak söylemediklerini komazlar yerli film diye!..</span></p>
</body>
</html>
