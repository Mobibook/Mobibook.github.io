<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre6"><span class="font10">XVI.</span></h2>
<p class="calibre2"><span class="font1">Nihat’ın tutuklanması öyle sarsıcı olmuştu ki çoğuları nerdeyse ürküye kapılmışlardı gazetede. Çalışma artık Gündüz için iyiden iyiye ağırdı. Nihat’ın yerine çabucak otur-tuluveren adam da dayanılmaz yapıyordu bu ağır yükü. Sinsi, pis herifin biri. Nerden buldular? Kimse de pek tanımıyordu. Bilmem hangi gazetenin Ankara bürosundaymış da -. Nihat’ın tutuklama nedenini bilen yoktu pek. Gizli bir örgütmüş... Nihat’ı nasıl sevdiğini şimdi içindeki acılı düğümle daha iyi anlıyordu Gündüz. Günler, ne günleri, saatler bile geçmek bilmiyordu gazetede, tik fiskoslardan sonra, her şeyi unutmuş görünüyorlardı çevredekiler. Nihat mı, ha, bir ara çalışıyordu burda... Gazetenin, her türden olaylar bir anda yutan devinimi öyle uygun ki unutuvermeye. Gündüz’ den başka anımsayan yoktu sanki. Dergiye uğradı bir akşam, kapalıydı. Uğramamam daha doğru belki de. İniyordu ki, gençlerden biriyle karşılaştı. Adım çıkaramamıştı. Saygılı bir yakınlıkla epeyi şeyler söyledi çocuk. Birinci Şube’deymiş Nihat. Anası babası gelmiş Adana’dan. Sağlığı iyiymiş. Daha belli değilmiş ne olduğu. Yakında bırakırlar diye umuyorlarmış. Derginin kapalı olduğunu öğrenince dönmüş, birlikte iniyorlardı. Kapıda ayrılacakları sıra,</span></p>
<p class="calibre2"><span class="font1">— Bir büyük kitap var, dedi. Çevirir misiniz? Ben ansiklopedide çalışıyorum, yapamayacağım... Estetik felsefesi. ..</span></p>
<p class="calibre2"><span class="font1">Dört ay süre tanıyorlarmış yayınevinden. Parası da... Duyduğuna inanamadı Gündüz. Bu kadar parayı... İlk ödemeyi de hemen yapacaklarmış. Yeni kurulmuş varlıklı bir yayınevi. Belli yeni kuruldukları!. Çocukla anlaştılar ya pek olası görünmüyordu Gündüz’e. Ertesi sabah buluşup birlikte gittikleri yayınevi’nde bir saat içinde her şey olup bittiğinde de tam inanabilmiş değildi daha. Aldığı bir tomar parayla, koltuğuna sıkıştırdığı kitap gerçekti yalnız!.. Yayınevi kurucusu bir eski mimarmış. Yazılarından, çevreden tanıyordu Gündüz’ü; sevinerek karşılamıştı. Pek irdelemedi, işi hemen bağlayıverdiler. Dört ayı da gerekirse biraz daha uzatmanın sakıncası yoktu. Altı ayda kesin bitmeliydi. Gazeteye gelirken yolda kitabı şöyle bir karıştırayım dedi, gözü korktu birden. Dörtyüzkırkaltı sayfa. Ya kalkamazsam altından!.. Beş on sayfayı geçmiyordu bugüne dek yaptıklarım. Konu kendine yakındı. Bazı politik sakıncalı yerleri de nasıl edecekse, sakıncasız biçime sokacaktı!. Bendeki yetmez; önce bir büyük sözlük edinmek gerek, İngilizce -Türkçe. Bir de Fransızca - İngilizce almalı; gerekebilir... Gazeteye gelmiş, merdivenleri çıkıyordu ki Nevzat Bey’in beklediğini bildirdiler. Daha oniki’ye var, gecikmedik! Odasında ayağa kalkıp gösterişe kaçan yakınlıkla karşıladı Nevzat. Uzatma da söyle, nedir? Söyledi. Bir boş yer varmış arşivde, oraya alacaklarmış Gündüz’ü. Eline biraz daha çok geçecekmiş. Yalnız, sabahtan akşamaymış iş. Hem orda bir süre böyle çalışırsa, kadroya girme, sigortalanma olanağı da çıkabilirmiş ilerde!.. Daha dil dökmesine bırakmadı Gündüz,</span></p>
<p class="calibre2"><span class="font1">— Sağol!. Dedi. Ben de bugün sana uğrayıp bildirecektim. Ayrılıyorum gazeteden...</span></p>
<p class="calibre2"><span class="font1">Şaşkınlığını da, örtmeğe çalıştığı sevincini de saklıya-mamıştı Nevzat. Birden, durgunlaşmış, sanki biraz da kaygılanmış görünümü verdi yüzüne,</span></p>
<p class="calibre2"><span class="font1">— Yaa, dedi. İyi düşündün mü?</span></p>
<p class="calibre2"><span class="font1">— Düşündüm!...</span></p>
<p class="calibre2"><span class="font1">Saklamana da hiç gerek yok; sen de kurtuldun kaygılarından. Senin de, benim de düşünmemize gerek kalmadı Nevzat’çığım!. Yaşamın diyalektiği de gönlüm kadar varlıklı; bir kapıyı kaparsa ötekini açıyor!., ki senaryom vardı, şimdi bir de çevirim var... Sonra ne olacağım, şu koltuğa sarılmış sen bile bilemezsin bugünkü Türkiye’mizde. Nevzat’ın ille de çay söylemesine karşı koyamamıştı. Ardından çöken suskunlukda Gündüz’ün kafasından geçenlerin tümünü okumuş gibi tedirgin kaldı Nevzat. Masadaki kâğıtları karıştırdı, çekmeceleri açıp kapadı bir iki; olmamıştı ki, koltuğuna yaslanıp soluğunu yorgun boşaltarak donuk bakınca Gündüz’ün anlayışlı gülümsemesine toslamış gibi oldu birden.</span></p>
<p class="calibre2"><span class="font1">— Allah belâsını versin!.. Dedi... Valla, ben de bıktım...</span></p>
<p class="calibre2"><span class="font1">Gündüz’ün de bir şeyler deyip yardımcı olmasını bekliyordu sanki. Benim ödenecek borcum sana değil Nevzat’cı-ğım, kâğıtçı Turgut’a... Şu çayı yudumlarken, sakladığın şeyleri de biliyorum aşağı yukarı. Bu herifi al burdan dediler belki... Belki de... îyi ki senin yerinde değilim. Sen de benim yerimde olmadığına seviniyorsun değil mi?.</span></p>
<p class="calibre2"><span class="font1">— Peki, seni nerden bulacağız? Çocuklar sorarlarsa... Bizim Şehit telefon etti geçenlerde. Dönmüşler, bir yerlere gidelim diyorlardı...</span></p>
<p class="calibre2"><span class="font1">— Ben ararım, dedi Gündüz. Artık eve kapanıp çalışacağım... Telefonum yok...</span></p>
<p class="calibre2"><span class="font1">Ne güzel bulup söylemişti eve kapanma sözünü. Gazeteden ayrılınca (Ayrılma işlemi de ne çabuk olmuştu!. Bekliyorlarmış sanki!..) yol boyu yineleyip durdu içinden. Eve kapanacağım. Çeviriyi öne almak gerek. Bugün Seniye arayacaktı. Onun için de eve kapanmak gerek!.. Seniye’nin girişiyle herşey bulanıvermişti yaşamında. Ne iyiydim oysa... Birlikte Galatasaray’da bir meyhaneye gittikleri akşam, sonradan kendini toparlamaya çalışmamış olsa, bir olup bittiy-le sonuçlanabilirdi her şey. Geceyi birlikte bitirmeğe kız can atıyordu. Yalnız davranışları değil, sözleri de denetlemek, kısıtlamak zorunda kalmıştı Gündüz. İkinci kadehte gözlerini Gündüz’ün gözlerine, hem de bir saniye bile ayırmak-sızın dikmesine de engel olamazdı... öyle de saf, çocuksu bir istekle bakıyordu ki. Güzel kız da... ince çizgileriyle, incecik yapısıyla, bir erkeği bağladı mı iyi bağlar bunlar... Biraz sinema, yoğun politika konuşmalarıyla geceyi doldurup da sokağa çıktıklarında sallanır gibi yaptı, kolunu tuttu Gündüz’ün. Ne içti ki içkiden olsundu. Kolumda yürüyecek! Her şeyi çocuksu bu kızın<sup class="calibre14">-</sup>. Kadınlı erkekli bir kalabalık görünü-verince Gündüz duralamıştı birden. İçlerinde sanki Pervin.. Seniye de tedirgin kalmış, dönüp Gündüz’e bakmıştı ne oldu gibisine. Sırasıydı,</span></p>
<p class="calibre2"><span class="font1">— Birilerini çekiştirmeğe bayılır bizim millet, dedi, Gündüz. İlişkilerimin dile düşmesini sevmem...</span></p>
<p class="calibre2"><span class="font1">— Ben de, dedi Seniye.</span></p>
<p class="calibre2"><span class="font1">Düşünmeden söylemişti belki de.</span></p>
<p class="calibre2"><span class="font1">— Sevindim, dedi Gündüz gülerek. Bu güzel gecemiz de bize özgü kalacak demek. Gevezeliği de hiç sevmem!.</span></p>
<p class="calibre2"><span class="font1">Başka ne desindi? Sakın Pervin duymasın diyemezdi ya... Ses çıkarmamıştı Seniye; her olup bitenden mutluydu sanki. Bu güzel gecemiz, sözleri de dokunaklıydı doğrusu! Sonraki günler Pervin’in yüzünde, gözlerinde belirtiler arandı durdu. Bir ize rastlayamamıştı. Davranışları da, Pervin’ in davrariışlan işte... Saklıyor belki de; devrimci kadın, conspiration bilir bunlar!. Kahve fincanına bakıp, falında güzel bir kız görünüyor demişti Pervin bir gün. Yüreği hop etti; taş atıyor!. Bana çok iyiliği dokunacakmış bu kızın! İnanmadığımı bilir. Fal dinlemeğe bayıldığımı da bilir. Bu kız da bütün fallarda görünen kızlardan belli ki, taş maş değil!.. Ne tatlı fal bakar Pervin’cik..'. Masal anlatmanın daha yaratıcı türü!.. Oyunla karışık... Seniye bir kaç kez telefonla aramıştı. Her seferinde bir yolunu bulup atlatmıştı ya, direncinin azaldığım biraz da ürkerek görüyordu. İncecik çizgiler arasında cıvıldayan çocuksu gözler, gün günden baskın bir özlemin gürelen kaynağıydı sanki. Bugün arayıp duruşmayla ilgili bazı şeyler bildirecekti. Çağrısını yineler bir de. O gece lokantada parayı Gündüz’ün vermesine önce karşı çıkmış, sonra, başka bir gece de onun çağrılısı olmak koşuluyla, bırakmıştı. Artık kazanıyorlarmış onlar da... Ayıp olacak; kaçıyor gibi!.. Son bir kez gitsem mi?</span></p>
<p class="calibre2"><span class="font1">Büyük Postane’ye indiğinde Bir’i geçiyordu. Gelmiş midir yazıhaneye? Duruşması vardı bugün. Çekingen açtı telefonu. Karşısında buldu. Şimdi gelmiş, çıkıyormuş o da... öğleden sonra Sarıyer’deki bir duruşmaya gidecekmiş. Akşama orda buluşup Rumeli Kavağı’nda yemek önerisini atıvermiş-ti hemen. Gündüz de, hayır diyememişti. Nasıl desin? Kaçıncı bu!.. Kapattı telefonu. Konuşma o kadar kısa oldu ki, bizim duruşmayla ilgili şeyleri bile... artık akşam konuşacaklardı. Eminönü’ne doğru yürürken bir ağırlık vardı içinde. Niye telefon ettim? Gitmesem!. Olur mu?.. Pervin’e gidecektin bu akşam; o nasıl oluyor? Kesin söz vermedimdi. Salih’lerin düğününden dönüyorlardı, gece,</span></p>
<p class="calibre2"><span class="font1">— Hep oyun oynuyor insanlar demişti Pervin. Yalancıktan oyun!...</span></p>
<p class="calibre2"><span class="font1">Niye demişti? Üsteleyip sormamıştı Gündüz. Bu oyunda payına düşenden yakınacaktı belki de. Uzaklaşmak değilse bile, biraz uzak kalmak geliyordu içinden, o günden beri. Düğünü sevmişlerdi. Damat.; Fahrettin Malatya’lı iri kıyım işçi. Demirdöküm’de. Kız, ilkokulu bitirip Kur’an kursuna gitmiş. Terzi yanında nakış dikiş öğrenmiş bir sürs. Hafızlığa çalışıyormuş. Başı önüne eğik, sessiz görünümlü, yaşından da küçük gösteren, kumral, güzelce bir kız. Görür görmez çarpılmış oğlan. Kız yanı, Salih’in karısı, teyze Hacer de içlerinde, olmaz demişler. Sonra ne mi olmuş? Kız Kur’an kursundan çıkıp bir akşam üstü, gitmiş, oğlamn koy-nuna girmiş, kızlığını bırakıp gelmiş eve! Söylemiş ablasına da. önce bir temiz dayak. Başka bir şey de yapamamışlar; nikâh yapmışlar. Tutturmuş düğün de isterim diye. Öyle güzel olmuştu ki düğün de. Oğlamn sendikalı arkadaşları davul zurna, saz takımı, bağlama, yeri göğü inlettiler... işin dedikodusunu Hacer anlatmış Pervin’e biraz üzülerek. Salih de Gündüz’e bir şeyler söylemişti, biraz sevinerek. Baştan beri oğlandan yanaymış. Başka türlü mü olacaktı? Sapma kadar namuslu sendikacı oğlan. Başkan adayı. Düzendeki saçmalıkları, doğa böyle, içgüdülerle yıkıp geçiyor. Yalnız bir sorun kalmış!. Kız yanı, ille de imam nikâhı da kı-, yılacak diye tutturmuş; oğlan da- devrimci ya, yanaşmamış!..</span></p>
<p class="calibre2"><span class="font1">Iş nerdeyse bozulacak!. Zavallı kız bir hafta da onun için göz yaşı dökmüş. Neyse Salih girmiş araya, oğlanı yumuşatmışlar.</span></p>
<p class="calibre2"><span class="font1">— Bütün günahı benim boynuma olsun dedim! Diyordu Salih. Hacer Hanım neler ettirdi bana, bu bir şey mi?</span></p>
<p class="calibre2"><span class="font1">— Bakalım nasıl kalkacaksın bunca günahın altmdan dedi Gündüz de... Hele bir devrim olsun, görürsün!...</span></p>
<p class="calibre2"><span class="font1">Kızararak gülüyordu Salih. Doğru Pervin’in dediği; hep yalancıktan oyun... Yaşam akıp gidiyor; gerçek, o... Asıl oyun o, doğru yanlış, akıp giden oyun. Daha önce Salih’lerde tanıdığı bazı işçiler sokulup Gündüz’le bir şeyler konuşmaya da çalıştılar ya, o curcunada kimin ne dediğini duymak bile sorundu. Pervin’i koyacak yer bulamıyordu Hacer Hanım, öylesine düşkün. Eğilip Salih’in kulağına bir şeyler dedi bir ara, Salih kızar gibi yapıp başım çevirdi. Gülmeğe vurdu; Hacer hanıma biraz bozularak. Gündüz’e öyle geldi ki, kadın Gündüz’le Pervin’in ilişkisi üstüne bir şeyler dedi. Belki de, bizim düğünümüzü sorsun dedi Salih’e!. Bir hayır işleyip Pervin’ciği nikâh edivermemi sağlayacak!. Tedirginleşmişti Gündüz. Pervin de düğün ister mi? Bu kadınların kafası... Ne vardı ki kadınların kafasında? Erkeği, kadını, şu hoplayıp zıplayan kalabalık, bir dişiyle bir erkeğin çiftleşmesi, döl alması için böylesine bir şenlikte buluşmak istiyorsa suçlamak, küçük görmek mi gerekiyor? İşin ortada bir yanı olsun, payımıza düşeni biz de alalım diyorlar. Gizli gizli değil, apaçık yapın, biz de bilelim diyorlar! Ancak böyle sağlıklı olabileceğine inanıyorlar o işlerin. İşçisi de bu -özellikle işçisi bu. Milyonlara önerecek başka şeyin mi var? Öner bakalım, ne anlatabileceksin?.. Birlikte olduğun kişiyi, karım ya da kocam diye tanıtmıyorsun, çevre, en iyisi, anlayışla o günün gelmesini bekliyor, sen ne yapsan.. Gerisi, araya üçüncü, dördüncü girmemişse iki kişi arasında olup bitiyor gene!. Ya girerse, girdiyse, girecekse, bulanık dönemdesin; arayıp bulacaksın yolunu!--- Tatsız! Niye? Başka bir tadı yok mu onun da? O da iki kişi arasında! Bunun için mi kaçıyorsun Pervin’den? Ne saçma. Ben mi kaçıyorum? Karaköy’den Tünel’le çıkarken, ilerde birden belirip hızla yaklaşan ışıklı çıkışı görünce mutlu oldu sanki. Bitti karanlık. Yeşilçam’da bir iki yere uğrayacaktı, önce BAP’ta bir şeyler yiyeyim. Birileri de vardır. Refik vardı, sevinerek kalktı Gündüz’ü görünce. O da onu arayacakmış. Bir öykü varmış elinde. Senaryo işi... Daha tam kesinleşmemiş ya--.</span></p>
<p class="calibre2"><span class="font1">— Akşama oturalım isterseniz Ağbi..-</span></p>
<p class="calibre2"><span class="font1">Yüreğine taş çarpmış gibiydi.</span></p>
<p class="calibre2"><span class="font1">— Bu akşam olmaz, dedi.</span></p>
<p class="calibre2"><span class="font1">Bu akşam olmaz oğlum!. Bu akşam senin kız kardeşinle... Yemeğine eğdi başını. Refik’in gözlerine bakmaktan utanıyordu sanki. Saçma oysa. Ne var bu kadar ezilip büzülecek? Kız kardeşi dediğin koskoca avukat kız... Umurunda da değildir bu oğlanın. Olsun!. Gazeteden ayrıldığını da söylemedi Refik’e. Başkaları geldi o sıra. Söz işletmecilere kaydı. İşletme avansları düşüyormuş. Adana kesmiş gibi. Bir çok firmalara vermiyorlarmış... Filmcilerin ortak söyleşileri. Alıştık artık! Bu tür söylentiler de hep dolaşır. Alan alır gene. Ücretleri düşürmek için mi çıkarırlar, nedir? Kalktı. Refik kalıyordu. Kalkıp kapıya doğru yürüdü Gündüz’le. Yann öğle yemeğine gene burda buluşalım Ağbi. Tamam. Ay-nldılar. Şimdi daha da güç olacak bu oğlanla çalışmak!.. Niye? Ne bileyim? Bay Konstantinidis parayı hazırlamış mı bakalım? Tatlı bir İstanbul Rumu’ydu film yapımcısı Konstantinidis. Büyük güven duymuştu Gündüz’e; ikinci senaryoyu ısmarlıyordu. Birincisi de çekilmemişti daha. Bu yıl ikisini birden çıkaracakmış. Beyoğlu’nun yabancı filmlerin sultasındaki büyük sinemalarına bakıp, ah birini olsun ele geçirebilsek, demişti bir gün! Yabancı endüstriye karşı sinemamızda ulusal burjuva, Konstantinidis!.. Film anlayışı, yerine göz koyduğu batı sinem^ ürünlerinin kötü kopyası. Yönetmeni de aynı kafada biri. Birlikte çalışma yapmak bile gerekmedi. Oturup ne konuşacaklardı? Bay Konstantinidis’in anlat-tıklan yetip artıyordu!. Bakinis Gündüz Bey. Her bir şey ola-zak isinde. Ask olazak! Seks olazak!. Mazera olazak! Gülerken ağlayazak seyirzi. Göslerinde yaslar dolazak!.. Vire film bu!. Gözlerini kısar gibi yapıp öyle de duygulu anlatır ki... Para vermekte biraz zorlamr yalmz. Fiyat kırmaya çalışır; Gündüz’ün, katı, değişmez tutumunu görünce baş eğer sonunda. Para da almayacaksak niye yapıyoruz bu tatsız işi? Yalnız para mı? Tek türden, hep namuslu filmlerle iyice göze battık mı yolu yok, dürerler defterimizi! Dostlarımız şimdiden arttı!... Şahin doğru demek? Ben zararlı film yapmıyorum!.. Hafif, uyduruk şeyler!.. O da yapmıyorum, diyor!... Tartışmanın tam sırası! Konstantinidis yoktu yazıhanede, bir iki sinemacının torbalarına film kutuları dolduran depocu oğlan vardı yalmz. Çıkmış Bay Konstantinidis, uğramazmış artık. Bu akşam para verecekti biraz. Erken gerçi; saat daha üç gibi. Canı sıkıldı. Gelmiyecekmiş. Su kaçıklığı mı ediyor herif? Niye etsin, ayılıp bayılan o... Tretman bende; avans verdi, anlaşma da var... Neyse, o da yarına kaldı... Az mı para aldık bugün?... Parmakkapı’da bir bankada bir küçük hesap açtırmıştı Pervin’in zoruyla. Cebindeki paranın birazım yatırmayı düşündü önce, sonra vaz geçti. Yemeğe gidiyoruz, bakarsın gerekir! Kız ödeyecek ya... Hem o kadar para; Hilton’da lüks daire mi kapatacaksın?. Hayır, kral dairesi!.. Bir şeyler zıkkımlanıp atlar bir dolmuşa, döneriz. Parmakkapı’daki yazıhaneye uğramaktan da vaz geçti. O da yarına kalsın!. Saat dörde geliyor. Gitmem beş’i bulur. Taksim’den bindiği dolmuşta, kımıltısız dalıp kalmıştı yol boyu. Ne bir mutluluk vardı içinde, ne bir sevinme! öyleyse, niye gidiyorum? Dolmuştan inip de deniz kıyısındaki kahvede, yollan gözleyen Seniye’yi görünce tedirginliği daha da arttı. Seniye hemen kalkmıştı. Yürüyüp gülerek karşıladı Gündüz’ü. Elini uzatırken,</span></p>
<p class="calibre2"><span class="font1">— işim erken bitti, dedi. Yarım saattir buradayım. Çay içer misiniz? iyi çayları var...</span></p>
<p class="calibre2"><span class="font1">işte gene; herşey mutluluk veriyor bu kıza!. Duruşma da iyi geçmiş. Bir tahliye davasıymış, kazanma umutlan bugün daha da artmış. Bir kocakarının tek evini bir tüccar yok pahasına... Açıktan geçen şu gemilere bak!. Bir şilep, bir tanker. Tankerde Rumen bayrağı değil mi? Akdeniz’e açılacak Boğazlar’ı geçip. Ne ülkeler var... Şilep, Yunan şilepi. Karadeniz’e çıkacak. Sosyalist ülkelere gidiyor. Bize hepsi yasak!. Çakılıp yaşayacaksın burda... Çay güzelmiş. Bu kız da..</span></p>
<p class="calibre2"><span class="font1">— Kalkalım mı?</span></p>
<p class="calibre2"><span class="font1">Durup baktı Gündüz. Gözlerine bak şu kızın, dokuzunda var yok!..</span></p>
<p class="calibre2"><span class="font1">— Kalkalım, dedi. Yalnız beni bağışla, çok kalamayacağım.</span></p>
<p class="calibre2"><span class="font1">Çocuğun gözleri karardı, ağlayacak!.</span></p>
<p class="calibre2"><span class="font1">— Bugün gazeteden ayrıldım, işsizim artık!- • ■</span></p>
<p class="calibre2"><span class="font1">Gülümsemeye çalıştı. Seniye’nin bakışlarındaki buğuyu,</span></p>
<p class="calibre2"><span class="font1">yoğun, sıcak ilgi kapatıvermişti.</span></p>
<p class="calibre2"><span class="font1">— Ayrıldınız mı?</span></p>
<p class="calibre2"><span class="font1">Kaygı vardı sesinde.</span></p>
<p class="calibre2"><span class="font1">— Peki, onlar mı şey yaptılar? ..</span></p>
<p class="calibre2"><span class="font1">— Hayır dedi Gündüz gülerek. Ben şey yaptım!. Evde çalışacağım artık.</span></p>
<p class="calibre2"><span class="font1">— iyi. Ben de sandım...</span></p>
<p class="calibre2"><span class="font1">Ne sandın? Getirmedi sonunu. Bir süre suskun kalıp kalktılar. Çıkmış, aym suskunlukla Rumelikavağı dolmuşuna yaklaşmışlardı ki:</span></p>
<p class="calibre2"><span class="font1">— Şurda bir yerde yiyelim istersen, dedi Gündüz. Olur</span></p>
<p class="calibre2"><span class="font1">mu?</span></p>
<p class="calibre2"><span class="font1">— Nasıl isterseniz!. Dedi Seniye.</span></p>
<p class="calibre2"><span class="font1">örtmeği başaramadığı bir kırıklık vardı sesinde. Belli ki hiç de öyle istemiyordu o. Nasıl istiyorduysa. Benim istediğim olsun bu akşam. Daha iyisi bu. ikimiz için de... Camiyi geçip balıkçılara bakındılar bir süre. Yandaki büyük, lüks lokantaya girecekti Seniye, ona da karşı çıktı Gündüz. Kazıktır burası; bir dünya paramızı kesecekler şimdi. Beri yandaki küçük balıkçı lokantası daha iyi değil mi? Bak, şipşirin bir yer. Peki! Hem burda görülme olasılığımız daha az! Onu da desene!. Derim, ne var?.. Üst katta, pencere kıyısındaki masaya oturduklarında Seniye de sevinmiş göründü. Boştu ufacık salon. Bu saatte kim olacak? işte boğaz önümüzde!. Karşıda iskele, takıp takıştırmış bir sürü cicili balıkçı teknesine, uzanıvermiş. Bitişikteki kahvenin önünde yaşlı balıkçılar, kaykıldıkları sandalyelerde tembel tembel çene çalıyorlar. Gerilerde batan güneş, karşıda yayılıp Anadolu yakasım akşama boyamış. Boğazdan gemiler geçiyor gene. Martılar inip kalkıyor. Sen ne içeceksin? Peki, ben de Rakı. Bir küçük şişe olsun. Balık ne var? Kalkan. Peki kalkan. Getir işte bir şeyler. Garson gidip de Seniye’yle karşı karşıya kalınca en güç an gelmişti! Bu gülümseyerek bakışmaya uygun bir şeyler aramasına kalmadı neyse ki.</span></p>
<p class="calibre2"><span class="font1">— Sevindim dedi Seniye. Biliyor musunuz, hep düşünüyordum, düzeltmenlikle boşuna harcıyorsunuz vaktinizi diye... öyle iyi şeyler yapabilirsiniz ki...</span></p>
<p class="calibre2"><span class="font1">— Sağol!</span></p>
<p class="calibre2"><span class="font1">Pek isteksizce söylemişti. Ne diyeyim başka? îyi kötü, bir şeyler yapıyoruz işte. Niye ben de ona «Siz» demiyorum? Ne bileyim, başladık bir kez! O gece, o da, «Sen» demişti; sonra unuttu mu, ne oldu? Bir kadeh içince anımsar!. Nerde kaldı bu garson? Salon dolu olsa bir de...</span></p>
<p class="calibre2"><span class="font1">— Bağımsız olmak iyi de, güvenemiyor insan dedi Gündüz. Gazetenin ne güvencesi vardı? Ama, ne de olsa bir iş... Bakalım atıldık; deneyeceğiz. Sıkıntıya alışığız...</span></p>
<p class="calibre2"><span class="font1">— Niye sıkıntı çekeceksiniz? Dedi Seniye. Yalnız değilsiniz..</span></p>
<p class="calibre2"><span class="font1">Birden, hem de öyle içtenlikle söyleyiverdi ki. Güven-cfe veriyor. Hay kız, sen çok yaşa!.. Nasıl bir coşku var şu bakışlarda. Gerekirse kurtaracak beni!. Dudaklarını da boyamış bugün! Yeni mi çarptı gözüne? Her vakit boyar. Yoo, bugün daha başka. Saçları da... Garson gelip tepsi dolusu öteberiyle bir anda donatmaya başladı masayı. Salatada roka da var. Midye, pilâki, peynir, patlıcan tava, bu ne, köpoğlu mu? O da kalsın, yeter!. Karidese boş ver, balık yiyeceğiz. Peki, o da kalsın!. Seniye’ye bıraksa, bütün tepsiyi boşalt-tıracaktı. Eli açık kişileri sevdiğimi biliyor mu, nedir!.. Her' şeyi yerli yerine koyup buzlu rakı kadehlerini kaldırdıklarında kızarır gibi gülümsedi Seniye,</span></p>
<p class="calibre2"><span class="font1">— Yeni çalışmalarınız için içelim, dedi. Hadi, başarılarınıza!. • •</span></p>
<p class="calibre2"><span class="font1">— Sağol!..</span></p>
<p class="calibre2"><span class="font1">Beylik sözler! Ne desin kız? Pervin de aynı şeyleri mi söylemişti ne? Bu daha... Ne? Genç, hem de... ilk kadehte gözlerini dikti gözlerime. Çimen rengi. Ağbisine hiç benzemiyor. Oğlan serttir, sonra hep saklı bir şey vardır bakışının altında. Aşağılık içtepisiyle kıvranır sanki!.. Bunun her şeyi ortada, gün ışığında. Kumsalda çocuklar oynar, güneş altında; öyle...</span></p>
<p class="calibre2"><span class="font1">— Nihat’ın tutuklandığım biliyorsun değil mi?</span></p>
<p class="calibre2"><span class="font1">— Biliyorum, dedi Seniye. örgüt işi sanırım.</span></p>
<p class="calibre2"><span class="font1">Sustu. Pek konuşmak istemiyordu sanki, örgüt işi olunca... Yoksa bu da mı örgütten? Sanmam. Aman sussun; giz ortaklığına kalkmayalım bir de?.. Atıl Bey’lerin duruşması ne durumda? Ankara’dan bilmem ne bekliyorlarmış. Yadırganacak bir sessizlikle yiyip içiyorlardı ağırdan... Bir şey diyecek de diyemiyor sanki bu!.. Senin gibi!. Üçüncü kadehi yudumlamaya başlamışlardı ki,</span></p>
<p class="calibre2"><span class="font1">— Size bir şey soracağım, dedi Seniye.</span></p>
<p class="calibre2"><span class="font1">Kız benden yürekli çıktı. Sor bakalım. Gündüz’ün sessiz bakmasıyla duraladı bir; gene aldı,</span></p>
<p class="calibre2"><span class="font1">— Atıl Bey’in kansı eskiden... sizinle şeymiş değil mi?.</span></p>
<p class="calibre2"><span class="font1">— Hayır, dedi Gündüz gülümseyerek. Benim karımdı, Atıl Bey’le şey oldu!,</span></p>
<p class="calibre2"><span class="font1">Gülmesini bekledi kızın da; gülmedi Seniye.</span></p>
<p class="calibre2"><span class="font1">— Siz tutukluyken?</span></p>
<p class="calibre2"><span class="font1">Şimdi, niye bu? Ne güzel alaylı başladıktı.</span></p>
<p class="calibre2"><span class="font1">— Evet... Dedi Gündüz, geçiştirmek ister gibi.</span></p>
<p class="calibre2"><span class="font1">Tatsız bir sessizlikte asılı kaldılar birden. Kız bir şeyler daha bekliyor olmalıydı! Tutukluluktan söz etmesinde kışkırtma yok mu? öyle gelmişti Gündüz’e. Bir kez bu kız cin fikirli değil. Sonra söyleyişi de, aynı çocuksulukta. O tutuklulukların ağırlığına da öyle yabancı ki bunlar. Komiser Atıl Ağbi’yle olmasının ayrı bir anlamı yek ki...</span></p>
<p class="calibre2"><span class="font1">— Nerden duydun sen?</span></p>
<p class="calibre2"><span class="font1">Birden uyanmış gibi başını kaldırıp baktı Seniye,</span></p>
<p class="calibre2"><span class="font1">— Bilmem dedi. Bir toplantıda Atıl Ağbi mi, yoksa kendisi mi söylemiş ne? Bizim çocuklardan biri sordu bana da -. Bilmiyorum dedim.</span></p>
<p class="calibre2"><span class="font1">öğrenmişsin işte!..</span></p>
<p class="calibre2"><span class="font1">— Size büyük saygıları var!..</span></p>
<p class="calibre2"><span class="font1">Bak, buna sevindim! içilir!. Bunu bekliyordum ben de!..</span></p>
<p class="calibre2"><span class="font1">Gündüz’ün kadehinden sessizce bir yudum alışım doğru yorumladığına inanmış olmalıydı Seniye.</span></p>
<p class="calibre2"><span class="font1">— Atıl Bey çok iyi bir adam, dedi. Hep bize yardımcı olmaya çalışır. Çevresi de tutuyor. Yönetime bayağı söz geçiriyorlar... Onların karşısında da biliyorsunuz kapkara. ■■</span></p>
<p class="calibre2"><span class="font1">— Biliyorum, dedi Gündüz. Başka şeylerden söz edelim!.</span></p>
<p class="calibre2"><span class="font1">Böyle kesilivermesine ne anlam vereceğini bilemeden kalmıştı Seniye; biraz sonra,</span></p>
<p class="calibre2"><span class="font1">— Peki, dedi uysallıkla. Nasıl isterseniz...</span></p>
<p class="calibre2"><span class="font1">Yeniden çöken sessizlik bir şeyleri işletiyordu için için. Gündüz’ün kadehini dikip bitirivermesini, dolduruşunu gözaltından izler gibiydi. Seniye; yorumu da belliydi!.</span></p>
<p class="calibre2"><span class="font1">— Çok mu seviyordunuz? Dedi birden.</span></p>
<p class="calibre2"><span class="font1">Kızarmıştı. Ürkek çekingen bakıyordu,</span></p>
<p class="calibre2"><span class="font1">— Bağışlayın dedi. Merak ediyor insan...</span></p>
<p class="calibre2"><span class="font1">Birden gülmek gelmişti Gündüz’ün içinden. Demek en iyisi bunlarla konuşmak!.. Soycak yerli filmci. Ağızlarına düştü mü gülünçlüğü kavrayıveriyorsun.</span></p>
<p class="calibre2"><span class="font1">— Hiç kimseyi sevmedim ben, dedi Gündüz. Bir evlilikti. Şöyle ya da böyle, bitti. İyi ki de bitti. ■■ Sıkıcı evlilik..</span></p>
<p class="calibre2"><span class="font1">Bir boşlukta yalpalamış gibiydi Seniye. Düş kırıklığına uğradın değil mi? Kadehi dikip gözyaşlarıyla yaşama öykümü, çektiğim acıları anlatmalıydım!. Sen de kurtarıcı melek, yaralarımı sarıp sarmalar, beni mutlu etmek için çırpınır-dın! Bu kadar kötüsünü artık Ağbin bile çekmiyor kızım!..</span></p>
<p class="calibre2"><span class="font1">— Çok katısınız!....</span></p>
<p class="calibre2"><span class="font1">Ağzından kaçmış gibi çıkan bu iki sözcükle toparlandı Seniye, yavaşça ekledi.</span></p>
<p class="calibre2"><span class="font1">— Hiç böyle düşünmedimdi. Evlilik sıkıcı da olabilir. Ama seviyorlarsa birbirlerini...</span></p>
<p class="calibre2"><span class="font1">Duraladı. Tamamlasana! Evet, seviyorlarsa-■■</span></p>
<p class="calibre2"><span class="font1">— Sevgi de değişen bir şey dedi Gündüz, herşey gibi- - -Birbirlerini göremez duruma gelirler, çok değil, bir süre sonra- • •</span></p>
<p class="calibre2"><span class="font1">İçkinin de etkisiyle mi ne, iyice kızardı Seniye.</span></p>
<p class="calibre2"><span class="font1">— Hiç de değil dedi. Annem, biliyorsunuz, Şemi Bey’le evli. Bunca yıl, ben onların bir kez bile görmedim şey olduklarım! öyle bağlılar birbirlerine, öyle mutlu-■■</span></p>
<p class="calibre2"><span class="font1">Yaaa, öyle mi? Ne diyeceksin? Hiç!.. Bırak, kız, ayınca-ya dek yaşayıp gitsin mutluluk düşünde!.. Nasıl olsa başını çarpar bir gün!.. Ben de gerçekten katı mıyım ne? En azından aydın «mükemmeliyetçiliği» benimki! Yok mu mutlu olan? Evlilikle mutlu olan? Tanıdığı birilerini ammsadı. Çoluk çocuğa karışmış, birbirlerine sımsıkı bağlanmış karı kocalar. Mutlular mı? Ne bileyim. Ayrılmadıklarına göre... Ayrılamıyorlar demek!.. O zaman mutluluk oluyor!.</span></p>
<p class="calibre2"><span class="font1">— Karamsarsınız demek!.</span></p>
<p class="calibre2"><span class="font1">— Yo, dedi Gündüz. Ne karamsarım, ne iyimser. Gerçekçi olmaya çalışıyorum...</span></p>
<p class="calibre2"><span class="font1">Dili açılmıştı Seniye’nin. Daha dik bakıyordu şimdi. Aldı gene,</span></p>
<p class="calibre2"><span class="font1">— Bizim arkadaşlardan da var sizin gibi düşünen. Tartışırız bazı. Emine’yle konuşsanız çok iyi anlaşırsınız. Bağışlayın, bana ters görünüyor. Gerçekçilik buysa... Mutluluk da yok yeryüzünde.. Çok tatsız... Çalışmanın, didinmenin ne anlamı kalır? Sonra çocuklar... Onlar nasıl olacak? Çocuğu çok severim ben...</span></p>
<p class="calibre2"><span class="font1">Bu kız içkiyi biraz kaçırdı mı ne? Isı' da arttı bakışlarında; iyiden iyiye kızgın! O çimen yeşili gözlere bu kadarı çok değil mi? Kavurup yakar! O zaman parçalar işte adamı!.. Kaplan yavrusu!.. Yandaki masaya da bir çift gelmiş. Birileri de merdiven ağzında...</span></p>
<p class="calibre2"><span class="font1">— Dilerim sen mutlu olursun, dedi Gündüz sevecen biı bakışla. Biz yanılıyor olabiliriz. İnşallah da öyledir. Herkes kendi deneyini yaşıyor. Yol bir tek değil. Sevgiyi tanımak gerek...</span></p>
<p class="calibre2"><span class="font1">Sustu. Başka ne diyeyim? Seniye de önündeki yiyeceklere dönmüştü suskunlukla. Biraz sonra, garsonun getirdiği kalkanlar için tabakları aralayıp yer açma çabaları, çöken ağırlığı dağıtır gibi oldu.</span></p>
<p class="calibre2"><span class="font1">— En sevdiğim balık, dedi Gündüz. îçerde kaç kez düş-lemişimdir şöyle bir masayı. Nar gibi kızarmış kalkan...</span></p>
<p class="calibre2"><span class="font1">ilgisiz gibi dinliyordu Seniye. Başını kaldırıp baktı yavaşça,</span></p>
<p class="calibre2"><span class="font1">— Başka neler vardı içerde düşlediğiniz? Dedi.</span></p>
<p class="calibre2"><span class="font1">Gene başladı kurcalamaya. Söyliyeyim mi neler düşlediğimi?</span></p>
<p class="calibre2"><span class="font1">— özellikle cinsel açlıkla ilgili düşler ağır basar.. Dedi. Hele düzenli bir cinsel yaşamdan kopup gelmişseniz.</span></p>
<p class="calibre2"><span class="font1">Gözlerini kaçırır gibi önüne baktı Seniye. Utandın mı kızım? Sen istedin.</span></p>
<p class="calibre2"><span class="font1">— Asıl büyük düşlerden söz etmiyorum dedi Gündüz; devrimcinin özlemlerinden. Onlar dışarda da, içerde de aynı... Bunlar, günlük yaşam içindeki doğal şeyler. Kalkan demiştim, onun gibi. Cinsel istek de karnımızın acıkması bir tür...</span></p>
<p class="calibre2"><span class="font1">— Anlıyorum!...</span></p>
<p class="calibre2"><span class="font1">Belli anladığın, sesin titredi titreyecek!.. Gözlerini de kaldır, göreyim artık!. Tıpkı anladığın gibi, Feriha’yı da öyle istiyordum işte. Şu anda seni de--. Kalksak mı? Balığa yeni başladık daha. Şişe de bitmiş.</span></p>
<p class="calibre2"><span class="font1">— Bir küçük daha getirtelim mi?</span></p>
<p class="calibre2"><span class="font1">Soruşunda da çağrı var! Getirtelim. Bir küçük rakı daha açtırdılar. Saati da kaç ettik? Sokaklarda insanları vuru-vuruveriyorlar; o da umurunda değil bu kızın!.. Söylesem korkak mı der? Demez. Demez de... Kafasında başka şeyler dolaşıyor, belli... Erkeğini arıyor. Genç kız, niye aramasın? Kız mı? Ne bileyim? Şaşırır gibi oldu birden. Niye hep kız gibi düşünmüştü? Kadın belki de! Bizim Anadolu’lu kafamız... Sorayım mı? iyice sapıttın!.. Gene iyi, az içmedik.</span></p>
<p class="calibre2"><span class="font1">— Ben de sana sorayım... Erkek arkadaşın var mı senin? Ne diyorlar şimdi? Boy friend...</span></p>
<p class="calibre2"><span class="font1">Duyduğuna inanmıyormuş gibi baktı Seniye. Toparlandı. Gene de heyecanını gizliyemiyordu. Gülümseyerek bakan Gündüz’ü görünce o da gülümsedi.</span></p>
<p class="calibre2"><span class="font1">— Yok, dedi kesinlikle. Hiç öyle ciddi ilişkim olmadı bugüne kadar...    ,</span></p>
<p class="calibre2"><span class="font1">Açıklama gereğini duyuyordu, ekledi.</span></p>
<p class="calibre2"><span class="font1">— îlle de olmasın demedim ama, olmadı işte... Rastlantı bu işler...    <sup class="calibre14">1</sup></span></p>
<p class="calibre2"><span class="font1">Rahatlamış gibi gildü. Kapı istediği yola açılmıştı sonunda!.. Doğru mu söylüyor bu? Demek daha ağzı süt kokuyor bu genç avukat bayanın!.. Kadınların sözüne niye inanmayız? İnanmazsan inanma!. Yok, inandım. Gerçekten saf kalmış bir yanı var bu kızın. Gözlerinde, yüzünde; sağa sola kımıldanışında bile. Sanki gelişmemiş!. Bir de Feriha’yı düşün. Daha çadıra geldiği gece bilgisinin derinliği... Bana saygıları varmış!. Atıl Bey’in de.. Bırak Atıl’ı... O olmasa, yıllarca erkeksiz mi duracaktı o karı? Kimbilir, kaç Atıl’la yatıp kalkacaktı? Peki, sen? Sen ne yapardın? O içeri düşseydi de sen kalsaydın dışarda? Bunları mı çözeceğim şimdi? Kolay değil, değil mi?...</span></p>
<p class="calibre2"><span class="font1">— Sevmediğim biriyle ilişki kuramam ben.</span></p>
<p class="calibre2"><span class="font1">— Haklısın, dedi Gündüz.</span></p>
<p class="calibre2"><span class="font1">Kısa kesip konuyu kapatmak en iyisi! Yeni bir şeyler aranıyordu ki,</span></p>
<p class="calibre2"><span class="font1">— Sevdiğiyle bile ilişki kurmak çok güç!.. Diye ekledi Seniye.</span></p>
<p class="calibre2"><span class="font1">Rakı kadehini bir dikişte boşalttı nerdeyse. Dilini çözmeğe çalışıyor. Ne yapayım? Ben açılamıyorum, o açılsın biraz!.. Kalksak iyi olacak. Yandaki masa boşaldı, merdiven yanındakiler de kalkıyorlar. Garsonlar karşımıza dikilip hadi gidin diye bakmağa başlamadan, biz de...</span></p>
<p class="calibre2"><span class="font1">— Demek hiç sevmediniz siz. Peki, o şiirleri yazarken; sonra o konuşmaları, yalan mı hep onlar?...</span></p>
<p class="calibre2"><span class="font1">— Yalanı sevmem dedi Gündüz. Sanat gerçeği ayn bir şey. Aşk şiirlerim de yok benim. Senaryolardaki konuşmaları diyorsan, yaptığım, eldeki kurguya uygun sözleri bulup koymak. Doğrudan kişiliğime bağlı değil ki... Oyunculan da, söz gelimi, gerçekten sevişiyor görmek gibi bir şey bu!.. Sevgiyi bilmem demedim...</span></p>
<p class="calibre2"><span class="font1">Gözlerini dikmiş bakıyordu Seniye. Oyuna mı geldik?...</span></p>
<p class="calibre2"><span class="font1">— Seveceğiniz birini nasıl düşünürdünüz?</span></p>
<p class="calibre2"><span class="font1">Kız anket defteri yazdmyor bana!. Güldü,</span></p>
<p class="calibre2"><span class="font1">— Bir yetmiş boyunda, balık etinde, kumral, Enstitü’yü bitirmiş...</span></p>
<p class="calibre2"><span class="font1">Bir kahkaha attı Seniye,</span></p>
<p class="calibre2"><span class="font1">— Alay ediyorsunuz benimle, dedi.</span></p>
<p class="calibre2"><span class="font1">— Yo, alay etmiyorum, dedi Gündüz, takılıyorum. Gazete duyurusuyla sevgi aramak gibi... Tanıma uygun sevgi olmaz. Belki de daha önce tanımadığımız, tanımlayamadığı-mız bir duygu uyandırmak gerekir. Değil mi?...</span></p>
<p class="calibre2"><span class="font1">Yamt verecek gibi değildi Seniye; mutlulukla dalıp gitmişti Gündüz’ün gözlerine; içine düşecek! Dinlediklerini sindirir gibi bu sessiz bakıştan sonra içkinin silip atamadığı son engeli de aşarak doğruldu birden,</span></p>
<p class="calibre2"><span class="font1">— Evet öyle dedi fısıldar gibi. O duyguyu biliyorum ben işte... isterseniz alay edin gene...</span></p>
<p class="calibre2"><span class="font1">Kötü yakalanmış da kurtulmayı hem beceremiyor, hem istemiyor gibi kaldı Gündüz.</span></p>
<p class="calibre2"><span class="font1">— Ne alayı dedi kekeler gibi. Aklımdan bile geçmez.. Sen... Hep saygı duydum sana--- Kalkalım artık istersen...</span></p>
<p class="calibre2"><span class="font1">Ses çıkarmadı Seniye. Bir yudum kalmış rakısına baktı; vaz geçti almaktan. Garsona el etti hesabı getirsin diye. Bekliyor olmalıydı, Gündüz’ün bir şeyler demesine kalmadan yetişti garson.</span></p>
<p class="calibre2"><span class="font1">— Bak bugün ben para aldım; izin ver de ban öde-yim... Lütfen...</span></p>
<p class="calibre2"><span class="font1">Hiç duymamış gibi, çantasından çıkardığı parayı garsona uzattı Seniye. Kalktı. Üstünü bıraktı. Çok para, içki iyice başına vurdu bu kızın demek!. Kapıya çıktıklarında kapı bomboştu. Kahvede, içerde birileri olmalı; sesler var. Boğaz’dan gelen bir gemi sesi serin geceyi kesiyor gibiydi. Şilep geçiyor gene. Sovyet şilebi. Seniye duralamıştı. Sallanıyor mu? Uzanıp yavaşça kolundan tuttu Gündüz,</span></p>
<p class="calibre2"><span class="font1">— Sağol dedi. Tatlı bir gece geçirdik.</span></p>
<p class="calibre2"><span class="font1">Bir şey demedi Seniye. Ağır ağır yürümeğe başladılar. Minibüs durağına yaklaşınca, o sessizlik içinde orayı da geçti Seniye. iskele önünde,</span></p>
<p class="calibre2"><span class="font1">— Biraz yürüyelim, dedi söylenir gibi... Başım ağrıdı-</span></p>
<p class="calibre2"><span class="font1">Ses çıkarmadı Gündüz. Az içmedin ki. Hadi kus bir de.</span></p>
<p class="calibre2"><span class="font1">Gecenin bu saatmda kimsenin bizi göreceği yok ya, sonra araç bulmak sorunu var. Son minibüsü de kaçırırsak... Taksi benden: Doğrusu da taksiyle gitmek. Aralıklı ışıklar altındaki rıhtımda yürüyorlardı, istavrit tutarlardı bu ışıklar altında. Şimdi herkes erkenden evine kapanıyor. Korkudan. Bfr korkmayan biz! Arabalar bile tek tük geçiyor.</span></p>
<p class="calibre2"><span class="font1">Birden durup döndü Seniye,</span></p>
<p class="calibre2"><span class="font1">— Biliyorum, dedi, bana hiç önem vermiyorsunuz...</span></p>
<p class="calibre2"><span class="font1">önem vermiyor muyum? Sözü nereye getirecek bu kız?</span></p>
<p class="calibre2"><span class="font1">— ...Aptalın biri diyorsunuz belki de...</span></p>
<p class="calibre2"><span class="font1">Havayı çevirmeğe çalışır gibi bir takılmayla,</span></p>
<p class="calibre2"><span class="font1">— Aptal olsan böyle konuşabilir misin? Dedi Gündüz.</span></p>
<p class="calibre2"><span class="font1">Duymamış gibi sürdürdü Seniye,</span></p>
<p class="calibre2"><span class="font1">— Çirkinim belki de... Gülünç buluyorsunuz beni...</span></p>
<p class="calibre2"><span class="font1">Toparlandı Gündüz. Tüm kadın duyarlığıyla ilgi, övgü</span></p>
<p class="calibre2"><span class="font1">bekliyor bu kız. Esirgeyecek ne var?</span></p>
<p class="calibre2"><span class="font1">— Asıl sen kötü düşünüyorsun benim için dedi yavaşça. Biliyorsun güzel olduğunu... Beni gülünç etme lütfen.. Taştan mı sanıyorsun beni?...</span></p>
<p class="calibre2"><span class="font1">Titrer gibi bir sesle,</span></p>
<p class="calibre2"><span class="font1">— Gülünç etmek mi? Dedi Seniye... Hiç tanımadığım duygulan tattım ben... ilk gördüğüm günden beri...</span></p>
<p class="calibre2"><span class="font1">Sonunu getiremedi. Gerek de yoktu. Söylenecekler söylenip bitmişti. Bu ışıltılı kıyıda yeni bir adım atmanın kararına varmaktı sorun. O adımı atmak da Seniye’ye düştü. Taştan olup olmadığım dener gibi sokuldu. Ne yapar, nasıl savunurdu Gündüz? Taştan olmadığı gizini de ağzından kaçırmıştı bir kez.. Kızın incecik dal kollarıyla tırmanmasına da karşı koyamadı. Islak dudaklarını karanlıkta aranır gibi yüzünde gezdirmesine nasıl karşı koysundu?... Taş mıyım ben? Ateş gibiydi Seniye’nin ağzı. Anason kokuyordu. Değil, yosun kokuyor... Deniz anason kokuyor gecenin bu karanlık serinliğinde! Bir gemi geçiyor gene. Geçerse geçsin. Gündüz de yitirmişti her şeyi, iki fener arasındaki karal-tılı kıyıda sallanıp kaldılar bir süre. Avuç dolusu meyveleriyle kımıl kımıl bir dal gibiydi kız. Soluk soluğa bir şeyler sayıklıyordu ikide bir.</span></p>
<p class="calibre2"><span class="font1">— Seni seviyorum... Seviyorum...</span></p>
<p class="calibre2"><span class="font1">Gündüz tıkanmıştı. Yavaşça yanma çekti kızı, yürümeğe çalıştı. Bir cip geçti, içinde askerler. Ardında bir polis arabası. Bir minibüs geçti. Kolu kızın omuzunda, Büyükde-re’ye doğru yürüdüler bir süre. Mutlu bir sokulganlıkla ya-mbaşında sessiz yürüyen Seniye’ye baktı. Peki, şimdi ne olacak? Yenik düştüm. Kadınca bir oyundu. Birlikte oynadınız! Sen daha mı içtensin? Hep oyun, demişti Pervin. Ne güzel oyun!.</span></p>
<p class="calibre2"><span class="font1">— Dönelim artık...</span></p>
<p class="calibre2"><span class="font1">Şu sözlerinde bile kışkırtma var! Bir suskunluktan sonra baş kaldırır gibi,</span></p>
<p class="calibre2"><span class="font1">— Nereye gideceğiz? Dedi Seniye. Nefret ediyorum o evden... Makbuş... Dangalak Ağbim... Zühtü Bey’i hiç bir gün sevmedim. Babam olacak... îyi ki yok... Tümünün...</span></p>
<p class="calibre2"><span class="font1">Bir kaç tümceyle çizdiği ev görünümüyle bunalır gibi oldu Gündüz de!... E, peki, nereye gideceğiz? Üstelemekten korkuyordu. Bu oyunu sürdüreceğiz demek!.. Kötüye varacak... Ne yapayım?..</span></p>
<p class="calibre2"><span class="font1">— Pervin olmasaydı delirirdim ben o evde... Ya da canıma kıyardım!.</span></p>
<p class="calibre2"><span class="font1">Pervin olmasa mıydı? Bu kız gerçekten saf!.. Pervin olmasa, başka şeyler olurdu!.. Yepyeni bir durum çıkardı ortaya!. Ne çıkardı? Bu kız kendine kıyarmış o zaman... Doğru bu kız. İyi ki var Pervin!. Yandan geçen bir arabayı durdurup Taksim demesine karşı çıkmadı Seniye. Uysallıkla binip başını göğsüne bıraktı Gündüz’ün. Suskun kaldılar. Gündüz toparlanmaya çalışıyordu. Ne çocuğu, belki de çok kurnaz bu kız. Avukat... Hem de kadın Değil, gerçekten çocuksu.. Her şeyiyle... Şu sokuluşuna bak...</span></p>
<p class="calibre2"><span class="font1">— Uyu istersen!. Dedi Gündüz...</span></p>
<p class="calibre2"><span class="font1">Bir kısa sessizlikten sonra,</span></p>
<p class="calibre2"><span class="font1">— Uyuyamam dedi Seniye... Uykum azdır zaten... Bu gece de...</span></p>
<p class="calibre2"><span class="font1">Bu gece ben de kolay uyuyamıyacağım!. Seniye anımsamış gibi,</span></p>
<p class="calibre2"><span class="font1">— Pervin’e giderim, dedi yavaşça... O eve giremem...</span></p>
<p class="calibre2"><span class="font1">Pervin’e mi gidersin? Donup kalmıştı Gündüz. Bir şey yapmalı... Başım yavaşça kaldırıp baktı Seniye,</span></p>
<p class="calibre2"><span class="font1">— Bir yerlere gidelim dedi. Ne olursun? Götürüp kapatma beni o eve...</span></p>
<p class="calibre2"><span class="font1">Son duvarı aşmanın mutluluğu vardı gözlerinde. Dönüp başım daha güvenle bastırarak yaslandı Gündüz’ün göğsüne. Şimdi bizim eve mi gideceğiz? Olmaz. Niye? Olmaz işte... Bir kez Madam... Ne karışır Madam!.. Hacıosman Bayır’ı sapağına yaklaşıyorlardı, Gündüz eğildi,</span></p>
<p class="calibre2"><span class="font1">— Aşağıdan gidiyoruz dedi şoföre...</span></p>
<p class="calibre2"><span class="font1">Artık o da bırakmıştı kendini. Kireçburnu, Tarabya, Kalender, arabanın camından kayıp giden yollar, araçlar, yapılar; karanlık Boğaz’ın varlığım kanıtlar gibi ara sıra homurdayarak geçen gemiler, motorlar, içinde yitip gittiği mutlu bir oylumun parça parça renkleriydi artık. Yeniköy’de, geçen yıl bir film çekimine geldikleri büyük otelin önünde durdurdu arabayı. Resepsiyonda bekletmediler. Bir oğlan alıp asansörle çıkardı. Odada ışıkları yakıp kapının anahtarını da çevirince yalnızlıkları içinde inanılmaz bir şeyle başbaşa kalmış gibi bakıp kaldılar. Gündüz, işin niye buraya vardığına, Seniye nasıl olup da varabildiğine şaşıyor olmalıydı. Kız üstünden ürkekliği de atmıştı. Bir adımda kollarını boynuna doladı Gündüz’ün. Ayaküstü, coşkulu dakikalarla soluk soluğa kaldılar bir süre. Yavaşça bıraktı Gündüz. Düşünmek, bazı şeyleri... Düşünmek mi?.. Seniye tuvalete girdi, kapıyı kapattı. Gündüz ceketini çıkarıp astı, kıravatını gevşetti. Odaya baktı. Yalnız kalınca üstüne ağırdan bir yük oturmaya başlamıştı yeniden. Pencereye gidip kapalı perdeyi araladı. Karanlık. Koruya bakıyor burası. Camı açtı. îçeri giren serin, temiz havayı soludu derin derin. Kapattı camı, perdeyi çekti. iki yatak, önce konuşalım. Neyi, nasıl konuşacağım bilemiyordu ki... Yanlış bir şey yapmıyalım!. Güldü kendi kendine. Acılık vardı gülüşünde. Yanlış neresinde? Seviyor muyum bu kızı? Pervin’i seviyor muydun? Bilmem. Ben kimseyi sevemem!.. Bu kız başka sonra... Pervin dul... Bu mu nedeni? Bilmiyorum. Seniye çıkmıştı tuvaletten. Yüzünü yıkamış, saçları ıslak. O girdi, işini bitirdi, yüzünü kurularken aynada kendine baktı. Kötü bir şey yapıyor muyum, diye sordu. O da bilmiyor. Kim biliyor ki bunun iyisini kötüsünü?.. Bir de kıza sorarsın!. Yatağa oturmuş, dalgın önüne bakıyordu Seniye. Gündüz girince kaldırdı başını. Değişmiş mi bu kız? Keşke!.</span></p>
<p class="calibre2"><span class="font1">— Bakın, dedi Seniye heyecanını gizliyemediği kısıkça bir sesle. Benim için yanlış şeyler düşünmenizi istemem...</span></p>
<p class="calibre2"><span class="font1">Gerçekten değişmiş. Yavaşça gidip karşıkı yatağa ilişti Gündüz.</span></p>
<p class="calibre2"><span class="font1">— isteyerek geldim buraya diye, sürdürdü Seniye. Mutluluk duyuyorum. Seviyorum çünkü. Sakın aklınıza bir şey gelmesin...</span></p>
<p class="calibre2"><span class="font1">Duraladı gene, önüne bakıyordu. Ne gelmesin aklıma?</span></p>
<p class="calibre2"><span class="font1">— Bu birlikte oluşumuz hiç bir sorumluluk yüklemez size... Anlatabildim mi?...</span></p>
<p class="calibre2"><span class="font1">Beklemediğim kadar güzel anlattın da-.- Benim için de çok mu kolay sanıyorsun?... Bir sessizliği Gündüz bozdu,</span></p>
<p class="calibre2"><span class="font1">— Bu sözlerin bana daha büyük sorumluluk yükler dedi yavaşça, iyi kızsın sen. Tertemiz... Sana verebilecek bir şeyim yok benim. Evlilik karabasan geliyor bana. Sen çocukları seviyorsun. Ne güzel... Küçük kızım vardı, yitirdim... Hep acıları anımsıyorum... Bir daha giremem böyle bir oyuna. Yaşamımızı biliyorsun. Ne olacağımız belli değil bizim...</span></p>
<p class="calibre2"><span class="font1">Sustu. Nasıl da istiyordu şu karşıda gözlerini dikmiş, bakan apaydınlık kızı, içki ne yapabilir buna?</span></p>
<p class="calibre2"><span class="font1">— Konuşmadığımız şeyler de var diye ekledi. Bu yollardan geçtin mi bölünüp parçalanıyor sevgi--- Seni kıskanıyorum; Nasıl güvenle söylüyorsun, seni seviyorum diye -Ben de inanabilsem...</span></p>
<p class="calibre2"><span class="font1">Sustu, önüne eğdi başını. Doğru davranmanın yeğnik-liği vardı üstünde. Geceyi burda geçiririz, iki ayrı yatak işte... Yarın da.-.</span></p>
<p class="calibre2"><span class="font1">— Evet dedi Seniye, akıllıca bir anlaşma yaptık demek!...</span></p>
<p class="calibre2"><span class="font1">Gülümsüyordu. Acılık var mıydı bu gülümsemede? Görebildiğimden çok akıllı bu kız. Korkmak gerek belki de!... Bir şeyler daha diyecek oldu Gündüz, kalmadı, Seniye kalkıp yanına geçti yavaşça önlemek ister gibi, kollarını dolayıp sımsıcak bıraktı kendini. Sabah On’a geliyordu Gündüz uyandığında. Odaya, çevreye şaşkın, anımsıyamamış gibi bakmıştı bir süre. Yandaki yatakta Seniye uyuyordu daha. Kalktı yavaşça, tuvalete girdi, yıkanıp saçlarım taradı. Traş olmayacaktı. Yüzüne baktı aynada; dupduru bir uykuyla dinlenmişti. Yaşamım boyu kaç sabahım oldu böyle? ilk kez belki de... Ya yadsırız, ya unuturuz geçmişi, ilk kez deriz hep. Feriha’yla bile kaç kez... Ne vakit böyle oldu Feriha’yla? Pervin’le de, hiç kimseyle de olmadı... Gerçekten ilk kez tadıyordu böyle bir duyguyu. Beceriksiz iç çekişleriyle mutluluğu ilk kez heceler gibi mırıl mırıl arayan bu yapayalmz, incecik kızla gece boyu bölüştüklerini, lâf ebesi kesilmiş gövdelerin hangisi verebilirdi? Bir de şu düğümlenip kalan korku olmasaydı içinde. Kaygı, tasa, tedirginlik kanşımı bir kördüğümdü korku dediği. Böyle olmayan mutluluk mu var? Bize göre değil varsa da!. Çıktı tuvaletten. Seniye’de uyanmıştı. Gülümseyerek bakıyordu. Hüzünlü gülümsüyor bu. Yaklaşıp ilişti yatağın kıyısına,</span></p>
<p class="calibre2"><span class="font1">— Günaydın!. Dedi... iyi uyudun mu?</span></p>
<p class="calibre2"><span class="font1">Mutlulukla gözlerini kırpıştırdı Seniye...</span></p>
<p class="calibre2"><span class="font1">— ilk kez böyle uyuyorum, dedi.</span></p>
<p class="calibre2"><span class="font1">Söylediğinin bilincine varır varmaz da kızardı; uzanıp gülerek boynuna sarıldı. Bu coşkulu sevişme çağrısına da karşı koymadı Gündüz. Otelden çıktıklarında Onbir’i bulmuştu. Kahvaltıyı otelde yapmadılar ayn ayn çıktılar önlem olarak. Ayaküstü bir yerde tostla soğuk süt yudumlarken dalgın, sessizdi ikisi de. Tostçudan çıkıp da durağa yürürlerken durdu Gündüz,</span></p>
<p class="calibre2"><span class="font1">— Kim olursa olsun, başka biri duyarsa bu gizimizi bütün güvenimi yitiririm, dedi.</span></p>
<p class="calibre2"><span class="font1">Düşünmeğe bile kalmadan,</span></p>
<p class="calibre2"><span class="font1">— Evet, ben de, dedi Seniye. Bu gizi kimseyle bölüşe-mem ben...</span></p>
<p class="calibre2"><span class="font1">Yaklaşan otobüse koşarlarken, gülerek baktı,</span></p>
<p class="calibre2"><span class="font1">— Bu tür övünmeler daha çok erkeklerin işidir derler, dedi.</span></p>
<p class="calibre2"><span class="font1">Kalabalıkça bir otobüsün arka sahanlığında, pencere kıyısına bir yere sıkıştılar ayaküstü. Tek tük konuşmalarla bir süre denizi seyrettiler. Duruşması yok muydu bugün? Yokmuş.</span></p>
<p class="calibre2"><span class="font1">— Eve gideceğim, dedi Seniye. Yalnız kalmak istiyorum. Bazı şeyleri içime sindirmem gerek...</span></p>
<p class="calibre2"><span class="font1">Sustu. O suskunluk gene tek tük sözcüklerle sürüp gitti yol boyu. Anımsadı Gündüz, öğlende BAP’da Refik’le buluşacaklardı. Doğru Taksim’e mi gitsem? Önce eve uğrayıp şu çantayı bırakmalı, akşam az kalsın meyhanede unutuyorduk, içinde çeviriler, notlar, öyküler... Belki de BAP’a hiç gitmemek iyisi! Daha içime sinmeyen epeyi şey var benim de... Elmada-ğı’nda arabadan inince Seniye’ye baktı, göz kırpıştırıyordu gülümseyerek. Yavaştan el salladı uzaktan otobüse, dönüp ağır ağır yürüdü. Ayrılırlarken Seniye’nin sımsıkı el sıkışını,</span></p>
<p class="calibre2"><span class="font1">— Ararsınız değil mi? Derken incelikle gene «siz»li konuşmayla dönüşündeki ürkek titreşimi düşünüyordu. Onun için bilmiyorum ya, benim için iyi olmadı belki de. Alışık değilim böyle ilişkilere. Başlayan bir yalanı sürdüreceğiz. Sürdürecek miyim? Pervin’e telefon edecekti bugün, öyle güç geliyordu ki. Niye bu kadar karıştı yaşam? Kapıdan girer girmez Madam çıktı odasından,</span></p>
<p class="calibre2"><span class="font1">— Ka sen geldin? Dedi. Nerdesindir? Akşamdan belli aroorlar...</span></p>
<p class="calibre2"><span class="font1">— Kim arıyor?</span></p>
<p class="calibre2"><span class="font1">— Bir kadındır. Sabah da gelmiş ise yoktur dedim... Kâğıt yazmıştır odanda...</span></p>
<p class="calibre2"><span class="font1">Bir kadın mı? Pervin geldi demek! Fırlayıp çıktı odaya. Kâğıt masa üstündeydi. Salih hastaneye kalkmış. Mide delinmesi. Dün gece ameliyata almışlar. Ağırmış durumu. Hep beni görmek istemiş. Bir de sabah notu; Ben Salih’lere gidiyorum. Selâm. Bu karı da aptal, hangi hastane olduğunu bile yazmamış. Samatya Sosyal Sigortalar’dır, niye yazsm? Peki, niye eve gidiyorum, diyor? Sabah yazmış onu. Fırlayıp bir arabaya atladı. Saraçhane’ye kadar ikircikliydi; eve mi gitmeli, hastaneye mi? Kemerlere yaklaşırken, Fatih’e dö-noceğiz, dedi şoföre. Olmazsa Samatya’ya geçeriz. En kötü olasılıklarla buzdan bir bıçak saplanmıştı yüreğine. Atmaya çalışıyordu hep. Bir şey olmaz ona! Kaya gibidir. Ne işkencelerden geçmiş heriftir o... Evin kapısında arabadan inerken duralar gibi oldu. Kötü bir şeyler var bu evde. Kapı açık, sesler geliyor. Ağlama sesleri. Ayaklan geri giderek eve girince kesindi artık: ölmüş, içini çeke çeke ağlayan Hacer Hanım’dı. Odada başka kadınlar, işçiler vardı. Girip çıkanlar. Karşıda çocuklann odasının aralık kapısında Kur’an okuyan başörtülü iki kadın görünüyordu. Hacer Hanım, kapıdan giren Gündüz’e, iki yana sallanarak birden yükseltmişti sesini,</span></p>
<p class="calibre2"><span class="font1">— Gündüz Beeey, gördün mü başımıza gelenleri Gündüz Bey?...</span></p>
<p class="calibre2"><span class="font1">Damat Fahrettin, Gündüz’ü kolundan tutup bir yere oturttu. Olayı anlattı ağır ağır. Tok bir sesi vardı. Bildiri okur gibiydi konuşması. Sabah On’da ölmüş Salih. Fatih camiine kaldırmışlar, öğle namazına gecikmiş, ikindiye, yetiştireceklermiş.</span></p>
<p class="calibre2"><span class="font1">— Hep sizi sayıkladı Ağbi, dedi. Arattık ama... Gazeteden ayrıldı dediler...</span></p>
<p class="calibre2"><span class="font1">Donmuş gibiydi Gündüz. Söylenenleri duyuyordu sadece. Hastaneye kaldırmada gecikmişler biraz, geçer diye. Okutup üfletmiştir Hacer Hanım! Pervin Abla da biraz önce çıkmış. Doktor yokmuş burda; buluşmalı hastalar gelecekmiş filmlerini almaya, işçiler demiş ki, Salih Ağabey’e görkemli bir tören yapalım, yarma bırakıp. Sendika da demiş. Hacer Teyze günah diyormuş, ölü yarına kalmazmış; mübarek günmüş bugün, cuma günü... Nasıl karşı çıkarız Hacer Teyze öyle demişse? Çocuklarını da şimdi dilediği gibi okutur; birini imam, birini müezzin yapar... Kalktı.</span></p>
<p class="calibre2"><span class="font1">— Çıkalım Ağbi dedi Fahrettin de... Camiye bakacağız biz de--. Cenaze ne durumda?</span></p>
<p class="calibre2"><span class="font1">işçilerle çıkıp ağır ağır yürümeğe başladılar sokakta. Gündüz’e yakınlıkla bir şeyler sormak istiyorlardı belki de;</span></p>
<p class="calibre2"><span class="font1">taş kesilmiş yüzünü, bilinçsizce, bir boşluğa bırakır gibi attığı adımlarım görünce suskun kalmışlardı onlar da.</span></p>
<p class="calibre2"><span class="font1">— Siz yürüyün çocuklar dedi Gündüz, bir süre sonra... îzin verin bana...</span></p>
<p class="calibre2"><span class="font1">Ara sokaklara dalıp dolaştı bir süre. İçindeki ağırlık dağılmıyordu bir türlü. Cami avlusuna girip de uzakta, musalla taşındaki tabutu görünce tökezlemiş gibi kaldı. Demek böyle ayrılacaktık Salih’çiğim seninle? Bir iki adım atıp duvar kıyısındaki taşa ilişti. Abdest alanlar, camiye girenler vardı tek tük. Hıçkırarak ağlayacakmış gibi geldi birden. Gözünde bir iki damla belirdi sadece. Belki de çocukların için aradın beni. Her vakit söyleyecek bir şeyin vardı bana Salih’ciğim. Benim de. Kimle konuşacağım ben şimdi? Dün gece ben, boş bir oyuna kapıldım gene. Yaşamın değişmez kurallarını tartıştık bir kızcağızla!. Yalnız bıraktın beni Salih. Biliyorum, ne etsem suçluluğum üste çıkacak. Gece eve gelseydik yetişecektim sana. Ya gelseydik, Pervin basacaktı bizi; o geçiyor içimden!. Ağlıyamıyorum da işte. Utanıyorum. İçine böyle dünyanın!-..</span></p>
</body>
</html>
