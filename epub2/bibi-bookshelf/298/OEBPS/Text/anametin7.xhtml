<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre6"><span class="calibre12">VI.</span></h2>
<p class="calibre2"><span class="font1">Pencereye döndü, ıslak cam ardında ağırdan sallanıp duran yağmurlu dallara bir süre takılıp kaldı Zühtü Bey. Bir ürperti, bir üşüme dolaştı içinde. Koyulaşan akşam karanlığı sanki üstüne çöküyordu. Yarın taburcuydu; sevinç olmalıydı yüreğinde. Filmler, elektrolar, incelemeler beklenenin çok üstünde iyiydi. Akla hemen ölüm gelirmiş bu hastalıkla; oysa daha ölüme inanmamıştı o; anımsamıştı o kadar. Yadsımağa kalkışamazdı artık, ölüm vardı, kapının ardındaydı. Yüreğinden vurgunu yiyip te yatağa düştüğünden beri, yaşamının şeridi akıp akıp gidiyordu gözlerinin önünden. En çok yinelenen parçası Lena bölümüydü bu şeridin. En kızdığı da Mefharet’ti. Yatıp kalktığı, kısalı uzunlu yaşadığı çok sayıda kadım silkerek ikisinin fırlayıp öne çıkmalarına bozuldu bozulacak bir mutlulukla bakıyordu aslında. Mefharet’e böylesine kızsa bile--. Lena’ya, Elena Mavridis’e, erkekliğinin dorukta dolaştığı dönemde, en ateşli yıllarını vermişti-.. Evlenecekti bile. Leman deriz olur biter. Müslüman olmaya yanaşmaması çıldırtmıştı Zühtü Bey’i. Ağzından nasılsa, biraz da söz olsun diye çıkan koşula Lena’nın gösterdiği tepkiyi, direnci bağış-layamamıştı bir türlü. Haçını putunu s ğim o kiliseyi bana yeğliyorsun ha?... Sofu da değildi Zühtü Bey. Ne sofuluğu, müslümanlığın törelerim, kurallarını doğru dürüst bildiği de kuşkuluydu. Lena da koyu bir hıristiyan sayılmazdı bildiği kadar. Tek yakını, babası, eski pastacı, yarı felçli Yorgo Mav-ridis’i kolladığı da söylenemezdi; dinsizin biriydi Yorgo Mav-ridis. Demek karı içinden kin besliyordu bizim dinimize!.. Belleğinde yıllardır sımsıcak, kımıl kımıl duran dupduru ak yüzü, iri, zeytin karası gözleri, kıpkızıl etli dudakları, yanağımn altında sakladığı alaylı gamzesiyle Lena, hastalığı boyu daha canlı dikilmişti karşısına. Birliktelerken Zühtü Bey’in kaç ateşli hastalığında sabahlara dek başından ayrılmamıştı Lena, bu sevecenliğin özlemiydi belki de ağır basan. Bu hastalığında da Makbuş ayrılmamıştı baş ucundan... Acımayla doldu içi. Mak-buş’u düşünmesi gerektiğini de ammsatmıştı bu hastalık, ölürsem ortada kalırdı bu kadın. Bugüne dek Makbuş’dan önce</span></p>
<p class="calibre2"><span class="font1">öleceği nklınıı bile gelmemişti. Çocuklara kalırsa sürünür bu zavallı. No kızın, ne oğlamn umurunda bile olmaz. Biraz önce yediği püreyle bir küçük parça haşlanmış piliç, elma kompostosu, bir dilim ince ekmek, özellikle akşam yemeklerine konulacak sınırlamaların nasıl da sinir bozucu olacağına örnekti. Onu yemeyeceksin, bunu içmeyeceksin, bu kızartma, o yağlı berikinde bilmem ne var... Akşamlan içtiği yanm şişe rakının yanı sıra günün en iyi yemeklerini yemek, yatağa sindirimin ağırlığıyla uzanıp olayları bir kez de kafasında yaşamanın tadını çıkarmak, kendini bildiğinden bu yana yaşamının doğal biçimiydi. Çoğu kez dışarda yerdi akşam yemeğini. Evde olduğu günlerde de Makbuş’cuk lokantayı aratmayacak düzeyde tutardı herşeyi. Canı şimdi de midye tava istiyordu. Midye tava Lena’nın yaptığı biçimde oldu mu ağır da olmazdı öyle. Nasıl yapardı o kan? Her şeyin en güzelini yapardı Rum orospusu... Gideceğine inanmamıştı Lena’nın. Bırakıp gittiğinde anladı ne yitirdiğini. Atina’ya gitmeğe kalkıştı peşi sıra. Gitmedi. Gitmediğine bugün de yanmıyordu. Onuru çiğnenmişti. Erkeklik ne erkekliği, Türklük onuru... Allah Zühtü Bey’e yardımcı olmak istemişti belki böylece. Bir Rum kızıyla evlenmeye kalkışması bağışlanır şey değildi aslında. Babası, anası, Balkan’daki bütün soyu sopu, İstanbul’a, Anadolu’nun. Trakya’nın çeşitli kentlerine yayılmış yakınları —Hiç biri de umrunda değildi ya— kefenli, giysili karşısına dizilirlerse hiç şaşmamak gerekti! Segapo Zuhti. Yalan aşağılık orospu!.. Senin haçını putunu, kilisenin papazım s  ben... Doğruldu.</span></p>
<p class="calibre2"><span class="font1">Biraz çarpıntısı vardı. Heyecanlanmak yasaktı. Heyecanlan-mamıştı ya, ne de olsa--- Uyumalıydı. Birazdan hemşire uğrayıp şöyle bir bakar; uyanıksa hal hatır sorup çeker kapıyı. Gece başlar. Yarın taburcu olacak hastanın nesini soracaklar? Zaten bugünkü nöbetçi kız da bir çirkin ki. En iyisi gözlerini yumup uyur görünmek. Eczaneyi ne yapacaktı, onu da düşünmesi gerekti. Fuat diye bir oğlan bulmuşlardı Pervinler, neyin nesiyse... Bilmediği, tanımadığı kimseye nasıl bırakırdı yaşamı boyu bağlandığı yeri. Ah o Refik... Sürünecek... Burnunun doğrusuna gider eşşoğlueşşek. Şimdi bir eczacılık diploması olsaydı, yapmasa bile. Sinemacı oldu!.. Serseri... Ben gözümü kapatınca bir kaç parça şeyi de filim milim deyip çıkardı mı elinden sokaklara düşer puşt!.. Yönetmen olacakmış!.. Olanların çok karnı doyuyor da... Amaan, ne bok yerse yesin!.. Eşşek kadar herifin tasası bana mı? Yeter düşündüğüm... Anasız çocuk büyütmek bu kadar oluyor demek. Anası olsa daha da kötüydü belki. Aklım kullansa az şey bırakmayacağım onlara. Neyim var neyim yok onu da pek bilmezler. Beyoğlu’nda iki handaki paylan, iki dükkânı üç katı, çeşitli yerlerde gün günden değerlenen arsalan, bankada bir kaç parası, bankadaki kasasında biraz altını, hisse senetleri, tahvilleri filân, eczaneyi bugün kapatsa rahat yaşatacak güçteydi. Babasının ölümünden bu yana dükkânlara, katlara, handaki paylarına bakıp paralan hesabına yatıran Tatar Kutbettin’in yüzünü yılda bir kez ya görür, ya görmezdi. Büyük Hanın oda-başısı olan Tatar Kutbettin’in namusuna güven ne söz, yürekten saygı duyardı. Herkes böyle namuslu olsa, çıt çıkmaz ülkede!.. Yalnız Zühtü Bey’in değil, onun gibi bir çok mülk sahiplerinin mallarını acımasız bir titizlikle kendi çıkarından ayırt etmeksizin koruyordu. Bir ayakkabı tamircisi kiracıyı, Zühtü Bey’in yumuşamasına bakmadan, kapıya atıvermişti. Eczanenin kapanması, ya da başkasına kaptınlması dayanılır şey değildi. Yöreyi, yöredeki yerini seviyordu. Yörenin kan-şık halkını seviyordu. Eczaneye gidip oturacağı günü düşünmeğe başladı, öyle özlem duyuyordu ki... Güzel de, artık eskisi gibi olmıyacaktı kuşkusuz. Bu derdin şakaya gelmediğini, acımasızlığını bilmeyen mi var? Yorulmamak, sinirlenmemek... O işi’de yasak etmeğe kalkışacaklar!.. İçine sıçayım böyle yaşamın... Doktorlar zaten her şeyi büyütür pezevenkler... Şu Fuat nasıl biri bakalım? Onunla konuşup anlaşsak mı? O kongrede o da varmış; hem de elebaşlanndan belki. Hepsi ko-monist bu orospu çocuklarımn. Ne günlere kaldık?.. Refik’in o yollara sapmamasından mutluydu. Son yıllarda öyle şeyler olmuştu, öyle temiz aile çocukları öylesine sapıtmışlardı ki, oğluna güveni, saygısı artmış, eskisi gibi saldırıp hırpalamaktan vaz geçmişti. Ara sıra takılıyordu o kadar... Oğlanın da aldırdığı yoktu artık. Dışarıya sinema öğrenimine yollamayı bile geçirdi bir ara. Oğlan ona da yanaşmazdı belki. Yanaşır mı?</span></p>
<p class="calibre2"><span class="font1">Onun düşkünlüğü Beyoğlu’ndaki çevreye, sokaklara, Yeşil-çam dedikleri, puştların, pezevenklerin, orospuların pazar yerine... Daha yirmisine varmadan s..mediği karı kalmamıştır hergelenin. Seniye’yi daha az seviyordu. Kız olduğundan mı, Mefharet’i andırmasından mı (Benziyor denemezdi, Mefharet güzel kadındı. Bu da çirkin sayılmaz belki) mız mız huyundan mı, ya da epeyi yıllar ayrı kalmasından mı, nedense, hep bir uzaklık duymuştu kızına karşı. Kadınların eczacılığı ülke çapında ellerine geçirmelerine öyle bozuluyordu ki, bir de Seniye’nin —özellikle Seniye’nin— gelip eczaneye kurulmasına dayanamazdı. Bereket kız da öyle bir şeye kalkışmadı. Eczanede kalfayla birlikte yediği dayak mesleğe de mi soğukluk yarattı ne?... Hukukçu olacak. O mızmızlıkla... Kadınlara hep acırdı içinden. Zayıftılar; ezilmeleri de bir zorunluluktu!.. Annesi, kızı, kız kardeşi, karısı, sevgilisi, metresi, hepsi içindeydi bunun. Yaşamak denen oyunun kuralı bu. Kadını ezim ezim ezeceksin ki, yaşamın ortak tadı çıksın; gövdemizin yaratılışında başlıyor bu!.. Bir istek kabarıyordu içinde. Hastalıktan bu yana ilk... Demek artık... Daha epeyi beklemek zorunda olduğunu da biliyordu. Şakası yok, güm diye gideriz sonra. En son, Nazmiye’yi ayarlamıştı; bir kuaförü. Anası, bir de küçük oğlu, Aynalıçeşme’de bir ev tutmuştu onlara, bir apartımanın ikinci katı; orda kalıyorlardı. Ara sıra armağan filân... Pek de ucuza geliyor denmezdi ya, biraz da iyilik duygusu vardı işin içinde. Kocası şoförmüş Nazmiye’nin, trafikte gitmiş dört yıl önce. Çirkin de sayılmaz... Elinin altında temiz bir şey bulunması iyi oluyordu. Eskisi kadar değilse de, randevu evlerine de uğruyordu ara sıra. Bir Doktor arkadaşı frengi almıştı; ondan beri çekiniyordu doğrusu. Belsoğukluğu-na aldırmazdı. Üç dört kez atlatmıştı. İlkinde, daha antibiyotikler de yoktu, ne acılara katlanmıştı. Frengi boktandı. Almanya’dayken ne kızlar, ne kadınlarla yatmıştı; ne hastalık, ne bir şey. Almanlar temiz millet, uyanık millet. Hitler, işleri sonunda boka sürmeseydi, şimdi... ‘33’de Hitler iktidara geçtiğinde Almanya’daydı. Kimya öğrenimine gitmişti. Bir yıl okuyabildi ancak. Babasımn ölümüyle öğrenimi yanda bırakıp dönmek zorunda kaldı. Eczacılık Fakültesi’nden diplomayı aldığında bu eczane devren satılıktı. O günler eczane açmak bir sorun, öyle herkese, her yerde eczane açmak izni ner-de?.. Burayı alabilmek için bile ne aracılar koydular, Ankara’da nice etkin kişilere baş vuruldu. Şimdi her köşebaşında bir eczane. Sonra o zamanlar eczacı dedin mi... Bütün mahalle Zühtü Bey’den sorulurdu. îki sokak ötedeki Karakol bile önemli şeyleri Zühtü Bey’den sorardı. Parti’nin, (Halk Par-tisi’nin. Başka Parti yoktu ki.) güvenilir adamıydı; hiç bir gün politikaya uluorta karışmadı, ama, saygınlığı vardı. Demok-rat’lar baş vurdular, yanaşmadı. Ondan sonra da, hele ‘60 ihtilâlinden sonra, herşeyin çivisinin çıktığını görüp bir kez daha inandı tuttuğu yolun doğruluğuna; şu partiye, bu partiye değil vatan’a devlete bağlıydı o... Biraz geç evlenmesine karşın, en büyük yanlışı gene de evlenmesiydi belki. Evlenecek adam olmadığım anladığında ikinci çocuk ta gelmişti. Mefharetle ilişkileri aileler arası tanışıklıkla başlamıştı. Beyoğ-lu’nda Akşam Sanat’a giden biraz oynakça bir kızdı Mefharet. Zühtü Bey’in annesi Saadet Hanım sağdı o zaman. Mefharet de koyu sofu annesiyle ara sıra konuk gelirlerdi Zühtü Bey’lere. Durumları oldukça sarsılmış Mersin’li bir tüccar aile-siydi bunlar. Şakire Hanım, Mefharetin annesi dini bütün bir müslüman olan Saadet Hanımla Fatih’de mi, Eyüp’te mi, bir mevlit, ya da bir vaazda mı tanışmışlar ne, öyle kaynaşmışlar ki kısa zamanda, o kadar olur... Zühtü Bey’in gözünden kaçmamıştı eve girip çıkmaya başlayan bu fıkır fıkır, ceylân gibi kız. Zühtü Bey, bir akşam okul çıkışı Beyoğlu’nda rastlama oyunuyla Mefhareti Parmakkapı’daki garsoniyerine atınca, evlenme gündeme giriverdi. Beklenenden çabuk olaya iki aile de seviniyordu aslında. Sevinip sevinmediği belli olmayan tek kişi evde yaşamı boyu varlığının bilincine pek varılmayan Makbuş’tu. Ona sorulsa ne derdi acaba? Sorulacak başka kimse kalmadı da... Annesinden çekinmese bu serüveni evlenmeyle sonuçlandırır mıydı Zühtü Bey? Belli değildi orası. Evliliğin daha ilk yıllarında başlayan dırıltılar, Saadet Ha-nım’ın kısa süre sonra ölümüyle gün günden artarak büyümeye başlamıştı. Lena’ya yakalanması bu günlere rastlıyordu Zühtü Bey’in. Yöredeki dertlerin, dertlilerin odak yeriydi Züh-tü Bey’in eczanesi. Yalnız ilâç satmıyordu, doktorluk, sırasında avukatlık, giderek mahalle kabadayılığı, hiç değilse çevrede ona buna sataşan serserileri şu ya da bu yoldan (Karakolda falakaya yıktırmak da giriyordu buna) çizgiye getirmek, bakıyorsun, işleri arasındaydı! Lena’yı tanıması da böyle oldu. Yorgo Mavridis’den, Lena’nın babasından, bıçak gösterip para sızdırmağa kalkan Darandeli bir kasap yamağını sille tokat dövdü bir gün. Yamağın arkasında Tarlabaşı’ndan birileri vardı belki, onlar da sindiler. Eczaneye gelen Lena’dan öğrenmişti olayı. Çarpıntısı varmış babasımn. Lena da ne Lena ya. ■. Çarpıntısı mı var babanızın? Olayı anlattırınca birden tepesi atmıştı. Aslında böyle şeylere pek karışmazdı gene de; Lena anlatırken, gözleri dolu dolu olunca... Gözlerini de kaçırmamış gözlerine dikmişti Zühtü Bey’in. Umarsızdı. Sığınmaydı bu bir tür. Hemen de tümü Atina’ya göç etmiş eski bir Rum ailesiydi Mavridis’ler. Amcasının biri, dağa çıkmış, ELAS’a katılıp Alman’lara karşı savaşmış; yıllardır da, Atina’da, Keyseryani (Kayserililer) denen semtte pastacılık yaparmış. Bunları Lena’dan bölük börçük öğrenmişti Zühtü Bey. Belki de bir zamanlar Almanları tuttuğunu bildiğinden Lena pek konuşmazdı bu konularda. Bu işlere ilgi duyduğu da yoktu kızın. Öteki amcası ile halası da Pire’de, lokanta, meyhane gibi bir şey işletiyorlar diye söylerdi. Pek sık da mektuplaşmıyorlardı Zühtü Bey’in bildiği kadarıyla. Karanlık bastıkça eski anılar üşüşüyordu sanki. Uzanıp baş ucundaki lâmbayı yaktı. Altmışı buldun mu başlar en eskilerden eskilere, geçmişin saldırısı. Bir tür bunama başlangıcı!.. Beyin damarları kireç tutuyor demek... Daha bugün öğrendiğin akılda kalmaz da, bilmem ne zaman bilmem kim ne demiş, sesi bile kulağındadır... Allah kahretsin, yeni ilâç adlarını bile tutamıyorum. Bu yaşlılığı çıkaranın!.. Lena’yı anımsaması hiç de öyle gelmiyordu oysa. Hiç çıkmamıştı ki aklından!.. Nazmiye’yi tutmasında da Lena’ya benzerlikler taşıması etkin olmuştu belki... Burnu, çenesi... Boynu da andırıyor... Lena’nın kuğu boynu yanında Nazmiye’nin ki yolunmuş hindi be!.. Doyurucu kadın!.. Lena’da doymak bilmezdim bir türlü... Çoktan doyacak yaşa geldin aslamm... Aslanlar da enfarktüs oluyorlar demek!..</span></p>
<p class="calibre2"><span class="font1">Yorgo Mavridis’in enfarktüs krizinde Lena’nın ağlamalarım ammsadı. Zühtü Bey bozulmuş, haşlamaya kalkışmıştı, yan odada ses çıkarmadan için için ağlamasını sürdürmüştü kız. O gizli hıçkırıklardaki acılık daha o zaman sinsice içine çökmüştü de, şimdilerde yeniden, akşamın bu saatinde hem de, Lena’nın mendile boğulmuş yanık sesiyle, kıpır kıpır dikelmeğe başlamıştı enfarktüslü yüreğinde. Gözleri yanıyordu; göğsünde sıkışma nerdeyse. Niye o kadar kötü davrandım o kıza? Ne oluyor bana? Yufka yürek kanlara döndüm. Ara sıra sert yaptım belki, kötü davrandım denmez Lena’ya. Mutluydu. Seviyordum da... Sevmiyor muydum? Nazmiye’yi seviyorum dedim mi?.. Duysa hastaneye damlardı o da. Duymadığı iyidir; bir de o çıkmasın başıma... Bir kaç hafta uğramadığım olmadı mı hiç.. Kimbilir nerden otluyordur o da? Bir de hastalık alırsak bu yaşta, tamam. Nazmiye öyle kadın değil ya, gene de belli olmaz. Amaaan, tatsız herşey... Uyu-sam artık. Uyuyamıyordu. Lena’ya değil belki, Mefharet’e kötü davrandığım yadsıyamazdı. Onun hıçkınklarım anımsamanın acılığı da yoktu. Ta içinde sürekli bir kızgınlık duymuştu Mefharet’e karşı, Parmakkapı’da kırık somye üstündeki divana daha ilk yıktığında kendisinin oluşunu mu ba-ğışlayamamıştı? Bu kadar kolay bir kızla mı evlenecekti Zühtü Bey? İlk bozduğu kız da değildi Mefharet. Biraz parayla, biraz ürküterek susturup örtbas ettiği, iki (İki değil, üç!) olay daha vardı geçmişinde. (İlkini hiç anımsamamalıydı; onun için iki diyordu!...) Gerçeği onların yanında kraliçeydi Mefharet. Sonra aile ilişkileri. Biraz daha erken ölmeliymiş Saadet Hanım!... Kadıncağız acılar anıtıydı. îki çocuğu gitmiş gencecik. Büyük ağbimi değil de Rukiye’yi anımsarım, hayal meyal; benden iki yaş küçüğünü. Babam desen bana çekmişti, koca Balkan’lı!. Iskeçe’de, Dedeağaç’ta birer kan daha beslermiş. Buraya geldiğinde sakal bırakıp kendini dine vermiş görünüyordu. Cami cami dolaşırdı, iş güç yok... Ben bu eczaneden kazandım kazanmasına da, asıl maya, Balkandan torbayla altın getirmişler! Babam hanlann öteki hisselerini satmasaydı biz... Amaan... îçine hepsinin. Yaşadık, yaşıyoruz işte. Elimizde bir şeyler kaldıysa, anamdan... Akıllı kadındı. İleriyi gören... Anama düşkündüm. Bizim çocuklara bakıyorum da, Mefharet umurlarında değil. Ya, olacak mıydı? Mefharet ana mı? Benim anam... Cahil, zavallı bir kadındı senin anan. Kadın işte... Mefharet gibi kumaş mağzasında tezgâhtara bile göz süzen türünden değildi. Mefharet’in binleriyle ilişkisi olduğundan gerçekten kuşkusu vardı Zühtü Bey’in. İzledi, izletti; yakalayamadı. Sonunda o pinpon herifle çekip gidince... Adam da Mersin’liymiş, Şem’i Bey. Anamurluymuşlar da Mersin’de mi otururlarmış?... Daha küçük yaştan aşıkmış, Mefharet’e. Sonunda bir akraba evinde rastlaşmışlar... önce kıyametleri koparmıştı Zühtü Bey. Cezaevleri’nde süründürecekti ikisini de. Ya Lena ne olacaktı? Mefharet biliyordu Lena ile ilişkisini. Bilmeyen mi kalmıştı? Sorunu gürültü çıkarmadan çözümlemek iki yanın da yara-rmaydı. Kendine bile söyliyemiyordu ya, uzun süre aramıştı Mefharet’i. Hem de öyle bir cinsel özlemle ki... Lena’dan başkası da karşılayamazdı bunu. Gün geçtikçe çevresini kuşatan yalnızlık duygusuyla bir şeyin bilincine vardı; Le-na’yı Mefharet’le birlikte istiyordu; Bütün hır güre karşın, Mefharet evdeyken başka tür tatlıydı Lena! Şimdi yalnızlığı yaratan eksiklik duygusuydu; bir yanlı eksiklik... Kurtulması için çok yıllar geçmesi gerekti. Tam alıştığı sırada da Lena çekip gitmişti. Bu orospulara acımak mı? Nesine acıyacaksın? Uyumak en iyisi... Gözleri kapanmaya başlamıştı. Daldığı sıra kapımn açılıp hemşirenin girdiğini, şöyle bir bakıp kapıyı usulca çektiğini bakmadan görür gibi oldu. Kaskatı bir uykuya gömülmüştü. Sabah gözünü açtığında dereceyi uzatan hemşireye sevinerek bakıyordu. Almadı dereceyi. Hastalıktan bu yana böyle deliksiz uyumamıştı. önceleri de uykuları bozulmuştu iyiden iyiye. Hastalık geliyormuş demek. Atla.mıştı artık. Bıraksalar yürüyerek giderdi eve!.. Saat sekize geliyordu. Sabırsızlıkla kalkıp tuvalete geçti. Traşım olurken bir yorgunluk duymasına bozuldu biraz. O kadar da olmıyacak mı bir vurgundan sonra? Bütün evecenliğine karşın, hastanedeki işlemlerin tamamlamp kapıda bekleyen arabaya geçmesi onbiri buldu. Doktorlann traşını dinlememişti bile, bildiği şeyleri yineliyorlardı. Şunu yapmayacaksın; şöyle olursa böyle olur, haplarını saatında almazsan... Ananızın a... hergeleler. Kırk yıllık orospuya s  öğretiyorlar. Burda öldüremediniz ya, paçayı kurtardık... Kolay ölmem artık... Refik’le Seniye gelmişlerdi almaya. Bir durgunluk vardı üstlerinde. Arabada neşeli göründüler gene de. Evin önünde inip de merdivenlere gelince Refik koluna girmek istedi babasının, Zühtü Bey iteledi. Senin koltuğunda yürüyeceksem öleyim daha iyi ulan!. Merdivenleri çıkmasa kolay olmadı. Katın açık kapısında bekleyen Makbuş’un gözlerindeki yaş da sinirine dokunmuştu; ona bir şey diyemedi. Ona diyecek neyin var?... Soyunup ta, hazırlanmış karyolasına uzandığında eni konu yorulduğunu görünce acı doldu içine. Palavrayla yürümüyordu işler. Yeni bir yaşam biçimini iyice içime sindirmeliyim artık... Odasına baktı; pencereden görünen Sultanselim tepelerindeki İstanbul; Haliç, altta Kasımpaşa eski tanıdıklar dikilmişlerdi pencerenin önüne. Per-vin’i, Meliha Hanım’ı sordu. İyiymişler. Üşütmüş Meliha Hanım; ateşi çıkmış biraz, yatıyormuş!... Yatsın, ona bir bok olmaz! Pervin de işindeymiş. Doğruldu Zühtü Bey,</span></p>
<p class="calibre2"><span class="font1">— Gelin buraya, dedi çocuklarına.</span></p>
<p class="calibre2"><span class="font1">Makbuş kapı dibindeydi.</span></p>
<p class="calibre2"><span class="font1">— Bana hastalığımdan söz edeni kovarım bu evden, dedi. Herkes kendi işinde gücünde... Bitti bu. Bu hastalığın ne olduğunu bana siz öğretecek değilsiniz. Doktorların da tümünün ağzına sıçayım... Sanki bir bok bilirler... Kaçının reçetesini kafalarına çalmışımdır. Böyle miydi eskiden? İlaçları biz yapardık. Tekel bayiine döndürdüler eczaneyi. İşlerine geliyor pezevenklerin... Cahillikleri ört bas oluyor... Dediğim gibi. Hadi şimdi çıkın odadan, uyuyacağım...</span></p>
<p class="calibre2"><span class="font1">Evdeki yaşam böyle başladı, öğlende yemeği Seniye’yle, Makbuş’la masada yediler. Pervin geldi biraz sonra. Çekingen bir geçmiş olsun’la bir süre oturdu Zühtü Bey Amca’mn yanında. Meliha Hanım mı? İyi olacak inşallah gibi bir şeyler mırıldandı. Durgundu Pervin. Kalkıp giderken Seniye’yle kaçamak fiskosları da gözünden kaçmadı Zühtü Bey’in. Pervin’e alt katı kiraya verirken bu gencecik dul için de bir şeyler geçirmişti içinden; kolaylık göstermesi biraz da on-dandı! Seniye’yle hemencik kay naşı vermeleri, tasarılarını bozdu. Zühtü Bey Amca’sı olup çıkmıştı Pervin’in. Kız evin içinde bir yakınımız sanki... Bu da böyle olsun, ne yapalım!... Evi vermesinde etkin olan bir de ecza deposu sahibi vardı, Pervin’in çalıştığı Doktor’un akrabası mıymış ne?... Bu kızı da doktor iyi ediyordu demek!.. Boş kalacak değildi ya!... Aslında alt katı kiraya vermesi Mefharet’in annesini getirip oturtmasına karşı bir önlemdi. Sonra da alışılıp gitti. Uzun yıllar oturan bililerinden sonra gelmişti Pervin’ler. Eski bir ermeni eviydi bu ev. Babasının son günlerinde almışlardı. Üst kat büyük, geniş; alt katı yarım sayılır. Bayır üstünde olduğundan alt katın yarısı da toprakta... Evini çok severdi Zühtü Bey. Çeşitli olanaklar çıkmasına karşın bir başka yere taşınmayı hiç düşünmemişti. Hele odası... Annesinin düzenindeydi oda. Babası ölüp de Zühtü Bey evlenince bu odayı ona bırakmıştı Saadet Hanım. İki kişilik, topuzlu, kara demir karyolası, pencere önünde halılarla kaplı divanı, ak kireç badanalı duvarda, işlemeli, kuşlu eski yazı levhaları (Nuhun gemisi, eshab’ı kehf) çapraz asılı duran, kabzaları gümüş savatlı iki piştof, iki çerkez kaması kınında, kahverengi, ağır kadife perdeler, yüksek tahta işlemeli tavandan uzanmış saçaklı avize, ara sıra değiştirilen taban halıları mutluluğunun ayrılmaz parçalarıydı. O, sonradan, odanın tümüyle uyumsuzluk içinde, yöresine baş kaldırır gibi duran bir berjer koltuk koydurmuştu yalnız. Bu odada yalmz Mef-haret’le yatmıştı. Ne gizlere, göz yaşlarıyla karışık ne coşkulu sevişmelere tanık olmuştu bu sessiz, suskun oda. Hazdan kaç kez geberecekti kahpe... O pörsük herifle... O pörsük herifle kalır mı o kan?... Ben bile doyuramadım!... Yemek üstü ilâçlanm alıp uzanınca eczane işine öyle takıldı ki kafası, uyku tutmadı bir süre. Yemek de ağır mı gelmişti? Ne yedim ki?... Palavrayla olmuyor aslanım; eskisi gibi değil işler, önce Makbuş’a söylemeli: Yağlı yemekler, hamur işleri, tatlılara paydos... Dinler de!... Sen dinleyecek misin? Pek fazla kilom yok aslında. Kendimi bildim bileli bu; 79-80-.. Boyum, 78. Bir kaç kilo vermek iyi gene de. Doktor da öyle dedi. Kendi koca götüne, göbeğine baksın o!... Şu boş zamanlan da değerlendirmeli. Sandık odasında bir köşede yığılı duran kitaplanndan seçmeler yapıp usul usul baş ucuna dizdi. Eski Türkçe çoğu. Safahat, Nur Baba, Sodom Gomore, Sözde Kızlar, Ben deli miyim? Safahat’ı çok severdi. Akif’in bazı şiirleri, Çanakkale Şehitleri, belleğin-deydi okuldan beri... Korkma Sönmez’i yazmış adam... Nur Baba’yı da çok eskilerde okumuştu. Bektaşi Baba, kadınlan kendine bağlıyor... Hüü deyip yallah... Çok güzel yazmış. Kazıdın mı altından bu çıkar dünyanın!... Ben deli miyim? de de anlatıyor Hüseyin Rahmi ya... Yazar çizer de yetişmiyor artık. Eczacı yetişiyor mu ki yazar çizer yetişsin? Bokluk geldi mi her yana birden geliyor. Yoksa batıyor muyuz? Allah korusun... Batar mı, bu ülke batmaz. Sık sık yinelediği dizeleri mırıldandı, gene: ölmez bu vatan, farz-ı muhâl ölse de hatta - Çekmez kürenin sırtı bu tabut-u cesîmi... Batmaz da batmasına... Yalnız... Sıkıntı var. Komünistler de boş durmuyor. Neydi o kongrede?... Ne başkan dinliyorlar, ne bir şey... Sömürü düzeni’ymiş de, bunu değiştireceklermiş. Sonra ne bok yiyeceksiniz? Belli değil mi ne bok yiyecekleri. Çoğu da C.H.P.’li. C.H.P.’yi ellerine geçirdiler zaten. Bu Fuat’la ne yapacağız peki? Ertesi sabah görüşmeğe gelinceye dek, birbirini tutmaz öyle çok şey dolanıp durdu ki, kafasında. Kos kocaman bir deste kırmızı gülle Fuat kapıda göründüğünde nasıl konuşması gerektiğini bulamamıştı daha. Komonistliğin simgesi olduğunu çok iyi bildiği bu kıpkırmızı güller için de ne diyecekti şimdi?... Ardından Refik de girdi odaya.</span></p>
<p class="calibre2"><span class="font1">— Geçmiş olsun Ağbi!...</span></p>
<p class="calibre2"><span class="font1">Ağbi sözünü de pek sevmezdi. Fuat öyle içten, öyle sıcak bir gülüşle söylemişti ki, ne diyeceksin şimdi? Herif evimize gelmiş. Buyur bakalım!... Pencere önündeki divana oturdu Fuat. Zühtü Bey o berjer koltuğuna yerleşti, karşısına. Refik de sandalyaya ilişti. Şimdi hastalığı anlattıracak herif... Ayın gülüşle balıklama dalar gibi,</span></p>
<p class="calibre2"><span class="font1">— Siz bizi sevmezsiniz Ağbi, dedi Fuat. Aklınıza bir şey gelmesin. Eczane boş kalmasın diye şöyle bir el attım. İstediğiniz vakit hesabı vereyim. Bu arada, siz de bakın, biz de Minu.şturalım. Size yatkın birini bulursak onu oturturu/. Şimdilik kaygılanacak bir durum yok. işler iyidir. Siz dr iyi görünüyorsunuz...</span></p>
<p class="calibre2"><span class="font1">Toparlanmaya çalıştı Zühtü Bey,</span></p>
<p class="calibre2"><span class="font1">— iyiyim, dedi. Sağolun.</span></p>
<p class="calibre2"><span class="font1">Tam toparlanamamıştı doğrusu. Herif, öyle bir saldırdı ki... Nasıl diyeyim buna?</span></p>
<p class="calibre2"><span class="font1">— Vallaa, asıl sorun kalfa dedi ağırdan. Kalfaları bili-yorsundur...</span></p>
<p class="calibre2"><span class="font1">Neyi bilip, neyi bilmediğini de kestirememişti daha. Tatlı tatlı gülüyordu Fuat, Zühtü Bey’e dikmiş gözlerini. Bu ne demek oluyor ki? Tümceyi tamamladı,</span></p>
<p class="calibre2"><span class="font1">— Hırsız, uğursuz herifler. Bir namuslusunu gördüm, Sabri vardı, Allah rahmet eylesin, o da kanserden gitti genç yaşında.</span></p>
<p class="calibre2"><span class="font1">Fuat’ın gülüşü arttı. Zühtü Bey de güldü tutamayıp,</span></p>
<p class="calibre2"><span class="font1">— Bilirsiniz Ağbi, iyiler çok yaşamaz!...</span></p>
<p class="calibre2"><span class="font1">Hep de dalga geçer gibi konuşuyor.</span></p>
<p class="calibre2"><span class="font1">— Doğru, dedi Zühtü Bey. Biz onun için paçayı kurtarıyoruz!...</span></p>
<p class="calibre2"><span class="font1">Bir kahkaha attı Fuat.</span></p>
<p class="calibre2"><span class="font1">— Estağfurullah Ağbi, dedi. Yaşınız ne ki sizin?...</span></p>
<p class="calibre2"><span class="font1">Bir şey demedi Zühtü Bey. Benimle de dalga geçiyor bu herif. Ama, öyle itoğluitçe yapıyor ki... Biz de biliriz bu yollan oğlum.</span></p>
<p class="calibre2"><span class="font1">— Bir de şunu sorayım Ağbi: Devretmeyi düşünür müsünüz?</span></p>
<p class="calibre2"><span class="font1">— Düşünmem dedi Zühtü Bey, sertçe.</span></p>
<p class="calibre2"><span class="font1">Sevdiği oyuncağı elinden çekilen çocuk gibi kötü kötü baktı,</span></p>
<p class="calibre2"><span class="font1">— Ben gözlerimi kapatınca bunlar düşünsün dedi, san-dalyadaki Refik’e kızgın bir bakış atarak.</span></p>
<p class="calibre2"><span class="font1">Ses çıkarmadı Refik. Yüzünden belli belirsiz bir gülümseme mi geçti ne, Zühtü Bey parladı parlayacak...</span></p>
<p class="calibre2"><span class="font1">— Satarlar mı, yakarlar mı? Ne bok yerlerse yerler o zaman.. ■</span></p>
<p class="calibre2"><span class="font1">Hızını alamamıştı,</span></p>
<p class="calibre2"><span class="font1">— Zaten bu it bekliyor kurt gibi dedi, Refik’i göstererek. Yeşilçam’ın puşt, pezevenkleriyle film yapar... Göt^İ donsuz dolaşır ondan sonra...</span></p>
<p class="calibre2"><span class="font1">Hiç de gergin bir hava olmamıştı ya, Fuat’ın kahkahası işi daha da gevşetti. Refik de gülüyor aynı yumuşaklıkla,</span></p>
<p class="calibre2"><span class="font1">— Boşuna kaygı dedi, yavaşça.</span></p>
<p class="calibre2"><span class="font1">Zühtü Bey dikelerek baktı Refik’e</span></p>
<p class="calibre2"><span class="font1">— Bir eczaneye bir film olmuyor artık dedi, Refik. Maliyetler yükseldi.</span></p>
<p class="calibre2"><span class="font1">— İyi dedi Zühtü Bey, bu evi de satarsın...</span></p>
<p class="calibre2"><span class="font1">Daha bir söze kalmadan baş parmağını iki parmak arasından çıkarıp</span></p>
<p class="calibre2"><span class="font1">— Nah!... Diye uzattı elini...</span></p>
<p class="calibre2"><span class="font1">Başını salladı bir iki,</span></p>
<p class="calibre2"><span class="font1">— Size bırakacağım sanıyorsun değil mi? Neyim var neyim yok, Kızılaya bağışlayacağım. Kalanı da orospulara yedireceğim... Y  ğımı alırsınız siz!...</span></p>
<p class="calibre2"><span class="font1">Gülmekten kırılıyordu Fuat. Ortada kızgınlıktan eser yoktu. Refik de biraz kızararak kıs kıs gülüyordu. Zühtü Bey söve saya konuştukça daha rahatlıyor, daha açılıyordu sanki,</span></p>
<p class="calibre2"><span class="font1">— Siz onu en iyisi bize bağışlayın Ağbi?</span></p>
<p class="calibre2"><span class="font1">Duraladı Zühtü Bey. Bozuldu bozulacak bakmaya başladı Fuat’a. Fuat aynı gülüşle gözleri Zühtü Bey’de, yanıt bekliyordu umursamazlıkla.</span></p>
<p class="calibre2"><span class="font1">— Size mi bağışlayayım? Dedi Zühtü Bey kendini tutmaya çalışarak. Yani...</span></p>
<p class="calibre2"><span class="font1">Sonunu getirmedi. Fuat’da gerileme yoktu.</span></p>
<p class="calibre2"><span class="font1">— Kim yani siz? Dedi yavaşça.</span></p>
<p class="calibre2"><span class="font1">— Kim olacak Ağbi? Dedi Fuat. Biz... Yani Eczane Sahipleri Derneği.</span></p>
<p class="calibre2"><span class="font1">Böyle bir demek olduğunu duymuştu Zühtü Bey. Bir ara kendisine de baş vurmuşlardı, girmemişti. Baş vuranları anımsıyordu; eski tanıdık, iyi adamlar vardı aralarında. Sonra orda da kavgalar olduğu gelmişti kulağına. Yoksa bunlar orayı da... Neye bağlayacağını bilemeden kaldı bir, sonra dikeldi.</span></p>
<p class="calibre2"><span class="font1">— Siz ne yapıyorsunuz orda peki? Dedi.</span></p>
<p class="calibre2"><span class="font1">Biz mi ne yapıyoruz? Mesleğin düşmanlarına karşı elimizden ne geliyorsa onu yapıyoruz, dedi Fuat. Eczacılığı öldürenlerle boğuşuyoruz Ağbi. Ne yapalım başka?...</span></p>
<p class="calibre2"><span class="font1">öyle güzel söz etmişti ki Fuat, buyur da yamt ver! Bir tuzaktan kurtulmaya çalışır gibi öne arkaya şöyle bir iki kımıldadı Zühtü Bey. Usuna geliveren sözü sevmişti. Gülümsedi.</span></p>
<p class="calibre2"><span class="font1">— Bizim meslek sizin kurtarmanıza kaldıysa, içine sıçayım o mesleğin ben, dedi.</span></p>
<p class="calibre2"><span class="font1">Fuat gene bir kahkaha patlatmıştı. Hepsi gülüyorlardı.</span></p>
<p class="calibre2"><span class="font1">— Kimseye zırnık vermem, diyordu Zühtü Bey. Bak aslanım...</span></p>
<p class="calibre2"><span class="font1">Parça parça anlatmaya başladığı şeyler, hemen de tümüyle eczacı Fuat’ın da katıldığı gerçekçi gözlemlerdi. Elden gitmişti eczacılık. Oyuncak, plâj gereçleri satmaya kadar (Hele buna hiç dayanamıyordu Zühtü Bey) düşmüştü iş. Eczane bolluğunda kirasını bile çıkaramayan eczaneler vardı. Kapanıyorlardı. Nedeni neydi bütün bu olup bitenlerin? Meslek öldü’den öteye gidemiyordu Zühtü Bey. Peki, niye? Söz bu noktada bir iki dolandı. Tam Zühtü Bey, Fuat’a uzunca bir şeyler anlatacak diye bakıyordu ki,</span></p>
<p class="calibre2"><span class="font1">— Sizi çok yorduk Ağbi, dedi Fuat. Daha konuşuruz. Eczane de boş. Gideyim ben... önce şu hesabı...</span></p>
<p class="calibre2"><span class="font1">Cebinden çıkardığı bir tomar parayla bir listeyi uzattı Zühtü Bey’e, kalktı.</span></p>
<p class="calibre2"><span class="font1">— Ben gene uğrayacağım, dedi. Soracaklarınız olursa... Depo’ya bildirdim eksikleri... Bugün gönderecekler. Siz keyfinize bakın. Ben ufak şeyler çalmam öyle. Çalınca büyük vuracaksın ki ülkede saygınlığın artsın!...</span></p>
<p class="calibre2"><span class="font1">Zühtü Bey de güldü, öyle demişler.. «Milyonla çalan izzet-ü ikballe serefraz. - Bir kaç kuruşu mürtekibin cayi kürektir.» Kuşkuları bitmemiş de olsa, ısınmıştı Fuat’a. Anasının gözü oğlan. Bununla anlaşsak mı, ne yapsak? Fuat’ı geçirip odaya dönen Refik de sevgiyle söz etmeye başlamıştı. Tatlı adammış, kafası da işliyormuş. Kesti birden.</span></p>
<p class="calibre2"><span class="font1">— Dur bakalım, dedi. Daha herifin ne bok olduğunu bile bilmiyoruz. Sen nerden tanıyorsun? Komünist momonist bunların çoğu...</span></p>
<p class="calibre2"><span class="font1">Refik duraladı bir,</span></p>
<p class="calibre2"><span class="font1">— Siz de amma kuşkulusunuz, dedi. Belli, tatlı bir çocuk. Namuslu... Bizimkilerin arkadaşı... Daha ne yani?</span></p>
<p class="calibre2"><span class="font1">Ses çıkarmadı Zühtü Bey. Oğlanın dediği de doğru gibi. Üstelemedi. Fuat’ın bıraktığı parayı saydı. Listeye baktı, inceledi.</span></p>
<p class="calibre2"><span class="font1">— Hele bir eczaneyi göreyim, dedi. Düşünürüz.</span></p>
<p class="calibre2"><span class="font1">Refik, ağır ağır gidip oturdu sandalyaya. Zühtü Bey’e baktı bir süre,</span></p>
<p class="calibre2"><span class="font1">— Bir de şeyi diyeceğim dedi.</span></p>
<p class="calibre2"><span class="font1">Söylesem mi gibisine bakıyordu gene de.</span></p>
<p class="calibre2"><span class="font1">— Neyi diyeceksin?</span></p>
<p class="calibre2"><span class="font1">— Hemen kızmaya kalkma dedi.</span></p>
<p class="calibre2"><span class="font1">ilgisi daha da artmıştı Zühtü Bey’in.</span></p>
<p class="calibre2"><span class="font1">— Kızmaya mı kalkmayayım? Dedi.</span></p>
<p class="calibre2"><span class="font1">— Annem....</span></p>
<p class="calibre2"><span class="font1">Duraladı Refik. Zühtü Bey parlayacak gibi oldu, tuttu gene,</span></p>
<p class="calibre2"><span class="font1">— Ne olmuş annene?</span></p>
<p class="calibre2"><span class="font1">— Hastalığına çok üzülmüşler... Geçmiş olsun dedi. Bir de... Bir ricası var...</span></p>
<p class="calibre2"><span class="font1">— Eeee?...</span></p>
<p class="calibre2"><span class="font1">Güç tutuyordu kendini Zühtü Bey. Kapı açıldı, yavaşça Makbuş girdi. Yaklaştı Zühtü Bey’e,</span></p>
<p class="calibre2"><span class="font1">— Tepsi köftesi yapayım mı? Dedi. Yoksa ızgarada...</span></p>
<p class="calibre2"><span class="font1">Birden patladı Zühtü Bey,</span></p>
<p class="calibre2"><span class="font1">— istersen oturağa koy da pişir!.. Çık be kadın! iki kişi konuşurken zop diye girme odaya bir daha... Çattık be!..</span></p>
<p class="calibre2"><span class="font1">O hızla döndü Refik’e,</span></p>
<p class="calibre2"><span class="font1">— Söyle o karıya da; rica micada bulunmasın benden. Hastalığımın tasası da onlara düşmedi. Sen de çık hadi, uyuyacağım.</span></p>
<p class="calibre2"><span class="font1">Makbuş’un peşi sıra, Refik de ses çıkarmadan çıktı odadan. Gerçekten yorulmuştu Zühtü Bey. Kalkıp dideral aldı. Damlasını içti. Gidip uzandı yatağına. Acı duyuyordu. Bütün kabadayılık, umursamazlık çabasına karşın bir şeylere yenik düşmeğe başladığını yadsıyamazdı. Terslemişti ya, Mefharet’in ricasının ne olduğu da takılıp kalmıştı Kafasına. Refik’e sormayı da yediremiyordu artık. Kitaplarla, Refik’in, Seniye’nin getirdiği gazeteler, dergilerle, arasıra televizyonla oyalanarak geçirdiği bir kaç günden sonra bir akşam üstü kalkıp giyindi, çıktı evden. Çok iyi bulmuştu kendini. Ağır ağır tırmandı yokuşu, Tarlabaşı’nda yürüdü biraz. Geçen araçlara, iki yanlı iş yerlerine, gelen geçene baktı. Eczaneye vardığında altıya geliyordu. Fuat raflara kutuları yerleştiriyordu. Bir de yetişkin oğlan vardı yanında; bunu aldı demek yardımcı, önce oğlan görmüştü Zühtü Bey’i, alıcı sanıp buyur ediyordu ki, Fuat döndü. Sevinerek yaklaştı. Elini sıktı; masasına buyur etti Zühtü Bey’i. Sorun yasaklanmış bazı ilâçlardı. Ellerinde kalmıştı; ne depo alıyordu, ne fabrika. Hepsi toplanmış da bilmem ne işlem görecekmiş, ondan sonra...</span></p>
<p class="calibre2"><span class="font1">— Deyyusların ceremesi bize, diyordu Fuat.</span></p>
<p class="calibre2"><span class="font1">Pek de ilgi duymamıştı Zühtü Bey. Bildiği, artık bilmese de olacak işlerdi bunlar. Bu ara, Fuat, Nazmiye Hanım diye birinin uğrayıp Zühtü Bey’in hastalığını duymasıyla ağlamaya başladığını söyleyince duygulandı. Bir de kâğıt bırakmış kadın. Ev sahibi bilmem ne onarımı için ayrıca bilmem ne kadar... Kâğıda şöyle bir göz atıp bıraktı Zühtü Bey. Gelince bu parayı vermesini söyledi Fuat’a. Elinde reçetelerle birileri dolunca kalkıp izin istedi, çıktı eczaneden Fuat yarın sabaha uğrayacakmış. Buyur gel! Eczaneye ilk gidişi böyle mi olacaktı? Kalsa sıkılacaktı. Ağır ağır yukarı çıkıp Tarlaba-şı’nda yürümeğe başladı. Güneş batmış hava daha da serin-lemişti; sağlığına uygun değildi dolaşması. İçi hiç de öyle demiyordu. Akşamın indiği, tek tük ışıkların parlamağa başladığı bu saatte, Balıkpazarı’na çıkmak, Çiçek Pasajı’nda iki tek atmak, ağır ağır yürümek Parmakkapı’ya doğru... Bu da sağlığa zararlıysa içine sıçayım öyle sağlığın... Yolu dönüp İngiliz Konsolosluğu’nun duvarını görünce güç tuttu kendini Aynalıçeşme’ye sapmamak için. Nazmiye’ye uğrarsa dayanamayacaktı, biliyordu. Dayalı döşeli, kapısı kitli bekleyen odasını düşündü. Gidip eve, Nazmiye’nin işten gelmesine kadar dinlenip... Bırak ulan deliliği. A. üstünde şehit düşersin val-laa!.. Bok yoluna gideriz!.. Bir kaç hafta daha geçsin bakalım. Konsolosluğun karşısındaki ara sokağa saptı, Şütte’nin önünde durup baktı içeri. Alışveriş ediyorlardı. Yaşlı bir kadın füme balığı gösteriyordu yanındaki adama. Salamlar kesiliyor, peynirler paketleniyordu. Kalamata zeytinleri, iri duble zeytinler, içleri doldurulmuş tombalak yeşil zeytinler, sele zeytini... Bayıldığı şeydi zeytin. Bir de pastırma. înce ince kestireceksin. Bir de domuz pirzolası... Bir de... Tümünü yasak etti orospu çocukları. Ağız birliği etmiş gibi «Şarküteri yasak» demişti doktorlar. Hele akşamlan kesin olarak... Manavları, balıkçıları geçti... Dalgın, düşte gibi bakıyordu çevreye, Krepen pasajına dalsam mı? Bir sürü tanıdık ordadır şimdi. Şöyle iki tek onlarla... Hiç birini görmek istemedi. Yalnızlığı, büsbütün yalnızlığına karşın, öyle yakın düşüyordu ki içine, araya kimseleri sokmak istemiyordu. Sokağın köşesinden aşağıya doğru uzanmış, koca koca ampuller altında bağınp çağıran Balıkpazan kalabalığı yalnızlığını biraz daha sevdirdi kendine. Inceliyormuş gibi, tek tek meyve fiyatlarına bakarak yürüdü. Üzümler sepetlerde, tablalarda incirler, elmalar, armutlar, portakallar, mandalinalar, muz kangallan, kavunlar, karpuzlar... Meyveye düşkünlüğü yoktu. Yalnız kavun, rakıyla... Bir de kayısıyı severdi; o da çoktan geçti. İstediğin gibi yersin demişlerdi meyveler için... Senin isteklerin değil, onların dediği önemli. Üç beş yıl sonra da tam zıddını söylemeğe başlarlar. Doktor denen... Çiçek pasaj ı’na girip de kuytu yerdeki boş bir mermer masayı görünce tutamadı, gidip oturdu. Bir duble rakı, beyaz peynir, kavun, ekmek söyledi. Daha delikanlılığın eşiğindey-ken, yasak içki içtiği günlerin evecenliğiyle gelip geçenlere bakmaya başladı. Daha çok biracılarla dolmuştu avlu. Yalnız ötede, sulandırılmış rakılarıyla iki genç çevreden ayrılıyor gibiydi. Hem de öyle ağır başlı bir görünümleri var. ki... Akşamcılar içerlerde kurar tezgâhı. Bunlar biraz da göze batmak istiyorlar... Genç dediğin göze batacak!.. Hele böyle ağır ağır oynuyorlarsa!.. İlk yudumda şaşaladı, tanımadığı birine kazayla çarpmış gibiydi. İkinci, üçüncü yudumda ancak poğuk rakının o sıcak, o tanıdık, o yakından tamdık yüzüyle karşılaşmıştı, ikinci dublede senli benliydiler artık. Yenileyeyim mi Ağbi? Kalsın. Yeter bugünlük. Kavun tatsızdı ya, gene de öyle sardı ki namussuz; aslında bir küçük şişe içeceksin ki ağırdan. Pasajdan çıkarken tatlı bir bulut oturmuştu başına. Dünya güzel be! Nazmiye’cik ağlamış. Kadınlar ağlar. Nazmiye bir kez ağladıydı, o da kocasının ölümünü anlatırken. Tanıyamamış adamı hastanede; başı, yüzü param parçaymış. Mintanından tanımış. Sargılar içinde ölmüş sonra da... Allah rahmet eylesin!... ölen ölüyor, ne yapalım? Vitrinlere bakıp, bazı bir kravata, bir gömleğe, bir kumaşa takılarak ağır ağır yürümenin tadını çıkarıyordu Taksim’e doğru. Sinema afişlerine baktı. Seks filmleri oynatılıyordu burda; girsem mi bir gün? Görülürüm diye çekiniyor, ayıbına gidiyordu nedense. Seyri de tatlıdır o işin. Daha erkekleşmediği çocukluk yıllarında bir albüm geçmişti ellerine; biçim biçim o işi resimlemişler. Kendi kendine doyum çabasına ilk kez o resimlere bakarak kalkışmıştı. Ne demiş adam; sonra ne karılar s... ama, nerde o ilk otuzbirin tadı? Gülmeğe başladı. Talimhanede bir apartımanda tablo yaptırmışlardı bir gece! Bir sürü çıplak kan... Siktiret, olmuş bitmiş şeyler. Hepsi hava... Bugüne bakalım!.. Nazmiye’ye bile gidemiyoruz şimdi... Karşıya geçti, Vakko’nun önünde durup vitrine baktı bir süre. Camdan akıp duran insan kalabalığı arasında silik bir resim yürümeğe başlayınca döndü yavaşça: Oydu. Bu da pinpon kocası Şem’i Bey!.. Pinpon mu?... Mefharet bir şeyler anlatıyordu gülerek. Zühtü Bey’i görmeden bir iki metre ötesinden geçmişlerdi. Ellerinde paketler. Ne yaşlısı, çok genç görünüyordu Mefharet’in kocası. Ak saçlan, ak giysileri, ince uzun boyuyla öyle uyumluydu ki, yaşını iyice ört bas ediyor demek... Mefharet de sanki o Mefharet! Yıllar bir şey yapmamış bu kıza!.. Göğsüne doğru sıcak bir şeyin yayıldığını duyunca korktu. Durup ardlann-dan baktı bir süre. Lâle Sineması’na doğru yürüyüp kalabalık içinde yitip gitmişlerdi. Toparlandı. Kızdı kendine. Sanki bir bok oldu. Ağırdan yürümeğe başladı yukan doğru. Koşturup peşlerinden mi yetişecektim? Deminki yürüyüşün gevşekliği yoktu gene de; yadşıyamıyordu değişmeyi. Taksim’e varmadan, Meşelik sokağına gelip te sağdaki Ayatriada kilisesini görünce durdu. Bahçedeki ıhlamurun altında Lena’yı beklediğini anımsadı bir paskalya gecesi. Kıpır kıpır bir sevinç bir kez daha değiştirmeğe başlamıştı içini. Şu aşağı sokaktaki handa, Mefharet’i yatağa attığı oda ile Ayatriada kilisesinin, iki koca ıhlamur, bir çam, bir söğüt, adını çıkaramadığı başka ağaçlarca bölüşülmüş avlusu arasında bakıp kalmıştı öylece. Mefharet geçip gitti o deyyusun kolunda. Lena kilisede değil... O gece çıktığı gibi çıkıp gelse ne olacak? Daha çok var paskalyaya. Gece ile gündüz eşit 22 Mart’ta; dolunay görünecek. Dolunaydan sonraki ilk pazar Paskalya. Bir hafta paskalya. Okullar tatil. Yumurtalar boyanır. Elena, babası Yorgo’nun eski kırmızı fesini atarmış kaynayan suya, yumurtalarla. Ulan Yorgo... Nasıl söverdi? Hay dinini imanını avradını to shini!. To shini de ip demekmiş. îlk duyduğunda kötü bozulmuştu Zühtü Bey. Dövmeğe kalksan, her şey bir yana, nesini döveceksin bu sakat gâvurun? Gülünce önde iki diş sallanır. Sık gülmez, gülünce de güler... Palyo Turke!.. Pis Türk derlermiş. Bana demeğe kalsalardı geçmişini s-., derdim hepsinin. Ulan Mefharet. Gitsin o soytarının kolunda elinde paketlerle fingir fingir Beyoğlu’nda ricası varmış benden... Hestike o poli-doros... Na se heso Mefharet!. Skata sta mutra su!.. Bildiği rumca bütün sövgüleri sıralamak öyle tatlı geliyordu ki... O kolunda götünü sallayıp kıvırarak gittiği pezevenge de... Tin avradina su, Şem’i Bey!... Yoo, (ş) diyemez onlar, Semi Bey. Tin avradina su, Semi Bey... Tin avradina su!. Na se heso Semi Bey.. En iyisi eve gidelim artık tin avradina su... Fransız Konsolosluğu’nun köşesine varınca durulmuş, gevşemiş gibiydi iyice. Sövgü dediğin ilâç. İnsanoğlunun bulduğu bedava ilâç. Bas kalayı binlerine; trankilizan işte... Lena da söverdi ara sıra rumca. Na se heso dediğini duymuştu bir gün rum bakkal çırağına. Sınttı oğlan. Suratına sıçayım demekmiş... Na se heso ulari, hepinizin ben... Dünya bok zaten. Konsolosluktan kıvrılıp da aptesanelerin önünden geçerken burnuna gelen pis kokular öğürtü yaptı içinde. Na se heso Mefharet senin ben... Lena’yla evlenseydim, ben de koluma takıp şimdi Beyoğlu’nda, senin karşına çıkıp... Evlenmez-dim ki Lena’yla. O da benimle evlenmezdi. Evlenmez miydi? Evlenmezdi. Bu basit doğruyu kafasında çevirip irdeledi uzun uzun. O kız evlenmezdi benimle. Sevgisizlikten öte bir şey vardı aramızda. Segapo dese de vardı. îliklerinize kadar işlemiş korku vardı aramızda. Babası Yorgo Mavridis aşmıştı korkuyu. Varlık vergisi için yollandığı Aşkale’de sağ yanma inme inince dünya umurunda olmamış artık kart gâvurun. 6-7 Eylül gecesini anımsıyordu Zühtü Bey. Azınlıkların, özellikle Rumların titrediği o gece, Yorgo Mavridis, evdeki koca şişe vişne likörünü dikmiş, evin önündeki sokakta ünlü tatav-yanoyla, kasap havası ehe ya panaya’yla horona kalkışmış, tekerlemelerini bağırmağa başlamıştı:</span></p>
<p class="calibre2"><span class="font1">Dün akşam ehtes to vradi</span></p>
<p class="calibre2"><span class="font1">Kayboldu bir anahtari</span></p>
<p class="calibre2"><span class="font1">Kim bulursa ke to feri</span></p>
<p class="calibre2"><span class="font1">Bes para bahsis sto heri...</span></p>
<p class="calibre2"><span class="font1">Zühtü Bey olayların başladığını duyup ta koşturarak eve geldiğinde Lena, babasına söz geçirememenin umutsuzluğuyla kapıda korkudan kaskatı kesilmişti. Adamı çekip içeri aldı Zühtü Bey. İstanbul saatlerce kan, ateş, duman içinde çalkanıp durmuştu. Yorgo Mavridis sızmış, Lena, Beyoğlu’-ndan gelen kapkara uğultuları, şangırtıları duydukça hıçkırmaktan bile korkarak büzülüp kalmıştı Zühtü Bey’in koltuğunun dibinde. Atatürk’ün Selânik’teki evine bomba koyan Palikarya’ya bu dersin gerekli olduğunu açıkça söylüyordu Zühtü Bey. Gene de bir kargaşa vardı içinde. Şaşkınlık, ikirciklilik... O bunalım içindeki Lena’yı iki kez kanapeye yatırıp sevişmeye zorlamasını da sonraları biraz utanarak anım-samıştı. Kız öylesine isteksiz, öylesine ürkü içindeydi ki... Donuk bakışları, İkincisine atıldığında «Yeter vire Zuhti!.» diye inlemesi, yıllar sonra, gün günden büyüyüp yüreğine oturan, kendine açıklamaktan bile kaçındığı acılı bir anıya dönüşmüştü neden 6-7 Eylül olaylarının, Selânik’teki bomba öyküsünün, bir düzen olduğu üzerine açıklamalar çıkınca, o gece, Lena’ya karşı söylediklerini de utanarak anımsa-mıştı. Yeter vire Zuhti... Daha sevecen davranmaya çalıştı, o günlerden sonra. Olmadı gene de... Hep dalgındı Lena... ötelerde, çok ötelerde sürekli bir şeyler düşlüyordu sanki. Yaşamının en önemli olayı diye anlattığı öykü doğruydu belki de!.. Kız değildi Zühtü Bey’le yattığında. Andrea’yla yatmış daha Zapyon’da okurken; bu kız O’nu düşünüyordu. Zoğrafyon’da okuyormuş Andrea, Lena Liseye başladığında. Sevişmişler. Sporcuymuş, boksör filân... Niyeyse, Atina’ya kaçmış oğlan. Almanlar girmiş Yunanistan’a. Sonrasını bilmiyordu Lena. Andrea’nın ardından Lena da gidecekmiş ya, üstüste gelen Alman işgali, babasının Aşkale’ye sürülüşü, annesinin ölümü yıkıp bırakmış Lena’yı. Küçüklüğünü acı bir mutlulukla anımsar, ara sıra anlatırdı Lena. Sa-matya’da Bizans’tan kalma Ayayorgi Kilisesi yakınında otururlarmış çocukluğunda. Türk’lerle yakın komşuluk içinde büyümüş. Kabakulak olduğunda Zehra Teyzeyle birlikte annesinin, okutmak için hocaya, Kocamustafapaşa’da bir camiye götürdüklerini söylerdi. Bir Türk komşularını da papaza götürmüşler bir gün okutmaya. Komşu Türk bakkalın onaltı yaşlarında delikanlı oğlu parayı avcuna yukardan bırakırmış, akıllarına kötü bir şey gelmesin diye, yeni yettiği günlerde. Bir de bir anısı vardı, sık sık yinelerdi: Mahallede yoksul bir Rum’un ölüsünü dört yanından uzanmış iplerle tutup sallayarak götürdükleri bir tabut geçerken karakolun kapısında oturan polisler, komiser ayağa kalkmış, saygıyla selâmlamışlar. Lena sekiz-dokuz yaşlarındaymış o zamanlar; şaşırıp kalmış. Başımıza ne geldiyse buraya Tarlabaşı’mn altında Aya Kostantin kilisesinin yakınına taşındıktan sonra geldi diyordu Lena. Komşu Rumları da sevmiyordu. Zühtü Bey eve girip çıkmağa başlayınca söz atmaya da kalkışmışlardı.</span></p>
<p class="calibre2"><span class="font1">Aman aman Eleni</span></p>
<p class="calibre2"><span class="font1">Kenanas the se teli</span></p>
<p class="calibre2"><span class="font1">Yati ise filimeni</span></p>
<p class="calibre2"><span class="font1">Apo ton komiseri</span></p>
<p class="calibre2"><span class="font1">Eski bir rum tekerlemesiydi bu. «Eleni kimse istemiyor, komiser öptü seni» anlamına. Komiser de Zühtü Bey oluyordu! önce gülmüştü Zühtü Bey. Baktı ki Lena çok üzülüyor, bir gün mahallenin Rum bakkalına uğrayıp ana avrat kalayladı herifi, tüm mahalleliyle birlikte. Bir de komisere bok atıyorlardı... Ulan bir daha duyayım böyle şey, hepinizin... Yayıldı; ürküp sindiler. Her şey doğal düzeninde yürüyüp gitti ondan sonra. 6/7 Eylül olaylarından sonra Yunanistan’a gidenler oldu. Ordan da iyi haberler gelmiyordu. Türkiye’den gidenlere TÜRKOSPORE (Türk tohumu) diyor-larmış. Zühtü Bey’e de Gümülcine’li olduğu için, Rum tohumu demişti oğlanın biri İstanbul Lisesi’ndeyken. öldürecekti oğlanı, güç aldılar elinden. Demek bunlar da bizim tohuma bozuluyorlar!... Hey Lena!. Türkospore Lena... Ne güzel reçeller, likörler yapardı... Vişne, gül, karışık meyve likörleri... (Yiristo) Çevirme tatlısı, aspro gliko yapar. Üşenmez suyu kaynatır, şekeri içinde çevirir de çevirir. Kaşığa doldurup bir bardak suya daldırırlar verirken (ÎPOVRİHİ) derler, denizaltı yani... Midyeyi kabuğuyla içine atıp yaptığı bir tür pilâv, salma dedikleri yemek burnunda tütmeğe başladı Zühtü Bey’in. Ayatriada’dan, gece yarısından sonra çıkıp da Lena’yı eve götürdüğü Paskalyaları anımsadı. Masayı düzenlerler. Boyalı yumurtaları kırarlar. Salma yapmıştır Lena. Paskalya çörekleri, içkiler... Cumartesi’dir. İsa dirilmiş o gün! Aklınızı s...m sizin ben... Fayi tis ağapis denir o yemeğe. Sevgi yemeği... Kidonopasto, çam fıstıklı ayva ezmesi, kurabiyeler, pastalar... Tümüne sövüp sayar Yorgo, beğenmez. Skata sta mustra su!. Vire pasta mı bunlar... Hay dinini imanini avradini to shini senin ben cehennemin kütüğü Yorgo!. To yelekaki pu foris şarkısı vardı bu sokaklarda bir zamanlar, Zozo Dalmas’ın. Atatürk de severmiş... Atatürk o zamanlar Venizelos’la... Eve gelip de merdivenleri ağır ağır çıkarken Seniye kaygılı yüzle indi çabucak. Daha ilkinde böyle uzun süre kalmasından korkuya kapılmışlar. İyi bok yemişler!.. Odasına çıkıp koltuğuna yerleşince iyice yorulduğunu anladı o da. Refik’i sordu. Eczaneye gitmiş. Bern soruşturmaya gitti demek. Gelir şimdi. Geldi. Gülerek girdi odaya. Bu oğlan da hep böyle sırıtıyor bu günlerde. Benimle dalga mı geçiyor aklı sıra? Fuat Bey demiş ki... Has-siktirsin Fuat Bey... Oraya yerleştim mi sanıyor?... Mefharet, elinde paketler Beyoğlu’nda...</span></p>
<p class="calibre2"><span class="font1">— Neymiş ricası?</span></p>
<p class="calibre2"><span class="font1">Refik duraladı.</span></p>
<p class="calibre2"><span class="font1">— Ricası filân yok, dedi. O toplatılan ilâçların...</span></p>
<p class="calibre2"><span class="font1">Bozulacaktı Zühtü Bey.</span></p>
<p class="calibre2"><span class="font1">— Siktiret şimdi ilâcını, dedi... Onu sormuyorum...</span></p>
<p class="calibre2"><span class="font1">Anlamış olmalıydı Refik. Sorar gibi bakıyordu gene de.</span></p>
<p class="calibre2"><span class="font1">— O kadın dedi Zühtü Bey... Hani ricası varmış benden. ..</span></p>
<p class="calibre2"><span class="font1">Bir Sessizlik oldu. Söze girmekten çekiniyordu Refik.</span></p>
<p class="calibre2"><span class="font1">— önemli değildi dedi yavaşça.</span></p>
<p class="calibre2"><span class="font1">Zühtü Bey’in üstelemesini önlemek için ekledi hemen.</span></p>
<p class="calibre2"><span class="font1">— Kusura bakmayın dedi. Yemin ettirdi bana... Artık söylememi istemiyor...</span></p>
<p class="calibre2"><span class="font1">Bir ateş bastı Zühtü Bey’in yüzüne. Yemin mi ettirmiş? Gel.de şimdi... Refik’i de o orospu anasından doğduğuna doğacağına... Fakat öyle sevecen bakıyordu ki oğlan. Söylediğine üzgündü belli ki... Ne yapsın? Anası istediyse... Güldü.</span></p>
<p class="calibre2"><span class="font1">— İyi bok yiyor, dedi.</span></p>
<p class="calibre2"><span class="font1">Gülmesini de beğenmemişti oysa. Konuyu değiştirmek gereğini duydu.</span></p>
<p class="calibre2"><span class="font1">— Pervin nerde? Dedi. Gelse de şu eczane işini bir de onunla konuşsak. Fuat’ı o tanıyor değil mi daha çok... Ne oldu Meliha Hanım, daha iyileşemedi mi?...</span></p>
<p class="calibre2"><span class="font1">Hemen soğuyan bir sessizlikle burun buruna geldi birden. Bir şeyler demek istiyor bunlar... da diyemiyorlar mı ne?... Şu bakınmalarına bak...</span></p>
<p class="calibre2"><span class="font1">— Ne oldu? Dedi...</span></p>
<p class="calibre2"><span class="font1">Gene bir duraksamayı, kapımn dibindeki Seniye bozdu,</span></p>
<p class="calibre2"><span class="font1">— Şey, dedi... Siz üzülmeyin diye, biz hemen şey yapmadık...</span></p>
<p class="calibre2"><span class="font1">Ne yapmamışlar? Niye üzülecekmişim? Seniye aynı çekingenlikle ekledi yavaşça,</span></p>
<p class="calibre2"><span class="font1">— Meliha Hamm Teyze...</span></p>
<p class="calibre2"><span class="font1">Gene durdu. Ne aptal kız bu... Karıya bir hal oldu. Olduysa oldu... Söylesene be!..</span></p>
<p class="calibre2"><span class="font1">— Sizlere ömür...</span></p>
<p class="calibre2"><span class="font1">— Yaaa!..</span></p>
<p class="calibre2"><span class="font1">Başka ne diyeyim şimdi? Demek günlerdir fiskos... Buymuş demek!. Yaşamak mıydı onunki?... Güçlükle ört bas ettiği bir sevinç doluyordu içine. Bu evin sırası savıldı gibi!.. Kocakarı gitti. Bu kez de atlattık biz... Yaşamasını biliyoruz da ondan... Ulan şu dünya... Hay dinini imanini avradini to shini...</span></p>
</body>
</html>
