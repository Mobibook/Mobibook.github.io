<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre6"><span class="font10">IX.</span></h2>
<p class="calibre2"><span class="font1">Sansürün geri çevirdiği yirmi sayfalık cılız öykü de, üç beş satırlık resmi yazıda öyle anlamsız gelmişti ki Gündüz’e... Yönetmeliğin bilmem kaçıncı maddesinin a,b,g,n daha bilmem ne fıkralarına aykırı görüldüğünden... Altında da bir sürü imza... Adamlar ciddi ciddi okuyup irdelemişler bu saçma sapan şeyi, sonunda da düzene zararlı olacağını saptamış* lar! İnsan oğlu kadar «hıyar» yaratık yok yeryüzünde der dururdu Kaynakçı Mustafa. Yalan mı? Saffet Duran da gülüyordu alay eder gibi. Yeniden baş vuracaklarmış. Bir ermeni varmış, sansür senaryosu yazan, ona yazdıracaklarmış bu kez. Nasıl olsa sansürden çıkaracaklarına güvenli bir tutum içinde görünüyordu Saffet Bey.</span></p>
<p class="calibre2"><span class="font1">— Siz Refik’le öyküyü yeniden bir gözden geçirin isterseniz dedi, yazıhanede Gündüz’ü kapıya kadar yolcu ederken.</span></p>
<p class="calibre2"><span class="font1">Ara sokaktan ağır ağır Beyoğlu Caddesine çıkınca, şimdi şimdi aklına gelen korkulu olasılıktan kurtulmanın sevinciyle duraladı Gündüz. Ya bu iş bozuldu, ver paralan deselerdi ne yapacaktım? Demediler işte, atlattık... Asıl öykünün silik benzeri olan, uyduruk, ilkel konuşmalar serpiştirilmiş derme çatma senaryo taslağım anımsadıkça bu ayıbın sorumlusu kendisiymiş gibi utanır olmuştu. Şiirlerimi bastırınca birer kitap göndersem şu sansürdekilere de anlasalar benim o düzeyde olmadığımı!. Senaryo senin adına mı gitti ki? Sonra onlar ne düzeyde?... Ne bileyim? Yüksek katlardan gelerek devlet adına görevli oturduklarına göre oraya, o yirmi sayfalık rezillik düzeyinde de olmamalılar!. Değildirler inşallah!.. Arasın Refik kardeşimiz, neresine, nasıl bakacakmışız bu Allahın belâsı öykünün, düşünelim... Dergide çıkan şiirlerine yöreden gelen sevindirici tepkiler de olmasa son günlerde nerdeyse karabasan çökecekti üstüne. Pervin’in o oğlanla, Sabri miydi, ilişkisini, hele son karşılaşmalanndaki bu konuyla ilgili olduğunu sonradan anladığı ürkek; ürkek filân değil, basbayağı sinsi soruşturmasını anımsadıkça yoğunlaşan bir karaltıya dönüşüyordu içindeki herşey... Niye bu kadar önem verdim bu kadına? Genç bir oğlan bulmuş kendine. Bulur... O oğlan da daha iyisini bulunca atlatmış bunu. Atlatır... Kadın erkek ilişkisinin özeti bu değil mi?.. Tam yaralı gününde de sana rastlayınca el altı soruşturmaya çalıştı; olur ki bir şey çıkar da, kızın ağbisi zaten haymlık etmiş eski bir tutuklamada, filân diye kıza üstünlük sağlar!.. İyice kirlenmeye başladı içim. İnsanlara güvensizim, asıl karanlığım bu benim. Böyle bir toplumda nesine güvenilir in-sanlann?... İstersen güven de zokayı yuttursunlar. Herkes, içini örtüp gizleyecek sözcükleri bulup kullanma çabasında. Yüreğini açmak alıkların işi... Benim yüreğim ne olacak peki? «Bir şûlesi var ki şem’i cânm-Fânûsuna sığmaz âsümâ-mn»... Böyle olacak devrimcinin yüreği!.. Sen öyle misin? Bilmiyorum. Yalnızım ben. Çok yalnızım. Devrimci yalnız olur mu? Hele ülkenin fakır fakır kaynadığı bu dönemde. Şöyle bir çevrene bak! Bakıyorum. Evet, bakıyorsun!.. Kapkara mürekkep pisliğine bulanmış dizgiden gelme provalara bakıyorsun. Üçüncü hamur kâğıtlara çamur gibi yayılmış, canından bezdiren kara satırlar var senin için akşamlara kadar, ülkenin olayları değil-■■ Bâbıâli’de hiç kimse kendi gazetesini okumazmış. Anladın mı, niye okumuyor? Başka gazete de görmüyorsun. Tümünün Allah belâsını versin gazetelerin. Gazeteden ne olacak? Burjuvazinin yalanlan. Doğru dürüst bir gazete mi var? Herşeyim kısıtlanmış benim. Biraz politik görünümlü bir eyleme kalkışsam önce en yakınımız olacaklar kaçacak çevremden. Kimmiş o yakınlar? O da ayn sorun.. Bizi öylesine dışladılar ki... Bir yerden ötesine izin yok; çizdikleri sınırın dışında yapacağız ne yapacaksak. Refik’lerle, Şahin’lerle... Yap da görelim neymiş yapacağın!.. Gittiği bir gün- genç işçilere rastlamıştı Salih’lerde. Pazardı. Hacer Hanım çocukları bilmem ne dedeye götürmüş. Geceleri altına kaçırıyormuş biri ara sıra. Hamza, bir sarı, tüysüz oğlan; en bilinçlileriymiş sendikada, gülüyordu. Onu da götürmüş annesi küçükken; iyi gelmiş... Salih’in öyle yumuşak ilişkileri vardı ki genç işçilerle, devrimciden çok, babacan, kimseyi kıramadığı için vanm yoğunu ona buna kaptınp nasıl olsa top atacak tatlı bir esnaf görünümündeydi. Hacer Hanım gibi bir kadınla yıllar yılı yaşamaktan mı edindi bunu?... Biraz da doğaçtan geliyor. ...İçerde de en çetin çatış-malann arasında böyle kaldı bu adam. En yakmlanna sertleşir, o da çok gerekli görmüşse. Bana bir kaç kez gerekli görmüştü... Haklı mıydı? Ne bileyim? Haklıydı belki. Biz aydınlar, her şey birden değişsin, olsun bitsin bekliyormu-şuz... Çok kızmıştım. Şimdi düşünüyorum da, yanlış değil belki... Beklediğimiz değişim gecikince de mutsuz oluyoruz. Boş bunlar, işçi mutsuz olmuyor mu? Günlük ekmek kavgasında öncesini düşünemiyor belki. Siz düşünün incesini... Benim ekmek kavgam yok mu? Ben emekçi değil miyim?... Dipsiz düşüncelere dalıp yitmek yalnızlığın getirdiği bir şey. Şahin dte gittikten sonra kimse yok gibi... Nihat’la ortak çalışmanın geliştirdiği yakınlık da bir yere kadar, öteye gitmeline öyle çok engel var ki... Oğlan iyi hoş da, gazeteden kurtuldu mu doğru meyhaneye... Ne yapsın? Bütün çevresi orda. Bir de handaki dergi odalan var ya, orası akşam üstü ilk buluşma yeri. Çok çok bir saatlik... Söyleşilerinde bulunmak tatlı benim için, yararlı da, ama, bir uysam ne sağlığım, ne param kalacak... Kitaplar, en iyi arkadaşlar kitaplar... Eskilerde gizli gizli arayıp okuduğumuz şeyler işportalara düştü. KAPÎTAL’in biribirinden ayn iki tam çevrisinin olacağını düşlemek olası mıydı bizler için? Türkiye değişiyor. Biz o değişmenin dışında değiliz kuşkusuz... da, ne kadarına ne denli uyabiliyoruz? Neyin, nasıl değiştiğini kavradım mı? Şu Pervin’i alalım... Pervin değil de, söz gelimi, Fuat... Fuat’la nişanlısı mıdır nedir, o kız, Emine’yi alalım, ilişkilerindeki bağımsızlık, başına buyrukluk, başıboşluk de şuna, başıboşluk olsun, aslında saygıdeğer bir şey olmalı; ben yadırgıyorum. Yalnız ben mi? Bizim çevremizdeki arkadaşlan düşünüyorum yıllar öncesindeki; böyle bir ilişkiyi nasıl damgalarlardı? Kız kalkıp bir sürü delikanlıyla sere serpe dolaşacak!.. Nişanlısı da gülerek bakacak olanlara. ■■ Türkiye’nin değiştiğini burdan mı anlıyorsun? O dönemde de Fuat’lar, Emine’ler vardı; bir de Salih’ler, Gündüz’ler vardı... Devrimciler arasında da mı? Daha karışıklan da vardı; ne sanıyorsun? istediğimle yatmama kimse karışamaz diyen Madam Kolantay özentilerini duymadın değil mi? Tanımıyorsun!. Anladık ama, gene de öyle değil bu... öyle bir savı yok kızın! Aman, ne bileyim; kafam takılıyor işte... Cinsel açlık içinde kaldıkça daha da takılacak. Bırak şimdi... Akşam karanlığında, bir başına sokaklarda sürüklenir gibi yalnız eve dönmeye alıştın mı ötesi dert değil. Hava kar görünüyor. Gidip odaya sobayı yakıp çayı da koydun mu ateşe... Madam iki gündür yok. Yaz kış Kınalı’da oturan yakınlanna gitti. Meryem satlıcan olmuş... ölsün isterse. Yalnız sen ölme Madam! Sonra ben ne yaparım?.. Taksim’e çıkınca ayaklan saptı; Talimhane’den kıvnldı, ağır ağır Feridiye’ye doğru yürümeğe başladı. Refik’e bir uğrayayım. Saffet Bey de demedi mi öyküye bir daha bakalım diye?.. Evde yoktur. Belki Zühtü Bey buyur eder, onunla konuşuruz. Pervin de orda mıdır? Sokağa inip de merdivenleri çıkarken birinci katta durdu, zile bastı. Tam yukarıya dönüyordu ki kapı açıldı. Pervin tanımamış gibi kaldı, sonra sevinçli bir şaşkınlıkla içeri çekildi,</span></p>
<p class="calibre2"><span class="font1">— Buyrun, dedi...</span></p>
<p class="calibre2"><span class="font1">Kurcaladığı oyuncağı ummadık anda çalışmağa başla-</span></p>
<p class="calibre2"><span class="font1">mış bir çocuk gibi ürkek duralamıştı Gündüz de. Toparlandı,</span></p>
<p class="calibre2"><span class="font1">— Mcrhuba, dedi. Refik’e çıkıyordum...</span></p>
<p class="calibre2"><span class="font1">— Onlar yok evde... Yukarda Makbuş var yalnız... Buyurmaz mısınız?...</span></p>
<p class="calibre2"><span class="font1">Beklenmedik bir durumla sallantıda kaldı bir; sonra başka yapacak şey bulamamış gibi,</span></p>
<p class="calibre2"><span class="font1">— Sizi tedirgin etmiyeyim, dedi Gündüz...</span></p>
<p class="calibre2"><span class="font1">i— Rica ederim!.. Buyrun!..</span></p>
<p class="calibre2"><span class="font1">İçerdeki küçük konuk odasında kanapeye çekingen iliştiğinde Gündüz de Pervin kadar şaşkınlığını atamamıştı daha. Bir şeyler demek gereğini duymuş gibi,</span></p>
<p class="calibre2"><span class="font1">— Ben de şimdi geldim, dedi Pervin. Bir şeyler hazır-lıyayım... Yeriz...</span></p>
<p class="calibre2"><span class="font1">—f Aç değilim dedi Gündüz, öğle yemeğini akşama doğru yedim. Saffet Bey aratmış; erken ayrıldım gazeteden... ,</span></p>
<p class="calibre2"><span class="font1">Biraz araladı, Pervin’in almasına komadan ekledi yavaşça,</span></p>
<p class="calibre2"><span class="font1">— Bizim senaryoyu geri çevirmiş sansür...</span></p>
<p class="calibre2"><span class="font1">— öyle miii?</span></p>
<p class="calibre2"><span class="font1">Beklemediği kadar üzgün, gelip yakınına ilişti Pervin; gözlerini Gündüz’e dikti,</span></p>
<p class="calibre2"><span class="font1">— Peki, şimdi ne olacak? Dedi.</span></p>
<p class="calibre2"><span class="font1">Bu sevecen ilgi öylesine dokunaklıydı ki, acısını gizlemek istiyormuş gibi gözlerini kaçırıp yere bakmaya başladı Gündüz. Uzasın, iyice yoğunlaşsın bu sıcacık zaman parçası. Peki, şimdi ne olacak?..</span></p>
<p class="calibre2"><span class="font1">— Bilmiyorum diye mırıldandı Gündüz. Saffet Bey yine göndereceğiz diyor. Refik’e bir uğrayayım dedim ben de...</span></p>
<p class="calibre2"><span class="font1">Sustu, istediği her şey vardı söylediklerinde. Sana gelmedim dediğimi de anlamıştır. Demediklerini de anlamıştır. Kadının gözlerine baksana. Bal rengi... iliştiği yerden yavaşça doğruldu Pervin,</span></p>
<p class="calibre2"><span class="font1">— Allah belâlarını versin, dedi, iyice bir şey yapmaya kalktın mı karşına dikilirler üzülmeyin... Üzülseniz ne yapacaksınız?-.. Böyle bu ülke... Siz benden iyi biliyorsunuz...</span></p>
<p class="calibre2"><span class="font1">Acı gülümsemeyle döndü, kapıya doğru yürürken,</span></p>
<p class="calibre2"><span class="font1">— Çay koyayım dedi. Kahvaltı gibi bir şey yaparız...</span></p>
<p class="calibre2"><span class="font1">Gündüz’ün almasına bırakmadan çıktı. Mutfaktan musluk, çaydanlık, bardak, kaşık sesleri gelmeğe başlamıştı. Daha güvenli yerleşti oturduğu koltuğa Gündüz. Yanyana iki pencereden karşı evlerin ışıkları görünüyordu. Perdeler basma, kreton gibi bir şey. Tül var. Tekli bir avizenin altında genişçe sigara sehpası. Yerde eski halı. Kireç badanalı duvarlar boş; yalnız kapı yanında asılı, camlı çerçevede bir eski aile fotoğrafı. Yanyana oturmuş kankoca. Kadının kucağında kız çocuğu. Annesinin kucağında Pervin mi?. Küçükken hiç de güzel değilmiş. Şimdi de--- olgun, dipdiri kadın-.. Baksana... Kapıyı iteleyip dolu tepsiyle giren Pervin’in her adım atışta kahverengi eteğini biçimlendiren kalçaları, gergin bu-luzun ele verdiği dolgun göğüsleri, omuzlarına dökülen saçları... Peki, Sabri ne oldu?... Felsefedeki kızın ağbisi devrimci diye... Röntgen...</span></p>
<p class="calibre2"><span class="font1">— Zahmetler ediyorsunuz dedi, Gündüz...</span></p>
<p class="calibre2"><span class="font1">— Yoo, bazı akşamlar böyle yapıyorum ben...</span></p>
<p class="calibre2"><span class="font1">Çıkıp bir yerlerde bir şeyler yeseydik diyecekti Gündüz, diyemedi. Para sorunu var bir. Sonra dışarda yiyince insan sonunda böyle bir yere gelipde daha iyi değil mi?... Çekingenliği de yok kızın. Yukarıkiler nerde? Seniye’nin akşam dil kurslarından geç döndüğü, Refik’i, Fuat’la, Emine’nin alıp bir yerlere götürecekleri, Zühtü Bey’in eskisi gibi, çoğu geceleri eve gelmediği, kekli, reçelli, çaylı söyleşide Gündüz’ün sormasına kalmadan çıktı. Oysa rakı içmeği nasıl istiyordu... Söylenir mi? Ne var yani, niye söylenmez? Kan kalkıp bir de oynasın ortada!. Sonra da tam siz içerde şey... Mahalleli baskın versin!.. Güldü. Bu kız da tatlı gülüyor...</span></p>
<p class="calibre2"><span class="font1">— Aldırmayın dedi Pervin. İçindeki sevinci yitirmemesi gerek insanın-••• Hepsi geçiyor... Daha neler yazacaksımz siz...</span></p>
<p class="calibre2"><span class="font1">Bu daha orda!.. Yazacağım, daha çok şeyler yazacağım, biliyorum... Ama bir de bir şey var ki... Bak böyle gülüyorsun... Reçeli sen yaptın demek... Ayva reçeli... Sevmem mi? Isırdığın ekmeğin kırmızı dudağına değerken üstündeki ayva reçeli--- Röntgen durumunu mu sorayım şimdi?..</span></p>
<p class="calibre2"><span class="font1">— O gün üzgün gibiydiniz... Ya da bana öyle geldi...</span></p>
<p class="calibre2"><span class="font1">Şaşaladı, bu da niye gibisine, gülümsedi,</span></p>
<p class="calibre2"><span class="font1">— Kvol dedi Pervin. insanın bazı sıkıntıları oluyor...</span></p>
<p class="calibre2"><span class="font1">Gündüz’den kaçınyormuş gibi gözlerini masaya kaydırdı,</span></p>
<p class="calibre2"><span class="font1">yeşil zeytine uzanırken,</span></p>
<p class="calibre2"><span class="font1">— Geçti, dedi yavaşça...</span></p>
<p class="calibre2"><span class="font1">Sonra başım kaldırdı, dupduru bir bakışla gülümseyerek gözlerini Gündüz’e dikip kaldı bir süre.</span></p>
<p class="calibre2"><span class="font1">— Sizin olmaz mı?...</span></p>
<p class="calibre2"><span class="font1">— Olur dedi Gündüz, öyle sıkıntılı günlerim olur ki bazı...</span></p>
<p class="calibre2"><span class="font1">Sonunu getirmeden bıraktı. Uzunca süren bir sessizlikle</span></p>
<p class="calibre2"><span class="font1">içten içe kımıldayan yakınlaşma duygusu, ağırlığı bölüşmeğe zorluyordu Gündüz’ü.</span></p>
<p class="calibre2"><span class="font1">— içerde ölmeyi düşündümdü böyle bir günümde, dedi.</span></p>
<p class="calibre2"><span class="font1">Daha yoğun bir sessizlik çökmüştü odaya. Pervin’in aşırı</span></p>
<p class="calibre2"><span class="font1">duyarlılıkla gözlerini dikmesi gerginliğini pörsütüvermişti Gündüz’ün. Alaya aldı gizlice,</span></p>
<p class="calibre2"><span class="font1">— öldüremediğim için, dedi...</span></p>
<p class="calibre2"><span class="font1">— Anlıyorum dedi Pervin hiç de anlamışa benzemeyerek.</span></p>
<p class="calibre2"><span class="font1">Mırıldanır gibi ekledi,</span></p>
<p class="calibre2"><span class="font1">— insan bazı öldürmek istiyor...</span></p>
<p class="calibre2"><span class="font1">Gündüz’ün gülmek geliyordu içinden. Bu da Sabri’yi mi öldürmek istiyordu; ya da o kızı mı? Sorsana? O bana sormuyor ki... iyi ki sormuyor; Feriha’yı öldürmek istediğini mi söyleyecektin? öldürmek de istemedimdi. Bakalım bu istedi mi? Pervin masayı toplamağa başlamıştı. Durgunluğu atamamıştı üstünden. Ne saçma bağlarla, ne budalaca engellerle tükenip gidiyoruz... Belki de şu anda beni istiyor bu kız, benim istediğimden de çok belki! ikimiz de dönmüşüz sırtlarımızı, için için kendimizi kemirip duruyoruz... Söylesene açıkça. Ben seni istiyorum, sen de istiyorsan geçelim içerki odaya... Bu tür ilişkilerle yaşayanlar da var. Bir gün biz de alışacak mıyız? Ne tatsız olacak!.. «Cihan, cihan, elem-i intizara değmez mi?» Naili mi demişti bunu? Ortada bir sürü palavramız; gene de ikiyüz yıl ötesinin duyarlığında saplamp kalmışız. Sevgiyi beklemenin tadını aşan nelerimiz var bu-■gün oysa... Ne var? Ne mi var? Evet, ne var? Söyle de biz de bilelim!.. Herkes kendisi düşünüp bulur bunu. Herkesin çevreni ayn. Beklemenin tadım çıkarmak mı ortak yanımız?... Belki de--— Bakın dedi Gündüz,</span></p>
<p class="calibre2"><span class="font1">Tepsiyi mutfağa götürdükten sonra gelip karşıdaki koltuğa oturan Pervin’e.</span></p>
<p class="calibre2"><span class="font1">Duraladı. Biraz daha aralasa sürdüremeyeceğinden korkar gibi ekledi çabucak.</span></p>
<p class="calibre2"><span class="font1">— Yalnızım. Birbirimizi de pek tanımıyoruz. Tanımağa çalışsak... Bilmiyorum engel var mı senin için? Yammda birini öyle arıyorum ki. İster miydin?...</span></p>
<p class="calibre2"><span class="font1">Yüzü pembeleşti Pervin’in, gülümsemeğe çalıştı. Beklemediğiyle karşılaşmışa benzemiyordu. Gözlerini kaçırmadı; öylece baktı.</span></p>
<p class="calibre2"><span class="font1">— Evet, dedi yavaşça...</span></p>
<p class="calibre2"><span class="font1">Rahat gülümsüyordu ya, sesi ürkekti. Gözlerini önüne eğince de denemelerden geçmiş pişkin bir kadın değil, işe yeni başlayan biri görünümünü vermişti! Hep yeni başlıyor gibidir... Evet dediğine göre, uzanıp gelini öpmek gerek!. Gerçekten de nikâh masasında gibi evet dedi. Tanrı korusun!.. O olmayacak işte... Söylesene ona da... Söylemeğe gerek var mı? Biliyordur o!.. Çekingenlik bitti artık. Kanıtlamak gerek. Güldü Gündüz.</span></p>
<p class="calibre2"><span class="font1">— E, başlayalım öyleyse dedi, alaylı takılır gibi.</span></p>
<p class="calibre2"><span class="font1">Yavaşça uzanırken, yakındaki koltuktan kanapeye geçti Pervin. Son bir çekingen bakıştan sonra bıraktı kendini, uzun uzun öpüştüler. Yıllann aynlığından, kurtulmuş gibiydi Gündüz. Yorgun mutlulukla kendini öylece bir kadının sımsıcak kuşatmasına bırakıvermekten başka şey düşünmüyordu sanki. Orda, kanape üstünde başlatıp, içerde Pervin’in daracık karyolasında sabah ışıymcaya dek sürdürdükleri sevişmeyle damarlanna dolmuş ılık bir eriyik gibi Gündüz’ü kaplayan şey, tastamam aradığı, kızın bitip tükenmek bilmeyen sevecenliğiydi. Pek deneyimli sayılmazdı; üçü beşi geçmiyordu yaşamına giren kadınlar. Sağlıklı iki gövdenin karmakanşık oyununda, erkek sertliğini, bir öpücük, bir okşama, bazı sıcak bir solumayla ödüllendirerek yolunu arayan bir çocuğun elinden tutar gibi doyuma götüren daha önce yaşadığı bir başka ilişki anımsamıyordu. Kuçıık bir işti yaptıkları. Perdeleri sıkıca kapatmışlardı. Geç Haııttc kapının çalınmasıyla fırladı Pervin; bekliyor olmalıydı. Cîilndüz ürküye kapılmıştı birden. Karanlık odada, yataktaki çıplaklığıyla gülünç buldu kendini. Basıldık! Gerçekten basıldık!. Derinden sesler geliyordu. Biraz sonra dönüp yatağa giren Pervin de tedirgin kaldı bir süre. Seniye’ymiş. Ateşim var deyip atlatmış.</span></p>
<p class="calibre2"><span class="font1">— Gideyim dedi, Gündüz.</span></p>
<p class="calibre2"><span class="font1">önce ses çıkarmadı Pervin, sonra yavaşça dönüp göğsünü, omuzlarını öptü,</span></p>
<p class="calibre2"><span class="font1">— Kal, dedi. Daha sabaha çok var...</span></p>
<p class="calibre2"><span class="font1">Bir acılık duydu Gündüz, içimdeki ağırlık bu benim : Sabaha çok var!. Sabah karanlığında parmaklarının ucuna basarak merdivenleri inip demir sokak kapışım gürültüsüzce açarken de gülünç buldu kendini. Biraz sevgi çaldık, gizlice kaçıyoruz; aman yakalanmayalım!.. Daha sabaha çok var!.. Zop diye Refik çıksa, ne yaparım? Sana bakmaya geldimdi mi demeli? Bu saatte?.. Tarlabaşında bir arabaya atlayıp eve geldiğinde ortalık iyice açılmıştı. Yatağa girdi; gözlerini açtığında onbiri geçiyordu. Hem daha yatmak, uyumak, hem de yollara düşüp alabildiğine yürümek isteğiyle kaynıyordu içi. Yaşamında özel bir yeri, anlamı olmalıydı dün gecenin. Bugün de apayrı bir gündü. Aktarmalı dolmuşlarla güç belâ yetiştiği gazetede sabahtan beri bir kaç kez telefonla Şahin’in aradığını duyunca bir kez daha inandı bugünün apayrılığına, bıraktığı numarayı açtı. Bekliyormuş Fi-rat Film’de; Şahin çıktı. Bir günlüğüne gelmiş. Senaryoyu bugün Saffet Ağbi yeniden göndermiş sansüre. Aldırmasın-mış, nasıl olsa çıkarmış sansürden. Çok sıkı çalışıyorlarmış onlar da. Yarın sabah uçakla Adana’ya gidiyormuş. Akşam erken kurtulursa eve uğrarmış. Sağol Şahin’ciğim... Güle güle!.. Telefonu kapatınca Şahin’in akşam gelme olasılığıyla tedirginleşti. Bir uykusuz geceye daha ne gerek var? Gerekeni buldum ben!.. O gece gelmedi Şahin. Yoksa kapıyı mı duymadım? Başka kimse yoktu evde. Ona doğru gelip yatmış, başını daha yastığa koyarken uyuyup gitmişti. Ortalık yeni ışımıştı uyandığında. Pervin’le geçirdiği gecenin uyur uyanık düşü uçuşup durmaya başlamıştı yöresinde. Bu tadı yaşadı uzunca bir süre, sonra uyandı; bir ivmeyle sonuna varan düş, donup kalmıştı. O gecenin, o tür gecelerden apayrı bir yanı olduğu duygusu da çözülüp dağılmış, gülünç gizliliğiyle yaşanmış bir kaçamak olarak belleğinde kışkırtıcı amlar arasındaki yerine çekilmişti. Ayrılırken yeniden nasıl buluşacaklarını konuşmamışlardı. Gene isteyeceğini biliyordu Gündüz; ötesi yoktu içinde. Koşullanmamdan belki de. Tam benim değilse nasıl özlem duyayım o kadına? Benimle bir mutluluğa tırmanırken nerden bilirim Sabri’yle birlikte olmadığım. Sen kimle birlikteydin?.. Onu da bilmiyorum ki-.. Bölüşmediğimle de mutlu olamam. Kızın seninle bölüşmediğini kesin söyleyebiliyor musun? Konuşacak bir sürü şey var demek. Var da... Gevşememe bakma, şokun etkisi geçmedi daha! Peki, o?.. Onun için şok bile değildi belki. Ya da daha ben merdivenleri inerken bitip gitmiş bir şey.. Bir kadın yırtıldı mı... Pek de tanırsın kadınları!.. Cezaevinde, yıllarca yasaklanmış bölgenin ayrıntılı haritasını ustalıkla çizip yerleştirmişsin koynuna; açıp baktın mı, tamam!... Her kadın biraz Feriha’dır değil mi? Yoo, öyle değil... Her kadın az çok kadındır biraz!.. Denemelerden geçmişse de yırtıktır! E, öyle... Her erkek nedir? Az çok erkek değil midir biraz? ileri dünya görüşün kadınlar bölgesinde geçerli değil; onların yasaları ayrı!.. Kişiliğine bağlı benim saygım. Yırtıklığıyla bile alt düzeye düşmemeli. Palavra bunlar. Yapay, özenti sözler. Agora’da herkesten saygı görerek dolaşan Sok-ıates’i görünce, «Büyük adam dediğiniz bu mu?» demiş Ati-na'lı orospu. «Bir de bunu akşam benim koynumdayken görün!..» En üstün düzeyi düzeysizliktir o işin!. Onu demiyorum ki... Deli dalgaların çatlatıp kıramadıkları var. Temelde olan... Her şeyin değişmesine karşın elde kalan şey!.. Gelişen, bozulup çürümeyen. Metafizik bunlar. Değil!. O geceden kalan ne? Yargılıyamıyorum daha. Konuşmadı. Iç çekmeleriyle sevişti sadece. Kuşkum da ondan; gizlendi. Ne kadar sürecek? Göreceğiz... Uzunboylu yaşanmaz örtülü... Uykum var. Yeniden uyandığında onu geçiyordu. Kalkıp giyindi, bir şeyler atıştırdı, çıktı. Sokağı dönüyordu ki bir araba durdu, Şahin indi içinden. Boynuna sarıldı bütün sıcaklığıyla,</span></p>
<p class="calibre2"><span class="font1">— Seni görmeden gidemedim Ağbi, dedi. Nasılsın?</span></p>
<p class="calibre2"><span class="font1">Adanalı bir sinemacı arkadaşınınmış araba. Bindiler,</span></p>
<p class="calibre2"><span class="font1">tanıştırdı adamı. Uçağı birdeymiş. Havaalanına giderken Gündüz’ü bırakacaklardı gazeteye. Daha vardı, bir yerde oturup çay bile içebilirlerdi. Yclüstü, Tepebaşı’ndaki bir kahveye giderlerken soruyor, bir şeyler anlatıyor, sürekli gülüyordu tatlı tatlı. Gözlerindeki ışıltı, sarkık kara bıyıklarının altına dizilmiş ak dişlerindeki parlaklık, kendini kaptırdığı bu coşkulu anlatımla daha da artıyor gibiydi...</span></p>
<p class="calibre2"><span class="font1">— Çok güzel filmler yapacağız Ağbi, göreceksin. Ada-na’daki işleri bitirip geleyim. On günlük bir iş de İskenderun’da olacak. Ve sonra -, öyküler buldum. Gelince anlatırım. Yeni öneriler yaptılar; anlaşma imzalamaya yanaşmadım. Bakalım, bu işleri bir atalım önce. Sansüre boş ver! Olmazsa başka öykü göndeririz. Çıkaracağım diyor Saffet Ağbi, çıkarır belki de... Baktık çıkmıyor...</span></p>
<p class="calibre2"><span class="font1">Bu konuşmalar, Tepebaşı’nda, yol altındaki kır kahvesi benzeri yerde çaylarını yudumlarlarken de sürdü. İkinci çayları söylediklerinde biraz durulmuş gibiydi; koşturmadan anlatıyordu artık. Kıvırcık saçlı, sivri, badem çeneli, utanıyor-muş gibi başı önüne eğik sinemacı, ağzım bile açmamıştı. Gözü takılmıştı Gündüz’ün. Kimin nesi bu herif? Şahin, bakışını yakaladı, gülmeğe başladı,</span></p>
<p class="calibre2"><span class="font1">— Konuşmaz bu Ağbi, dedi. Kafayı bulacak ki...</span></p>
<p class="calibre2"><span class="font1">Çocuk gibi kızardı sinemacı. Utangaç gülüşünü gizlemek</span></p>
<p class="calibre2"><span class="font1">için iyice eğdi başını. Şahin açıkladı. Üç sineması varmış bunun babasının, bu bakıyormuş şimdi. Oğlan daha da kızarıyor. Tam taşralı delikanlı. Adanalı tipi de yok. Adı neydi? Tanıtırken söylemişti.</span></p>
<p class="calibre2"><span class="font1">— Ortaklık kuracağız Ağbi. Bir de fotoğrafçı dükkân? var bunun. Kapatacak, İstanbul’a gelecek. Elele verdik mi .Birlikte...</span></p>
<p class="calibre2"><span class="font1">Birlikte mi? Ortaklıkta elele verenler içinde benim yerim?.. Sezinlediğim, beni de aralarında düşünüyorlar. Yaşa-dik!.. Ortaklık, işin giz yanı olmalı; aramızda kalsın dedi Şahin bir ara. iyi ki dedin; Madam’a yetiştirecektim! Yeni bir Film Ortaklığı Madam, gözün aydın!. Birlikteyiz!.. Cağaloğ-lu’nda arabadan inerken Sinemacı’nın adını öğrendi.</span></p>
<p class="calibre2"><span class="font1">— Şehmuz burda daha Ağbi. Telefonunuzu vereceğim. Sizi arasın. Konuşursunuz.. -</span></p>
<p class="calibre2"><span class="font1">Sağol Şahin’ciğim. Konuşmaz mıyız? Böyle tatlı dilli biri... Gündüz’e güle güle derken bile Şehmuz’un sesini duydu duymadı... Arabanın ardından baktı bir süre. Kanı kaynıyordu Şahin’e. Çocuk gibi... Kuş peşinde. Elinde sapam... Sinemacı dediğin böyle olacak belki de... Ben olabilir miyim? Sen biraz daha uslanmışısın!.. Baskılarla, çektiklerimizle düş gücümüz törpülendi... Ayağımız yere basıyor!. Yerler de bok içinde... Gazetede, birileri aradı demelerini bekledi. Kimse aramamıştı, işe oturmadan telefonu açtı. Uzun uzun çaldı; tam kapatıyordu ki açıldı, Pervin’di.</span></p>
<p class="calibre2"><span class="font1">— Lâbratuvardaydım, dedi. Yalnızım da... Nasılsınız?</span></p>
<p class="calibre2"><span class="font1">Nasılsınız mı? iyiyim, siz nasılsınız?</span></p>
<p class="calibre2"><span class="font1">— iyiyim dedi. Sen nasılsın?..</span></p>
<p class="calibre2"><span class="font1">Nasılsmız’ı kaldı mı? Akşama muayenehanede bekleyecekti Gündüz’ü. Doktor İzmir’e gidecekmiş bugün!., iki satırlık konuşmayla kapatıp da masaya gelince mutlu buldu kendini. Herşey yerine oturuyordu artık. Bu düzeni, bu ilişkiyi bekliyordum. Çalışabilirim; bu konumumla dünyaya daha kaygısız bakabilir, daha da sağlıklı yargılayabilirim olan biteni. Akşamın sekizinde, Şişli’de dolmuştan inip karşıdaki apartımana yürürken yüreğinin böylesine çarpmasına şaştı biraz. Ne oluyor? Ne mi oluyor? Sevgiline gidiyorsun? Yukardan görmüş olmalıydı, kapıda karşıladı Pervin. içeri girip de kapıyı kapayınca çekingen gülümser bir bakıştan sonra kollarını boynuna doladı Gündüz’ün, uzun uzun öpüştüler. Üstünden aldığı trençkotunu çiviye takıp içeri odaya buyur etti şaşkınlaşmış görünen Gündüz’ü. Masaya geçip oturmuştu, Gündüz karşı koltuktaydı, ilk geldiği gün gibi. Ak önlüğü yok üstünde. Daha yakın bir gülüşle bakıyordu artık.</span></p>
<p class="calibre2"><span class="font1">— Hoş geldiniz dedi</span></p>
<p class="calibre2"><span class="font1">— Hoş bulduk!...</span></p>
<p class="calibre2"><span class="font1">Mutlu bir kadın görünümü var bunda... Bu iş yerinde şimdi.--</span></p>
<p class="calibre2"><span class="font1">—• Aç mısınız?...</span></p>
<p class="calibre2"><span class="font1">— Açım, dedi Gündüz. Çıkalım istersen...</span></p>
<p class="calibre2"><span class="font1">Pervin kalktı, gülerek,</span></p>
<p class="calibre2"><span class="font1">— Yoo, dedi. Gerek yok. Burda bir şeyler var... İsterseniz. ..</span></p>
<p class="calibre2"><span class="font1">Yürüyüp koridora çıkmıştı, dönüp baktı Gündüz’e, gel gibisine... İlerdeki mutfağa girip buz dolabım açtı. Peynirler, salamlar, reçeller, süt, çeşitli meyve...</span></p>
<p class="calibre2"><span class="font1">— İstersek çay da yaparız...</span></p>
<p class="calibre2"><span class="font1">— İçki?</span></p>
<p class="calibre2"><span class="font1">Güldü,</span></p>
<p class="calibre2"><span class="font1">— O yok işte, dedi Pervin. Buramn muayenehane olduğunu unutmamak gerekiyor... Ama çok istiyorsanız sizin için bir şey düşünürüz...</span></p>
<p class="calibre2"><span class="font1">Eskiden Doktor’un eviymiş burası. Muayenehane alt kattaymış. Doktor İçerenköy’de büyük bir ev yaptırınca buraya taşınmışlar. Kocaman bir daire.</span></p>
<p class="calibre2"><span class="font1">— Benim odam var burda dedi Pervin. Doktor kal diyor annemi yitirdiğimden beri. Evimi de öyle seviyorum ki. Bırakamam sanırım... Zühtü Bey atıncıya kadar...</span></p>
<p class="calibre2"><span class="font1">Mutfağın yanında büyücek, sade bir yatak odasıydı Pervin’in odası. Gündüz girip yatağın kıyısına ilişti gülerek,</span></p>
<p class="calibre2"><span class="font1">— Bu yatak evdekinden daha geniş dedi-., iki kişi rahat yatar burda...</span></p>
<p class="calibre2"><span class="font1">Gülümsedi Pervin. Bekliyordu belli ki, bileğinden tutup çeken Gündüz’e karşı koymadı. Sevişmeye daldıklarında bir telefon sesiyle kesilir gibi kaldı Gündüz. Pervin oralı olmamıştı.</span></p>
<p class="calibre2"><span class="font1">— Çalsın dedi. Boş ver!.</span></p>
<p class="calibre2"><span class="font1">Elele vardıkları tepeden yorgun inip yatağa sırtüstü uzanmışlardı ki, nedenini kendisi de bilmeden,</span></p>
<p class="calibre2"><span class="font1">— Sabri’ydi belki dedi Gündüz.</span></p>
<p class="calibre2"><span class="font1">Pervin sinirlilikle kımıldadı belli belirsiz. Bir sessizlikle kaldılar.</span></p>
<p class="calibre2"><span class="font1">— Neymiş Sabri? Dedi Pervin titrer gibi bir sesle.</span></p>
<p class="calibre2"><span class="font1">— Telefondaki...</span></p>
<p class="calibre2"><span class="font1">Soğuk bir bekleyişten sonra usulca yataktan indi Pervin,</span></p>
<p class="calibre2"><span class="font1">— Olabilir!.. Dedi, bir dikelmeyle.</span></p>
<p class="calibre2"><span class="font1">Giysilerini toplayıp çıktı odadan. Banyoya geçmiş olmalıydı. Su sesleri geliyordu. Doğrulup yatağa oturdu Gündüz. Ne güzel yatak bu!.. Eliyle bastırdı. Amerikan pazarında varmış bunlar; yerliye benzemiyor... Ayakucundaki çamaşırlarına, yandaki komodinden sarkan pantalonuna baktı. Ceketini pencerenin kol demirine asmıştı. Saçma şey yaptım. Sabri olmasın telefondaki!. Ne incelik!. Aldın yanıtını!. Kız yaralı... Giysilerine uzanıyordu ki Pervin çıktı banyodan aralık kapıdan seslendi,</span></p>
<p class="calibre2"><span class="font1">— Sıcak su var, istiyorsan...</span></p>
<p class="calibre2"><span class="font1">Giysilerini toparlayıp koridora çıktı Gündüz. Pervin mutfakta bir şeylerle uğraşıyordu. Karşıdaki banyo kapısını açıp girdi. Fayans döşeli, kocaman banyo. Şofben. Dolaplarda, raflarda temizlik araç gereçleri. Kristal ayna. Böyle bir banyoda hiç yıkanmadım. Filmlerde filân var. Gene de ban-, yoya girip tam yıkanmadı. Bir çekingenlik vardı içinde. Bideye oturup temizlendi. İlk kez kullanıyordu bideyi de. Giyinip çıktığında Pervin çay demliyordu mutfakta... Saçları kuru onun da-.. Mis gibi çay kokusu. Demlikten buğular çıkıyor. Pervin musluktan soğuk su eklediği çaydanlığı ateşe koyarken:</span></p>
<p class="calibre2"><span class="font1">■— Rakı mı istiyordun, dedi, arkası Gündüz’e dönük.</span></p>
<p class="calibre2"><span class="font1">Senli benli konuşuyor artık.</span></p>
<p class="calibre2"><span class="font1">— Hayır dedi. Gündüz.</span></p>
<p class="calibre2"><span class="font1">Yiyecekle dolu masaya baktı, öyle açtı ki...</span></p>
<p class="calibre2"><span class="font1">— Şölen dedi. Daha ne isteyeceğim?...</span></p>
<p class="calibre2"><span class="font1">Masaya oturdu, muslukta bir şeyler yapan Pervin’e, baktı. İstiyorum desem bulacak mıydı rakıyı? Sor. Deminki soğukluk geçti. Küs gibi görünmüyor, öyleyse Sabri’yi sor!..</span></p>
<p class="calibre2"><span class="font1">— Doktor seni çok seviyor olmalı-..</span></p>
<p class="calibre2"><span class="font1">Masaya otururken hemen yamtladı Pervin.</span></p>
<p class="calibre2"><span class="font1">— Niye sevmesin? Dedi. Tek başıma yürütüyorum burayı. En az iki kişi gerek aslında. Tek başına erkekler yapamıyor...</span></p>
<p class="calibre2"><span class="font1">Böbürlenme yoktu söyleyişinde... Bir duralayıp ekledi yavaşça.</span></p>
<p class="calibre2"><span class="font1">— Doktor akıllıdır, çıkarlarını bilir.</span></p>
<p class="calibre2"><span class="font1">Karşısına oturmuş, sıcak bakışlarını üstüne dikmiş Pervin’e baktı Gündüz. Emekçi bu kız. Yalancıktan değil, gerçekten emekçi. Gülümsedi Pervin,</span></p>
<p class="calibre2"><span class="font1">— Başka? dedi...</span></p>
<p class="calibre2"><span class="font1">Gündüz de güldü. Meydan okuyor. Üstüne varmak gereksiz.</span></p>
<p class="calibre2"><span class="font1">— Başka... Çay olduysa içelim...</span></p>
<p class="calibre2"><span class="font1">— Biraz daha; dedi Pervin. Yemeğe başlayalım istersen...</span></p>
<p class="calibre2"><span class="font1">Salama uzanırken,</span></p>
<p class="calibre2"><span class="font1">— Burası çok güzel dedi Gündüz. Hep burda buluşsak seninle. ■.</span></p>
<p class="calibre2"><span class="font1">— Sen istedikçe olur...</span></p>
<p class="calibre2"><span class="font1">Ses çıkarmadı Gündüz. İlişkilerimizin tanımlaması bu. İstemiyorsan çeker gidersin diyor bir anlama -.</span></p>
<p class="calibre2"><span class="font1">— Ya sen istemezsen?</span></p>
<p class="calibre2"><span class="font1">Pervin bir şey diyecek gibi kaldı; kalktı birden, ocaktaki çaydanlığı aldı, eli yanmış gibi masaya bıraktı çabucak. Sinirli aranıp büyücek bir bezi alırken söyleniyordu,</span></p>
<p class="calibre2"><span class="font1">— Hep böyle salaklık ederim...</span></p>
<p class="calibre2"><span class="font1">Çayları koydu. Geçip yerine oturdu, gülerek baktı,</span></p>
<p class="calibre2"><span class="font1">— Bugüne kadar kimseyi bırakmadım ben, dedi. Hep beni bıraktılar.</span></p>
<p class="calibre2"><span class="font1">Gözlerini ayırmadan dim dik bakıyordu.</span></p>
<p class="calibre2"><span class="font1">— Sabri’yi de biliyorsun... Yetiştirmişler...</span></p>
<p class="calibre2"><span class="font1">Acılık, burukluk da yoktu içinde. Vardığı yerden yakınmıyordu belli ki. Yaşamın değişken kurallarıyla yeni gelenler önemliydi, gidenler değil. Nasıl da kendine güvenli bu kadın. «Röntgenci» diye biraz dalga geçsem mi!..</span></p>
<p class="calibre2"><span class="font1">— Seninle iyi anlaşacağız gibi, dedi Gündüz, yavaşça...</span></p>
<p class="calibre2"><span class="font1">— Bana da öyle geliyor, dedi Pervin. Kimseden öyle aşın bir isteğim yok benim... Herkes verebildiğini verir. Ben biraz daha çoğunu vermeğe alışığım, o kadar...</span></p>
<p class="calibre2"><span class="font1">Buram buram kokuyordu çay. Ev sıcak, sessiz. İstekle yedikleri yemek, tek tük konuşmaları özlem yaratacak kadar sağlıklı, güven vericiydi. Kollarında sımsıkı kucaklayıp öperek yandaki odaya götürdüğü Pervin’le deli bir sevişmenin bıraktığı mutluluk başını öyle döndürmüştü ki Gündüz’ ün, kendini yastığa bırakınca tutamadı,</span></p>
<p class="calibre2"><span class="font1">— Korkuyorum Pervin’ciğim, dedi yavaşça. Sevmekten korkuyorum...</span></p>
<p class="calibre2"><span class="font1">Bir sessizliğin ürkütücü boşluğunu gidermek için bir şeyler aranırken mırıldanır gibi yardımına yetişti Pervin,</span></p>
<p class="calibre2"><span class="font1">— Ben de...</span></p>
<p class="calibre2"><span class="font1">Banyoya girince uzun uzun yıkandı bu kez. Çıktığında ilk girdikleri odada elektrikli araçla saçlarını kurutuyordu Pervin.</span></p>
<p class="calibre2"><span class="font1">— İster misin? Dedi...</span></p>
<p class="calibre2"><span class="font1">— Yok, dedi, alışık değilim. Oturup konuşalım artık.. Sen burda mı kalacaksın bu gece?</span></p>
<p class="calibre2"><span class="font1">Bir duralamadan sonra,</span></p>
<p class="calibre2"><span class="font1">— Yoo, çıkanz dedi. Eve gitmem gerek. İşlerim var...</span></p>
<p class="calibre2"><span class="font1">Gündüz’ün kalmak istemesinden mi çekinmişti? Gerçekten nasıl olacak bu işler? Geçmişiyle ilgili şeyler de sormak istiyorum. Sorma. Sabri’yle de burda mı buluşuyorlardı? Bu mu soracağın? Annesi varken eve alamazdı ya şu Sabri’yi bir görsem, nasıl bir oğlan? Pervin yanda raftaki radyoyu açıp koltuğa oturdu. Ağırdan bir müzik geliyordu. Bir sevinci paylaşır gibi karşılıklı bakışıyorlardı gülümseyerek. Takılmak geliyordu Gündüz’ün içinden,</span></p>
<p class="calibre2"><span class="font1">— Ee dedi, kadınlararası dayanışma ne durumda?</span></p>
<p class="calibre2"><span class="font1">— İyi dedi Pervin. Bu hafta yürüyüşümüz var... Cumartesi...</span></p>
<p class="calibre2"><span class="font1">Sevindi Gündüz. Cumartesi gidip göreyim şunlan.</span></p>
<p class="calibre2"><span class="font1">— Niye yürüyorsunuz? Nedeni?..</span></p>
<p class="calibre2"><span class="font1">Acıya çalan bir gülüşle,</span></p>
<p class="calibre2"><span class="font1">— Nedeni mi? Dedi Pervin. Yürümek için neden mi yok ülkede -. Bir sürü...</span></p>
<p class="calibre2"><span class="font1">Kreş, doğum izni, çalışan kadınlar için erken emeklilikmiş temel istekler. Tırmanan faşizm için kamu oyu uyarılacakmış... Bir çok yörelerden işçi kadınlar katılacakmış yürüyüşe. Fabrika işçileri... öğrenciler... Kaç kişi toplayabileceklerini o da kesin söyliyemiyordu ya, iyimserdi. Bilinçli kadınların gövde gösterisi olacaktı bir tür. İçinde bir burkulma duydu Gündüz. Takılayım demiş, kızın bir iki sözüyle yalnızlığını, dışlandığını, devinimden uzak, kupkuru bir yaşama itildiğini acılıkla düşünmeğe başlamıştı.</span></p>
<p class="calibre2"><span class="font1">— Daldın!..</span></p>
<p class="calibre2"><span class="font1">Pervin’in sesiyle ayılır gibi oldu.</span></p>
<p class="calibre2"><span class="font1">— Üzülüyor insan dedi, öylesine kısıtlıyım ki...</span></p>
<p class="calibre2"><span class="font1">— Senin de yapacağın işler var dedi Pervin... Yapıyorsun da...</span></p>
<p class="calibre2"><span class="font1">Anlamadan bakıyor gibiydi Gündüz.</span></p>
<p class="calibre2"><span class="font1">— Film yapacaksın. Şiir yazıyorsun... Başka şeyler de çıkar... Bunlar da eylem.</span></p>
<p class="calibre2"><span class="font1">Kalkıp yanına geldi; hemen yanındaki iskemleye ilişip sevecen bir sokulmayla gözlerini dikti Gündüz’e.</span></p>
<p class="calibre2"><span class="font1">— Anlamıyorum dedi. Küçümsüyor musun bunları? Bizim yaptıklarımız herkesin işi</span></p>
<p class="calibre2"><span class="font1">Yanıt bekler gibi sustu... öyle içtendi ki söyledikleri, sevişmeyle vardıkları yerden çok ötelere götürmüştü Gündüz’ü.</span></p>
<p class="calibre2"><span class="font1">— Küçümsemiyorum, dedi Gündüz. Siyasal yasaklama bunaltıyor inşam...</span></p>
<p class="calibre2"><span class="font1">— Bizi de bunaltıyor...</span></p>
<p class="calibre2"><span class="font1">Ne diyeceğini bilemeden gülümsedi Gündüz. Kalkıp odada dolaşmaya başladı. Pervin’in gözleri üstündeydi. Aramızdaki ayrımı bilmez mi bu kız; tartışalım istiyor. Tartışmayacağım. Daha çok günler var... Deminki yerine oturdu,</span></p>
<p class="calibre2"><span class="font1">— Sen benim evimi bilmiyorsun daha, dedi.</span></p>
<p class="calibre2"><span class="font1">— öyle merak ediyorum ki...</span></p>
<p class="calibre2"><span class="font1">Güldü Gündüz,</span></p>
<p class="calibre2"><span class="font1">— Gideriz bir gün, dedi, Madam kıskanmazsa!..</span></p>
<p class="calibre2"><span class="font1">Pervin susuyordu.</span></p>
<p class="calibre2"><span class="font1">— Benim kıskanmamı düşünmüyorsun! diye takıldı gülümseyerek...</span></p>
<p class="calibre2"><span class="font1">— Madam’ı mı?... Dedi Gündüz. Haklısın. Evlensek mi dedim bir ara; bana öyle iyi bakıyor ki!.. Sonra yerli filmci.. Ortak yanımız var!..</span></p>
<p class="calibre2"><span class="font1">Pervin ne anlama vereceğini bilmeden gülmeğe çalışıyordu.</span></p>
<p class="calibre2"><span class="font1">— Bekâr demek, dedi, tutamadığı bir merakla.</span></p>
<p class="calibre2"><span class="font1">Yakalamıştı Gündüz,</span></p>
<p class="calibre2"><span class="font1">— Hayır dedi, dul! Kıskanacaksan ne yapalım? Ben Sabri için bir şey diyor muyum?...</span></p>
<p class="calibre2"><span class="font1">Yüzü iyiden iyiye karışmıştı Pervin’in. Ne diyeceğini bilmeden gülümseme, önemsemediğini gösterme çabasmday-dı. Bu çaba daha çok güldürmeğe başlamıştı. Gündüz’ü. Gözleri dolacak gibi oldu Pervin’in. Başını çevirip kalktı, pencereye yaklaştı, dışarlara bakmaya başladı. İleri gittiğini anlamış, susmuştu Gündüz. Bir sessizlik oldu. Titreyen bir sesle,</span></p>
<p class="calibre2"><span class="font1">— Benimle hep böyle alay edeceksen, dedi...</span></p>
<p class="calibre2"><span class="font1">Sustu. Üzüntü duymaya başlamıştı Gündüz. Sabri konusunda yaralı bu kız. Acımasız davrandım. Umursamadım. O umursuyor oysa -. Yaklaşıp usulca saçlarını okşadı Pervin’ in...</span></p>
<p class="calibre2"><span class="font1">— Takıldım sana dedi. Alay eder miyim? Sabri konusu...    _</span></p>
<p class="calibre2"><span class="font1">Duraladı. Niye açmıştı şimdi bunu? Ne diyeceğim? Yüreğinde bir sızı kımıldar gibi oldu. Şaşırdı birden,</span></p>
<p class="calibre2"><span class="font1">— Herkesin bir Sabri’si vardır, dedi. Büyütme!..</span></p>
<p class="calibre2"><span class="font1">Döndü Pervin. Gözleri belli belirsiz kızarıktı. Yukardan</span></p>
<p class="calibre2"><span class="font1">bakmaya başlamıştı:</span></p>
<p class="calibre2"><span class="font1">— Ben mi büyüteceğim? Dedi... Sabri’m yok benim</span></p>
<p class="calibre2"><span class="font1">ki...</span></p>
<p class="calibre2"><span class="font1">Sesi inandırıcıydı. Sustu. Dönüp yandaki radyoyu kurcalamağa başladı. Sabri’n yok mu? Peki, neyin var öyleyse? Bir müzik buldu, gülerek Gündüz’e döndü Pervin,</span></p>
<p class="calibre2"><span class="font1">— Meyve yiyelim mi? dedi.</span></p>
<p class="calibre2"><span class="font1">îçeri gitti, portakal, elma, mandalina dolu bir tabakla geldi. Bıçaklar, küçük tabaklar.</span></p>
<p class="calibre2"><span class="font1">— Meyve çok severim. Sen?</span></p>
<p class="calibre2"><span class="font1">— Ben de, dedi Gündüz, yavaşça.</span></p>
<p class="calibre2"><span class="font1">Mandalinayı soyarken ağır ağır öyküler gibi</span></p>
<p class="calibre2"><span class="font1">—Madam da altmışını geçmiş kıllı bir Ermeni karısı!. Dedi.</span></p>
<p class="calibre2"><span class="font1">Kütürtüyle dişlediği elmayı çiğniyordu Pervin.</span></p>
<p class="calibre2"><span class="font1">— Ben de öyle düşünüyordum dedi, gülümseyerek.</span></p>
<p class="calibre2"><span class="font1">Suskun, meyvelerini yiyorlardı.</span></p>
<p class="calibre2"><span class="font1">— Seni nasıl karşılar bilmiyorum, dedi Gündüz.</span></p>
<p class="calibre2"><span class="font1">Yanıt bekler gibi baktı bir süre,</span></p>
<p class="calibre2"><span class="font1">— Soğuk bizim ev dedi...</span></p>
<p class="calibre2"><span class="font1">— Bizimki de pek sıcak sayılmaz...</span></p>
<p class="calibre2"><span class="font1">Sinsi bir gülümsemeyle bakıyordu Gündüz.</span></p>
<p class="calibre2"><span class="font1">— Bilmiyorum; bana pek sıcak geldi...</span></p>
<p class="calibre2"><span class="font1">Güldü Pervin de,</span></p>
<p class="calibre2"><span class="font1">— Pek sıcak gelmesin dedi. Orda buluşamayız bir daha...</span></p>
<p class="calibre2"><span class="font1">Duralayıp ekledi yavaşça,</span></p>
<p class="calibre2"><span class="font1">— Bir delilikti o gece...</span></p>
<p class="calibre2"><span class="font1">Delilik miydi? İstediğini konuk edemiyorsa niye seviyor o evi? Sen edebiliyor musun? Ben evimi seviyor muyum? Sevmiyorum da diyemem... Soğuk. Yalnızım da... O yalnızlığı da özlüyorum bazı. Şimdi de mi? Gidip yatsam artık... Bir delilikti o gece... Meyve tabaklarım toplayıp mutfağa gitmişti Pervin. Dönüşte gülerek geldi.</span></p>
<p class="calibre2"><span class="font1">— Ne o, daldın gene, dedi... Kimbilir neler geçiyor kafandan... Ben bazı öyle olurum ki, nerde olduğumu unuturum... Boş kalmaktan çok korkarım onun için... Bir de kahve yapayım mı sana?</span></p>
<p class="calibre2"><span class="font1">— İstemem, sağol dedi Gündüz...</span></p>
<p class="calibre2"><span class="font1">Yamndaki koltuğa ilişti Pervin,</span></p>
<p class="calibre2"><span class="font1">— Ne o küstün mü? Dedi, takılır gibi...</span></p>
<p class="calibre2"><span class="font1">— Küstüm!..</span></p>
<p class="calibre2"><span class="font1">İsteksiz gülümsedi Gündüz.</span></p>
<p class="calibre2"><span class="font1">— Küsme dedi Pervin alaylı gülerek. O ki çok ısındın bizim eve... Seniye annesine gidecek bu günlerde... Bir yoluna bakarız!..</span></p>
<p class="calibre2"><span class="font1">— Zühtü Bey de gidecek mi annesine -■ Refik?.. Neydi o kadın? Makbuş muydu?...</span></p>
<p class="calibre2"><span class="font1">— O kadar değil dedi Pervin gülerek...</span></p>
<p class="calibre2"><span class="font1">Suskun baktı bir süre. Gülümseme dağılmıştı yüzünde.</span></p>
<p class="calibre2"><span class="font1">— Sana bir şey söyleyeceğim dedi. Duymamış olacaksın ama!.. Söz ver!..</span></p>
<p class="calibre2"><span class="font1">Pervin’in gizemli bakışına ne anlam vereceğini bilemeden başım salladı Gündüz,</span></p>
<p class="calibre2"><span class="font1">— Söz!</span></p>
<p class="calibre2"><span class="font1">Sinirli bir gülümsemeyle birden sözü çevirdi Pervin,</span></p>
<p class="calibre2"><span class="font1">— İstersen duymuş ol!. Dedi. Seniye sana vurgun... Gündüz bakıp kaldı bir, gülmeğe vurdu beceriksizce. -</span></p>
<p class="calibre2"><span class="font1">Şaka... Gözleri üstündeydi Pervin’in.</span></p>
<p class="calibre2"><span class="font1">— Düşlerine giren erkekmişsin sen...</span></p>
<p class="calibre2"><span class="font1">Alaya vurur gibi söylemişti ya, şakaya da benzemiyordu. Toparlandı Gündüz,</span></p>
<p class="calibre2"><span class="font1">— Akıllı birine benzemiyordu zaten, dedi...</span></p>
<p class="calibre2"><span class="font1">Üstündeki baskıdan kurtulmak ister gibi, kalkıp dolaşmağa başladı ağır ağır. Pervin daha da bastırdı.</span></p>
<p class="calibre2"><span class="font1">— Hiç değil, dedi, öyle akıllı kızdır ki o...</span></p>
<p class="calibre2"><span class="font1">Duraladı bir, sonra mırıldanır gibi,</span></p>
<p class="calibre2"><span class="font1">— Bilmiyorum ne halt edeceğim? Dedi... Duyarsa!.. Enikonu kaygılanıyor bu kız!. Ses çıkarmadan gelip ye. rine oturdu Gündüz. İşin bu yanını niye düşünmediğine</span></p>
<p class="calibre2"><span class="font1">şaştı. Gizli sürüp gitmeyecek miydi ilişkileri? Niye? Ne güne kadar? Bu kız açıklanmasını ister? Benden bir şeyler bekliyor!.. Ürktü..</span></p>
<p class="calibre2"><span class="font1">— Niye duysun? Dedi. İkimizi ilgilendiren bir şey bu. Başkalanmn bilmesi beni de tedirgin eder...</span></p>
<p class="calibre2"><span class="font1">Hiç ses çıkarmadı Pervin. Bir süre öylece kaldılar. Başka ne diyeyim? Bir dalgınlıktan uyanır gibi kalktılar,</span></p>
<p class="calibre2"><span class="font1">— Sabah erken uyanıp düzeltmeler yapacağım dedi, Gündüz.</span></p>
<p class="calibre2"><span class="font1">Çabucak toparlanıp çıktılar evden. Şişli’de buldukları</span></p>
<p class="calibre2"><span class="font1">dolmuştan, Elmadağı’nda indi Gündüz. Pervin, eve kadar götürmesine karşı çıkmış, yalnız gitmeyi yeğlemişti. Kırgınlık filân yoktu bakışlarında. Avucuna bıraktığı sıcak ellerinde de... Niye olsun? O akşam yatağa uzandığında, ertesi, daha ertesi günler, kızın o sımsıcak ellerini, minicik bir yürek gibi hep avuçlarında duydu. Bir kaç kez dayanılmaz istekle gazetede telefona baktı, tuttu kendini. Nedenini tam bilemediği bir çekingenlikle diretiyordu. O da aramamıştı. Vicdan azabıyla boğuşuyordur salak Seniye’ye karşı. Üçüncü cumaydı biraz da kaygıyla telefona kalkıyordu ki Refik girdi gülerek. Bir reklâm filmi için gelmiş Cağaloğlu’na, uğramış. Buluşup bir gözden geçirsek mi senaryoyu? Olur. Yarın... Yarın stüdyoda işi varmış. Pazar akşamı Refik’lerde buluşmak için sözleştiler. Bu ara çekinerek evdekileri sordu Gündüz. Herkes iyiymiş. Pervin de iyiymiş... Düzeltmelere döndüğünde bir haberle duraladı. K.D.D.’nin yarınki yürüyüşü için izin almış yöneticileri... Yürüyüş yolunu, nerden Taksim’e çıkılacağım da veriyordu, öyle ya, Cumartesi ‘demişti Pervin. Ertesi günü sabırsızlıkla bekledi. Sabah geç kalkıp oyalandı evde, öğle yemeğini Taksim’de bir büfede atıştırdıktan sonra Taksim Gezisi’nde, parkta dolanıp durdu uzunca süre. Banklarda oturdu; dökülmüş yapraklan çiğnedi iç yollardaki. Parçalı bulutlar arasında görünüp kaybolan güneşe baktı. Pabuçlarını boyattı çevresinde dolanıp duran şipşirin bir oğlana. Serindi hava; tam yürüme havası. Mutluluk vardı içinde. Üçü geçiyordu; PARKOTEL’e doğru yürüdü. Biraz da oralarda dolandı. Evecenlikle doluydu içi. Biraz sonra dövizler, pankartlarla, Gümüşsuyu’ndan göründüler. Trafik kesilmiş, polis araçlan yollan açıp köşeleri tutmaya başlamıştı. Oldukça kalabalık bir yığın sessizce yaklaşıyordu. İşçi kadınlar, aydın, ya da ev kadını görünümlüler, yaşlılar, gençler, bazılarının yanında çocuklan, çeşitli katmanlardan geldikleri giyim kuşamlarıyla belli olan kadınlar önünden geçmeğe başlamışlardı. Gündüz yaya kaldırımın kıyısında, bir apartıman basamağına çıkmış, dövizlere, pankartlara filân bakmadan tamdık yüzler aranıyordu yüreği sevinç dolu bir evecenlikle çarparak. Donup kaldı birden. Değildir!. OL</span></p>
<p class="calibre2"><span class="font1">Bir duralamadan sonra indi basamaktan gözlerini dikip bir iki adım attı yürüyen kalabalığın yanı sıra. Kuşkusu kalmamıştı. O’ydu. Feriha’ydı... O görmemiş olmalıydı. Ne yapacağım, ne diyeceğini, giderek ne düşüneceğini bilememenin umursamazlığıyla çarpılıp kalmış gibiydi. Gülümseyerek geçen Pervin’le toparlandı. Yanında, o kara gözlüklü... de Seniye’mi? Kim olursa olsun!. Polisin karısıyla birlikte yürüyor aptallar!..</span></p>
</body>
</html>
