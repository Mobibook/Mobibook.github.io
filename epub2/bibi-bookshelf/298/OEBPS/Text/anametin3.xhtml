<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre6"><span class="calibre7"><b class="calibre8"><a id="bookmark0" class="calibre9"></a>II.</b></span></h2>
<p class="calibre2"><span class="font1">Artık herşeye vurdumduymazlıkla bakıyordu Gündüz. Uzun yıllar boyu İstanbul’a duyduğu özlem, sürgünden geldikten sonra şaşkınlığa, sonra düş kırıklığına dönüşmüştü. Elmadağı’nda, Madam Annik’in üst kat odasını ucuza kiralamaktan başka yüzünü güldüren hiç bir şey anımsamıyordu şu son bir yıldır. Sanki birileri bir yerlere oturmuşlar, kendisine gelecek her güzel şeyi, dokunup sürekli başka yönlere doğrultuyorlardı. Belki de gerçekten öyleydi. Sonbahar serinliğindeki odada, sıcak yatağında, duvar dibine yığılmış kitaplarına acıyarak, içi ezilerek, masa üstündeki dağınık roman düzeltmelerine tiksinerek baktı. Koman da kötü, çevirisi de kötü. Binbir yanlış... Pis yaşam içinde ayakta durabilmemi, düzeltmelerini yaptığım şu kötü romana, bu yanlışlara borçluyum. Nasıl değişecek bu koşullar? Değişecek mi? Değişeceğini, iyi bir şeylerin olacağını umma duygusunu yitirmekten korkuyordu. Hiç de korkmuyorum, çok iyi biliyorum yitirmeyeceğimi. Cezaevinden bıraktılar diye peşimi de mi bırakacaklardı? Peşimi bırakmazlarsa durduracaklar mı dünyayı? Kalkmak istiyor, bir türlü kalkamıyordu yataktan. Geç saatlere dek sürmüştü düzeltmeler. Dört filândı yattığında. Gözleri yanıyordu. Saat de onbire geliyor. Bir şeyler atıştırıp yola düşmeli. Madam Annik bağırıp duruyor arka avluda. Kedilere kızmıştır gene. Altmışında var Madara Annik. Bir oğlu Kanada’da. Yeğenleri Amerika’da. Gel deyip dururlarmış. Ka nasın gitsin Bedros burda yatoor. Bedros kocası. On yılı geçmiş öleli. O da yanına gömülecek. Böyle diyor ya, Madam yerli filmlerden ayrılamıyor da ondan gitmiyor dışarlara! înci Sineması’nın abonesi! Artistlerden tanımadığı yok. Bu bizim yerli filmlerde bir şey var!. Cezaevinde şaşıp kalmıştı halk üstündeki etkinliğine. Yerli artistlere özenenler.. Yerli filmlerde değil, halkta bir şey var!.. Korkunç bu sinema. Akşamki oğlan da, Tevfik miydi? Yoo Refik, ben sinemayı bilirim havalarında. Tutkulusu olduğu belli, iyice kaptırmış. Şahin neler yapacak bakalım, tş var onda da. Kafası, iyi kötü yörüngesine oturmuş gibi. Yönünü kestirebiliyor hiç değilse. Refik daha ne yana, nasıl bakacağını bilmiyor gibi. Ben de bir şeyler yapabilir miyim sinemada? Bırakırlar mı? Takma adla filân... Şahin’le olur belki. Hem de senin istediğin sinemayı yaptıracaklar!. Bırak düşleri de düzeltmeleri yetiştir oğlum! Matbaada bekliyorlar. Madam da günlerdir bakıp duruyor gözlerime. Bugün para alamazsak tamam. Kalktı. Kapı yanında, duvar dibindeki gaz ocağını yaktı; akşamki çay ısına dururken çıkıp tuvalete gitti. Yüzünü kurulayarak döndüğünde çaydanlık fokurduyor-du. Günlük yaşam başlamıştı. Reçel, peynir, ekmek, çayla kamını çabucak doyurup çıktı evden. Ağır ağır açılan bir sis vardı sokaklarda. Bulvara varınca hemen bir otobüse atlamakla Taksim’e yürümek arasında ikircikli kaldı, dayanamadı, sert, çabuk adımlarla yürümeğe başladı. Dolmuşla Sirkeci yaparım Taksim’den. Yürüdükçe kum torbalarını atan balon gibi yeğniyor, nedeni bilinmez bir sevinç yüreğine bulaşmış isi pası silip temizliyordu. Cezaevindeki düşleriydi İstanbul’da sere serpe yürümek. Ama buraları değil, Beşiktaş’ı düşünürdüm daha çok. Köyiçinde, Beşiktaş pazarında dolaşmak, inip deniz kıyısında, Boğaza, gemilere, Üsküdar tepelerine bakmak, Hayrettin Iskelesi’ne doğru gezinip parkta oturmak, ikide bir sayıkladığım bir şeydi. Çok var ki Beşiktaş’a uğramadım bile. Böyleyiz işte; ele geçirdin mi soğuyu-veriyorsun. Her özlemde, bulunduğu koşullardan sıyrılma güdüsü var aslında. Bugünkü koşullardan kaçmak istemiyor musun? İstiyorum da, Beşiktaş’a değil!.. İstiyor muyum? Taksim’de şoförün yanma sıkıştığı dolmuşta bu soru kıpırdanıp durdu kafasında. Bütün tersliklere, çok şeyden yoksun oluşuna karşın içinde bulunduğu koşullara artık alıştığının ayrımına varmağa başlamıştı. Seviyordu bu yaşamı. Parasal sorunlar mı? Hangi gün olmadı ki parasal sorunlarım? Gene de en az gerilimli dönemi yaşıyorum; yalnız kendimden sorumluyum. Feriha’yla çektiklerimizi düşündükçe... Mine’nin ölümü yoksulluktandı... Para bulup ta doğru dürüst baktı-ramadık yavruyu... Şimdi onsekizinde filân mı olurdu? Yüreğinde sızı yoktu artık. Uzun yıllar öylesine işleyip durmuştu ki içinde, hiç unutamayacağım sanmıştı. O da geçmiş. Utanarak örtbas etmeğe çalıştı kafasında gezinenleri; iyi oldu diye düşünüyordu. Utanacak ne var? Yaşasa ne olacaktı? Anası siyasal polis komiserle evli, babası siyasal suçlu.. Varlığıyla utanacaktım belki; acılarımı büyütecekti. Annesinin büyüttüğü yetmedi!.. Atmaya çalıştı kafasından. Neyi atacağım? Dursun durduğu yerde!.. Geçmişte hepsi; eriyip gitti, lekesi kaldı yalnızca. Eminönü’nde dolmuştan indi. Sis dağılmıştı, ıslak bir güneş vardı güvercinlerin çırpındığı alanda. Yöreye, Mısırçarşısı’na, Yenicami’ye mutlulukla baktı bir, cami ardındaki yoldan ağır ağır yürüyüp Sultanhamam’ına giden ara sokağa saptı. O umutsuz gününde kâğıtçı Turgut’a şu sokağın başında rastlamıştı. Hiç beklemediği biçimde boynuna sarılmış,</span></p>
<p class="calibre2"><span class="font1">— Nevzat var gazetede, demişti. Bizim sınıftan... Tanırsın. Mandrake Nevzat. Gel telefon edelim. Gazeteye alsın seni...</span></p>
<p class="calibre2"><span class="font1">Turgut’la gitmemişti telefona. İşi olası görmediği için gitmemişti. Telefonunu alıp ayrıldı. Uç gün sonra da gazeteden beklediklerini öğrendi Turgut’tan. Ne sevinmişti o gün! Şimdi de geri geri gidiyor ayaklarım, ölmüş bir dostun evine gider gibi... Oysa nasıl düşlerdim basında çalışmayı. Dü-zeltmenliğin böylesine bezdirici olacağını düşünmedimdi belki. Yalnız o da değil... Ben aslında... Kafasını bir şeye takmaktan kaçar gibi iki yanlı satıcılara bakınmağa başladı. Şey alacaktım. Çorap... Çorap morap geç kalıyoruz. Zaten bir iki kaldım; ters ters bakıp durdu sorumlu düzeltmen arkadaşımız. Başımız yani... Mandrake Nevzat’la sınıf arkadaşlığı kadrosuz düzeltmenlikten öte bir şey sağlamaz. Biliyoruz. İstedikleri anda, bizden değildi deyip kapının önüne bırakırlar. Kadrosuz düzeltmenlik o demek. Oyalanmadan yürüdü çabuk çabuk. Sultanhamamı’nın ardındaki dik, ara sokaklardan çıkıp gazetenin kapısına geldiğinde onikiye bir iki vardı. Kitap düzeltmelerini bırakıp ödeme alındısıyla gişeye uğradı önce; parayı aldı. Çabucak çıktı merdivenleri, masaya gidip oturdu. Kollukları, çeşitli kalemleri, kaim gözlüklü, kara saçlı kellesiyle masaya yayılmış baş düzeltmen Feridun Bey, verdiği selâmı başıyla şöyle bir savuşturmuş, provalara eğilmişti, öteki ikili işlerine öyle dalmışlardı ki geldiğini bile görmediler sanki. Provayı okuyanın mırıltılı sesi vardı masada. Çırağın getirdiği yeni provaları alan Nihat döndü,</span></p>
<p class="calibre2"><span class="font1">— Hoş geldin Ağbi, dedi. Sen İkincilere bir bak... Oni-kinci sayfaya. Şu ilk provalara başlayalım sonra. Hamza Pel-van çabukun deyip duruyor...</span></p>
<p class="calibre2"><span class="font1">Dünya bilen pehlivan diye takıldıkları Hamza Usta, alab-ruz ak saçlı, gülümser gibi kırpışan mavi gözleri üstünde kabarmış duran kalın kaşlarıyla babacan dizgi ustası, neden uydurup düzeltmenlerin yanına gelmeğe bayılır. Çene çalıp övünecektir bilgisiyle. İşler birikmiş bugün; kimse gelmesini pek istemiyor. Onbir ekibi de geç iş başı yaptı belki. Artık her şeyi bir yana atıp kirli kara satırlara gömülmek gerek. Bu yanlış dünyayı yanlışsız göstereceğiz! İyi uyuşuyorlardı Nihat’la. Adanalı bir Türkoloji öğrencisi. Cin gibi yetenekli, saygılı bir çocuk. Eski Türkçe bildikleri için düzelt-menlikte yeğliyorlar Türkoloji öğrencilerini. Çoğu eski yazarlar fıkralarını eski Türkçe gönderiyorlar. Bir sürü de kaba yanlışla dolu. Onu da sen düzelteceksin! Hele seksenlik bunak yazar. İkide birde haber gönderir: «Ekmekleriyle oynatmasınlar!» Ne güzel oyunlar edilebilir bu heriflere ya, sonunda kabak, hadi ben boş vereyim, şu üç garibanın başına patlar. Bir önceki baş düzeltmeni kovmuşlar. Anlatıyorlar; Pembe tuvaleti içindeki Başbakan’la bilmem hangi hanım salona girdiler diye bir tümce varmış! Ertesi gün koydukları özürde de başbakanı Cumhurbaşkanı diye mi yazmışlar ne?.. Baş düzeltmenin imzası varmış hepsinde de. Kovmuşlar, bu herifi oturtmuşlar geçen yıl. Bu da bir manyak... Bunalıp iki söz etmeğe kalksa çocuklar, dikelir hemen, «Aman, masa elden gitmesin!» der. Nihat, kalktı birden,</span></p>
<p class="calibre2"><span class="font1">— Biz gitmeyelim be Ağbi; dedi bir gün. Masa bulunur nasıl olsa...</span></p>
<p class="calibre2"><span class="font1">Gerçekten çok bunaltıcı bazı. Akşam yedide çıkınca okumaktan tiksinir duruma düşüyor insan. Okunacak hiç bir şeyi göremiyorsun. Ver elini meyhane. Çoğunun yolu bu. Bakalım biz ne kadar dayanacağız? Benim asıl sorunum bunlar değil. İlericiliği savunan bir iki yazarıyla bu gazete. Yetti ısıtıp ortaya sürdüğün. Nesini ısıtacağım bu kokuşmuş şeyin? Cezaevinde gırtlak gırtlağa geldiğin «Keskinler»i imrendireceksin şu tutumunla. O kadar da değil. Alışmak kolay olmuyor. Şu genç çocuklar için bir anlam taşımaz. Ben</span></p>
<p class="calibre2"><span class="font1">Faşizmin en azgın savaş yıllarında biliyorum bu gazeteyi. Aşşağılık, namussuz, her haberi, her satırıyla-.. Faşist ideolojiyi bu ilericiler mayaladılar ülkeye!.. Hem de bu gazete... Bu başyazar... «Her şey değişip akmada. Bu hal beni hayran bırakmada..» Hani en çok sevdiğin dizelerdi bunlar. Kişisel kan davasına kaptırmış gibisin. O günün kapkara heriflerini bile kendine çekecek kadar güçlenmiş bir doğru yola sevinsene. Seviniyorum işte!.. Sevinemiyordu. Kendisiyle her hesaplaşmada yenik düşüyordu bu konuda. Doğrusu bu-dur deyip bu adamlara hoş görüyle baktığında da, baş kaldırınca da! Eski bir suçun savcılığını benimsemek de değildi bu. Bugün de göründükleri kişiler olduklarına inanmıyordu bu adamların. Sorun da buydu. O dönemle ilgili anılarını okuduğundan bu yana şimdilerde demokrasi savaşçısı sayılan gazeteci yazarın eski faşistliği daha da batar olmuş, bugüne ilişkin kuşkulan da bulantıya dönüşmüştü. Adam o günler de doğru şeyler, ülke için yararlı şeyler düşünür, yazarmış meğer!. Bununla da kalmıyor, o dönemde bunlann karşısında binbir acıya katlanarak özgürlük savaşı verenleri de aşşağılamayı sürdürüyordu utanmazlıkla. Yanlış yoldan dönmek değildi bu, yanlış doğru, yaşamının her dönemiyle saygın görünme açıkgözlüğüydü. Yanlışın çirkinliğiyle doğrunun güzelliğini ayırmıyorsa nesine güveneceksin, neyine saygı, sevgi duyacaksın bu adamın? Salt bugün işe ya-nyor diye mi?... Diyelim öyle, öyle olması gerekmez mi? Bilmiyorum... İşine gelmedi mi, bilmiyorum... Kaytarıyorsun. Bugünki sorunların çözümüdür oğlum önemli olan. Anladık, akıl verip durma!.. Onu biz de biliyoruz. Tam bilmiyorsun demek ki... Neyi tam bildiğimi ben de bilmiyorum artık. At-lamadıysak... Bu düzeltmeler tamam. Haydi başlayalım Ni-hat’çığım. Bakalım, bu kafayla..■ Nihat’ın mırıltılı bir alışkanlıkla okuduğu haberlerin, fıkraların, tüm yazıların sal-dınsıyla siniveren çelişkili duygulan, düşünceleri, üstüste içilen çaylarla daha da beslenip serpilmiş gibi, çalışmanın sürüp gittiği akşamın geç saatlerinde, birlikte yola çıkıp, eve birlikte gidebilmek için kıpır kıpır dikiliveriyorlardı yeniden. Doğal. Onlarsız olabilir miyim? Karanlık basıp da elektrikte çalışmaya başladıklarında gözleri iyiden iyiye yanmaya başlamıştı. Uykusuzluğun acısı. Camlı bölümde kaynaşıyorlar. önemli bir şey mi var yazı işlerinde? Her vakit önemli şey vardır orda! Adamlar önemli her şeyden önce. Mandrake Nevzat günde kaç kez koşturur oraya. Masalarında çalışıp didinen bir sürü adamın arasından kaşlar çatık, baş ilerde gitmenin mutluluğunu yaşıyor oğlan... ilk karşılaştığımızda gülümseyerek başıyla selâmlayıp camlı bölmeye koşuyordu gene. «Görüşürüz» filân gibi bir şeyler mi dedi ne?.. Sen Fakülte bitirdin, ben bıraktım ama, bak camlı bölüme gidiyorum demek istedi belki! Gazeteye onun eli-le girdiğimin bilinmesinden çekiniyor; kaçması bundan... Kaçsın bakalım. Arkadaşlığımızla öğünecekleri gün de gelir bakarsın! Gene öğünüyordur. Kolay mı, kadrosuz düzeltmen-liğe aldı benim gibi bir geçmişi bozuğu!. Kâğıtçı Turgut olmasaydı... Bana bırak sen demişti Turgut. «Hele bir yapmasın, Mandrake gibi onun ben...» Bir kez de Gündüz’ü Tarab-ya’da yemeğe götürmüştü Turgut. Doğru dürüst konuşama-mışlardı. Bir sürü tanıdıkları çıkmıştı lokantada. Masa hemen büyümüştü. Kimler, ne abuk sabuk herifler, kanlar çevresini alıvermişti Turgut’un. Hepsi de üst düzeyde siyasetçi, partici... Yumuşacık kesilen şatobiryanın, daldırdıkla-n kaşığı süsleyen krem şantiyli frambuazın savunusundan öte bir politikayı umursamadıklarını örtbas etmeğe hiç birinin gücü yetmiyordu. Boğaz’daki yemek, Boğaz’daki kazadan geldi!.. Şilep yalıya bindirmiş. Bir de yaşlı kadın ölmüş. Amma da yanlış var. «Koptan totuklanmış!» Bu satır nereye karışmış böyle. Allah belâsını versin iş gibi... Anladık Nihat Paşa, bir dakika! Bu «ö»lar... Tamam.. O tümceler de... Satır buraya kaymış... Şimdi... Nihat’ın mırıltılı sesinin du-yurduklanyla anımsattıkları arasında sallana kıvrıla işin sonuna doğru gidiyoruz işte. Mandrake Nevzat elinde katrat cetveliyle göründü gene. Adana matrisini yetiştirme çabasın-dalar. Çırak geliyor. Bitiyor be, patladınız mı? Atanmalar mı? İstanbul’a atanan güvenlik görevlilerinin listesi. Oku bakalım Nihat’cığım, kimleri göndermişler başımıza? Üşüşen ad kalabalığı içinde ayağı taşa çarpmış gibi tökezledi birden.</span></p>
<p class="calibre2"><span class="font1">Atıl DURAK mı? İstanbul’a atanmış, Gaziantep’ten. O mu? Kim olacak? Komiser Atıl DURAK bin tane olacak değil. DURAK mıydı? Feriha DURAK değil miydi? Gaziantep’teydiler. Denizyollarmdaki o kız söylemişti ya. Neydi adı? Adından da... Sinsi bir diş ağrısının zonklamaya dönüşmesi gibi karşısına dikilmiş bu haberden nasıl kurtulacağını aranır oldu. Başaramıyordu bir türlü. Nihat’ın sesini de duymaz olmuştu sanki. Komiser Atıl DURAK’la Feriha denen... Ne bitmez ad listesi bu? Anladık. Atıl Durak yetti. Son düzeltmeyi de yapıp masadan kalktığında günlük yorgunluktan çok öte bir yıkıntı vardı içinde. Ağzı ağı gibiydi. Çaylardan biraz da... Bütün gün, masada bir ara uzattıkları yarım simitten başka şey girmedi içime. Aç da değilim. Açlığı kaldı mı, yedik yiyeceğimizi!.. Toparlanıp karanlık bahçeye indiğinde içi de kapkaranlıktı. Kızdı kendine, daha doğrusu kızıp toparlanmaya çalıştı. Olmuyordu. Daha da artıyordu zonklama. Bu kadar mı seviyordum bu Feriha’yı? Ne sevgisi be!... Sevgi değil de ne? Seni cezaevindeyken bırakması mı? Çok mu görülmedik şey? Değil. Düşmamnla sevişmesi mi? Koca bir edebiyat oluşmuş bu konuda. Başta Fuzuli, bütün eski edebiyatımız bu. Ne şiirler, ne şarkılar. «Cânâ rakibi handan edersin!.» Gülümsedi istemeden. Şarkının bestesini mırıldanmak geldi içinden, çıkaramadı. Şöyle değil miydi: «Câaa-nâaa-a ra-kiyybii-i Ha-andâaan -aa-an.. Edeeersiiin... Tara-nina-na ninanam... Tutamadı, gülümsedi gene. İkinci dizesi? Gelmiyor. Sonra şey... Bana cihanı zindaan edersin... iyiden iyiye gülecekti artık. Acıda bir azalma yoktu gene de. Derine iniyor, içine gömülü kalıyor insamn! Cağaloğlu kavşağına varıp da köşede, bir süre geçen araçları, insanları seyredince daha bir yeğnimiş buldu kendini. Bastıran, günün yorgunluğuydu. Komiser beyle Feriha ATIL demek üstüne geldiler. Pek de değil ya... Gün bitti, akşam oldu; şimdi ne yapacağız? En güç saat başladı! Ne güçlüğü? Bir şeyler yemeli; sonra gidip eve okumalı biraz, erkenden de yatmalı. Dün gecenin uykusuzluğu, bugünün yorgunluğu, Komiser Feri-ha’nın çıkışı! Ne olmuş yani? «Bana cihanı zindan edersin». Adamsan, kimse cihanı zindan edemez sana! Asıl, adamsan zindan ederler. Onlara gerek mi kalıyor sen böyle boktan şeylere takarsan?.. Biliyoruz... Salih’e mi uğrasam bir? Günlerdir düşünüyordu Salih’e uğramayı. Para da var, çocuklara elimiz boş gitmeyiz. Fatih’e yürümek de iyi gelecek. İçi açlıkla kazınmaya başlamıştı. Sevindi. Lâleli’deki kebapçıya gideyim. Yağmur da indi inecek. Nuruosmaniye’ye kıvrılıp, karaltılı nemli sokakta yürürken yiyeceği acılı kebaptan başka şeyi düşünmüyordu sanki. Acılı da dokunuyor. Dokunsun. Feriha yerdi asıl acıyı. Onun yemediği şey var mı?.. Gene Feriha... Altı yıl bir kadınla birlikte yaşayıp da hele böyle... At şunu kafandan.. Niye atayım? Düşünmekten mi korkacağım? Düşünmekten korkmayan kaç kişi çıkar? O korkanlardan ayrı mısın Feriha’yı düşündün diye? Boş sözler bunlar. Ne bileyim, takılıyor işte. En güç şey kafamızı denetlemek. Salih’e açsam? Ne açacağım? Söyleyeceği belli. Bu adamlara anlatmak da ayrı sorun. Kadın erkek ilişkilerinde öyle kalıplaşmış ki kafaları, bir kadının bir başka erkekle ilişkisi dendi mi, hemen orospu... Sen başka türlü müsün? Onlar gibi miyim? Baş kaldırmak geldi içinden. En ileri savaştaki arkadaşlarının kadınlar konusunda acımasız, katı tutumuna çoğu kez umarsız karşı çıkmıştı. Yüzyılların getirdiği koşullanmışlıkla kadınlar bile nasıl ters şeyleri savunuyorlardı en doğal haklarını bile yadsıyarak. Feriha’nm yaptığını doğal mı karşılıyorsun? Yaptığına göre doğal demek ki!. Güzel mantık!. İki yanda birden olmaya kalkıştın mı saçmalarsın böyle. İlle erkeklerin yanında olacağız!. Değil de, doğru yanda olacaksın. Hangi yan doğru? Devrimci tu-tuklunun karısı, siyasal komiserle kırıştırıp, evlendiler sonra, ne bok yerlerse yesinler, kırıştırırsa o yan doğru yan olamaz... Doğru, iğri; olmuş. İstanbul’a da geldiler gene. İstanbul babanın mı? Gelir gelirler... Daha kimler gelip gidiyor... Neyse, daha kötüsü vardı; kızımızın yaşaması. Gazetedeyken üstüne yığılan bulutlar yol boyu bir bir dağılmıştı; kebapçıya girip te köşedeki boş masada ısmarladığı şeyleri beklerken daha serinkanlı düşünmeğe başlamıştı bütün geçmişi. İkide bir anımsadığı dizeyi gülümseyerek yineledi: «Ama ne kadınsın biliyor musun?» Kısalı uzunlu birlikte olduğu bir kaç kadın içersinde yalnız Feriha’ydı bu dizede yaşayan. Ama ne kadındı -. Erdek’te o yaz, tanıştıklarının üçüncü gününde çadırına geldiği gece şaşkına dönmüştü. Bu genç kızın benden öğreneceği hiç bir şey yok! Sana öğretecekleri var!.. Nisa’yla, çirkince bir coğrafya öğretmeniyle, koparmak istediği ilişkiler içindeydi o günler. Sivri, büyük sözler etmek çirkin bir kadına, akıllıysa bile yakışmıyor! Sen aptalın birisin demişti Nisa bir gün. Haklı çıkmadı mı? Feriha’-nın gözyaşlarına mı kandım? Yooo... Çirkinle bal yenmez-Güzelle taş taşı, diyor türkü. Keşke taş taşımak olsaydı! Neleri taşımak, taşımak da değil, bir yaşam boyu sırtına yükleyip bir türlü atamamak zorunda kalırsın. Feriha bir bok yedi, sen de silkip attın üstünden, o kadar... Doğal ki öyle... de... Hani, çıkıp gelse bir gün, her şeyi unutup... O kadar da değil. O kadardan da öte... Hoş geleceği yok ya... Ama, ne kadınsın biliyor musun?... Bu kız kimlerden kazandı bu beceriyi? Tanrı vergisi mi yoksa? Feriha’nın göz yaşlan, hemen o yaz evlenmelerinden sonra da, Gündüz’ün kolay unutamadığı bu soruyu, bulanık bir geçmiş zaman öyküsüyle üstünkörü de olsa ört bas edivermişti. Komşu bir oğlan arkadaşı gelmiş bir gün eve. Kimse de yokmuş... Zorla. Sonra bir gün de, bir Tıp öğrencisi Bursa’da... Ekmeğe kör baksın ki hepsi bu. Tıplıyla da sadece bir kez. Nerden bilecekti karşısına Gündüz’ün çıkacağını, böylesine deli gibi seveceğini Gün-düz’ü? Doğru ya!.. O zaman da inanmamıştım ki... înanma-yıp ne yapacaktın? Aklın başında değildi ki... Aklım başım-daydı. Kadınların daha genç kızlıklannda her türden haklan-mn yadsınmasına karşıydım. Hele o kızlık zan öyküleri... Doğru, kafamdan atamadım ama, Feriha aptalının bana yutturduğunu sandığı şeyleri ben onun en doğal hakkı sayıyordum. Uzatma öyleyse; en doğal hakkını kullanmayı sürdürdü o da!.. Garsonun getirdiği maydanoz, sivri biber, roka, çentilmiş soğan, kırmızı turp parçalarıyla süslü kocaman kayık tabağındaki kızarmış etlere istekle baktı. Ama ne kadınsın... Bir duble de rakı söyle!.. Aklınla vardığın doğrularla taşralı koşullanmışlığını aşamıyorsun. Cinsel dürtüler öyle ağır basıyor ki... Cezaevindeki yıllan, karanlık dehlizler gibi, dizi dizi sıralanıverdi birden. Bıyıkları yeni bitmiş delikanlılardı Ankara Cezaevi’ne ilk girdiklerinde. Dört arkadaş, yedi ay kadar yatmışlardı. Adi tutuklularla aynı koğuşa kondular önce. Hacı Dayı dedikleri yaşlı bir cezaevi gediklisinin karşısına götürmüşlerdi. Giriş dualarını yaptıracakmış Hacı dayı; töre buymuş cezaevinde! Pos bıyıklı Hacı Dayı dik dik bakıyor. Tutuklu, hükümlü bir sürü kişi toplanmışlar çevrelerine, oyunu bekliyorlar!..</span></p>
<p class="calibre2"><span class="font1">— Diz çökün bakayım, diyor Hacı Dayı... Söyleyin bakayım: BismillâhirrahmanirrahimL</span></p>
<p class="calibre2"><span class="font1">— Bismillâhirrahmanirrahim...</span></p>
<p class="calibre2"><span class="font1">— Elleziiine...</span></p>
<p class="calibre2"><span class="font1">— Elleziiiine...</span></p>
<p class="calibre2"><span class="font1">— Inciinaa!.</span></p>
<p class="calibre2"><span class="font8">— Inciinaa!..</span></p>
<p class="calibre2"><span class="font1">— Minciiinaa!..</span></p>
<p class="calibre2"><span class="font1">— Minciiinaaa!..</span></p>
<p class="calibre2"><span class="font1">— Godum mu anaazın a..cııığna?!....</span></p>
<p class="calibre2"><span class="font1">Kahkahadan kırılıyor koğuştakiler. Onlar da gülüyorlar. Bu lümpen kalabalığında bir uyumsuz tepki cezaevinin soytarısı olmaktı, öteki arkadaşlarıyla ortak, alaylı bir anıydı ya, daha sonraki günler Gündüz takılmıştı bu şakaya. Anamızla cinsel ilişki kuran, üstünlük, ötesi, bize kötülük etme zevkini kazanıyor!.. Yeni mi ayrımına varıyorsun bu sözgü-nün? Düşünme gereğini, böyle bir törenle, kalabalık önünde bildirilince duydum demek! Bir duble rakı daha alayım. Vay ben senin sivri biber gibi ananı avradını!.. Hah, işte böyle... Adana kebabı böyle yenir! Tabağı temizlediğinde üçüncü dubleyi de bitirmişti. Bir de cevizli kadayıf üstüne. Kebapçıdan çıktığında içkili bir tokluğun uyuşuk ağırlığı vardı üstünde. Kahveyi Salih’te içeyim. Kahvesi var mıdır? Şeh-zadebaşı’ndan kahve aldı yüz gram. Çocuklara çikolata, gofret. Fatih’e doğru yürürken ayaklan geri gidiyordu sanki, ilişkilerini sürdürdüğü tek eski arkadaşı Salih’in iki çocuklu, işçi evine bu saatte, böylesine tok, içkili gitmekten mi, serüvenini cezaevindelerken ortak izledikleri Feriha’mn İstanbul’a geliş haberini götürmekten mi kaynaklanıyordu bu çekingenlik, bilmiyordu. En iyisi Feriha konusunu hiç açmamak belki de. öyleyse niye gidiyorum? Sırası düşerse anlatırım olayı. Ayaklan açılmıştı. Müzevirliğe gider gibi ne koşuyorsunuz, dediği bizim Enver’in. Ne tatlı oğlandır. Yarı aç-dolaşıyor o da. Fatih Çarşambası’ndaki ara sokağa sapınca ilerdeki eski apartımamn bodrum katı penceresine baktı, ışık vardı. Evdeler. Nerde olacaklardı iki çocukla? Bazı kaynanasına giderler Rami’ye. Merdivenleri inip de kapı ziline uzanınca duraladı. iniltiye benzer sesler vardı içerde. Yoksul işçi evinin hastalığı da ayrı bir dert. Salih mi hasta? Son gördüğünde biraz sanydı benzi. Fabrika sarısı demişti. Başka bir derdi yokmuş. Nerden bilecek olup olmadığını? Yüreğinin başı diye yakınırken midesini gösterir. Kapıyı Hacer Hanım açtı. Sevindi Gündüz’ü görünce.</span></p>
<p class="calibre2"><span class="font1">— Buyruuun, hoş geldiniz!. Bak Salih, kim geldi?</span></p>
<p class="calibre2"><span class="font1">Görevi bitmiş gibi çekildi Hacer hanım. Mavi çubuklu</span></p>
<p class="calibre2"><span class="font1">pazen pijamalanyla Salih göründü kapıda.</span></p>
<p class="calibre2"><span class="font1">— Hoş geldin, dedi. Gittin sandım buralardan.</span></p>
<p class="calibre2"><span class="font1">Bütün taşı budur. Kucaklaştılar. Tek tek aklar fırlamış kalın kaşlar altında gömülü iri kahverengi gözlerini kırpıştırarak bakmağa başladı mı hem güven, hem çekingenlik verir. Odaya girerlerken,</span></p>
<p class="calibre2"><span class="font1">— İyi ki geldin, diye ekledi. Biz de bulup sana sorsak diyorduk şu oğlanlan. Bir ay eksik diye okula almıyorlar, yaşlan tutmuyormuş.</span></p>
<p class="calibre2"><span class="font1">Çikolatayı, gofreti verirken bahçe yanındaki küçük odada yer yatağına sıralanmış ikiz iki kara oğlan, Tahir’le Mahir başlarını kaldınp baktılar, korkuyla gene sindiler yatağa. Analarından dayak yiyip yatmışlar, inilti buymuş. Kahveyi alıp kokladı Hacer Hanım,</span></p>
<p class="calibre2"><span class="font1">— Oh, mis gibi dedi. Bizde de vardı, zahmet etmişsin... Hemen yapayım taze taze... Az şekerli içerdin değil mi? iyi ki geldin. Bir şeyler anlat şuna...</span></p>
<p class="calibre2"><span class="font1">Salih’e sürekli akıl verir Hacer hamm! Gene takışmışlar belli ki... Dindardır. Mahkeme günlerinde dua kitaplan getirip okuması için yeminler verdirir kocasına. Güler Salih.</span></p>
<p class="calibre2"><span class="font1">Aldatıp atlatarak kurtulmağa bakar. Başarır çoğu kez. Yakalanınca da bayağı sorun olur bir süre, sonra o da geçer. Hacer hamm kahve yaparken Salih sessizce özetledi. İkizleri, Tahir’le Mahir’i, bu yıl okul almazsa, anaları mahalledeki bir Hoca’ya verecekmiş, önce dinimizi öğrensinler diye. Kahve tepsisiyle girerken daha kapıda başladı Hacer hanım,</span></p>
<p class="calibre2"><span class="font1">— Parmak kadar çocuklar. Bir yıl sonra gitsinler Gündüz Bey. Ben başöğretmenle de konuştum, yardımcısmnan da. Olmaz diyor adamlar. Bu ille de tutturmuş... Hemen müderris olacaklar çünki...</span></p>
<p class="calibre2"><span class="font1">Mahalledeki hocanın sözünü etmiyor. Biliyor Gündüz’ü kazanamayacağım. Köylü kurnazı kan... Kahveyi bile içmeden kaçıp uzaklaşmak geliyordu içinden. En ağır koşullardan geçmiş, yıllardan beri sürüp gelen Salih’le ortak yanı bile silinip gitmişti birden. Tuttu kendini, savuşturdu. Gülümsedi bile.</span></p>
<p class="calibre2"><span class="font1">— Boş ver yenge, dedi. Bir yolu bulunur, dertlenme!. Bilirsin bu adamı, kafası ağır işler biraz!..</span></p>
<p class="calibre2"><span class="font1">Bıyık altı gülüyordu Salih de. Hepimiz köylü kurnazıyız</span></p>
<p class="calibre2"><span class="font1">işte.</span></p>
<p class="calibre2"><span class="font1">— O eskidendi, dedi Hacer. Şimdi hiç işlemiyor. Yiyip bitiriyor beni valla...</span></p>
<p class="calibre2"><span class="font1">Çıktı. Mutfaktan bulaşık sesleri gelmeğe başladı. Bir süre sessiz, kahvelerini yudumladılar. Dalgın, yorgundu Salih. Haliç’de bir yağ fabrikasmdaydı yedi sekiz aydır. Parası azdı ya, bir işdi ne olsa... O kadar işsiz kalmıştı ki... Hacer Hanım da Rami’deki bostandan bir şeyler alıyor, olup gidiyorlar. Hacer’in cezaevi kapısına elinde kovalarla yemek getirişini anımsadı. Aralannda para toplayıp veriyorlardı; Hacer de haftada iki kez yemek yapıp getiriyordu elli kadar siyasal tutukluya. Cezaevlerinde yemek verilmiyordu o sıralar tutuklulara. Yemek yapılmasına izin de yoktu. Askeri cezaevinin yöneticileri, gardiyanlanyla sık sık çatışırdı Hacer hanım; her seferinde de kopanrdı istediğini. Dangul dungul konuşmalan, tok sözleri önceleri sert tepkiler uyandırmıştı. Kadındaki korkusuz, açık yürekli davranışa alıştılar bir süre sonra! Yaz kış demeden, bir yıla yakın, dava Yargıtay’da onanıp da hepsi Anadolu’da bir cezaevine yollamncaya dek, elli kişiyi besledi Hacer hanım, haftada iki gün, iki yanında kocaman yemek kovalarıyla cezaevi kapısına taşınarak. Namazını, ramazanda orucunu da aksatmadan. Salih’in kararını Yargıtay bozup da cezasında indirim yapılmasının, dualarının, okuduğu delâil’lerin, mahallede okuttuğu keskin hocaların etkisiyle olduğundan en küçük kuşkusu yoktu Hacer Hanım’ın. Arkadaşları da bu yollu takılıp duruyorlardı Salih’e. Gündüz’ün her zaman buruk bir sevecenlikle anımsadığı bütün bu olaylar boşlukta ağır ağır sallanan, ölü soğukluğunda duygulara dönüşmüştü şimdi. Salih’le konuşacak neyim var benim? Bu Hacer budalasına ne anlatacağım? Cezaevinde bir ranza kuytusuna sığınıp, ya da maltada volta vururken içine oturmuş ağılı bir gizi bölüştüğün kişinin, dı-şarda seninle ortak neyi var? Ortak bir şeyin yok mu Salih’le? Var; var da... Ortak olmayan yanlarımız daha ağır basıyor işte; ne diye yadsıyayım? Asıl ortak yanlarımızla yan-yana gelmemizi yasaklamışlar. Bu kurala uymaktan başka bir şey gelmiyor elimizden. Onu da bir düşün bakalım, gerçekten öyle mi? Kalın, kara damarlı boynuna gene takılmıştı Salih’in. O kıpırdayan damarla konuşuyorsun dedin mi, güler Salih. Desem gene güler mi? Cezaevindeki gibi güle-mez. Canım öyle sıkkın ki Salih’ciğim, şu anlattığın şeyleri dinlemiyorum bile, bağışla beni. Fabrikanda kazan patlasın da, tümü uçsun isterse... Sen de fabrikaya gitme o gün!.. Bencilliğimden değil, kafamı toparlıyamıyorum da değil de komiser Atıl gelmiş. Feriha vardı hani orospu.. Hadi bana izin... Böyle erken kalkışma kendi de şaştı. Oysa söyleşinin tam tatlı yerindeydiler. Salih, sendikalı genç işçileri anlatıyordu o kıpır kıpır boyun damarlarının ucuna takılı iki ışıldak gözle.</span></p>
<p class="calibre2"><span class="font1">— Unuttum, dedi. Madam bekliyor beni. Bu akşam üstü para götürecektim.</span></p>
<p class="calibre2"><span class="font1">Küçük de olsa gerçek payı var yalanın. İşimize gelmese doğrulan biraz güç ammsarız. Sokağa çıktığında sıkıntısı artmıştı. Dalgın, ağır yürümeğe başladı Fatih Ca-misi’ne doğru. Coğrafyacı Nisa da buralarda oturuyordu bir zamanlar. Evlenmiş, ayrılmış, sonra gene evlenmiş dediler. Bir de çocuğu varmış ilkinden. O çirkin karı nasıl ayarladı iki kocayı? Seni nasıl ayarladıysa! Allah çirkin talihi versin derler ya! Fakat kızda bir şey vardı ki... Feriha bir gün... Sıçmışım Feriha’sının ağzına da... Küçük yeller bile uğultular yapıyordu cami yöresinde. Avludan geçerken taş duvarlara, kemerlere, revaklara, minarelere baktı, anlamsız, boş boş... Ne dolaşıp duruyorum buralarda ben? Saat onu geçiyor. Şimdi bir de yağmur indirsin! Gök yıldızlıydı. Yağmursuz sonbahar serinliğiydi geceyi gece yapan. Arka sokaklardan yürüyüp Gazanfer Ağa Medresesi’nin önündeki sokaktan Kemerlerin altındaki anayola çıkınca taşıt seliyle du-raladı. Karşıya geçeyim, Vefa’da bir boza içeyim önce. Çekici gelmedi. Kıvrılıp Unkapanı köprüsüne doğru yürüdü. Köprüye yaklaşırken içinde, yüreğinde ağırdan bir şey çınlamağa başladı, kulak çınlaması gibi. Tutuklama günlerinde en son burda buluşmuştu tanımadığı, bir daha da yüzünü hiç görmediği biriyle. Polis soruşturmasında çeşitli resimleri gösterilerek en çok sorulan, üstünde günlerce durulan biri. Tanımıyorum, ilişkim olmadı diye diretmişti. Sonraları kaçarken öldürüldüğü söylentileri dolaştı cezaevinde. Kimse ne olduğunu kesin bilmiyordu aslında. Elektrikçi Fuat’mış, yıllardır kaçıp kovalamaca oynarmış güvenlikçilerle. Büyük acılara katlanıp köprüdeki buluşmayı açıklamaması, buluşmayı sağlayanı, Salih’e en yakın kişiyi, ele vermemesi, güvenini, bağlılığını arttırmıştı Salih’in. Arkadaşlıkları ilk eylem günlerine dayanırdı 27 Mayıs’tan sonra, altmışlı yıllarda, ülkenin susuzlukla yöneldiği aşamayı, siyasal yaşamları kısıtlı iki kişi olarak izlemişler, çoğu kez ayrı kentlerde bulunmalarına ancak ara sıra görüşebilme olanağına karşın, olup bitenleri tümüyle benzer, koşut değerlendirmişlerdi. Ortak yargıları, Türkiye’nin tarihsel bir fırsatı kaçırmasında öznel nedenlerin, kişisel sorumlulukların ağır bastığıydı. Parmaklıklara yaslanıp Kâğıthane’ye doğru baktı. Bir hışırtı vardı derinlerde. Tepelerde, gecekondu pencerelerinde serpme ışıklar sönük sönük kırpışıyordu. Bütün pisliği ile karanlığa sinmiş Haliç düşlere kaynaklık ediyor gene de. Uzaklarda dolaşan bir iki teknenin sulan çizen fenerlerini izlemekle nereye va-ı uçaksınız ki? Leşlerle dolu, kokuşmuş, katran gibi bir sıvı </span><span class="font8">yittim </span><span class="font1">şu alttaki sular. Çoğu yerde burnunu tıkamadan geçemezsin. Ama güzel işte, gene de güzel... Yaşamı da istedikleri kadar pisletsinler, o da böyle. Haliç’i temizlemekle yü</span><span class="font8">kümlüyüz... </span><span class="font1">Yaşamı da... Bu aşşağılık insanoğlu kendini kendinden kurtaracak kadar güçlü olmasaydı neylerdik? Azap-luıpı'ya doğru yürümeğe başladı. Sağda, köprünün ucundaki kuytuya bütün görkemiyle sinmiş Sokullu Mehmet Paşa t umisinin çekiminde gibi, taşıtların seyrekleştiği sıra karşı-yu geçti. Tepede göğün bir yanını tutmuş Süleymaniye, ilerde Ayasofya, Sarayburnu, sıra kubbeleriyle Topkapı Sarayı, araçların ışık akımıyla kaydığı Galata Köprüsü, kıyılarda yorgun çatanalar, dubalara bağlı eski tekneler, motorlar, istimbotun sürüklediği hantal bir mavna, tükenmez bir doğurganlıkla, İstanbul’da olmanın tadını üretiyorlardı. Dönmeler koyu sofu olurlarmış. Biz Anadolu kentlerinden gelenler de İstanbul’a daha mı tutkun oluyoruz ne? Ankara’da Ziraat Fakültesi’ndeki bir yıllık öğrenciliği sırasında kente bir türlü ısmamadığını anımsadı. Ordan kaçışımda bu da etken oldu belki. Ziraat Fakültesi’nde ne işim vardı benim? Yaşamımızı rastlantılar yönetiyor. Nadir’e uyup gittim. Sonra da Mesut’a uyup İstanbul’a gelmiş, Türkoloji’ye girmişti. Şiir tutkuları vardı. Oysa karşısına çıkan şeyler hiç de aradıkları değildi. Kırgızca, Kazakça, Tatarca derken bir yıl sonra Hukuk’a gidip gelmeğe başladı. O yıllarda fakültelere girip çıkmak sorun muydu böyle? Sonunda Edebiyat Fakültesinin Tarih bölümüne geçti. Mandrake de ordaydı o yıllar; ara sıra görünen öğrencilerdendi. Gündüz Tarih’i bitirdiğinde Mandrake daha ikinci sınıfta görünüyordu. Sonra askerlik. Sonra çadıra gelen Feriha, evlilik, Mine’nin doğumu, (Evlendiklerinde Feriha dört aylık gebeydi. O da belki kaçınılmaz kıldı evlenmelerini. Kendime kıyarım diye ağlayınca ..) YILDIZ TAŞIMACILIK’ta iş bulur bulmaz evlenmeleri... Bursa’daki evlerinin geliriyle yaşarlarmış sözde Feriha ile annesi. Bir de Belediye’de babasından kalan küçük maaş. Yaşamları, hele alışkanlıkları hiç de öyle alçak gönüllü değildi. Anası da tam anasına bak kızını al dedikleri. Yoksa kan bu kızı satıyor muydu? Şimdi mi ayıyorsun? Kızgınlıktan ne bok yiyeceğini bilmiyorsun gene... Kızın elinden dikiş geldiğini, Üsküdar’da iki yıl evin geçimine eni konu kat-kılan olduğunu unutuyorsun. Nerden belli? Belki de gizli gizli kendini satıp bana da terzilik diye yutturuyordu! İnsanın kafası bir kez bozulmaya görsün. Bozulması mozulması yok: O ananın kızından her şey beklenir. Sonucundan da belli değil mi? Tutuklanmadan önce seni polise satmadıklanna sevin. Belki de sattılar! Satsalardı böyle mi olurdu? Epeyi kişinin canı yanardı. Eve gelip gidenler bile çıkmadı soruşturmada. Olabilir; ölçü diye alamazsın onu. Polisin ne oyunları var, bilir de açıklamaz, ilerde kullanır. Kullanacağı bir şey kalmadı artık. Bir acılık dolandı içinde. Kendini dışlanmış, bitip tükenmiş sanmanın acılığı. Diretme gücünü toparlamak içinmiş gibi durağa doğru çabuk çabuk yürümeğe başladı. Kendime haksızlık ediyorum. Feriha’ya? Feriha’ya da... Yaşamımızı yönetiyor dediğin rastlantı, koşullarımızın elektrik düğmesi: olanı çıkarıyor ortaya. Şu bulunduğum ortamda ne yapabilirim? Feriha ne yapsındı?... Bırak şu aşşağılık---Işte rastlantı. Gelen Feriköy otobüsü değil mi? Hem de yan boş. Evde yatağa uzanır uzanmaz uykuya dalmak özlemiyle kafasını boşaltmak ister gibi, otobüste yol boyu tarayıp durdu içini. Bu her yanını aynk otu sarmış tarlayla baş edemiyordu bir türlü. Kökünden söküp atmaya çalıştığı kurumuş otlar, bitkiler, eskisinden de güçlü, yeniden fışkınyordu. Bugün niye böyleyim ben? Yalnız bugün değil, hergün böylesin; Feriha’ların rastlantısı iç yüzünü ortaya vurdu, öyledir belki de -- Eve geldiğinde, karanlıkta merdivenlerden ağır ağır çıkarken her yanını saran korkunç bir kadın isteğiyle sarsıldı. Günlerdir kıpır kıpırdı içimde; şimdi de baş kaldırıp dikildi. Merdivenleri, parmaklarına basarak, umarsızlıkla çıktı. Madamı uyandırıp ta kandıracak değilim ya! Madamın da yenir yanı kalmamış. Bahçeye bakan şu odada uyuyor... Tanrı korusun! Tutuklanmadan önce, Fmdıkzade’de geceleri toplantıdan dönüşlerinde merdivenlerden böyle çıkıp kapıyı anahtarıyla açarak yatak odasına girince Feriha karyolada yan çıplak... Ama ne kadınsın biliyor musun?... Odasına girip ışığı yaktı. Yatak boş! Cezaevindeyken soluğunu kesen sancı gibi gelip içine oturan istek bu. Masadaki kâğıt ne? Kitaba dikine iliştirilmiş bir pusula vardı masanın üstünde. Yaklaşıp aldı. Gündüz Ağbi diyor. «Akşam gazeteye geldim, çıkmışsınız. Evde de bulamadım. Yarın sabah uğrarım, önemli bir iş. Saygılar. Şahin.» Neymiş böyle? Dünden bugüne ne oldu ki? Baktı, bir daha okudu kâğıdı, önemli bir iş? Şu yandaki karyolanın soğuk boşluğundan da mı önemli? Yetti; söndür şu yangını. Soyunup tuvalete gitti çabucak. Yandaki duşu açtı, belden aşağısına soğuk su akıttı bir süre. Cezaevinde uyguladığı bu yöntem iyi sonuç veriyordu. Gene de olmazsa boşalma kaçınılmaz demekti. Yıllar süren evlilik alışkanlığından sonra nerdeyse bulantıyla katlandığı kendi kendine doyum yolu kalıyordu. Cezaevinden çıktıktan sonra geneleve gitmişti iki kez. En değerli şeyi elinden alınmış duygusuyla yıkık dökük çıkmıştı. Çevrede sağlıklı bir kadın ilişkisi aramak gerekliydi. îşte Şahin’in çok önemli iş dediği!. Sinema kadın demek!. Kadım böyle aramak özlemlerine öylesine tersdi ki aslında. Baş düzeltmeni anımsadı. Karısıyla bozuşunca Tar-labaşı’nda, Tünel’de randevu evlerine gidiyordu. Bir yerlerden duyunca, gelir, «gitmeli» der gözlüğünü düzelterek. «Tünel-başına körpeler gelmiş...» Bu heriflere göre kadın bu. Sana göre ne? Feriha’yla ilişkin... Az çaba göstermedim o ilişkilerin yücelmesi için. Sonuç? Kendinde yoksa ben ne yapayım? Dövdüm bile, iyi bok yedin. Utanarak anımsadı olayı, iki kez... Bir keresinde çocuğu yakıyordu az kalsın. Eve bırakıp komşuya gitmiş. Soba da yanıyor... Bir de eve geldim ki... Mine emekliyordu yeni... Peki, doktora öyle baktı diye dövmen? Oda benim eşekliğim. Ama, kan da... Peygamberimiz ne demiş? «Kadınlannızı ara sıra dövünüz. Nedenini siz bilmezseniz o bilir!..» Güldü. Nisa’yı kızdmrdı bu sözle. Bilgili, bilinçli kızdı ya, biraz da güzel olsaydı... Sen güzelini seçtin. O da çobandı! Lise birden ayrılma. Aslında cin gibi, zeki. Ne zekisi be; bir kitap okutamadım doğru dürüst. Okuduğunu anlamaz, anlatırsın uykusu gelir. Ustalığı, becerisi kadınlığında orospunun, iyi ki böyle oldu da kurtuldum... Ama kadınlığı da... Dünya kadınla dolu. Dişlerini fırçalayıp odaya döndü. Pijamasını giyip, yatağa uzandı. Saat oni-kiye geliyor. Uyku da bastırdı. Bu yarım duş, havluyla uva-lanmak iyi oluyor. Aslında kötü kız değildi Feriha. Gene mi Feriha? Sıcaktı. Anladık. O anlamda değil. Yüreği sıcaktı. O halk kızlarındaki saf sıcaklık vardı. Yalnız dişiliği değildi beni çekip bağlayan? Hiç güven duymadım. Daha ilk soruşturma sırasında, Müdüriyet’de beklemediğim bir gün görüşmeye götürülüp de karşımda bunu görünce... Şaşalamıştı. Kimseyi görüştürmüyorlar. Atıl beyden izin almış. Kuşkular depreşmişti içinde ya, o anlamda değil daha. Bütün kaygısı siyasal. Nasıl bir oyun var bunun altında, onu arıyor. Oyun başkaymış, nerden gelirdi aklıma ki... Ama sonra sonra bir şeyler sezinlemeğe başlamıştı. Atıl bey demiş ki... Atıl bey olmasaymış... Allah razı olsun, Atıl bey girmiş araya, yoksa almıyorlarmış... Cezaevine geçtiklerinde de kokusu iyice çıkmıştı. Söylentiler başladı. Gündüz’e de duyurdular. Feriha’-nın ayağı kesildi, görüşmelere gelmez oldu. Bir keresinde annesini göndermişti. Karı öc alır gibi dikilmişti Gündüz’ün karşısına. «Genç karısı olan böyle pis işlere bulaşmaz evlâdım!..» Bas bas bağırarak, sövgülerle kovmuştu kaynanasını... Nasıl gülünç oldumdu. Salih de olmasaydı, ben nasıl?... Doğruldu yatakta. Kafayı takıp uykumuzu kaçırmayalım gene. Bir şeyler okusam mı? Fazıl Hüsnü okuyayım. Yarın erkenden damlar bu oğlan, önemli işmiş... Uyurum; ne kalmış takacak? Sırtüstü uzanıp tavana baktı bir süre. Baş ucundaki lâmbayı söndürdü. Karmaşık bir şeyler bastırdı gene; diretti biraz, dalıp gitti. Uyandığında Madam’m sesi geliyordu aşağıdan. Su kamyonu dolaşıyor, çamlıca suyu içer Madam. Saat dokuza yirmi var. Dinlenmiş, güçlüydü yatakta. Bu açlık duygusu, perde aralığından sızan güneş, kitaplar, sabah serinliğindeki sonbahar odası... Güne böyle başlanır işte. Çaydanlığı ateşe koydu, tuvalete gitti; döndüğünde merdivende ayak sesleriyle kapıyı tıkırdatıp Şahin girdi odaya. Kolunda bir dosya, bir kitap.</span></p>
<p class="calibre2"><span class="font1">— Ağbi’ciğim Günaydın!..</span></p>
<p class="calibre2"><span class="font1">Ne güzel güler bu. kara oğlan! Dağınık, ince bıyıklar altında böyle ak dişleri oldu mu güzel güler insan!.. Anlat bakalım oğlum, neymiş önemli iş? Şeymiş. Sen bu öyküleri okudun mu Ağbi? Cezaevindeyken okumuştu. Bir Alman yazarından çeviriler. Burda bir öykü var, bunu uyarlamak istiyorlarmış. Bunu en iyi Ağbi yapar demiş, Şahin. Şirket beğenirse senaryoyu, ordaki adamı da Şahin oynayacakmış. Olur, niye olmasın? Yalnız • iş ivediymiş. Bu akşam oturup konuşmaları gerek. Oturur, konuşuruz da... işe bak, o öyküyü içerdeyken ben de düşündümdü ne güzel film olur diye. Şahin bunu duyunca kalkıp boynuna sarıldı Gündüz’ün. Coşkulu oğlan. Koltuğundaki dosyayı da bıraktı, senaryoymuş. Böyle bir şey yaptırmışlar ya, olmamış. Buna da bir göz at!. Olur, bir bakarım. Şunu da al ağbi üç bin, üstünü sonra verecekler. Merak etme, sağlam yazıhanedir, paramız kalmaz. Üstünü de sonra mı verecekler? Onbeş bin dedim ben. On-beş bin mi dedin? Şimdilik iyidir Ağbi. ilerde bakarız, duruma göre.. Şahin, buluşma saatim, yerini kesişip gittiğinde daha şaşkınlıktan kurtulamamıştı Gündüz. Para destesine baktıkça şaşkınlığı artıyordu. Durduk yerde bir adam gelip maaşım kadar parayı masaya attı, gitti. Sinemanın özü, cilâsı, parası bir de... Madamın sesi geliyor aşağıdan. Birileriyle takışıyor gene. Ne bağırıp duruyorsun be Madam, kiranı da vereceğiz, istersen... Alıp parayı saydı, üç bin. Bir kaygı belirdi içinde. Almam doğru mu parayı? Ya yapamayacağım şeyler isterlerse? Elimden bir giderse buluşturup geri de veremem. Şimdilik dokunmayayım en iyisi. Gerçi Şahin namuslu çocuk, benim vermeyeceğim ödünü o da vermez... Belli de olmaz oğlum. Her koyunu kendi bacağından asıyorlar, biliyorsun. Şahin, deli fişek bir oğlan... Dursun bakalım bu para. Duvarda asılı ceketinin iç cebindeki cüzdanına yerleştirdi paraları. Çay kaynıyordu, masaya kahvaltıyı taşırken açlık duygusu dağılmış, hüzün benzeri bir duygu dolanıyordu içinde. Niye ki?... Evecenliğe dönüştü bu duygu. Senaryoyu nasıl kıvıracağım, peki? Sinema düşlemek, film kurup kafada, binlerine anlatmak başka, bu iş başka. Sinema konusuna öteden beri olan tutkusuyla epeyi de kitap kanştırmıştı içerdeyken. İngilizce teknik bir kitabı çevirmeğe bile kalkışıp vaz geçmişti. Sinema bilgisi yeter mi? işin pratiği var. Sonra... Pratiği mratiği, bu heriflerin benden fazla bir şey bildiklerini de sanmam. Girince öğreniriz pratiğini de... Diyordu ya, gene de güvenli değildi pek öyle. Rezil olmak da var. Kime?... önce kendime. Merdivenlerde ayak sesi var. Madamdır. Madamdı. Kapıyı tıkırdattı yavaşça. Kalkıp açtı Gündüz.</span></p>
<p class="calibre2"><span class="font1">— Buyurun Madam!..</span></p>
<p class="calibre2"><span class="font1">— Günaydın!.</span></p>
<p class="calibre2"><span class="font1">— Günaydın Madam.</span></p>
<p class="calibre2"><span class="font1">Parayı istemeden davranayım. Madam oralı görünmüyor. Ama çekingen bir gülümsemeyle, biraz da öğünür gibi,</span></p>
<p class="calibre2"><span class="font1">— Ben bu çocuğu tanoorum, diyor. Artizdir...</span></p>
<p class="calibre2"><span class="font1">...isttir Madam, öyle ya, sen de tanımazsan...</span></p>
<p class="calibre2"><span class="font1">— Ka akrabandır? Dün de aradı...</span></p>
<p class="calibre2"><span class="font1">Güldü Gündüz...</span></p>
<p class="calibre2"><span class="font1">— Yok, dedi. Arkadaş... Tanıdık... Ben de size geliyordum. Şu paranızı...</span></p>
<p class="calibre2"><span class="font1">Parayı çıkaran Gündüz’e sitem eder gibi bakıyor Madam,</span></p>
<p class="calibre2"><span class="font1">— Ayıp edoorsunuz Gündüz Bey. Sizden para istoorum ben? Kaçacaksınız?..</span></p>
<p class="calibre2"><span class="font1">— Sağol Madam. Varken...</span></p>
<p class="calibre2"><span class="font1">Parayı alırken sevincini de saklamıyor Madam. Gündüz’e bir küp alma önerisini yineliyor. Terkos suyu içilir mi? Çamlıca, Kayışdağı, Tomruk, Taşdelen, Hünkâr varken... İstanbul Ermenisi dedin mi iyi suya düşkün olacak; yapıncak üzümüne bir de... Bir de balığa, midyeye... Musluk suyu daha temiz desem küsecek kocakarı. Şunu kırmamak için bir testi ya da küp almalı. Olur, bakarız Madam. Sağol... Madam çıkarken dayanamadı.</span></p>
<p class="calibre2"><span class="font1">— O artiz gene gelecek?</span></p>
<p class="calibre2"><span class="font1">— Gelir Madam. Siz de gelin isterseniz. Konuşursunuz.</span></p>
<p class="calibre2"><span class="font1">Madam gülüyor. Biraz çapkınca gülüyor hem de.</span></p>
<p class="calibre2"><span class="font1">— Yakışık alır?</span></p>
<p class="calibre2"><span class="font1">— Niye almasın Madam? O da sevinir. Ben çağırırım sizi...</span></p>
<p class="calibre2"><span class="font1">— Bir şoförü oynoordu filimde. Eşref Kolçak’ın bızdık oğlanını kaçıroorlar bir arabaylan.. Belgin Doruk’un evinden çıkaarlar.. Bu da bekloor karşıda, ka bunu görünces...</span></p>
<p class="calibre2"><span class="font1">Anlat Madam, bizim işimiz de bu öyküler artık. ■■ Sana film yapacağız... önce şu senaryoyu okuyalım. Güle güle Madam. Sayfanın soluna devinimler, sağma konuşmalar yazılmış yirmibeş sayfalık senaryoyu okurken yer yer tutamayıp güldü. Devinimi anlatan tümceler yanlış, abuk sabuk-tu. Hele konuşmalardaki ilkellik, gereksiz, özenti söz kalabalığı öyküyü iyice tatsızlaştırıyordu. Aslında ilginç olan konu, cılız bir şemaya dönmüştü. İskeletini çıkarmışlardı öykünün. Oysa daha da geliştirilebilir, konuyu dağıtmayan yan öykülerle zenginleştirilebilirdi. Senaryo dedikleri bu mu bunların? Ben bu kadar kötüsünü dünyada beceremem!.. Yüreklenmiş, kendine güveni artmıştı birden. Çayını tazeledi. Açıp öyküyü okudu bir de. Bir iki not aldı. Konu deviminli resimlere dönüşmeğe, serpilip büyümeye başlamıştı. Akşama Galatasaray’daki Yazıhane’de buluşmaya kadar daha ne düşler kuracağız bakalım. Kişileri konuştururken, şiirler, dizeler esmeğe başlamıştı kafasında. Sevdiği yazarların unutamadığı konuşmaları bir de... «Maşasınlan mı? Maşasmlan!.» Sait Fa-ik’in Kestaneci Dostum’da... Orhan Kemal’in sövgü, sevgi dolu yerel, Adana ağızlı konuşmaları... Ulan allahıma, sana bi daha bunu ben... öyküye de uygun düşüyor. O bölgeye uyarlamalı bunu. Onlar da özenmişler gibi. Şahin’i de sevindirir. Cezaevindeyken başlayıp yarım bıraktığı bir şiirini anımsadı nedense. Nerdeydi o? Aramaya kalktı; bulamıyordu bir türlü. Umudunu kestiği bir sırada, kalın İngilizce sözlüğün kabı içinden çıkıverdi. Şeyindi. Nihat, dergilerine yazı isteyip duruyor. Kaçmak için şiiri sokuşturuyorsun araya önce aldığın işe bak. Ona da bakacağım; kaçtığım filân yok... Kötü sinema bile şiirle birlikte oluyor demek. Niye kötü sinema? Bu konudan iyi sinema mı çıkacak? Her konudan çıkar iyi sinema. Sen de böyle düşünmüyor muydun? Düşünüyordum. Ama bu koşullarda... Ne olmuş koşullara? Daha koşullan tastamam bilmiyorsun bile. Yerli sinema deyince önyargı başlıyor hemen. Biraz öyle. Ne ilkel araçlarla, ne elverişsiz koşullarda, ne filmler yapmış adamlar. Pater Pançali... Saçmalama. Kim bize bırakır öyle gönlümüzce film yapmayı? Daha başlamadan düşlerle çıkmaza sokacaksın. Çıkmazdan kurtulmak için de düş gerek. Cezaevinde düşler kuruyordun boyuna. Dizelere bak: «Yemyeşil kızgınlığında otların —Kara toprağın aydınlığında— Duvar taştan olsun, kapı demirden, anahtar cellâdın boynunda. Yemyeşil kızgınlığında otların- Kara toprağın aydınlığında..» Niye bu kadar söz? Niye mi?.. İyi ya, böyle yayınlansın. Anı değeri var demek!. Otuz dizelik şiiri makinede temize çekti. Çıkardı, katlayıp cebine yerleştirdi. Kalkıp voltaya başladı odada. Cezaevi alışkanlığı tepiyor. Yürümek güzel şey. Odada bile. Neden bu öyküyü seçmiş bu adamlar? Aslında aşk öyküsü belki, ama altında... Bırak altını üstünü; Ürkütme herifleri. Şahin’le konuşurum. Onun sevinmesi de bundan belki. Senaryoyu benden istemesi de... Nedense hep şiir okumak geliyor içimden. Fazıl Hüsnü diyordum... Kitabı aldı, rastgele karıştırmaya başladı. Sevdiği şiirleri, dizeleri arayıp yineledi. Melih Cevdet’in Kolları Bağlı Odiseus’unu açtı. Saate baktığında onbiri geçiyordu. Toparlandı, pardösüsünü alıp çıktı, öykü vardı kafasında. Çeşitli yanlarını çeşitli biçimlere sokup durdu yol boyu. Dolmuşta şoförle takışan bir adama bakarken öyküdeki bir kötü kişiyi görür gibi olunca güldü birden. Başını çevirip öyküye daldı gene. Cağaloğlu’nda gazeteye yürürken de, gelip geçen kişilere, öyküdeki birini arar gibi bakıyordu. Gazeteden girerken kapıcıya takıldı. Adam tam öyküdeki arabacı. Kandırıp bunu oynatsak!.. Film yapmayı öteden beri düşlerdi ya, şimdi düşten öte, gerçekleşme olasılığı vardı. Evecenlik bastı içine, öyküyü istediğimiz biçime sokup da... Duraladı. Bu öykü, yabancı da olsa bir başka yazarın. Copyright’i ne olacak? Derdi sana mı kaldı? Sonra ne hakla değiştireceğiz? Ne hakla? Otuzbeşe bakla... Sahnede Dümbüllü’yü seyrederken ne çok gülmüştü bu sözleri ilk duyduğunda. Artık öyle yaygınlaştı ki... Tam bizim ülkeye göre. Ne hakla? Otuzbeşe bakla... Bakla da elli liraydı geçen yıl. Bu yıl kaçı bulacak kimbilir? Düm-büllü’nün dediği otuzbeş, otuzbeş kuruş olmalı. İyi lokantada bir iki liraya karın doyurulan günler... Nihat gene benden önce gelmiş. Onikiye on var. Başkan nerde? Na, camlı bölümde konuşuyorlar, önemli bir şeyler mi oldu? Mandrake çıktı. Kızgın gibi. Yazıişlerinde kavga olmuş sanki. Olmuşsa olmuş. Yoksa benimle ilgili bir şey mi? Ne olabilir?.. Mandrake Nevzat masa yakınından bir karış suratla geçti. Selâm da vermedi. Ne vakit verdi ki? Bazı verir. Bakmadı bile. Kurtar kendini şu kuruntulardan. Kimsenin seninle uğraştığı yok. Onlar birbirlerini yiyorlar. Reklâm şirketinde de birbirlerini yiyorlardı. Üç gün geçti, geçmedi; böyle fiskoslu bir toplantı; odalara girip çıkmalar; baktım beni yemişler. Sabahleyin masamda bir zarf, içinde biraz para. Gereğinde yeniden çağrılmak üzere adresimin saklı tutulduğu... Pis herifler. Bu herifler daha mı temiz? Ne olacak yani, atacaklar mı beni? Atsınlar. Sinema var önümde, koskoca alan... İyi, ona güven bakalım! En güvenilmeyecek yer orası oğlum. Bir sürü pis heriften başka, koyu polis sansürü var bir de. Başka yerde yok mu? Sansür her yerde var bizim için...</span></p>
<p class="calibre2"><span class="font1">— Yazı getirdin mi Ağbi?</span></p>
<p class="calibre2"><span class="font1">— Getirdim, dedi.</span></p>
<p class="calibre2"><span class="font1">Çıkarıp Nihat’a uzattı şiiri. Nihat sevinerek alıp şöyle bir baktı,</span></p>
<p class="calibre2"><span class="font1">— iyi, dedi. Bugün matbaaya vereceğiz de-..</span></p>
<p class="calibre2"><span class="font1">Sonra eğildi, sessizce okumaya başladı. Belli ki sakıncalı bir yanı var mı diye okuyor. Al işte sansür... Bitirince gülümseyerek doğruldu,</span></p>
<p class="calibre2"><span class="font1">— Güzel Ağbi be, dedi. Valla güzel. Sağol... Şimdi siz şu sayfayı alın...</span></p>
<p class="calibre2"><span class="font1">Günlük iş başlamıştı. Güzel Ağbi, başlayalım, bu alla-hm belâsı kara mürekkepli, hergün geberip hergün dirilen bitip tükenmez sayfalara. Ne Feriha orospuları gelip gidecek daha. Ne Atıl Durak’lar... Ne batan gemiler, ne düşen uçaklar, ne söylevler, ne yalanlar, ne palavralar... Doğrular zavallı kalacak. Güçlü ama umarsız, başı yukarda, ama boynu bükük doğrular. Onları görerek, duyarak eli kolu bağlı yaşamak ne bok iş be... Yaşamak bu oğlum. Ne yapalım? Ya göze alırsın, ya da siktirir gidersin; kimsenin de kılıkıpırda-maz. Muammer nasıl taktıydı teli boğazına. Kapıda sallanıp kalmış. Ne değişti? Nerden çıktı şimdi? Aklımdan bile geçmez. Gene geçmesin--- Sen önündeki ak kâğıt üstünde kara kara yanlışlara bak!. Başladık işte; bugün neyi düzelteceğiz bakalım!. Nevzat Bey beni mi istetiyormuş? Gelen adama gözleri takılıp kaldı bir süre. Belliydi herifin deminki suratından. Olacak bir şey için çağıracak değil ya. Kalkıp yürüdü, ağır ağır çıktı merdivenleri. Koridorun sonundaki odaya girerken toparlanamamıştı daha. Evecenliği de artmıştı. İşime son mu verecekler? Ne diyeceğim? Çeker gidersin, ne diyeceksin... Cebinde bir aylık para var. Sen bu ûje katlandıktan sonra. Daha kötüsü ne olacak?... Daha kötüsü bir ay sonra da işsiz dolaşıp durmak. Sinema... Sıçmışım sinemasına... Sinema cebine para koydu ama. Daha belli değil kimin ne koyduğu! İçeri girip te koltuğa yaslanmış Kâğıtçı Turgut’la, seyrek saçlar altındaki çekik gözlerini kapıya dikmiş, şey değil mi bu, demek bu herif, şimdi ne yapayım?.. Niyazi bu... Şehit Niyazi! Mandrake nerede? Turgut’la yanındaki çekik gözlü, gülerek ayağa kalktılar.</span></p>
<p class="calibre2"><span class="font1">— Na işte, dedi Turgut. Görelim görelim... Gör bakalım...</span></p>
<p class="calibre2"><span class="font1">Niyazi boynuna sarılıp yanaklarından öptü,</span></p>
<p class="calibre2"><span class="font1">— Gündüz’cüğüm merhaba dedi. Burdaymışsın. Bu herif atlatmasa çoktan gelecektik. Nasılsın?... İyisin...</span></p>
<p class="calibre2"><span class="font1">— İyiyim, dedi Gündüz. Sen de iyi görünüyorsun...</span></p>
<p class="calibre2"><span class="font1">— İyiyiz biz de. Otur bakalım...</span></p>
<p class="calibre2"><span class="font1">Oturdular. Peki, şimdi ne olacak? Elinde bir tomar kâğıtla Mandrake girdi gülerek,</span></p>
<p class="calibre2"><span class="font1">— Yahu, kusura bakmayın, dedi. Bizim durum hep bu... İşte Gündüz biliyor. Onunla da daha bir oturup konuşamadık.</span></p>
<p class="calibre2"><span class="font1">Masasına gidip çekmecede bir şeyler aranıp çıkarken,</span></p>
<p class="calibre2"><span class="font1">— Çay kahve? Dedi...</span></p>
<p class="calibre2"><span class="font1">— Sen işine bak, dedi Turgut. Daha burdayız... Hemen sepetleyemezsin... İyi olmuştu Mandrake’nin girip çıkması. Toparlanma olanağı bulmuştu Gündüz. Niyazi’nin gizli güvenlikte çalıştığını yıllar öncesi duymuştu. Belki bu Turgut da... Demek benim sevgili okul arkadaşlarımın beni pek görecekleri gelmiş. SağolsunlarL Ulan Şehit Niyazi. «Ne şehit oldu ne Gazi-Bok yoluna gitti Niyazi» sözünü ettiler bir gün sınıfta. Niyazi takılmalara çok kızınca Şehit Niyazi kaldı adı.</span></p>
<p class="calibre2"><span class="font1">Konuşup duruyor Şehit. Hiç bir şey sorduğu yok. Gündüz’e. Ülkenin durumuna da yakınarak değindi şöyle bir, ama daha çok eski günler anılıyor, iki oğlu var. Biri Highschool’da öteki bu yıl Koleji bitiriyormuş. ikinci evliliği. Sen de ayrılmışsın değil mi Gündüz’cüğüm? Boş ver, yenilersin. Bak bu hergele üçüncüyü de sepetledi, şimdi aygır gibi dolaşıyor. Bu işi hiç yapmayan eşşek, iki kez yapan eşşoğlu eşşek. Kahkahalar atıyorlar Turgut’la Niyazi. Gündüz de gülüyor. Ulan Şehit Niyazi, peki, sen ne iş yapıyorsun? Galata, Fermeneci-ler’de hırdavat, dışalım, dışsatım... Turgut karışıyor hemen,</span></p>
<p class="calibre2"><span class="font1">— O iyidir, diyor. Köşeyi döndü, Şehit derken, bizi şehit etti!</span></p>
<p class="calibre2"><span class="font1">— Sen dönmedin mi ulan?</span></p>
<p class="calibre2"><span class="font1">Birbirleriyle takışıyorlar. Gülüyor Gündüz. Demek şehit olan bir biziz!..</span></p>
<p class="calibre2"><span class="font1">Şakalaşmayı bitirince Gündüz’e dönüyorlar gene.</span></p>
<p class="calibre2"><span class="font1">— Bir gereksinme duyarsan ara beni! Diyor. Çekinme. Turgut’la da konuştuk, yakında bir akşam, şöyle oturup bir şeyler yiyelim. Uzun konuşalım...</span></p>
<p class="calibre2"><span class="font1">— Sağolun...</span></p>
<p class="calibre2"><span class="font1">— Siktiret diyor Niyazi... Sağolun, mağolun ne oluyor?..</span></p>
<p class="calibre2"><span class="font1">Babacan konuşmaları yakınlığa dönüştürüp eğiliyor Gündüz’e.</span></p>
<p class="calibre2"><span class="font1">— Nasıl burda, iyi misin?</span></p>
<p class="calibre2"><span class="font1">— iyiyim diyor Gündüz. Şimdilik yakınacak bir şey yok...</span></p>
<p class="calibre2"><span class="font1">— istersen bizim oralarda bir iş...</span></p>
<p class="calibre2"><span class="font1">— Yok diyor Gündüz. Ne yapayım ben orda? Gerçekten iyi burası...</span></p>
<p class="calibre2"><span class="font1">— Ne yapıyordun burda?</span></p>
<p class="calibre2"><span class="font1">Sanki ilk kez duyacakmış gibi ilgiyle bekliyor Gündüz’ün yanıtını.</span></p>
<p class="calibre2"><span class="font1">— Düzel tmenlik...</span></p>
<p class="calibre2"><span class="font1">Pek bir şey anlamamış gibi bakıyor, gene de,</span></p>
<p class="calibre2"><span class="font1">— iyi diyor. O ki işi benimsemişsin... İnsan sevdiği işi yapınca mutlu olur...</span></p>
<p class="calibre2"><span class="font1">Ya öyle mutluyum ki... Bir şey demiyor Gündüz. Çaylarla birlikte Mandrake de gelip masasına oturunca konuşma gene eski günlere döndü. Gülümseyerek konuşmaları izliyor, hemen de hiç konuşmuyordu Mandrake Nevzat da. Bir iki telefon açıp bir şeyler söyledi baskıyla ilgili. Sonra kalktı, gene yakınarak çabucak çıktı odadan. O olmasa bütün işlerin durup, belki şu yapının da çökeceği nasıl da belli!.. Gündüz de kalktı. Sarılıp öpüşmecelerden sonra, buluşmayı Turgut’un ayarlamasına bırakıp ayrıldıklarında yorgundu Gündüz. Çözüme varamamanın gerilimiyle yorgundu. Benim ilişkim ne bu adamlarla? Daha doğrusu ne olacak? Şehit Niyazi’deki bu konuşkanlık, bu babacanlık nerden? Okuldayken soğuk, sinsi, kasıntılı herif... Babası ilde yüksek bir yöneticiydi. Yaşamda değişir kişiler, biliyorum da... Mandrake de hiç konuşmadı hemen. Belki de bir şeyler kaçırmaktan korkuyordu ağzından! Gündüz’le de hiç konuşmadık demesi Şehit Niyazi’ye karşı savunma bir tür!.. Sen iyice keçileri kaçırmışsın oğlum. Dünya senin yörende dönüyor!., öyle bir şey demiyorum. Daha ne diyeceksin? Herkes işini gücünü bırakmış seninle uğraşıyor! Görevi buysa uğraşır. Şehit Niyazi’nin gizli güvenlikle ilişkisi... Daha kimler için duydun bu yakıştırmaları? Buna da uymuştu ama. Yakıştırma filân değil. İçkili olduğu bir gün bilmem nerde ağzından kaçırmış. Nisa’nın güvenlikteki bir akrabası da söylemiş. Miş mış... Belki de övündü kendince! Bu adamlar senin gibi damgalamazlar bu ilişkileri. Sonuç gene aynı olmaz mı? Olur da, önemli bir ayrım kalır gene arada. Kalsın bakalım... Akşam gazeteden ayrılış saatma kadar bu çözümsüz sorunla dalaşmaktan kafası çamura döndü. Nihat’ın da gözünden kaçmamıştı. Nasıl kaçar, on kez atladık belki. İş bana kalaydı yann gazeteden kovul-muştum. İyi çocuk bu. Boş ver, kimin ne bok olduğu belli değil. Sen de kuruntularla dolusun oğlum. Mandrake’nin çağırmasını nasıl yorumladındı. İşine son vermek için Mandrake niye çağırtsındı seni? Doğru. Şimdi diyorsun ama. O zaman bu kadar basit bir şeyi bile akıl edemedin. Sinir mi kalmış bizde? Bu dünyada yaşayacaksan kalacak. Çabuk yargıya varma kimse için. Sen gene önlemini al. öyle yapacağız. Akşam Galatasaray’da Şahin’le buluştuklarında da öyle yaptı.</span></p>
<p class="calibre2"><span class="font1">— Bak Şahin’ciğim dedi. Benim siyasal durumumu sen biliyorsun.</span></p>
<p class="calibre2"><span class="font1">— Biliyorum Ağbi.</span></p>
<p class="calibre2"><span class="font1">— Tanımadığım, bilmediğim bir çevreye giriyorum. Bu alan polisin özel ilgi, denetleme alanı. Yazacağım senaryo sansüre gidecek. Orda--.</span></p>
<p class="calibre2"><span class="font1">Kara bıyıkları altına dizilmiş ak dikler açılıp sıralandı gene,</span></p>
<p class="calibre2"><span class="font1">— Kolay Ağbi diye kesiverdi. Düşündük onu. Takma adla göndereceğiz. Kimseye de söylemeyeceğiz... Sen orasını boş ver...</span></p>
<p class="calibre2"><span class="font1">Bu kadar kolay demek. Adımızı saklıyacağız. Onlar da duymayacaklar! Değil de, duymamış olacaklar belki de! O da bir süre... Hele doğru dürüst bir şeyler yapmaya kalk, bak nasıl duyarlar! Ben gene iyi ki, Şehit Niyazi’ye söylemedim sinemayla ilgilendiğimi. Ulan bu memleket...</span></p>
</body>
</html>
