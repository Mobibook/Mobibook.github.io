<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2"><span class="font1">Freud, Libido, hepsi de kalmış aklımda; onun için anlamakta güçlük çekmedik. Sürekli okumak gerek aslında. Her konuda okuyacaksın... Tepeden baktı mı biri, ver ağzının payını hemen!.. Gündüz Ağbi’nin yukardan bakması yok, doğrusu. Fuat’ın da yoktur. Emine’nin mi var? Nesine, yukardan bakmak onun!.. Ben ona yukardan bakarım!.. Ev günlerdir ıssızdı. Makbuş üşütmüş, yattı bir iki hafta kadar; izbe odasından çıkmıyordu pek. Seniye bakıyordu eve. Onun eve bakması da biraz benim bakmam gibi! Zühtü Bey de bir görünüyordu, bir gece filân, sonra yok ortalarda. Herif ölse duymayacağız! Soramazsın da; eskisinden de huysuz şimdi. Ne yapalım, gönlünce yaşasın yaşayacağı kadar... Yani ölsün sonra!.. Niye ölsün canım... Bir şey olmaz... Farfara onunki; kendine iyi bakar o. Pazar günü sabahın erken saatında Berber’in önüne vardığında ışıkları indiriyorlardı daha. Karşıdaki kahvede oturup bir çay söyledi, Serdar göründü. Eski bir hanın giriş katındaki geniş salonu daha önce şöyle bir dolaşmıştı. Çekime uygun, tçeri girip yeniden bir baktı. İlk çekimlerin alıcı yerlerini gösterdi. Mizanseni saptamağa çalışıyordu. Salonu, gidiş geliş yollarını, eşyanın yerlerini gözden geçirdi tek tek. Bu ayna biraz şöyle konsa... Lambiri biçimi duvar tahtalarına çakılmış aynalar. Ne yapsak? Serdar yokladı. Vidalıymış. Şöyle çıkarıp hemen...</span></p>
<p class="calibre2"><span class="font1">— Hadi yapın bir şeyler...</span></p>
<p class="calibre2"><span class="font1">Sinemacı girdiği yeri bozacak ki... Görevimiz çevreyi alıcıya beğendirmek! Sinemadaki ilk çalışma gününü hiç unutmuyordu. Beşiktaş’ta bir eve girmişlerdi. Salonda kocaman bir çini soba. Yönetmen gereksiz bulunca ev sahibi kocakarı daha ne olduğunu anlamadan çini soba merdivenin altına inivermişti. Her girdiğimiz yerden niye kovuluyoruz ki?.. Hem de önce ne çağrılarla gideriz. Onur duyacaklardır!.. Şuraya bir ray yapalım. Girişte uzunca bir -.</span></p>
<p class="calibre2"><span class="font1">— Refik Bey, bağışlayın. Bu aynayı söküyorlar. Çok güç durumda kalırım ben...</span></p>
<p class="calibre2"><span class="font1">Senaryodan kaldırdı başını. Esmer, tombulca bir kadın; yüzünde ürkek, çekingen bir gülümseme, biraz kızarmış gibi. Güç durumda mı kalırsın? Burada çalışıyormuş iNazmiye Ha-mm. Aylin hanım (sahibi olmalı) sorumlu olarak onu bırakmış. Güzel de Nazmiye hanım, sen anlatırken bizimkiler aynayı söktüler bile. Bir şey olmaz, kaygılanmayın. Gerekirse ilgilenirim ben. ödetiriz. Prodüktör Lütfullah’a da gerekli şeyleri söyledi kadının yanında. Ne anasının gözü bu Lütful-lah. öyle de ciddi bakıyor ki. Hanımefendi hiç kaygılanmasın, hepsini aynı biçimde yerine koydurup gerekirse son kuruşuna dek... Gülmemek için senaryoya eğildi Refik. Herifin koskoca jenaratörünü de bu ağızla yakıp kaçtıktı Bilecik’ten. Neyse, Nazmiye Hanım kaygılarından kurtuldu, çekildi bir köşeye. Narin Hanım geldi Ağbi, makyajını yapıyor içerde, i'alnız şey... Ney?</span></p>
<p class="calibre2"><span class="font1">— Te -- te--- Temel Ağbi, dedi Serdar...</span></p>
<p class="calibre2"><span class="font1">— Ne olmuş Temel Ağbi’ne■</span></p>
<p class="calibre2"><span class="font1">Pek tasalanmıyordu. Temel’in iş aksattığı görülmemişti Hele benim işimi. Kanser olduysa gene! Dün gece bitirimden çıkmış... Sabaha karşı yatırmışlar. Dut gibiymiş...</span></p>
<p class="calibre2"><span class="font1">— Onun çekimlerini akşama bırakalım... Lûtfullan gidip baksın...</span></p>
<p class="calibre2"><span class="font1">Ulan Temel. Eline para geçti, gene soydu hergeleler. Ben o şendeki aklın... Ne işler şimdi!.. Bütün çekimler bozulacak. Oysa nasıl tasarladımdı. .. Ya hiç gelmezse? ölü diri bulup getirecekler, yolu yok. Yarın buraya sokmazlar; gelecek pazara kadar... Bu gece sabahçıyız. Günaydın Narin Hanım, îyi, iyi saçlarınızı biraz daha toplayın! Şöyle... Emine Hanım nerde? O da mı kanser oldu? İçerde mi? Kesin gürültüyü!. Hıyarın teki bu ışıkçı oğlan. Saat onbire geliyor, daha. «Kamera» diyemedik. Allah kahretsin, hergün bu dert. Saat bir’de öğle paydosu verdiklerinde üç çekim yapabilmişlerdi. Kalabalık figürasyonlu çekimleri atmaya çalışıyordu; yansı bile olmamıştı daha. Temel’in Berber’e gelip kızla tartışmaları vardı zengin sosyetik kadınların önünde. Man-sur’un kansı, biri de... Oğlanın anası. O çekimi nasıl ayırayım?.. Temel’li kalabalık genel çekimler yapamayacağız amors’lu filân... Ulan Temel, sıçtın filmin içine, eşşoğlueş-şek! Karşı sıradaki bir lokantayla anlaşmışlar. Sürekli bir şeyler anlatan Narin Ceylân’ı dinliyor görünüyordu ya, ne yediğinin, ne duyduklarının ayırtındaydı. îşçi çocuklar büyük bir açlıkla yiyorlar. Başını kebap tabağına gömmüş soluk almadan yiyen ışıkçıya bozuldu gene, işi de böyle yapsan!. Emine bir başka masada işçilerle gülüşerek bir şeyler konuşuyor. Lûtfullah girdi. Aman, Temel’den haber!. Büyük bir gizle yaklaşıp eğildi Refik’in kulağına... Şaşırdı Refik. Olamaz!-..</span></p>
<p class="calibre2"><span class="font1">— Yok, yok, dedi Lûtfullah. Tasalanma! îyi şimdi. Alıp getirdim... Karşıda!..</span></p>
<p class="calibre2"><span class="font1">Canına kıymış Temel!. Tam kıyarken Lûtfullah içeri dalıp... Kendini tavana asacakmış, çivi bulamamış! Aramyor-muş ki Lûtfullah yetişip... Yüreğimi ağzıma getirdin eşşoğ-lueşşek! Bu manyak yaptığı işi önemsetmek için... Yeşilçam filmi çeviriyor!. Doğrudur belki de... Temel de film çevirmiştir! Neyse, attık oğlanı buraya ya...</span></p>
<p class="calibre2"><span class="font1">— Nasıl şimdi?</span></p>
<p class="calibre2"><span class="font1">— İyi -- Başını filân yıkadık...</span></p>
<p class="calibre2"><span class="font1">Kalkıp karşıya geçtiler. Yandaki küçük odada kanapeye uzatmışlar Temel’i. Başında ışıkçı bir çocuk. Oğlan ıslak pamuklar koyuyor Temel’in şakaklarına. Nazmiye miydi adı, o da cezvede su kaynatıyor köşede. Ihlamur yapıyormuş, iyi gelir diye. Temel başını çevirip de Refik’i görünce gözlerini dikip baktı donuk donuk. Refik sevecen gülümsedi,</span></p>
<p class="calibre2"><span class="font1">— Geçmiş olsun!.. Dedi...</span></p>
<p class="calibre2"><span class="font1">Önce ses çıkarmadı Temel, baktı öylece.</span></p>
<p class="calibre2"><span class="font1">— Öldür beni Ağbi, dedi. Alçağın biriyim ben. Tam boy-le bir günde sana...</span></p>
<p class="calibre2"><span class="font1">— Ne oldu ki oğlum?-■■ Dedi. Refik, aym sevecen gülümsemeyle, aksayan bir şey yok!.. Toparla kendini, şimdi bir başladık mı, zımba gibi...</span></p>
<p class="calibre2"><span class="font1">Elini saçlarında dolaştırdı. Gerçekten acı çekiyor bu oğlan. Gözlerinde yaş var!.. Kumarcı dürzü!.. Gelmesen ne bok yerdim... Nazmiye ıhlamuru getirince, doğruldu yavaşça,</span></p>
<p class="calibre2"><span class="font1">— Sağol bacım, dedi Temel, yudumlamaya başladı.</span></p>
<p class="calibre2"><span class="font1">iyi yürekli, sevecen bir kadın bu da. Çekingen. Serdar,</span></p>
<p class="calibre2"><span class="font1">bir berber kızı oynatmaya kalktı sabah; görünmek istemedi.</span></p>
<p class="calibre2"><span class="font1">Göbek atar çoğu. Refik, çıkarken Temel’le ilgilenmesini rica etti.</span></p>
<p class="calibre2"><span class="font1">— Olur, siz merak etmeyin, diedi kadın.</span></p>
<p class="calibre2"><span class="font1">İkinci ıhlamurunu koymaya gitti, öyle de yakınlıkla bakıyor ki!.. Fena parça da değil hani!.. Emine’yle de iyiydiler sabah. Emine kimle iyi değil ki!.. Benden başka! Saçmalama, sana ne yapıyor? Hiç bir şey yapmıyor, kötüsü... Çalışma sabahkinden daha canlı başlamıştı. Temel Ağbi sete çıkınca da alkışladı çocuklar. İşletmek filân da değil. Sevmeyen yok ki hergeleyi. Aslında iyi oyuncu da. Yılların denemesi var. Set aralarında ıhlamurlar, kompresler derken, saat on’a doğru Temel’in' çekimleriyle birlikte iş de bitti bitiyordu. Akşam yemeği arası vermemişler; gene ayakta pideyle atlatmışlardı. Narin Ceylân’ın da çekimleri bitmişti. Kız Emine’yle çene çalıyordu fırlayıp gideceğine. Son iki küçük çekim için ışıklar yakılıp da ilk provalara başlıyorlardı ki kapıda Zühtü Bey’i görünce donup kaldı Refik. Kırk yıl düşünse aklına gelmezdi, ilk kez oluyordu böyle bir şey. Sonra korkacak oldu, kötü bir şey mi var? Yüzüne baksana, keyifle gülümsüyor adam. Hemen koşup karşıladı,</span></p>
<p class="calibre2"><span class="font1">— Hoş geldiniz!.. Dedi...</span></p>
<p class="calibre2"><span class="font1">Gerçekten sevinmişti nedense. Odadan çıkan Nazmiye. Zühtü Bey’i görüp de duralayınca bir şeyler dolandı içinde. Kız gülümseyerek yaklaşıp da Zühtü Bey’e,</span></p>
<p class="calibre2"><span class="font1">— Hoş geldiniz!..</span></p>
<p class="calibre2"><span class="font1">Deyince par diye ışık yandı kafasında! Bu bizim cici anne!.. Ulan Zühtü Bey!. Oyuncular bekliyordu. Zühtü Bey’i bir koltuğa oturtup izin istedi.</span></p>
<p class="calibre2"><span class="font1">— İşine bak sen! Dedi Zühtü Bey, gülerek. Şöyle biı uğradım...</span></p>
<p class="calibre2"><span class="font1">— iyi ettiniz...</span></p>
<p class="calibre2"><span class="font1">Nazmiye’yle bir şeyler konuşuyorlardı, işe daldı<sup class="calibre14">1</sup> Refik. Bir ara baktı, koltuk boştu. Gitmiş. Neyse, son iki çekimle birlikte kazasız belâsız iş de bitti. Kadınla yüzyüze gelmemeğe çalıştı nedense. Toptan bir Allahaısmarladık!.. Yarın havaalanındayız, eksik hiç bir şey istemiyorum ha!.. Tamam Refik Bey--. Ulan Lûtfullah, senin tamamlarını bilmem mi ben?.. Yann kimi ipten kurtaracaksın bakalım!.. Seni de gö-remem şu anda Temel’ciğim ıhlamurunu iç!.. Eve atlayıp önce bir duş... Sokağa çıkınca Narin’i bekler buldu. Bu karının giysileri mi demiştik? Kız doğru, en önemli çekimi yann. Son güne bıraktık... Arabada uyuyacaktı nerdeyse. Uyudu da. Kaykıldığı arka koltukta sallantıyla irkilip gözünü açtığında Ayazpaşa’daki apartımanın önündeydiler.</span></p>
<p class="calibre2"><span class="font1">— Çok yoruldun bugün, dedi Narin gülümseyerek.</span></p>
<p class="calibre2"><span class="font1">Arabayı sokağa park edip ikinci kata çıkarlarken biraz</span></p>
<p class="calibre2"><span class="font1">kendine gelmişti. Bazı on dakikalık bir kestirme insanı dipdiri ediyor. îçki filân verirse almıyayım. Bir küçük bardak viskiyi çeviremedi gene de. Ev iyi döşenmişti, sadeydi. Bo-ğaz’ı, Kızkulesi’ni görüyordu. Ne güzel ay ışığı varmış. Annesi uyumuş olmalı.</span></p>
<p class="calibre2"><span class="font1">— Annem Fatih’te, dedi Narin. Kardeşimde bu hafta.</span></p>
<p class="calibre2"><span class="font1">Saffet Bey de İzmir’de!.. Ev boş diye gülüyor demek!..</span></p>
<p class="calibre2"><span class="font1">Hadi gardroba bakalım, yarın iş-var... Bugün de, demek hep akla gelmedik şeyler böyle... Giysi göstermek için bir anda önüne konmuş kelebek gibi bir donla kalınca Narin Ceylân... Peki, ya Saffet Ağbi... O İzmir’de ya... Gerçekten çekingenlik duydu önce. Bir de hastalık... O geçti gitti... Ya geçmedi de bir de kıza bulaştırdık; ordan Saffet Ağbi’ye, kansına... Gözüne dokundun mu da kör olmuş Adana’da ne yapsam boş. Bu kız nasıl da tez geçiyor kendinden. Numara belki... Doyuma varıyor... Emine de böyle... Yok be, Emine.•- Bırakalım kalsın yarınki işi en iyisi. Narin Ceylân hastalanmış Ağbi, iş yattı!.. Ne yapalım kardeşim, ben oynayacak değilim ya! Salı’ya. Doymak bilmiyor bu kız!.. Saat dördü bulmuştu. Demek saat başı... Yorgun yıkılmış gibiydi sırtüstü. Oohh!.. Katılır gibi gülmeğe başladı Narin. Refik şaşırmıştı. O da gülüyordu ya, anlamadan. Ne oldu? Yok bir şey -. Söyle ama!.. Sonunda söyledi. Saffet Duran koşarak gelirmiş akşamları. Bitince de tıpkı böyle, soluğunu boşaltıyormuş, yavaştan istim bırakır gibi.</span></p>
<p class="calibre2"><span class="font1">— Oohh!..</span></p>
<p class="calibre2"><span class="font1">Hepimizi işletiyor bu kan. Oohh!.. Demek Saffet Ağbi de... Kapının zırlak ziliyle uyandıklarında saat nerdeyse On’a</span></p>
<p class="calibre2"><span class="font1">geliyordu. Telefonun fişini Narin çekmişti akşam. îş yattı bugün! Uzun uzun çalındı kapı. îyi de, beni de bulamadılar mı, akşam birlikte ayrıldık, biliyorlar, öyle bir patlar ki bu. Fırladı. Narin’in pek umurunda değildi; kalkmadı bile. Sokağı koşar gibi indi Refik. Gümüşsuyu’ndan taksiye atlayıp da yıldırım gibi havaalanını bulduğunda on buçuktu. Işıkçılar, setçiler bazı oyuncular bekliyorlardı. Kerim Aykan gelmemişti, o da indi arabasından Refik’in ardı sıra. Lûtfullah Ağbi, Narin Hanım’a uğrayacakmış: telefonu yanıt vermemiş sabah. Emine de onunlaymış. Onlardı demek. E, şimdi ne olacak?.. Numaradan bekleyeceğiz!.. Nerde kaldı bunlar? Başlarına bir şey gelmiş olmasın!.. Bu dümenleri de hiç beceremem... öğreneceğiz... Kerim Aykan homurdanıp duruyordu. Başlasak da... Narin olmazsa neye yarar?.. Paydos diyeceğim, hele bir Lûtfullah görünsün. Bu kez kurtaramayacaksın kimseyi Lûtfullah!.. Yetişemedin; karı kendine de kıydı, bize de!.. Ağbi, sizi çağırıyorlar! Hoparlörde adı yineleniyordu: Lütfen Danış-ma’ya!.. Koştu hemen. Lûtfullah’tı. Narin Hanım’ın evinden telefon ediyormuş. Uyku hapı almış biraz galiba Narin Hanım! Gelince anlatırmış... Saffet Ağbi’ye de telefon açmış; o da akşam dört uçağıyla burda olacakmış. Siz başlayın Ağbi, biz 12’de ordayız... Gene kurtardın'Lûtfullah!.. Uyku hapı öyküsünü de nasıl anlatacak bakalım?.. Gerçekten de, onikiyi biraz geçe geldiler. Uçakları, iniş kalkışları, bazı giriş çıkışları çekmişti o ara. Narin’e bakmadı, bir şey de demedi. Bozuldu Refik Ağbi, derler şimdi; karıya-hiç yüz vermedi! Narin’li çekimler başlayınca, şaşırdı birden, ilk kez görüyordu böyle bir şey sanki!. Narin değil berber kız Serpil’di alıcı önündeki kız tastamam. Gözlerinde eziklik, acılı baş kaldırma; ateş ederken yorgun, bezgin yüzünde çöküşün, yıkılmanın değil, kaçınılmaz, olduğunca onurlu bir eylemin sanki yüreğimizdeki bir gergin teli koparan yakıcı ışıltısı... Gündüz Ağbi aynı böyle anlatmıştı olayı. Senaryoda da böyle... Tümce belleğindeydi... Gece yatakta tepiştiğimiz karı mı bu? öyle bir şey var ki işte bunlarda, boşuna mı böyle oluyorlar!.. Narin Ceylân dendi mi bütün ülke bugün. Emine de uğraşıyor; makyaj, giysi de güzel ya, yalnız onunla bir bok olmaz. Kendinde bir şey olacak kı-zin... Gizli gizli de gülüyor namussuz!.. Oohh!.. Lûtfullah, öyküsünü anlatmak için Refik’in gözlerinin içine bakıp ara kol-luyordu. Hepsini biliyorum Lûtfullah’cığım!.. Bir tüp uyku ilâcı aldı Narin Hanım; sabah sen yetiştin! İzmir, dört uçağından indi Saffet Duran, öyle kaptırmışlardı ki, şöyle bir «Hoş geldiniz!..» diyebildi Refik. Narin de öyle. Kendini yitirdi kız! Yan gözle baktı Refik; Lûtfullah yanına sokulup başını Saffet Duran’a eğmiş, giz veriyor!.. Hah işte, ona anlat öykünü! O da yemez oğlum, ne m„.lın gözü o. Duyduklarından mı etkilenmişti. Biraz surat asmış göründü Saffet Bey, sonra gene başladı alaylı gülümsemelere...</span></p>
<p class="calibre2"><span class="font1">— Bir horoz kesmedik Ağbi, dedi Lûtfullah. Siz inanmıyorsunuz. Başlarken bir kan iyidir dedim ya...</span></p>
<p class="calibre2"><span class="font1">— Bizi kurban ettiğin yetmiyor mu Lûtfullah?..</span></p>
<p class="calibre2"><span class="font1">Kah kah, kih kih. Film bitiyor nasıl olsa... Akşam yedide bütün çekimler tamamdı. Saffet Duran, Narin Ceylân’la bindiği arabaya almak istedi Refik’i. Çocuklarla konuşacağız deyip atlattı. Minibüste şoförün yanına geçti, Emine de oraya atladı koşup. Refik’i görünce duraladı mı ne? Yol boyü konuşmadılar. Zeytinburnu’nu geçiyorlardı,</span></p>
<p class="calibre2"><span class="font1">— Nasıl, dedi Emine, istediğini alabildin mi?</span></p>
<p class="calibre2"><span class="font1">— iyi şeyler oldu sanıyorum, dedi Refik. Narin, özellikle, istediğimden çoğunu verdi...</span></p>
<p class="calibre2"><span class="font1">— Biliyorum...</span></p>
<p class="calibre2"><span class="font1">Biliyor mu?... Göz ucuyla Emine’ye baktı, söylediğini yorumlatacak hiç bir iz yoktu yüzünde. Dimdik, ileride gözleri. Islak gibi parlak kara perçemi gene alnında. Bilmediği şey yok bu kızın!.. Sormamı bekliyor.</span></p>
<p class="calibre2"><span class="font1">— îyi oyuncu Narin!..</span></p>
<p class="calibre2"><span class="font1">Ses çıkarmadı Emine. Aksaray’da indi, bir arkadaşına uğrayacakmış. Neyse artık seninle de bitti Emine’ciğim; işin yok artık. Bir de filmi gör bakalım; benim yapacağım şey değil miymiş?... içinde korku vardı gene de. Büyüyordu hem de. Görmeden atmak olmaz ki... Iş kopyalarına Gündüz Ağbi’yle mi baksak? Şimdi bin türlü söz eder o da. Serdar’ı, araba gidiş gelişleri çekimine yollayıp kurguya girdi iki gün sonra. Kabası, incesi hepsi elimden geçmeli. Büyük perdede iş kopya-larma şöyle bir bakmıştı; gerçekten istediği şeylerdi gördükleri. Evecenlikle işe koyulduğunun akşamına doğru karanlık kurgu odasının kapısı aralandı; bir baş uzanmıştı, çıkaramadı önce.</span></p>
<p class="calibre2"><span class="font1">— Kolay gelsin!..</span></p>
<p class="calibre2"><span class="font1">Sesinden tanıdı, </span><span class="font">Suna’ydı. </span><span class="font1">Işığı yaktı. Gözlerini dikmiş yukardan bir bakışla kapıda öylece duruyordu Suna,</span></p>
<p class="calibre2"><span class="font1">— Otursana, dedi.</span></p>
<p class="calibre2"><span class="font1">Dublajdaymışlar.</span></p>
<p class="calibre2"><span class="font1">—■ Niye gelmedin? Dedi...</span></p>
<p class="calibre2"><span class="font1">— Valla görüyorsun...</span></p>
<p class="calibre2"><span class="font1">iNe diyeceğini bilemez gibi duraladı.</span></p>
<p class="calibre2"><span class="font1">— Görüyorum, dedi Suna. Gelemezsin...</span></p>
<p class="calibre2"><span class="font1">Kısacık sessizliği bozdu hemen,</span></p>
<p class="calibre2"><span class="font1">— Kolay mı, Narin Ceylân’ı s sun artık...</span></p>
<p class="calibre2"><span class="font1">Ne diyeceğini bilemeden kalmıştı Refik. Tam alıyordu ki,</span></p>
<p class="calibre2"><span class="font1">—• Hadi eyvallah, dedi Suna. İçerde beni bekliyorlar...</span></p>
<p class="calibre2"><span class="font1">Kapıyı çekip gitti. Film çeviriyoruz ya, bizde hemen başlarlar, olsun olmasın, öyle mi; yoksa?.. Peki, Emine de... Onunki belli değil daha... Bununki nerden belli? Gizli bir şey yoktur bu piyasada, bazılarının gizli sandığı şeyler vardır! Orhan Ağbi öyle der ya... Bu kadar mı tez? Duyulursa duyulsun! İşletmeciler daha çok düşer üstüme. Saffet Ağbi? Film bitti, ne yapacak bana Saffet Ağbi? Dur bakalım, biten bir şey</span></p>
<p class="calibre2"><span class="font1">yok daha. Filmi depoya atarsa -, y ğı yeriz işte!. Amma</span></p>
<p class="calibre2"><span class="font1">alıştım ben de bu pis sözlere. Herifinin, karısının ağzında; bize de bulaşıyor. İsterse iki seksen yatırır filmi!.. Dublâjından, reklâmından, dağıtımına, işletmesine... Yiyemez o boku. Narin Ceylân filmi bu. Kurt gibi bekliyor işletmeciler; dolu dolu avansları vermiş hepsi. Saffet Duran «bi şey» için tümünü ateşe mi atacak? Umurunda değil kan onun, öyle de değil. Her şey umurunda. Karışım, çocuklannı gözü görmüyor herifin, diyorlar!.. Derler!., ikinci günün sabahı, stüdyo kapısında Emine’yi bekler buldu.</span></p>
<p class="calibre2"><span class="font1">— Serdar’a söylemişsin, kaba kurguyu biz yapanz diye...</span></p>
<p class="calibre2"><span class="font1">Ee, söyledimdi öyle bir şey...</span></p>
<p class="calibre2"><span class="font1">— Yalnız onun da bir sorunu çıkmış, dedi Emine.</span></p>
<p class="calibre2"><span class="font1">Serdar'ın sorunu mu çıkmış? Benim sorunum bitti de--— Ben filmi bağladım dedi Refik. înce kurguya geçeceğim. Gelmenize gerek yok.</span></p>
<p class="calibre2"><span class="font1">Duraladı Emine,</span></p>
<p class="calibre2"><span class="font1">— Benim için çok önemli aslında dedi. İzin verirsen bulunmak isterim. Sakıncası yoksa---</span></p>
<p class="calibre2"><span class="font1">Gerileyecek göz var mı bu kızda!.. Kovayım mı şimdi? Şu perçemine bak!.. İçeri giriyorlardı ki Serdar yetişti koşarak.</span></p>
<p class="calibre2"><span class="font1">— A a a Ağbi!---</span></p>
<p class="calibre2"><span class="font1">Gene çok heyecanlandı! Koçar Film işe başlıyormuş. Yardımcı istemişler bunu. Şefik Torun’la çalışacak izin verirsem. Herkes de benden izin istiyor!. Git oğlum, bitti burda; ekmek parası--- Daha içerde alacağı var bizde, çocuğun. Yalnız orası burdan da boktur. Kurgu odasına girip ışığı yaktı. Yandaki tabureyi gösterdi Emine’ye. İşte bu masada çalışıyoruz. Pre-vost. Raflardan filmleri indirdi. Hiç konuşmuyordu. Masa lâmbasını yaktı. Oda ışığını söndürüp masaya geçti. Taktı şeridi, bobini sardı. Başladı çalışmaya. Emine sessiz izliyordu. Kolu çekip döndürüyor, durduruyor, çıkardığı şeritleri makasla kesiyor, kıyılarını jiletle kazıyor, kolaj yapıp bağlıyor; makineye takıp kolu çekiyor, ileri geri alıyor bir iki, yine akıtıyordu şeridi küçük ekranda. Odada başka kimse yoktu sanki!.. İşe daldım mı her şeyi unuturum! Emine mi? Çıksın gitsin sıkılıyorsa...</span></p>
<p class="calibre2"><span class="font1">— Sigara içebilir miyim?</span></p>
<p class="calibre2"><span class="font1">Olmaz. Zaten havasız bura.</span></p>
<p class="calibre2"><span class="font1">— Iç dedi.</span></p>
<p class="calibre2"><span class="font1">İç bakalım. İnek gibi bak dur ordan, bir bok anlayacağın yok nasıl olsa--- Kolay sandın değil mi? Şöyle bir bakıp öğreneceksin!.. Bu masalarda yıllarca anam ağladı benim. Uç günün uykusuzluğuyla sandalyaya baygın yığılmışım sırtüstü de, hizmetçi kadın sabah çığlık çığlığa stüdyoyu birbirine kattı; öldüm sanmış... Senin gibi çıtkırıldım karılar sigarayı yakıp böyle bir bakacak... Şu iki kareyi kesmedin mi devinim aksar; pabuç vurur ya nazik ayağını, öyle. Bu ülkede benden iyi -bilen de yok bunu, anladınız mı mimar bayan?--. S mi anlarsın sen!.. Gene pisliğe dökme!., pislik temizlik, yeri geldi söylüyoruz işte...</span></p>
<p class="calibre2"><span class="font1">— Refik Bey!.. Telefon...</span></p>
<p class="calibre2"><span class="font1">Filmi durdurup fırladı. Merdiven altında açık bekleyen telefona giderken evecenlik basmıştı. Yok canım; Narin işe başladı, Temel’dir... Hem Narin niye burdan... Saffet Duran’dı. Nasıl gidiyormuş?</span></p>
<p class="calibre2"><span class="font1">— iyi gidiyor Ağbi, dedi. Daha bir kısım attık ya, iyidir.</span></p>
<p class="calibre2"><span class="font1">Sinemalar gün verecekmiş de--, önümüzdeki ayın haftasına filân belki. Sezon da bitiyor, evet ya, bu Narin Ceylân filmi... 'Sağol Ağbi’ciğim..■ Olur Ağbi... Sağolun!.. Kapattı. Gece filân bir kaptırıp bitirmek gerek... Döndüğünde oda boştu. Pır mı? Tuvalete gitmiştir... Girdi Emine, içi kazınmış da grissini almış bitişikteki bakkaldan. Çıt diye kırdığı bir grissiniyi çiğnerken açık paketi Refik’e uzattı.</span></p>
<p class="calibre2"><span class="font1">— Yemem, dedi Refik. Sen de dışarda ye istersen! Kulağımın dibinde çıtır çıtır, çalışamam; bağışla...</span></p>
<p class="calibre2"><span class="font1">Uysallıkla,</span></p>
<p class="calibre2"><span class="font1">— Doğru, dedi Emine. Düşünemedim...</span></p>
<p class="calibre2"><span class="font1">Elindeki yarım grissiniyi soktuğu paketi rafa koydu. Ağ-zındakini de sessizce yutup oturdu tabureye. Hah, otur şöyle, dayan bakalım şimdi! Saatler geçmeğe başladı. Refik’in de içi kazınmıştı bir ara, alışıktı; sanki daha da tutkuyla sarılmıştı işe. Kızın direncini yokluyorsan, senden geri kalır yeri yok onun!., iyi, görelim bakalım! Gördü sonunda. Bir tür sınava çekildiğinin ayırtına mı varmıştı; taburenin üstünde kazıklanmış gibi, saatler saati Refik’in yanıbaşmda sessiz soluksuz öylece kaldı Emine. Yalnız bir kez sigara yaktı, iki soluk çekip bastırdı onu da... Ulan ne domuz kan çişi de mi gelmedi bunun? Ben biraz daha, altıma edeceğim. Kolu çekip kalktı. Odanın ışığını açtı. Saate baktı, dörde geliyordu. Yanya da yaklaştık.</span></p>
<p class="calibre2"><span class="font1">— Şu camı aralayalım, dedi. Duman oldu. Zaten havasız...</span></p>
<p class="calibre2"><span class="font1">Perdeyi çekip aydınlığın pis duvanna bakan camı araladı. Emine de kalkmıştı.</span></p>
<p class="calibre2"><span class="font1">— Yirmi dakika kadar bir ara verelim!..</span></p>
<p class="calibre2"><span class="font1">— Olur, dedi Emine.</span></p>
<p class="calibre2"><span class="font1">— Aşağıda bir şeyler vardır süt müt, ekmek, peynir filân. Ben bir tuvalete uğrayıp ineceğim. Sana da alayım istersen!</span></p>
<p class="calibre2"><span class="font1">Bir şeyler diyecek oldu Emine, Refik hemen ekledi,</span></p>
<p class="calibre2"><span class="font1">— İşin varsa senin...</span></p>
<p class="calibre2"><span class="font1">— Yoo, dedi Emine. İşim bu! İstersen, döner gördüm şurada, bir koşu alıp geleyim karşıdan...</span></p>
<p class="calibre2"><span class="font1">— Ben yemem, sen istersen al kendine...</span></p>
<p class="calibre2"><span class="font1">Gülümsedi Emine,</span></p>
<p class="calibre2"><span class="font1">— Senin için söyledim ben...</span></p>
<p class="calibre2"><span class="font1">Benim için söylemiş!.. Sağol, ne kadar da sevecensin!.. Çişim gelmese, yemek için bırakmazdım bu işi ben. Solgun, biraz sinirli mi yüzün, bana mı öyle geliyor? Tuvaletten çıkıp aşağı indiğinde elinde bir dolu poşetle kapıdan giriyordu Emine. Refik’e uzattı.</span></p>
<p class="calibre2"><span class="font1">— Sen al çık, dedi. Ben de bir tuvalete uğrayacağım -.</span></p>
<p class="calibre2"><span class="font1">Domuz domuz da bakıyor perçeminin altından! Yorgun da</span></p>
<p class="calibre2"><span class="font1">değil yüzü, sinirli de... Bu işin de üstesinden gelir bu karı!.. Hemen teslim bayrağım çekecek mi sandındı? Gereğinden çok şeyler vardı poşette. Sütler, peynirler, sandviç ekmekleri, bisküviler, iki büyük paket de çikolata. Eli yüzü ıslak girdi Emine. Perçemi de ıslak. Süt şişesini açarken,</span></p>
<p class="calibre2"><span class="font1">— Bu gece sabahlayacağım ben, dedi Refik. Yann öğlende masayı alacaklar...</span></p>
<p class="calibre2"><span class="font1">Ses çıkarmadı Emine. Sütünden yudumladı, sandviçini ısırdı. Açlıkla çiğniyordu lokmasını. Sütünü yudumladı gene,</span></p>
<p class="calibre2"><span class="font1">— Gecelerce uyumadan çizim yaptığım oldu benim de, dedi.</span></p>
<p class="calibre2"><span class="font1">öyle büyük bir sav da yoktu sesinde. Yani gece de kalacak bu, öyle mi? Bastırmaya çalıştığı bir sevinç dolanıyordu içinde. Ne sevineceğim, oturur durur orda... Yalnız bizde değil ya, her mesleğin güçlükleri var. Cüzdanım çıkarıp para veriyordu ki gülümsedi Emine,</span></p>
<p class="calibre2"><span class="font1">— Yarın da senden yeriz, dedi.</span></p>
<p class="calibre2"><span class="font1">Tamam, kalıyor demek... Sevecenlik ağırdan bana da mı bulaşıyor?    ~</span></p>
<p class="calibre2"><span class="font1">— Nasıl, yararlı oluyor mu?..</span></p>
<p class="calibre2"><span class="font1">Alay mı ediyorsun? Yo, hiç de alaylı söylememiş, Emine de öyle almamıştı.</span></p>
<p class="calibre2"><span class="font1">— Bir kez, çok sevdiğim şeyler gördüm, dedi.</span></p>
<p class="calibre2"><span class="font1">Gülümsedi.</span></p>
<p class="calibre2"><span class="font1">— Ne olup bittiğini tam anladığımı söyleyemem. Çekimler bağlanıyor, bir tür resim tümceleri çıkıyor ortaya, devinim bütünleşiyor.</span></p>
<p class="calibre2"><span class="font1">Ses çıkarmadı Refik. Neyine yetmez bu kadarı. Ucuca ekliyoruz işte!.. Masaya geçip kolu çekti. Onbir filândı ilk durduğunda. Tabureye oturan Emine gene aynı titizliğiyle kıpırtısız bakıp durmuştu yanı başında. Bu kez sigara da içmemişti. Ara verip saata baktı Refik. Tuvalete çıkarlarken,</span></p>
<p class="calibre2"><span class="font1">—“ Sen kalıyor musun? Dedi kışkırtır gibi.</span></p>
<p class="calibre2"><span class="font1">— Kalacağımı söylemiştim...</span></p>
<p class="calibre2"><span class="font1">öyle bir söz etmedin ya anladımdı ben!.. Aşağı inip bir demlik çay aldı kapatılmak üzere olan ocaktan. Bardaklar, şekerler, çıkıp odaya girince sevinerek baktı Emine.</span></p>
<p class="calibre2"><span class="font1">— Bak, bu değdi dedi.</span></p>
<p class="calibre2"><span class="font1">Gündüzki torbadan bir şeyler çıkarıp yediler. Bisküvi, peynir çikolata...</span></p>
<p class="calibre2"><span class="font1">— Bir sigara almaz mısın?</span></p>
<p class="calibre2"><span class="font1">Alacağız artık. Son bardak çayı sigarayla içerlerken hem bir şeyler söylemek, konuşmak istiyor, hem de kızıp susuyordu. Şimdi saçma bu kıza kızmak, öyle doğal ki... Evet, doğaldı, hem de öyle doğaldı ki ilişkileri! Bunun bilincine birden varmıştı sanki. Sabahtan beri kendi çalışma biçiminin, hele kıza davranışlarının tümü yapay gösteriler, giderek maskaralıklar gibi göründü birden. Utanır oldu. O da bir şeyler kanıtlamağa çalıştı, ben de! Sağlıklı olan onunki; ortada işte... Neyi kanıtlamış o? Direnci tam kırılmamıştı ya, rahat gülümseyebiliyordu artık, tşe başlarken bir iki şey gösterdi. Nasıl kare sayacak, keserken nelere bakması gerekli, devinimden devinime geçerken kare atmalar, panter bağlama, filân... Sessiz dinliyordu Emine.</span></p>
<p class="calibre2"><span class="font1">— Peki, yönetmen kurgucuyla çalışmaz mı?</span></p>
<p class="calibre2"><span class="font1">— Ben kurgucuyum, dedi Refik gülümseyerek.</span></p>
<p class="calibre2"><span class="font1">Alçak gönüllükle övünme karışımı bu söyleyişini de sevmişti doğrusu. Yattınızsa yattınız, şimdi de çalışıyorsunuz işte. Kafayı ille de o işe takmak senin manyaklığın; umurunda bile değil kızın, görüyorsun. Narin Ceylân da işinin başına geçince, sanki dün gece biz onunla hiç şu oyununa bak karının; Helâl olsun!.. Hele son kısmı görelim. Ama arada gizli gizli gülücük yapıyordu o. Bir de şuna bak!.. Orospu o işte!. O da değil. Kim orospu öyleyse?.. Zühtü Bey’e sor söylesin! Biz de orospu çocuğuyuz demek!.. Filmin dışına kaymağa başlarsan böyle, başın da önüne yıkılır sonra. Bak kıza, dipdiri! Toparlandı. Üç kısımdan çok vardı daha. Masaya başını dayayıp beş-on dakikalık bir kestirme güç kazandırırdı, biliyordu, yapmadı gene de. Ancak sabaha karşı, son kısma geçtiklerinde gülerek döndü Emine’ye,</span></p>
<p class="calibre2"><span class="font1">— Şimdi biraz uykuyu hak ettik!.. Dedi.</span></p>
<p class="calibre2"><span class="font1">Anlamamış gibi bakıp gülümsedi Emine de. Refik başını</span></p>
<p class="calibre2"><span class="font1">önündeki maşaya dayayıp gözlerini kapattı. Emine’nin tabure sesini duydu. O da koymuştur başını! Hemen geçti kendinden. Bir gürültüyle uyandı. Emine kapıdan girmişti. Yüzü, saçları ıslak. Tuvalete gitmiş. O da kalktı yavaşça. Başını şöyle bir salladı ağnyı atmak için. Konuşmadan çıktı. Yıkanıp döndüğünde Emine onun yerinde, eğilmiş, masaya, filmlere bakıyordu inceler gibi. Kalktı hemen. Gülümseyerek baktı Refik’e,</span></p>
<p class="calibre2"><span class="font1">— Gerçekten bir olay bu kızın resimleri, dedi.</span></p>
<p class="calibre2"><span class="font1">Narin Ceylân’dan söz ediyor. Bizim film nasıl bir olay, peki? Ne soruyorsun, sen kendini bilmiyor musun? Onun bildiğini soruyorum ben! Ben bilmesem... Doğrusu, bildiklerinden kaygıları vardı biraz. Beşinci, hele altıncı kısımda film duruyor gibi gelmişti. Bu nerden anlayacak! Bir yerlerden kesip biraz daha toparlamak gerek... Vural’ın annesiyle tartışmaları sarkmış gibi, ordan mı almalı? Sonra oğlanın arkadaşlarıyla oyunları filân... Yarın akşam üstü gelip bakmalı. Bir iki saatlığma masayı ayarlayıp... Arif’ler çalışacak, o kırmaz beni... Hem bir de onunla bir geçeriz. Son kısmı Emine’yle birlikte keyfini çıkararak bağladılar. Bitti. Oohh!.. Emine de gülüyordu. Sen niye gülüyorsun budala!. Bu kız mı budala?.. Her şey yumuşamıştı artık...</span></p>
<p class="calibre2"><span class="font1">— Eline sağlık!.. Dedi Emine yorgun gülümseyerek. Çok yararlı oldu benim için de. Sağol!.. Şimdi ne yapılacak?</span></p>
<p class="calibre2"><span class="font1">Sabahın ilk gürültüleri geliyordu stüdyodan.</span></p>
<p class="calibre2"><span class="font1">— Aslında bazı yerleri kesip toparlamak gerekiyor dedi Refik. Şimdi değil. Bir ara verip film dinlendiririz genellikle.</span></p>
<p class="calibre2"><span class="font1">Rafta duran kara, kalın ciltli çekim senaryosunu gösterdi.</span></p>
<p class="calibre2"><span class="font1">— Senaryoya da iyice bir bakmak gerekir. Altıncı kısımda özellikle tempo düşüyor gibi...</span></p>
<p class="calibre2"><span class="font1">Çekingen baktı Emine,</span></p>
<p class="calibre2"><span class="font1">— Vural’ın annesiyle tartışmaları mı? Dedi.</span></p>
<p class="calibre2"><span class="font1">Şaşırmıştı Refik. Ulan bu kız! Ee, başka?</span></p>
<p class="calibre2"><span class="font1">— Sana da öyle geldi demek!..</span></p>
<p class="calibre2"><span class="font1">Aynı çekingenlikle gülümsedi,</span></p>
<p class="calibre2"><span class="font1">— Bilmem, karışmayayım dedim...</span></p>
<p class="calibre2"><span class="font1">Güldü Refik.</span></p>
<p class="calibre2"><span class="font1">— öyleyse cezalıyız! Dedi. Otur bakalım!...</span></p>
<p class="calibre2"><span class="font1">Beşinci, altıncı kısımları yeniden geçip sahnelerin kesilmesini bitirdiklerinde öğlen olmuştu artık. Bu ara kahveci gelmiş bir iki çay getirmişti. Masayı ne vakit boşaltacaklarını sormaya gelmişti Arif’in yardımcısı. Stüdyodan çıktıklarında mutlu bir yorgunlukla sallanarak yürüyordu Refik. Emine sessizdi. Mecidiyeköyü’nde yola çıkınca durup el sıkıştılar.</span></p>
<p class="calibre2"><span class="font1">— Bana telefon eder misin? Dedi Emine. Filmin dublâj için kesilip parçalanmasını filân, sonra dublâj... hepsini tamam göreyim istiyorum...</span></p>
<p class="calibre2"><span class="font1">Çekingence bitirmişti tümceyi. İzin verirsen gibisine.</span></p>
<p class="calibre2"><span class="font1">— Olur, dedi Refik.</span></p>
<p class="calibre2"><span class="font1">Emine’nin sevinerek baktığını görünce gülümsedi o da,</span></p>
<p class="calibre2"><span class="font1">— Anlaşıldı dedi, sen bizim mesleği elimizden alacaksın!..</span></p>
<p class="calibre2"><span class="font1">Ses çıkarmadan güldü Emine, öyle tatlı güldü ki, yüzündeki yorgunluktan belki de... El sallayıp gelen bir taksiye atladı. Uzaklaşan arabanın ardından bir süre baktı Refik. O da dönüp baksa mı? Niye o? Ne bileyim işte... Bu kızda sinemacı kanı var!. însan sinemacı doğarmış, ya da doğmazmış! İstersen Amerika’ya yolla, en yüksek okullarda okut, boş... Kız mimar da. Dil biliyor, geniş kültürü var. Fritz Lang da mimarmış.. Mimarlık, bir de şiir, en yakınmış sinemaya, Gündüz Ağbi öyle der. O da her bir boku biliri Çoğu doğru çıkıyor ama söylediklerinin. Emine için de o demişti ilk kez, bu kızda çok iş var diye. Beni kızdırmak için söyledi o gün; senaryo çalışmasında Emine kavgaya kalktığı gün. Kavgaya filân da kalkmadı. Gelecek filmde bunu mu alsam yardımcı diye? Serdar sinirine dokunmaya başladı. Solcuymuş o da!. Bu neci? Bu da solcu, solcu da, yani kültürü filân.. Serdar ne bilir? Şimdi ama, şey yapıyoruz biz de; o da boş oğlan değil. îktisat’tan mı ne ayrılmış? Ya da bitiriyor, bitirecek filân... Hele biraz daha çalışalım bakalım... Eve girdiğinde öyle bitkindi ki yemeği, bir şeyi gözü görmüyordu. Mutfakta dolaba bakıp süt arandı, yoktu. Yağı donmuş yemekleri içi çekmemişti. Yoğurt vardı biraz, alıp dikti başına. Bir parça turta gibi bir şey buldu, onu da tıkınıverdi. Çatala, kaşığa uzanmak bile güç gelmişti. Evde de kimse yok mu ne? Tuvalete uğrayıp yattı. Uyandığında karanlıktı. Saata baktı, dokuza geliyordu. Epeyi uyumsuz. Bıraksam uyuyup kalacağım gene. Kalkıp giyindi çabucak. Tuvalete girerken sesler vardı Zühtü Bey’in odasında. Evde demek. Görünmek istemiyordu nedense. Stüdyoya geldiğinde Arif’leri çalışır buldu masada. Şu kısma bir bakalım Ağbi. Baktılar. Senaryo üstünde de bir ara konuşmuşlardı daha önce. Arifin senaryo bilgisine güvenirdi. Şöyle bir geçtiler o kısımları. Son kısmı da gösterdi, iyi şeyler söylüyordu Arif. O hep iyi şeyler söyler. Seyirci ne diyecek? Bir de Gündüz Ağbi’ye... Dublâj bitmezden göstermem. Çıkıp merdiven altındaki telefona gitti, çevirdi numaraları. Telefon açıldı, ses yoktu.</span></p>
<p class="calibre2"><span class="font1">— Alo, 47 21 12 mi?...</span></p>
<p class="calibre2"><span class="font1">Gene bir sessizlikten sonra, inceltilmiş bir kadın sesi, kimi aradığını sordu.</span></p>
<p class="calibre2"><span class="font1">— Narin Hamm’ı aradım. Ben Refik...</span></p>
<p class="calibre2"><span class="font1">Sözünü tamamlayamamıştı ki bir kahkaha geldi telefondan,</span></p>
<p class="calibre2"><span class="font1">— Sen misin? Dedi..</span></p>
<p class="calibre2"><span class="font1">Narin’miş. Puştun biri rahatsız ediyormuş, nerden bulduysa numarasım. Onun için böyle...</span></p>
<p class="calibre2"><span class="font1">— Atla gel, hemen.</span></p>
<p class="calibre2"><span class="font1">iyi, gidelim de, Saffet Ağbi’yle dün konuştuk. İzmir’de değildi!.. Fırladı gene de. Zili çaldıktan bir süre sonra çeki-kilen bir zincir sesiyle açıldı kapı. Narin boynuna atıldı. Kimse doyuramaz bu kızı! Uzun süren sevişmeden sonra yatağa yıkıldığında gerçekten yorgundu. Bıraksa da uyusam. Üstünde tül gibi bir gecelikle banyodan dönen Narin gülerek bakıp duruyordu yatağın karşısında.</span></p>
<p class="calibre2"><span class="font1">— Nasıl?</span></p>
<p class="calibre2"><span class="font1">Nasıl mı? Güldü Refik,</span></p>
<p class="calibre2"><span class="font1">— Ne bileyim, sen söyle!.. Dedi.</span></p>
<p class="calibre2"><span class="font1">Bir kahkaha attı Narin,</span></p>
<p class="calibre2"><span class="font1">— Filmi soruyorum dedi.</span></p>
<p class="calibre2"><span class="font1">— Bilmiyorum daha...</span></p>
<p class="calibre2"><span class="font1">Övgü mü bekliyordu? O da kaygılar taşıyor! Taşımaz mı? Bir iki filmi yattı mı, bunlar da toz. Bu öyle kolay toz olmaz. Daha yeni çıktı tepeye. Bu piyasa neler görmüş. Bütün dünyada hem... Sinema bu... Ne diyor Baba Turgut; bu işin piri dilenmiş ağbi!.. Aynamn yanındaki koltuğa oturdu, bacak bacak üstüne attı Narin.</span></p>
<p class="calibre2"><span class="font1">— Aman iyi olsun, dedi.</span></p>
<p class="calibre2"><span class="font1">Durup baktı bir, açıklama gereği duymuş gibi,</span></p>
<p class="calibre2"><span class="font1">— Saffet’in durumu iyi değil! Dedi...</span></p>
<p class="calibre2"><span class="font1">Kamera açısından bakar gibiydi Narin’in yanyana aynalardaki çeşitli görüntülerine. Ne çok yaptık bu oyunu. Tadı yok artık. Orson Wells’in filminde vardı. Aynalar içinden gelen kötü adam. Vurulur, bitmez bir türlü. Aynalar parçalanır, görüntüler bitip tükenmez. Berberde bir iki çekim var aynalı. Böyle yarı çıplak görmeliymiş. Yandan, arkadan, önden, yarım yandan. Üç boyutlu Narin. Geniş sırtı, omuzuna sel gibi akan kumral saçları, mermer yalınlığında bacakları. Ne güzel kadın. Perçemi yok. Saffet’in durumu iyi değil miymiş? Sıkılmış gibi,</span></p>
<p class="calibre2"><span class="font1">— Hadi bir şey yiyelim, diye kalktı Narin.</span></p>
<p class="calibre2"><span class="font1">Refik banyoya geçti, yıkanıp çıktı çabucak. Narin büfeden masaya bir şeyler taşıyordu. Emine de beğendi. Böyle kısa yürüyüşlü bir çekimdi /onun masada baktığı da. O kız da gerçekten sinemacı. Masaya geçip oturmuştu Narin,</span></p>
<p class="calibre2"><span class="font1">— Akşam bir şey yemedim ben de, dedi. Platodan sekizde çıktık. Allah belâsını versin. Uyudum biraz. Senin telefonunla kalktım. Yarın da ordayız. Hiç sevmiyorum bu filmi. Hırbo oğlanı da. Bir tepeden bakar herkese!. Yönetmenmiş!. Bok. Kendini dâhi sanıyor...</span></p>
<p class="calibre2"><span class="font1">Güldü Refik. Dâhi sözüne gülmüştü. Birinden duymuştur. Gerçekten büyüklük hastalığında bir yönetmendi sözünü ettiği. Sevinerek dinliyordu Refik. Masada meyveler, soğuk yemekler vardı. Narin bira açtı kendine,</span></p>
<p class="calibre2"><span class="font1">— Rakı? Dedi Refik’e. Viski de orda. İstersen bir biftek atayım ateşe. Çok kolay, teflon tavada hemen...</span></p>
<p class="calibre2"><span class="font1">Fırlıyordu ki oturttu Refik. Rakı koydu kadehine, buz attı. Tabağına plâki, beyaz peynir aldı.</span></p>
<p class="calibre2"><span class="font1">— Saffet Ağbi’nin durumu, diyordun...</span></p>
<p class="calibre2"><span class="font1">Duymamıştı sanki; gözleri tabağındaki zeytinyağlı yaprak sarmasında, öylece susuyordu. Yavaştan çekingen bir sesle,</span></p>
<p class="calibre2"><span class="font1">— Sen bilmemiş ol, dedi. Kayınbiraderleri var, kötü bastırıyorlar. Madenciymişler, Saffet’in senetleri var onlarda çok. Karışık biraz...</span></p>
<p class="calibre2"><span class="font1">Sustu. Sakladıkları daha mı önemliydi, hepsi bu muydu yoksa? Karışık diyor. Karışıksa bu ne anlar? Saffet uyutuyor bunu belki de. Temel de bir şeyler demişti. Onun bildiği daha çoktur!.</span></p>
<p class="calibre2"><span class="font1">— Bilmem valla, dedi Refik. Çocukların içerde paraları var daha--- Dublâjda ne yapacağız bakalım?.Kaşelerini almadan dünyada konuşmaz tiyatrocular...</span></p>
<p class="calibre2"><span class="font1">— Küçük iş, dedi Narin. Keşke yalnız onlar olsa...</span></p>
<p class="calibre2"><span class="font1">Daha çoğunu söylemekten kaçar gibi kalkıp müzik setine gitti. Kasetler çıkardı, dönüp baktı Refik’e,</span></p>
<p class="calibre2"><span class="font1">— Ne istersin? Dedi...</span></p>
<p class="calibre2"><span class="font1">Ses çıkarmadan bakıyordu Refik,</span></p>
<p class="calibre2"><span class="font1">— Bilmem, dedi. Böyle iyiydik...</span></p>
<p class="calibre2"><span class="font1">Duymamış da aranıyor gibi kasetleri tek tek elden geçiriyordu Narin. Refik saata baktı,</span></p>
<p class="calibre2"><span class="font1">— Bir’e geliyor, dedi. Ben kalkayım. Sen sabah çalışıyorsun...</span></p>
<p class="calibre2"><span class="font1">Kasetleri bırakıp döndü Narin,</span></p>
<p class="calibre2"><span class="font1">— Boş ver, dedi. Onbir’de alacaklar yarın... Kal bu gece...</span></p>
<p class="calibre2"><span class="font1">Telefon çalmağa başlamıştı. İrkilir gibi oldu Refik, iki adım ötedeki telefona bakıp duruyordu Narin. Yaklaştı, bir kaç kez daha çalmasını bekledi, açtı; yavaştan,</span></p>
<p class="calibre2"><span class="font1">— Efendim, dedi.</span></p>
<p class="calibre2"><span class="font1">Durdu bir süre, uykudan bir türlü açılamıyormuş gibi,</span></p>
<p class="calibre2"><span class="font1">—• Haa, sen misin? Dedi. Uyuyordum Saffet’çiğim... Çok yorgunum... Çalışıyoruz... Hır gür gidiyoruz işte... Aldın mı senetleri? Bıraktımdı Necmi’ye, Muhasebe kapalıydı. İyi... Alır mıyım onların bonosunu? İzmir işletmesi. Gürbüz Dö-len. Senin nasıl gidiyor?...</span></p>
<p class="calibre2"><span class="font1">Uzunca bir süre dinledi. Sanki tutamamıştı kendini,</span></p>
<p class="calibre2"><span class="font1">— Eeee?...</span></p>
<p class="calibre2"><span class="font1">Biraz sonra toparlanmış gibi,</span></p>
<p class="calibre2"><span class="font1">— Üzme tatlı canını, dedi sevecen bir sesle. Hadi, yarın uğrarım. Akşama. Öptüm... Sağol.■■</span></p>
<p class="calibre2"><span class="font1">Kapattı telefonu. Davranışıyla barışık değildi sanki, gözlerini kaçırıyordu. Ağır ağır gelip Refik’in karşısına oturdu. Gözlerini dikip gülmeğe çalıştı.</span></p>
<p class="calibre2"><span class="font1">— işte böyle, dedi.</span></p>
<p class="calibre2"><span class="font1">Bir kaç dakika içinde olup bitenlerin etkisiyle, neyi nereye koyacağını araştırır gibiydi Refik de. Nasıl acı bakıyor bu kız?</span></p>
<p class="calibre2"><span class="font1">— Paralan Narin Ceylân’a yediriyor diyorlarmış Saffet Duran için. Ağzına sıçayım bu piyasanın...</span></p>
<p class="calibre2"><span class="font1">Sustu, kızgın kalktı yerinden,</span></p>
<p class="calibre2"><span class="font1">— Katın taksitlerini ödeyemiyorum daha, dedi. Saffet’-çiğimi kurtaracağız!.. Ada’dalar bu gece. Önemli toplantıları vardı. Dürzülerin evi orda...</span></p>
<p class="calibre2"><span class="font1">Buz dolabını açıp bir şişe bira çıkardı. Şişeyi bardağa boşaltırken,</span></p>
<p class="calibre2"><span class="font1">— Bu zıkkım da dokunuyor, dedi.-- Soğuk soğuk iyi gidiyor ama -. Gastrit varmış bende--- Babam mide kanserinden gitmişti...</span></p>
<p class="calibre2"><span class="font1">Köpüklü koca bardağı dikti, bitirecekti nerdeyse. Masaya koyarken,</span></p>
<p class="calibre2"><span class="font1">— Oohh dedi yavaşça -.</span></p>
<p class="calibre2"><span class="font1">Birden anımsamış olmalıydı, kahkahalarla gülmeğe başladı. Oohh... Refik de gülüyordu. Hep oynuyor bu kadın. Bir şeyler sormak geliyordu içinden. Neyi soracaktı? Nasıl sorsun-du? Saffet Duran’ı seviyor musun? Ne diyecek ki bu kız? Kalktı.</span></p>
<p class="calibre2"><span class="font1">—■ Gideyim ben, dedi. Unuttum. Sözüm var. Yarın erkenden Zühtü Bey’le çıkacağız...</span></p>
<p class="calibre2"><span class="font1">Asılmadı Narin. Uykusu bastırmıştı, belki de yalnız kalmak istiyordu o da. Karanlık sokakta ağır ağır yürürken alaca bir yumak yuvarlanıp duruyordu kafasının içinde. Ne çok serüveni var bu kadınların!., iyi oynarlar, kötü oynarlar. Hastalık bulaştırırlar. Gastriti olur. Perçemi vardır... Zühtü Bey yalanı da nerden çıktı?... Annemi anımsadım ya... Tatlı anacığım; çoktandır ses yok ondan da...</span></p>
</body>
</html>
