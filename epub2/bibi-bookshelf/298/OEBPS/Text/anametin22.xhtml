<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre6"><span class="font10">XVII.</span></h2>
<p class="calibre2"><span class="font1">Gündüz, öğle yemeğine, kafeteryaya gelmeyince biraz şaşırdı Refik. Meraklandı da. Adam saat gibidir; hasta olmasın!. Emine de yoktu ortalarda, gelirim demişti oysa. Günlerdir canı sıkılıyordu, bir de bunlar tuz biber ekiyor. Tak-sim’den, bir düşte koşar gibi gittiği o gece de hiç bir şeyi değiştirmemişti Emine’yle ilişkilerinde. Kapıda sıcak bir gülümsemeyle karşılamıştı. Üstünde, her yanını örten bir sabahlık.</span></p>
<p class="calibre2"><span class="font1">— Bağışla, demişti, uykudan ölüyorum. Dağıtmadan hemen yatayım, yarın konuşuruz. Odayı biliyorsun, yatağım hazırladım, iyi geceler...</span></p>
<p class="calibre2"><span class="font1">Bir «çekim»lik konuşmayla işini bitirip merdivenlerden çıkıvermişti! Koridora geçip odaya girdiğini anımsıyordu. Sonra... Sabah gözlerini açtığında kendini sedirde giysileriyle uzanmış bulunca da kolay çıkaramadı sonrasını. Bu kadar içmemeliyim ben. Allah kahretsin seni Temel!... Saat On’a geliyordu. Evde annesi vardı yalnız, Emine erkenden çıkmış. Kahvaltı hazır bekliyordu; kadın buyur etti, tutmak istedi, kalmadı Refik. Günlerce aramadı Emine’yi. Karşılaşmadılarda. îtaş Filmdeki iş bitmişti; binlerinin ortak yapımında iş almış diye duydu. Dün bir rastlantı, ekiple minibüse binerlerken karşılaştı sokağın içinde. Karşıda bir köşke gidiyorlar, gece de çalışacaklar. Bugün iş koymayacaklarmış. Sabahladılar demek, o da uyuya kaldı!. Üç’e geliyordu, kalktı kafeteryadan. Canı sıkkındı iyice. Itaş-Film’ in öyküsünü sevmemişti, üstünde bile durmadılar onlar da. Ağızları değişmişti. Daha açar açmaz, sanki bunu bekliyorlarmış gibi,</span></p>
<p class="calibre2"><span class="font1">— iyi demişti Hami Bey. Siz de düşünün, biz de baka-lık... İvecek bir durum yok!...</span></p>
<p class="calibre2"><span class="font1">Gitmişti iş, yenisine bakmalıydı artık. Yetmedi mi baktığımız?.. Saffet Duran’a uğramıştı kaç kez, bulamamıştı. Issız gibiydi yazıhane, ne muhasebede kimse var, ne işletmede. Yalnız depocu oğlan. Saffet Bey ara sıra geliyormuş. Evde kitaplar karıştırdı bir süre. Türkiye’nin yapısı üstüne bir kitap vardı Emine’nin elinde. Gazetelerde de duyurularım görmüştü o günler; övgülü sözler ediyorlardı. Onu aldı okudu yanya kadar, sıkılıp bıraktı. Söyledikleri, Türkiye’de hep görünen şeylerdi aslında. Ülkede tekeller, diyor söz gelimi.. Şöyle bir baktın mı... Ne olacak bakacaksın da? Film yapamadıktan, istediğim filmi yapamadıktan sonra, ne işe yarar öğrendiklerin?.. Tam caddeye çıkıyordu ki karşı sokağa giren Saffet Duran’ı gördü uzaktan. Yazıhaneye gidiyor!. Sevinmişti. Ağırdan yürüdü gene de. Merdivenleri çıkınca depocu oğlanla karşılaştı. Yazıhanede aynı soğuk ıssızlık. Koridoru geçip kapıyı vurdu, içeri girdiğinde telefondaydı Saffet Duran. Refik’i görünce donuk bir selâm verdi başıyla; başıyla da değil, isteksiz kımıldattığı gözleriyle. Koltuğa ilişti. Saffet Bey aym donuklukla dinliyordu telefonu... Renksiz bir «01ur»la kapattı. Eski alaycı gülümsemesiyle bakmaya çalışıyordu. Ne alaycı gülümsemesi; acıyla bakıyor bu adam. Köşeye kıstırılmış, yaralı bir hayvan acılığıyla... Yüzü sararmış, gözlerinin altında kara çukurlar oluşmuş. Konuşmaya başlayınca iyice ortadaydı artık kanayan yarası. Tiksiniyordu bu piyasadan. Bir sürü iğrenç, ciğeri beş para etmezle ne yapabilirdi, ortadaydı işte... Bütün ülke bu!... Alıp başını gitmek istiyordu!... İstediğin kadar çaba göster bu ülkede, iyi bir şeyler yapacağım diye parçala kendini, boştu. Kime yapacaksın?. Hiç bir şeye değmez bu halk!... En aş-şağılık filmlere koşsun bunlar... Saffet Duran’dan ayrılınca, içinde kırılıp dökülenleri onarmaya gücü yetmeyecek diye korkmuştu Refik. Cadde boyu yürüdü. Sine-Ar film bitti demek. Peki suç kimde? Narin’i arasam mı? Geldi mi onlar, Anadolu’daydılar gene. Ertaş Film’e uğrayayım bir. Kalabalıktı Ertaş Film. Vural kalkıp boynuna sarıldı Refik’in.</span></p>
<p class="calibre2"><span class="font1">— Hoş geldin Ağbi, dedi. Biz gene yolcuyuz...</span></p>
<p class="calibre2"><span class="font1">— İyi dedi, Refik, ben de Ankara’ya gidiyorum...</span></p>
<p class="calibre2"><span class="font1">Nerden çıktı şimdi Ankara? Gene yazıhaneyi beklememi</span></p>
<p class="calibre2"><span class="font1">isteyecek bu!. En iyisini buldum. Hem niye olmasm? Annemi de göreceğim geldi. Ne kadar var ki hep kaçmıştı bu yazıhaneye uğramaktan. Bir sürü pis karıyla yattığı yukarki tozlu depoyu anımsayınca içi bulanır gibi oluyordu. Bugün de niye geldim? O geceden beri Temel de uğramamıştı, hurdadır belki. Yoktu. Sabah bir gelmiş. Oda boşaldı biraz sonra. Filmlerini sordu, nasıldı işi?.</span></p>
<p class="calibre2"><span class="font1">— Ne işi diyordu Vural... Bu iş bitti Ağbi... Pomo’dan başka film yok artık!...</span></p>
<p class="calibre2"><span class="font1">Herkes pomo’ya döküyormuş! Şimdi başlayacakları filmi de son olarak yapıyormuş o da.</span></p>
<p class="calibre2"><span class="font1">— Mesleği bırakacağım namussuzum!. Daha önce bağlandık, yoksa bunu da yapmazdım...</span></p>
<p class="calibre2"><span class="font1">Alışıktı bu ağızlara Refik. Porno’nun gizli gizli alıp yürüdüğünü de çoktandır söylüyorlardı. Para ordaymış!.-. Bir çok sinemalar dolup taşıyormuş salt pomoyla. Yöredeki güvenlikçileri ya satın alıyorlarmış, ya da «çift şanzıman» atlatiyorlarmış; denetime gelen oldu mu, makine dairesinde hemen başka bir film takılı yedekteki makine çalıştırılıyor-muş... Bir çalı dibi taşla bakalım!</span></p>
<p class="calibre2"><span class="font1">— Ne yapalım dedi Refik alaylı gülerek. Biz de o yola dökeriz!.</span></p>
<p class="calibre2"><span class="font1">— Yok Ağbi, dedi Vural evecenlikle, başka yolu yok...</span></p>
<p class="calibre2"><span class="font1">Demek bu da başladı. Peki, nasıl yapılıyor?</span></p>
<p class="calibre2"><span class="font1">— Namussuzum ben yapmıyorum Ağbi, diyordu Vural. Yukarda bizim bir depo var, onu büyüttü çocuklar. Yanda bir çatı altı vardı, onu kattılar. Kara perdeler filân... Fotoğraf stüdyosu gibi bir yer... Bayağı büyüdü.. Eşya meş-ya da koydular, yatak, divan.. Gel çıkalım, gör istersen...</span></p>
<p class="calibre2"><span class="font1">Yüreğinde sıkışma duydu Refik. Kımıldamadan kaldı. Utanca batıyordu. Karılarla herifleri yukarda düzüştürüp çekiyorlarmış çocuklar!.. Evlerde de çalışıyorlarmış. Refik’-deki donuk bakışla duralayıp aymış gibiydi Vural. Savunma gereği duydu yeniden. Bu işi «yaptıran» firmaları saymaya başladı. Filmleri yapanlar ufak paravan firmalarmış ya, asıl, gerekli parasal desteği, araç, gereçleri sağlayıp yaptıranlar... Kimler yoktu ki... Atıyor mu bu itoğlu it? Saffet Duran, diyor...</span></p>
<p class="calibre2"><span class="font1">— Evet, dedi Vural, Saffet Duran da. Ne sandın?.. Yanında bir oğlan var depocu, Neşet, onunla ortaklık kurdular gizli... Onu sürecek öne. Yakında o silik oğlam görürsün piyasada.</span></p>
<p class="calibre2"><span class="font1">Vural’dan ayrılıp da caddeye çıkarken zonklayan diş ağrısı gibi bir acı, içine işliyordu. Sövüp saymak, birilerinin yakasına yapışmak geliyordu içinden. Emine’yi aranmaya başladı. Onunla konuşmak, tartışmak, onu dinlemek için öylesine bir özlem duyuyordu ki... Niye gelmedi; telefon etsem mi bir? Postaneye doğru yürüyordu ki, akıp giden araçlan kollayarak karşıdan bu yana geçen ışıkçı oğlam gördü. Ekipten değil miydi bu da? önüne çıkıvermişti.</span></p>
<p class="calibre2"><span class="font1">—• Ne o dedi Refik, iş yok mu bugün?</span></p>
<p class="calibre2"><span class="font1">— Şimdi geldik Ağbi, dedi. Yeni indirdik ışıkları daha... Yirmidört saattir köşkteydik, karşıda...</span></p>
<p class="calibre2"><span class="font1">Sevindi Refik; duman dağılmıştı.</span></p>
<p class="calibre2"><span class="font1">— Emine Hanım da sizle değil mi?..</span></p>
<p class="calibre2"><span class="font1">— Şimdi geldi o da. Yazıhanede...</span></p>
<p class="calibre2"><span class="font1">Sinema bitişiğindeki ara sokakta, bir handaydı yazıhane. Sokağı yürüyüp kapıdan girerken merdivenlerden inen Emine’yle karşılaştı. Birden sevindi Emine,</span></p>
<p class="calibre2"><span class="font1">— Ah, dedi. Aklım hep şendeydi. Şimdi geliyoruz. Bağışla... Bekleyip durdun değil mi kafeteryada?... Yazıhaneye sorarsın dedim...</span></p>
<p class="calibre2"><span class="font1">Uykusuz, yorgun yüzünde halkalanmış gözleri sevecen gülümseyerek bakıyordu gene.</span></p>
<p class="calibre2"><span class="font1">— Kolay mı, filmci olduk!. Dedi...</span></p>
<p class="calibre2"><span class="font1">Ara sokaktan ağır ağır caddeye çıktılar. Taksim’e yürüyorlardı. Emine konuşuyordu daha çok. Çekimi anlatıyordu. Para sıkıntıları vardı çocukların. Köşke bir gün daha giremezlerdi. Işığı da kaçak almışlardı. Bir inçinin ayağına spot düşmüştü. Bereket atik oğlan, hemen sıçrayınca... Köşedeki muhallebicinin önüne gelince duraladı Emine,</span></p>
<p class="calibre2"><span class="font1">— Şurda sahlep vardır dedi. Sabahtan beri çayla duruyorum; canım bir şey de yemek istemiyor.</span></p>
<p class="calibre2"><span class="font1">Girip arkada bir masaya oturdular.</span></p>
<p class="calibre2"><span class="font1">— işin bozulmuş değil mi?</span></p>
<p class="calibre2"><span class="font1">Utanır gibi önüne baktı Refik. Suçlu kendisiydi sanki.</span></p>
<p class="calibre2"><span class="font1">— öyle görünüyor dedi, yavaşça...</span></p>
<p class="calibre2"><span class="font1">Görünüyor mu? Garsonun masaya bıraktığı sahlep fincanına uzanırken,</span></p>
<p class="calibre2"><span class="font1">— Belliydi dedi Emine. Bana da değişmiş gibiydiler son günler... Allah belâlarım versin!..</span></p>
<p class="calibre2"><span class="font1">Sıcak sahlep, Eskişehir’deki bir çekim sabahım anımsattı Refik’e. Arif Ağbi’yle çalışıyorduk. Neydi filmin adı?</span></p>
<p class="calibre2"><span class="font1">— Peki şimdi ne yapacaksın?</span></p>
<p class="calibre2"><span class="font1">İyice sıkılmaya başlamıştı Refik,</span></p>
<p class="calibre2"><span class="font1">— Bilmem, dedi yukardan güülmsemeğe çalışarak. Böy-ledir bizim piyasa. Bir şey çıkar herhalde...</span></p>
<p class="calibre2"><span class="font1">Pek de inanmadığını belli etmemeğe çalışmıştı ya, Emine’nin, başını önüne eğerek suskun kalışı sakladığını açığa çıkarmış gibiydi. Bir sahlep daha istedi Emine,</span></p>
<p class="calibre2"><span class="font1">— Toparlanıp kendimiz bir şeyler yapsak, en iyisi ya dedi-..</span></p>
<p class="calibre2"><span class="font1">Ses çıkarmadı Refik. Gülecek gibi oldu, işsiz kalınca yapımcılığa kalkmak eski töremiz!., ikinci sahlebi de sessizce yudumladı Emine. Dalgındı. Yorgunluğundan... Bu da çekicilik veriyor bu kıza. Ne vermiyor ki?...</span></p>
<p class="calibre2"><span class="font1">— Kalksak mı?</span></p>
<p class="calibre2"><span class="font1">Boş fincanı tabağına bırakan Emine bakıyordu.</span></p>
<p class="calibre2"><span class="font1">— Kalkalım dedi Refik. Nereye gideceksin?</span></p>
<p class="calibre2"><span class="font1">— Eve, dedi Emine, Nereye gideceğim?</span></p>
<p class="calibre2"><span class="font1">— Ben de gelebilir miyim?</span></p>
<p class="calibre2"><span class="font1">Duraladı Emine,</span></p>
<p class="calibre2"><span class="font1">— Gel, dedi... Ama ben hemen yatacağım... Görüyorsun!...</span></p>
<p class="calibre2"><span class="font1">Gözlerini bir saplantıyla Emine’nin gözlerine dikip bakmaya başlamıştı Refik.. Ne çok şey söylemek istiyordu... Se-zinledikleriyle tedirgin kımıldadı Emine. Yüzünde kara bir gölge dolaşır gibi oldu.</span></p>
<p class="calibre2"><span class="font1">— Bak, dedi birden... Lütfen, kadınca şeyler beklemekten vazgeç benden... Konuştuk seninle. Bir daha da konuşmayalım artık, olur mu?...</span></p>
<p class="calibre2"><span class="font1">Kaskatı kalmıştı Refik. Ne diyecekti şimdi? Toparlanmaya çalıştı.</span></p>
<p class="calibre2"><span class="font1">— Ne beklediğimi biliyorsun, dedi mırıldanır gibi.</span></p>
<p class="calibre2"><span class="font1">— Biliyorum dedi Emine, söyledin. Duygularımda değişen bir şey yok benim...</span></p>
<p class="calibre2"><span class="font1">Acı, sert bir yel ortasında uzaktan bakışır gibi kaldılar.</span></p>
<p class="calibre2"><span class="font1">— Yoksa bir dişilik oyunuma mı veriyorsun benim?</span></p>
<p class="calibre2"><span class="font1">— Hayır, dedi Refik. Hiç bir şeye vermiyorum...</span></p>
<p class="calibre2"><span class="font1">Soğuk sessizliği yeterli görmüş gibi eğildi Emine,</span></p>
<p class="calibre2"><span class="font1">— Bak Refik’ciğim, dedi sevecenlikle, inan ki çok değerli senin arkadaşlığın benim için; beni bundan yoksun etme lütfen. Aramızda geçen şeyi, benim yanlışım diye al; bunalımla ettiğim bir halt de istersen, ne dersen de, ama yinelememi bekleme!.. Ben bir yanlışı iki kez yapmam!.. Hele sürekli, kadınlığımın peşine düşmüş bir erkek, iter beni, kaçırır. îşte sana açıkça söylüyorum; evlenme baskısından kurtulmak için yaptım o işi de... Başka biri de olabilirdi. Rastlantı, de...</span></p>
<p class="calibre2"><span class="font1">Duralar gibi yapıp hemen aldı gene,</span></p>
<p class="calibre2"><span class="font1">— Ortak dilimiz bile yok seninle. Sevgi denince ne anlıyorsun? Tammında birleşiyor muyuz? Beni bir kadın olarak değil de her hangi bir insan olarak görebiliyor musun? Etime imrenmeden... Belki o zaman anlaşırız!.</span></p>
<p class="calibre2"><span class="font1">Refik’in masadaki eline uzattı elini, üstüne koydu. Sıcacıktı. Yavaşça vurdu bir iki, yapyakın bir sesle,</span></p>
<p class="calibre2"><span class="font1">— Senin film yapmam istiyorum ben, Refik’ciğim dedi. Sinemacı yanın her şeyin üstünde. Eksiklerini aşacaksın. Neler var daha öğreneceğimiz... Hepimizin... Takma kafam!.. Kasaba delikanlıları gibi!..</span></p>
<p class="calibre2"><span class="font1">Gülümseyerek çekti elini. Bir şeylerini iyice yitirmiş gibiydi Refik. Hem ne diyecekti? Boş!. Sessizce kalkıp muhallebiciden çıktıklarında da konuşma gücünü bulamamıştı kendinde. Yaşça kendisinden epeyi küçük şu minik kızın akıllı uslu öğütler vermeğe kalkışmasına nasıl tepki göstereceğini bulamıyordu bir türlü. Yukardan da konuşmadı ki, arkadaşça dertleşme. Film yapmamı istiyor. Yatmamız rastlantıymış zaten. Yüreğinde burgu gibi dönen bu sözün acısına Taksim’de el sıkışıp ayrıldıklarında gene sessizce, ama birden varmıştı. Dönüp peşinden koşmak, dolmuşa, otobüse binmeden yakalayıp, bağıra çağıra hesap sormak geliyordu içinden. Yapamayacağını da biliyordu. Ağır ağır yürüyüp Parmakkapı’ya vardığında durulmuş gibiydi. Ne olmuş sanki? Bitti bu iş. Hem de en uygun biçimde. Narin’i bir ara-sam. Ağacamii’ne giriyordu ki peşinden bir sesle duraladı. Döndü; Serdar’dı.</span></p>
<p class="calibre2"><span class="font1">— Si-si-si-size baktımdı Ağbi?..</span></p>
<p class="calibre2"><span class="font1">Nerde bakmış bana? E-e-e-eve uğramıştır!.. Eve meve uğramamış. Bir reklâm filmi varmış da... Reklâm filmi mi çekeceğiz şimdi? Parasız kalınca... Daha o kadar değil. Reklâm filmini Serdar’a önermişler; o da bir şeyler sormak istiyormuş. Sevindi Refik. İşçilikten parasızlıktan kıvranıp duruyordu oğlan; ben de yeterince el uzatamıyorum. Sana kim el uzatacak bakalım? Ne soracakmış? Sokağın içinde, aşağıdaki kahveye girip oturduklarında, sinyal verir gibi kesik kesik heceleyerek başlayınca şaşırdı; öyle sudan şeyler soruyordu ki oğlan. Ayrıntı çekim’inde kullanacağı mercekler; üst, alt çekimlerde alıcının devinimi, yen arka ışıklandırma-. Gülümsedi Refik,</span></p>
<p class="calibre2"><span class="font1">— Sen bunları bilmeden mi bana yardımcılık yaptm? Dedi takılarak---</span></p>
<p class="calibre2"><span class="font1">Kızardı Serdar,</span></p>
<p class="calibre2"><span class="font1">— Bi-bi-bi-biliyorum da Ağbi, ge-ge-ge-gene de insan..</span></p>
<p class="calibre2"><span class="font1">Doğrudur. İnsan tek başına kalınca -. İlk kez çekime çıktığı günü anımsadı. Yönetmen hastalanınca onu göndermişlerdi bir iki çekimlik çalışmaya. Haydarpaşa Gan’nda, bekleme salonunda, giriş çıkış gibi bir şey. Onbeş yılı geçiyor demek. Bütün bildiğini unutmuş, kalıverecekti nerdeyse. Alıcının ardında yapayalnızdı, herkes de düşman düşman kendisine bakıyordu!--— Bi-bi-bi-bi de bişiy var Ağbi...</span></p>
<p class="calibre2"><span class="font1">Daha da kızarmıştı Serdar. Belliydi bir şey daha olduğu! Önce, sinemaya da el attıklarından açtı. Bir ortaklık kurup film yapımına başlamışlar. Herkesi yıldınyorlarmış. Kimler bunlar? Fa-fa-faşistler’miş.. Filmlerinde oynamak istemeyen, günün en yüksek ücretli oyuncusu Fırat TAŞKIN’] da yola getirmişler. Oğlunun doğum gününde armağan diye gönderdikleri kutudan mermi çıkınca... Hem de çok az bir Parayla oynuyormuş... Oğlamn iyice çenesi açılmıştı. Kekemeliği de geçmiş gibi. Anlatıp duruyor. Dalmıştı Refik. Emine’lerin köpeğini kimler vurdu? Hırsızdır inşallah!.. Seninle yatmamız rastlantı... Rastlantı olmayan ne var?.. Bir de listeleri mi? Temizlik için!..</span></p>
<p class="calibre2"><span class="font1">— Ne listesi?</span></p>
<p class="calibre2"><span class="font1">Sinemadaki solcuların listesini yapıyorlarmış! Kimler varmış?-..</span></p>
<p class="calibre2"><span class="font1">— Ta-ta-tam öğrenemedik daha Ağbi!. Gü-gü-gündüz Ağbi’yi bi-bi-biliyoruz yalmz... Ba-baştaymış.-.</span></p>
<p class="calibre2"><span class="font1">E, ne yapacağız şimdi? Gündüz Ağbi’ye Refik’in haber vermesini istiyordu Serdar. Daha uygun olurmuş. Onları dinlemezmiş bile belki... Kalktılar. Ne diyeceğini bilemiyordu Refik. Serdar’dan ayrılıp Galatasaray’a doğru yürürken iki yanlı akan kalabalığın içinde yapayalnız buldu kendini. Emine de yok artık. Niye yok? Eskiden ne kadar varsa gene var! Listeye onu da koymuşlar mıdır? Belki beni de koydular... Gidip basalım şu herifleri; bir temiz dayak!. Yüzü sivilcelerle dolu bir oğlanı göstermişlerdi onların adamıymış diye. Geçen yıldı, pek de ciddiye almıyordu kimse. Bizde de var! Solcuları doldurduk, onlar da... Kırış kınş oldu içi. Solcular kim? Emine gelmesin miydi? Gündüz Ağbi’den ne zarar gördük? Söyledikleri baktın ters görünüyor sana, benimsemezsin... Hiç biri bana bir şey zorlamadı. Emine de mi? Şaşkın, umarsız vitrinlere bakındı. Kafasında döne-nip duran olayların bitişme yerlerinde boşluklar vardı. Kurguda yapışmamış çekimlerin makarada kopuk kopuk dönüp durmalarına benziyordu. Benzemiyordu; onları yapıştırmaktan kolay ne var? Balıkpazan’na saptı, telefon postanesine girip gazeteyi aradı. Gündüz Bey’in ayrıldığını öğrenince şaşırdı. öğlende de gelmedi. Yoksa kaçtı mı? Nereye kaçacak? Ne bileyim, Rusya’ya filân kaçar bunlar! Nâzım Hikmet nasıl kaçmıştı? İçindeki karmaşa çalkantıya dönüşür gibi oldu birden. Balıkpazarı’nda yürürken her vakit duyduğu tadın öyle uzaklarında geziniyordu ki.. Tarlabaşı’na inince çabuk çabuk yürümeğe başladı. Eczane sokağına inerken ikircikliydi. Niye girdim bu sokağa? Eczanede Fuat’ı arkası sokağa dönük, raflarda ilâç aranırken görünce evecenlikle, koşturur gibi geçip karşı sokağa saptı. Kurtulmuştu!. Neyi konuşacaktım?. Emine Yeşilçam’da listedeyse ne yapsın bu? Öyle diyen de olmadı. Gündüz Ağbi baştaymış! Fuat hangi listede kimbilir? Gündüz Ağbi kaçmış işte, belli!. Bunlar örgütlü değil mi? Aralarında nasıl iletişim vardır kimbilir!. Çoktan duymuştur O. Peki Serdar niye bana?.. Serdar’lar daha çaylak!.. Ayrı örgüt onlar!.. Çok çeşitliymişler zaten... Eve gelip odaya girince divanın altındaki küçük valizi çekti hemen. Dolaptan çamaşırlar, bir iki gömlek, kıravat tıkıştırdı. Kitap? Kitap mitap almıyacağım. Allah belâsını versin tümünün. Banyoda, lâvabo üstündeki traş takımını, diş fırçasını alıp attı çantaya, fırladı. Sokak kapısını açıyordu ki Seniye çıktı odadan.</span></p>
<p class="calibre2"><span class="font1">— Nereye Ağbi?</span></p>
<p class="calibre2"><span class="font1">Cehenneme!...</span></p>
<p class="calibre2"><span class="font1">— Ankara’ya...</span></p>
<p class="calibre2"><span class="font1">Heyecanlanmıştı Seniye,</span></p>
<p class="calibre2"><span class="font1">— Anneme uğrarsın değil mi?..</span></p>
<p class="calibre2"><span class="font1">Lâfa bak!. Daha çok sinirlenmemek için kapıdan çabucak çıkarken,</span></p>
<p class="calibre2"><span class="font1">— Uğrarım, dedi. Hoşça kalın!.</span></p>
<p class="calibre2"><span class="font1">— Annemi benim için de öp Ağbi!.. Çok çok öp... Güle güle!..</span></p>
<p class="calibre2"><span class="font1">Refik’in valizini kapıp iş gezilerine fırlamasına alışıktı ev. Yakalasaydı, hangi film bu, nerde çekeceksiniz? diye başlardı bu kız şimdi... Taksim’de bir Ankara otobüsünün arkalarında yer buldu. Kalktı kalkacak servis minibüsüne atladı. Çevre yolunda otobüse aktarıp ta yerine yerleşince içine yayılan mutluluğu tammadı önce. Annemi niye bu kadar özledim ben? özlemek mi? Bunaldım, kaçıyorsun!. Yöo, kaçmıyorum. Gerçekten özledim annemi. Neden kaçacağım? Annemi benim için de öp Ağbi! Kendim için öperim ben. Annesiz büyümem mi başıma vuruyor şimdi? Köprüden geçerlerken ışıltılı Boğaziçi’ne karanlık inmişti. Kaç kez ayrılıp döndüm bu kente? Tümü de film çekimi için koştu-raraktı; çevreme bakmamıştım bile. Şöyle bir göz attı gerilerdeki Boğaz’a, zoom’la çekiliyoruz İstanbul’dan!. Daha şimdiden uykum var. Arkalar boş, uzanıp yatarım gece. Geceye kalmadı, başını koltuğun ucuna yaslayıp karartılı yanda akan yapılara, araçlara bir süre daldı, kapadı gözlerini, bir duraklamayla açtı. Polisler girmiş kimlik denetliyorlardı. Şöyle bir bakıp geçtiler. Biraz sonra daldı gene. Bolu dağında yemek molasıyla açtı. Bir şeyi unutmuş gibi de irkildi birden. Hayır unutmamıştı, cebimdeydi banka cüzdanı. Daha dün para çektim. Bankadaki de yeter daha bir kaç ay. Sonra? Sonrasını kim biliyor bu işin? Piri dilenmiş! Koca Saffet Duran cup diye gitti. Daha ne Saffet Duran’lar gitti be... Girdiğimden bu yana kaç yazıhane battı; hem de..</span></p>
<p class="calibre2"><span class="font1">Kim derdi Cemil-Film batar diye? Sıcak sıcak ne güzel sardı bu çorba da... Bir tabak daha?.. Otobüse binip yemden yola koyulunca, koltuğun köşesinde gene yapayalnız buldu kendini. Bir anda anlamını yitirmişti herşey. Annesine gitmesi de öyle boş, öyle anlamsız geldi ki, inip ilk araçla İstanbul’a dönmek için önlenemez bir istekle kavruldu içi. Kendini güç tuttu; bir süre sonra durulmuştu. Niye böyle karmakarışık oldum ben? Eskiden böyle miydim? Değildim biliyorum. Aptalın biriydim!. Dünyayı daha çok yanlarıyla görebiliyorum. Kavnyamıyorsun ama!.. Kavrıyamıyorum. Yo, kavrıyorum, niye kavramıyayım? Yalmz, nereye varır insan böyle bir karmaşa içinde? Annemle onu konuşayım, Zühtü Bey nasıl bir acı çektirdi ki ona, iki çocuğunu bırakıp... Şimdi de sen acı çektir!.. Hiç istemem; söz gelimi söylüyorum. Gerçekten özledim anacığımı. Biraz da çevreden uzaklaşmak, tek başına düşünmek filan... Karanlık yollar boyu doğru dürüst, yeni bir şey düşünememenin ağır yükü altında saatler saati kıvranıp durdu. Ortalık ışıdı ışıyacak, dalıp gitti gene yorgunlukla. Gözünü açtığında uçaklar vardı bir alanda. Etimesgut’u geçtik demek. Araba durdu gene. Polisler girip kimlik denetimi yaptı. Kalktılar. Ankara görünecek uzaklardan. Daha pek erken; bu saatte kapıya dayanmak da... Garajlar’da otobüsten indiğinde kent sabahın ilk kıpırtılarındaydı. Elinde valiziyle ağır ağır istasyona doğru yürüdü. Ulus’a mı çıksam? Defterini çıkarıp adrese baktı, ev KÜÇÜKESAT’taydı. Bir arabaya atlayıp gitmeli. Bu saatte... Bir türlü yenemiyordu çekingenliğini. Ulus’a kalkan otobüse yetişti. Ankara'da Ulus’u, Hacıbayram’ı, o çevreyi severdi nedense. Bir kez de film çekmişlerdi orda. Otobüsteki herkes yabancıydı!. Bir başka kente gitti mi değişmez duygusuydu bu; sanki Istan-bul’dakiler hep tamdık, eş dost!.. Alanda indi, Samanpazan’-na doğru yürüyüp açık bir yer bakmaya başladı. Daldığı sokaklar içinde sütçü gibi bir yer buldu sonunda. Kahvaltı etti ağır ağır. Vakit bir türlü geçmiyordu. Gelen bir gazeteciye öyle sevindi ki. Bir sürü gazete aldı. Çayım yeniletti. Gazeteleri karıştırdı bir süre, öldürme, öldürüşme, kınm, kıyım... Sovyetler Birliği’yle Amerika... Sekizi bulmuştu.</span></p>
<p class="calibre2"><span class="font1">Kalkıp izin istedi, köşedeki telefonu çevirdi. Uzun uzun çaldı, açılmadı. Yineledi, belki yanlış düşmüştür diye. Gene açan yoktu. Hiç beklemediği bu duruma şaşırdı. Sevindi biraz da. Yann atlar dönerim. Burda yoklar belki de. Ne olacaktı annemi görecektim de? öyle de istiyordu ki... Mefharet Hamm’ın gülücüklü, sevecen bakışından ayıramıyordu kendini. Sokağa çıktığında ikircikli kaldı önce. Samanpazarı’ na inip bir arabaya atladı, adresi verdi şoföre. Bir gitmeli; bakarsın telefonları kesik ya da bozuk filândır. Araba apar-tımamn kapısında durunca evecenlik bastı içine. Açık kapıdan girip ikinci kata çıkarken öyle heyecanlanmıştı ki... Ne var bu kadar... Son basamağa gelince durdu. Karşıdaki kapımn aralıklarında bir iki zarf vardı, sıkıştırılmış. Kapıda boş bir çöp kovası. Bu ev boş gibi! Yaklaşıp zile bastı. Küçücük, Şem’i Engin yazısı altta. Bekledi, bir daha bastı. Biraz daha bekledi. Kimse yok. Dönüp inecekti ki yandaki kapı açıldı; loş koridordan uzanmış bir kadın göründü,</span></p>
<p class="calibre2"><span class="font1">— Kime baktınız?</span></p>
<p class="calibre2"><span class="font1">— Şem’i Bey’ler yok mu?</span></p>
<p class="calibre2"><span class="font1">Duraladı kadın,</span></p>
<p class="calibre2"><span class="font1">— Hastanede onlar, dedi. Şem’i Bey’i Hacettepe’ye yatırdılar dün.</span></p>
<p class="calibre2"><span class="font1">Valizine baktı Refik’in,</span></p>
<p class="calibre2"><span class="font1">— Siz Anamur’dan mı?</span></p>
<p class="calibre2"><span class="font1">— Hayır, dedi Refik. İstanbul’dan... Anneme baktım-</span></p>
<p class="calibre2"><span class="font1">dı. ■ •</span></p>
<p class="calibre2"><span class="font1">Kadın birden heyecanlanmıştı,</span></p>
<p class="calibre2"><span class="font1">— Haa, siz Refik Bey’siniz!.. Buyurmaz mıydınız?.</span></p>
<p class="calibre2"><span class="font1">Kadının ilgisi sımsıcak bir yakınlığa dönmüştü. İlle de içeri almak istiyordu Refik’i. Kardeş gibiymişler annesiyle, burası da evi sayılırmış. Kurtulması biraz güç oldu kadından. Yalnız valizini bıraktı. Ayrıntılı bilgi aldı. Genel bir denetim için yatırmışlar Şem’i Bey’i. Bir iki gün kalacakmış. Mefhar-ret de, hastane yakımndaki bir dostlarında kalıyormuş. Niye denetim gereği duymuşlar? Kadın pek bir şey söylemiyordu; bilmiyor olmalı o da. Böbreklerinden mi neymiş?... Çıkıp bir berberde tıraş oldu. Ordaki bir yerde büyücek çiçek yaptırdı. Arabaya binip hastane önüne vardığında bir gerilimde buldu kendini. Nasıl da sevmem bu hasta, hastane görüşmelerini. Zühtü Bey’e gitmedik mi? Bu da babamız sayılır!.. Babasımn da!.. Ama iyi adam... Annem sevdiğine göre!... Danışmaya başvurdu, öğleden sonraymış görüşme. Bunu düşünmemişti. Bu saatte olanaksız diyordu adam. Kuyruk zaten, arkadan itiyorlar. Çekildi. Hastane kapılarında elinde çiçek kalıvermişti. Amma boktan durum!.. Sinirli, umarsız bakındı. Var mı başka yolu? Çıkıp Başhekime... Başhekim de seni bekliyor! Aptallaştı! İlerde duran bir arabadan inmişti Mefharet Hanım. Sevinçten bağırmamak için güç tuttu kendini. Annesi görmemişti, şoföre para veriyordu. Mavi çizgili giysisi, topuz yaptığı saçlarıyla biraz dolgunca da olsa bayağı genç görünüyordu. Dönüp de Refik’i karşısında bulunca donup kaldı o da. Gözleri açıldı ürkmüş gibi, dudakları titrer gibi oldu, birden atılırken de tutamadı, hıçkırarak boynuna sarıldı oğlunun.</span></p>
<p class="calibre2"><span class="font1">— Düşümde gördüm, diyordu. Vallahi düşümde gördüm... Canım benim... Yavrum benim...</span></p>
<p class="calibre2"><span class="font1">Kollarında sıkıyor, sıkıyor, bırakamıyordu bir türlü. Çevreden dönüp bakmağa başlamışlardı. Ne kadar gülmeğe çalışsa Refik’in de gözleri doldu dolacaktı. Yavaşça omuzundan tutup bir kıyıya çekti annesini. Çiçeği eline tutuşturdu. Mefharet Hanım durulamamıştı daha; çiçek miçek görecek gibi değildi. Şu rastlantıya!.. Erken gelmiş; para çantasını ivecenlikle Fehime’lerde unuttuğu için öyle üzülerek dönmüş ki... Duvar dibindeki banka iliştiler. Annesinin göz yaşlarıyla ıslak yüzünde derin bir acının izleri vardı sanki. Şemi Bey’den söz ederken gözlerini mi kaçırıyordu?</span></p>
<p class="calibre2"><span class="font1">— Film mi çekeceksiniz burda? dedi.</span></p>
<p class="calibre2"><span class="font1">— Seni görmeğe geldim...</span></p>
<p class="calibre2"><span class="font1">İnamnca apaçık bir mutluluğa döndü sevinci. Giriş kartı vermişler ona. Üç gün filân kalacakmış Şem’i Bey. Hastalığı mı? Konuşuruz, deyip geçti. Şöyle bir denetimmiş! Kalkıp hastaneye girdiler. Mefharet Hanım Refik’i aşağıda bırakıp fırladı. Yukarı kata çıktı, aşağı indi bir ara; binleriyle konuştu. Sonunda genç bir Doktor Hamm’la gelip Refik’i aldılar. Asansör, koridor, merdiven derken bir odanın önünde durdular. Doktor Hamm’la annesi önden girdiler, dönüp Refik’i de odaya alırlarken,</span></p>
<p class="calibre2"><span class="font1">— Günaydın Şemo’cuğum, bak kim geldi, diyordu annesi.</span></p>
<p class="calibre2"><span class="font1">Şemi Bey de şaşırmış göründü. Sevinerek kalkıp çıktı yatağından, Refik’i kucakladı o da. Nasıl zayıf bu adam! Aslında da inceciktir ya. Yüzü de şey bi sarı... Mefharet Ha-mm’m vazoya koyup komodine bıraktığı çiçeklere de teşekkür etti. Karşıki yatağa ilişmişti Refik. Oda iki kişilikti, Şem’i Bey yalnız kalıyordu. Prostat belirtisi varmış. înceli-yorlermış. Bir kaç gün yatsın demişler, önce diretmiş; Mefharet o kadar üstelemiş ki, peki demiş sonunda. Yarından sonra taburcu demek. Doktor Hanım üzülür gibi anımsattı, çıkması gerekiyormuş; Hoca’nın gelme saatiymiş. Bu kadar! Annesi kalıyordu. Aklı oğlundaydı belli ki. Şem’i Bey de ayırdına varmıştı, Refik’le gitmesini söyledi, ona da yanaşmadı Mefharet Hanım. Hoca’yla görüşmesi gerekliymiş... Koridora çıkınca yine kucaklayıp öptü Refik’i. Anahtarı verdi, eve gidip dinlenmesi için; almadı Refik. Akşam altı’da Gökdelen’deki postanenin önünde buluşacaklardı. Hastane kapısına inince bir şaşkınlıktan bir başkasına düşmüş gibiydi. Şimdi ne yapacağız Altı’ya kadar? Tanıdık işletmecilere mi uğrasam? Hemen mi? Yolu geçip Sıhhiye’ye doğru yürüdü. Dönüp Hastaneye bir göz attı nedense? Niye annem orda kaldı? Kocasını yalnız mı bıraksaydı? Sevilesi bir adam Şem’i Bey. Yumuşak, saygılı. Bir de Zühtü Bey... Annesine acıdı birden; Zühtü Bey’i, erkek olarak üstün bulduğunu saklayamıyordu. Bu adamcağız hasta sonra... Hem kötüye benziyor. Annemi de yiyip bitiren bu belki!. Yenip bitmiş nesi var kadının? O yaşta böylesine genç... Yaşı ne? Otuziki’ ye onsekiz ekle diyelim. Beni doğurduğunda Onyedi’ymiş ya.. Kırkdokuz-elli filân. Kırkında bile göstermiyor. Adamın hastalığına da tanıyı sen koydun!. Tanı doğruydu yazık ki.. Annesiyle akşam buluşup da Gökdelen’deki Set’e çıktıklarında pek üstelemesine gerek kalmadan acı gerçeği gözleri dolarak söylemişti Mefharet Hanım. Şem’i Bey bilmiyordu.</span></p>
<p class="calibre2"><span class="font1">Doktorlardan başka bilen de yoktu. Aylardır tek başına taşıdığı bu ağır gizin altından kurtarmaya gelmiş gibi bakıyordu oğluna,</span></p>
<p class="calibre2"><span class="font1">— Seni Allah gönderdi oğlum, diyordu. Allah gönderdi... Çıldıracağım sanıyordum...</span></p>
<p class="calibre2"><span class="font1">Hıçkırıklarım güç tuttu. Gözlerinden yanağına süzülen yaşlan küçük mendiliyle bastmp çevreden saklamağa çalışıyordu. Çaylarım içer içmez kalktılar. Çıkarlarken alaya vurdu gene de.</span></p>
<p class="calibre2"><span class="font1">— Ankara’lılar dedikoducudur dedi. Senin yamnda ağladığımı görürlerse, kart karıyı delikanlı sepetliyor derler!..</span></p>
<p class="calibre2"><span class="font1">Gülümsedi Refik. Annesinin koluna yapıştı sımsıkı; içi öyle kaynıyordu ki. Mefharet Hamm tutamamış, merdivenlerde hıçkırmağa başlamıştı gene. Refik umarsızlıkla kolunu bastırdı iyice,</span></p>
<p class="calibre2"><span class="font1">— Canım anneciğim benim, camm anneciğim diye mırıldandı ancak...</span></p>
<p class="calibre2"><span class="font1">Niye bunca uzak kalmıştı annesine? Kendini suçlayacaktı nerdeyse... Acılar içinde kıvranan bu yorgun görünümlü kadım babamdan başka biriyle yaşıyor olması niye bu kadar etkiledi ilişkilerimizi? Çocukluk yılla-nmda, geceleri gizli gizli ağlarken, hep o adamı "öldürmeği düşünürdüm. Nasıl olsa ben de büyüyecektim bir gün!.. Büyüdüm de işte. Adamın ölüme aday oluşuna şimdi nerdeyse ben de ağlıyacağım!.. Zühtü Bey için de böyle sıkışmıştı yüreğim. Zühtü Bey ölmez!. Çarşıdan elleri kolları yiyecek paketleriyle dolu dönüp de merdivenleri çıktıklarında yandaki kapı açıldı hemen, sabahki kadın göründü gene. Hoş geldin-ler, Mefharet Hamm’a göz aydınlar, Şem’i Bey’i sormalar... Kadın da bu kapıyı mı gözetliyor ne?. Mediha’yla içli dışlıymışlar. Ona bile söylememiş Şem’i Bey’in hastalığım annesi. Çok iyi döşenmiş bir evdi girdikleri. Sade, uyumlu, pırıl pınl, temiz, her şey yerli yerinde. Bizim evle şu evin görünümü arasındaki ayrılık, Şem’i Bey’le Zühtü Bey’in uzak, ayrı dünyalarını mı simgeliyor? Yeğlemesini bana göre de doğru yapmış annem!.. Mefharet Hamm mutfağa girdi hemen, pirzolaları ızgaraya koydu. Elinden geldiğince yardım çabasındaydı Refik de. Mefharet Hamm konuşuyor, bir şeyler soruyor bir yandan. En çok da Seniye’yi soruyordu. Onu benden çok seviyor!. Ekmek bıçağı nerde? Güzel salata yapar Seniye. Domatesleri de, salatalıkları da soymam ben anneciğim!. Senin için soyayım istersen?.. Şu kırmızı turpların güzelliğine... Mefharet Hamm acısını unutmuş gibiydi. Masayı birlikte düzenlediler. Annesinin yanı sıra mutfakta ekmek kesip salatalık doğramanın, bu yaşta böylesine mutluluk yaratmasına şaşıyordu Refik. Aç değildi. Gün boyu sokaklarda dolaşmış, Ankara kalesine çıkmış, bir kaç kez kahvelere oturup çay kahve içmiş, öğle yemeğini geç vakit Ulus’ta bir kebapçıda yemişti. Söyledi de. Mefharet Hamm gene de, bütün üstelemesine karşın üçüncü kalem pirzolayı Refik’in tabağına koyamamanın üzüntüsündeydi. Genç insan, yememek olur mu? özenle çıkardığı kristal kadehlere rakı korken de cömert davranmıştı oğluna!</span></p>
<p class="calibre2"><span class="font1">— Hadi benim biricik oğlum, senin mutluluğuna!.</span></p>
<p class="calibre2"><span class="font1">Mutluluğuma mı? Tutmasa gene gözleri dolacaktı Refik’in. Gülümsedi. Yeni filmlerini soruyordu Mefharet Hamm. Yeni film yok. Kimse film yaptırmıyor bana. Gülerek söylediği sözleri önce ciddiye almamıştı annesi. Üsteleyince, pek de içini karartmadan durumu açıklamağa çalıştı. Ülkedeki baskının sinemaya da yansıdığını anlattı kırık dökük. Kuşku ortalığı sardı mı zarar görmeyecek kim var bundan? Çekememezlikler de karışıyor...</span></p>
<p class="calibre2"><span class="font1">— öyledir oğlum diyordu Mefharet Hanım. -Şem’i niye erkenden emekliliğini istedi? Ona da taktılar solcu diye -.</span></p>
<p class="calibre2"><span class="font1">Solcu diye mi? Şem’i Bey’den söz edince yüzüne gene bir karaltı çökmüştü Mefharet Hanım’m. Bugünkü lâbratuvar sonuçlan iyiymiş. Hastalığı denetime aldık diyormuş Hoca. Altı ay önce prostat ameliyatı yapmışlar; kesin durum o zaman saptanmış. İyimsermiş Doktorlar; ilâç tedavisi iyi sonuç vermiş. Gözleri dolu dolu,</span></p>
<p class="calibre2"><span class="font1">— Bilmiyorum, beni mi atlatıyorlar? diyordu Mefharet Hamm.</span></p>
<p class="calibre2"><span class="font1">Ankara'nın pis havasından kaçıp Anamur’a yerleşmeği tasarlıyorlarmış.</span></p>
<p class="calibre2"><span class="font1">— Sen evlenmeyi düşünmüyor musun Refik’ciğim? Dedi birden annesi. Güldü Refik.</span></p>
<p class="calibre2"><span class="font1">— Herkes torununu seviyor oğlum, öyle kıskanıyorum</span></p>
</body>
</html>
