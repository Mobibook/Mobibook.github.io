<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2"><span class="font1">— Bir ay attılar, dedi. Uzaması iyi belki. Ama hiç iyi gitmiyor aslında...</span></p>
<p class="calibre2"><span class="font1">İyisinden kötüsünden bir şey anlamamıştı Gündüz. Şimdi ne olacak? Bir saat sonra bir duruşması daha varmış Seniye’nin. Yolüstündeki kahvede oturup bir çay içsinlerdi. Konuşurlardı biraz da. Gündüz beklerse duruşmadan sonra yemeğe giderlerdi. Yemeğe kalamıyacağını söyledi Gündüz. Güneşli, tatlı serin bir havaydı. Karşıda kahvenin önündeki boş bir masaya geçiyorlardı ki biri seslendi arkalarından «Seni-yaanım!» diye. Döndüler, Atıl’dı. Bir gerilime düşüvermişti gene Gündüz. O hiç oralı değildi. Dostça yaklaşıp ellerini sıktı ikisinin de,</span></p>
<p class="calibre2"><span class="font1">— Duruşmanızı biliyordum, dedi. Çok sevindim sizi de bulduğuma Gündüz Bey... Oturalım mı şöyle?...</span></p>
<p class="calibre2"><span class="font1">Geçip öndeki boş masaya oturdular. Sinirleri iyiden iyiye gerilmişti Gündüz’ün. Nerden çıktı bu herif? Oturur oturmaz aldı Atıl,</span></p>
<p class="calibre2"><span class="font1">— Seniye Hanım’la duyuracaktım size, dedi... Bakın Gündüz Bey, çok kötü günler yaşıyoruz. înanın hepimiz için kötü...</span></p>
<p class="calibre2"><span class="font1">Amma uzattı!. Gözlerini Atıl’a dikmiş Seniye, yaklaşan garsonu savar gibi üç çay söyleyiverdi hemen. Gündüz kı-mıltısız dinliyordu, gözü masada -.</span></p>
<p class="calibre2"><span class="font1">— Bizim timde iyi çocuklar var dedi, biliyorsunuz, belki bilmiyorsunuz. Listeler çıkmış tutuklanan o karanlık heriflerden birinin üstünde; getirdiler. Siz de varsınız Gündüz Bey... Ben gördüm. Bir de çarpı var adınızın yanında... Evinizin adresi... Elmadağı... Sokak 17... Doğru mu?...</span></p>
<p class="calibre2"><span class="font1">Susup baktı Gündüz’e, tepkisini denetliyor gibi. Gündüz hiç bozmamıştı durumunu. Gözü masadaydı. Yalnız Seniye kımıl kımıl bir sinirlilikle aldı birden,</span></p>
<p class="calibre2"><span class="font1">— Namussuz herifler, dedi.</span></p>
<p class="calibre2"><span class="font1">— Hemen evinizi değiştirin Gündüz Bey. Ortalarda da görünmeyin. - -</span></p>
<p class="calibre2"><span class="font1">Suskun kalmıştı Gündüz. Duyumsadıklarının karmaşasından kurtulmaya çalışıyordu. Komiser Atıl, ölüm fermanımızı bildiriyor gizli biçimde, hem de kaçıp kurtulmamızı sağlamak için!.. Gerçekten ne ülke be!.. Seniye’ye baktı, sararmış gibiydi. Ben de böyle sarardım mı bu komiserin yanında? Yeni mi öğrendin? Artık kesin ama... Ne belli? Belki de bir polis oyunu!. Bırak bu eşşekçe sözleri de.. Atıl, çayını yudumlayıp kalktı. Elini sıktı Gündüz’ün.</span></p>
<p class="calibre2"><span class="font1">— Uyanık olun, dedi. Yemeyecekleri bok yok bu itlerin...</span></p>
<p class="calibre2"><span class="font1">Atıl uzaklaşınca Seniye elini Gündüz’ün masa üstündeki eline koydu, sıktı. Buz gibiydi elleri.</span></p>
<p class="calibre2"><span class="font1">— Lütfen, o eve gitme artık, dedi. Ben Pervin’le konuşurum, bizde kalır o. Sen de oraya geç hemen...</span></p>
<p class="calibre2"><span class="font1">Bu kız da saçmalıyor gene!.. Toparlandı Gündüz,</span></p>
<p class="calibre2"><span class="font1">— Söz vermiştik, dedi. Aramızdaki şeyleri kimse bilmeyecekti... Bu da öyle...</span></p>
<p class="calibre2"><span class="font1">Seniye şaşkın kaldı. Bir şeyler diyecekti, Gündüz'ün dimdik bakışına çarpmış gibi duraladı. Başını salladı yavaşça,</span></p>
<p class="calibre2"><span class="font1">— Peki dedi...</span></p>
<p class="calibre2"><span class="font1">— Yayılmasını istemiyorum...</span></p>
<p class="calibre2"><span class="font1">Bir sessizliği çekingence bozdu Seniye,</span></p>
<p class="calibre2"><span class="font1">— Bu gece birlikte olamaz mıyız?</span></p>
<p class="calibre2"><span class="font1">Kızarmıştı Seniye. Ne gereği var şimdi?</span></p>
<p class="calibre2"><span class="font1">— Bağışla dedi Gündüz, öğleden sonra çalışma yapıyoruz. Kaçta biteceğini bilmiyorum. Sonra, yer sorununu çözeceğim. . ■</span></p>
<p class="calibre2"><span class="font1">Ses çıkarmadı Seniye; Adliye’nin kapısında ayrılırken üsteledi o eve gitmemesi için. Bir de, hemen bir kâğıda karaladığı telefon numarası verdi. Evlerine telefon bağlanmış, yeni. Lütfen arasındı. Aşağıya, Pervin’lere gelmeliydi gerekirse... Gündüz bir şey demeden yürüdü, Cağaloğlu’na çıktı ağır ağır, yokuştan büyük Postaneye indi, Fahrettin’e, sendikaya’ telefon açtı. Yarım saat sonra gelecekmiş. Kim arıyor dediler, söylemedi, yine arayacağım deyip kapattı. Çıkıp Emin-önü’ne doğru yürürken, açık seçik belli bir düzen içindeydi artık düşündükleri. Köprüde Haliç’e, Boğaz’a, martılara, gemilere baktı. Araçlar, insanlar dur durak demeden koşturuyor... Yaşamın akıp giden kaynaşması içinde yüze çarpan bulutlu serin yel, güneşe boyanmış mavi varken, kasların, kemiklerin parçalanmış, toprağa bırakıp örtecekler üstünü. Bunca iş kalacak.. Karmm acıktı. Ne güzel kent be... Köprü altında bir duble rakı, tekir tava, çoban salata, helva bir de kahve üstüne. Lokantadan çıkıp Karaköy Postanesini aranacaktı ki, baktı karşıda telefon. Çevirdi numaralan, Fahrettin’di.</span></p>
<p class="calibre2"><span class="font1">— Ben Gündüz..</span></p>
<p class="calibre2"><span class="font1">— Demin de siz mi aradınız Ağbi,</span></p>
<p class="calibre2"><span class="font1">— Evet, dedi. Seninle bir konuyu konuşmak istiyorum da-.-</span></p>
<p class="calibre2"><span class="font1">önce bir sessizlikle duraladı, sonra aymış gibi,</span></p>
<p class="calibre2"><span class="font1">— Nerdesiniz Ağbi? Dedi.</span></p>
<p class="calibre2"><span class="font1">— Karaköy’deyim.</span></p>
<p class="calibre2"><span class="font1">— Şişhane’ye doğru.. Yahut yukarda, Tünel’in önünde bekler misiniz?</span></p>
<p class="calibre2"><span class="font1">Tünel’den çıkınca sokağın başında beş dakika bekledi beklemedi, Fahrettin’in iri gözleriyle kocaman başı, köşeyi dönen bir arabamn içinde göründü. Uzanıp kapıyı açtı, arabaya aldı Gündüz’ü. önündeki belediye otobüsünü yavaşça sollarken,</span></p>
<p class="calibre2"><span class="font1">— Hoş geldin Ağbi, dedi. Buyur!..</span></p>
<p class="calibre2"><span class="font1">— Merhaba!..</span></p>
<p class="calibre2"><span class="font1">Olayı ağır ağır anlattı Gündüz. Atıl’m söylediklerini dinlerken Fahrettin başını sallıyordu.</span></p>
<p class="calibre2"><span class="font1">— Atıl Bey’de yalan yoktur Ağbi, dedi. Tanıyoruz. Bugüne kadar beklemeniz yanlış... Merter’de bir yer var, sizi oraya alalım. Oraya giremez orospu çocukları...</span></p>
<p class="calibre2"><span class="font1">Hemen gidip eşyalarını arabaya yükleyip, kalanı da sonra çocuklara bir kamyonetle... Dura kalka Taksim’e yaklaşıyorlardı.</span></p>
<p class="calibre2"><span class="font1">— Şimdi şurda bir yazıhanede beni bekliyorlar Fahrettin, dedi Gündüz. Çok önemli bir çalışmaya başlıyoruz. Daha ilk gününde gitmezsem...</span></p>
<p class="calibre2"><span class="font1">önce bir duraladı Fahrettin. Taksim alamm dönüyorlardı ki ilgiyle dönüp baktı, neydi bu önemli çalışma? İlâçla ilgili bir film. Bir çok ortak elele verip, dayanışmayla... Alam dolaşıp da Tarlabaşı’na kıvnlırken,</span></p>
<p class="calibre2"><span class="font1">— tşçi gerekmiyor mu Ağbi? Dedi. Ben de geleyim. Bakarsınız bizim de bir yararımız dokunur.</span></p>
<p class="calibre2"><span class="font1">Fahrettin’in yan şaka sözleri yüreğini mutlulukla sıkıştırmış gibiydi Gündüz’ün.</span></p>
<p class="calibre2"><span class="font1">— İşçinin gerekmediği yer var mı oğlum? Dedi. Tarla-başı’nda yukarı dönüp Küçükbayram sokağından Yeşilçam’a girdiler. Refik’lerin tanımladığı, sinema yamndaki yazıhane tam karşıdaydı. Arabayı durdurup Gündüz’e döndü Fahrettin,</span></p>
<p class="calibre2"><span class="font1">— Gördüm Ağbi, dedi. Siz bana evin anahtarını verin. Hiç tasalanmayın. Bizim çocuklar kâğıt kırpıntılarınızı bile bırakmadan taşırlar. Akşama burda bekleyin beni. Gerekirse telefon edersiniz, sendikadayım. Hadi, iyi çalışmalar...</span></p>
<p class="calibre2"><span class="font1">Madam, diyecekti. Madam iki gündür hasta yeğeninde, bugün de gelmez. Sokaktan manevrayla çıkan arabaya baktı; bu kadar mı kolaydı bu iş? Güçlü, güvenliydi merdivenleri çıkarken. Daha merdiven başında karşıladı çocuklar. Refik, Emine, Serdar bayram sevinci içindeydiler. Genişçe salon, yanda iki büyük oda, tuvalet, banyo, mutfak. Bir doktor muayenehanesiymiş daha önce. Güzelce de döşemişler. Evden koltuklar getirmiş Emine. Duvarlarda posterler, afişler. Çiçekler vazolarda. Emine getirmiş çiçekleri bahçelerinden. Derinden bir müzik. Ruhi Su değil mi bu? Haşan Dağı!. Haşan Dağı diyor... Eğil eğil, eğil bir bak!.. Köşede ayağa kalkmış bekleyen Cengiz’i nedense sonradan anımsadı. Fuat da gelecekmiş birazdan. Eczanede bugün Zühtü Bey oturacakmış... Merdivenlerdeki ayak sesine döndüler, Şehmuz’du. Gözleri gene yumuk yumuk; gülüyor ama. Konuşurken de gene önüne bakıyor ya, daha az kızarıyor. E, hayırlı olsun çocuklar!. Bir tek, filmi yapmak kaldı artık!. Geçende bir dergideki soruşturmayı ne güzel yanıtlamış set işçisi çocuk!. «Türkiye’de çevrilen filmler ak perdeye aktarılmalı...» Filmin adı da belli. Yazın klâketi!. «İlâç Dosyası». Seti düzenleyin, ışıklan yakın oğlum! Görsün herkes bu ülkede, kimler, nasıl film çeviriyor!. Yaaak!.</span></p>
</body>
</html>
