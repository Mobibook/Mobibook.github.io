<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre6"><span class="font10">XIV.</span></h2>
<p class="calibre2"><span class="font1">Son sayısı toplatılmış derginin; yazarlar için de kovuşturma açılıyormuş. Nihat’dan duymuştu gazetede, pek oralı olmadı önce. Size bir şey çıkmaz Gündüz Ağbi, diyordu o da. Bir şiiri vardı o sayıda, bir de soruşturmaya verdiği uzunca yanıt; basın özgürlüğü, sinemada sansür konularında. Ertesi gün daha önemli haberler getirdi Nihat! Dergide arama yapmışlar dün akşam üstü, gece de dergiyi yöneten ozan Cemal’in evini aramışlar. Bugün de Birinci Şube’ye çağırmışlar Cemal’i, birini daha dergiden. İşler karışıyor demek! Karışsın, yeter boş oturduğumuz... Bizi ne vakit çağıracaklar? Çağırmazlar, alıp götürürler bizi!.. Evecenlik basmıştı içine. Ne olacaksa olsun bir an önce hani!.. Bir şey de olmadı.</span></p>
<p class="calibre2"><span class="font1">Cemal’i. arkadaşım iki saat tutup sorgulamışlar, bırakmışlar sonra. Aldıkları üç beş kitabı da bir tutanakla geri vermişler. E, demokrasi var!.. Adalet, hak hukuk... Yok ama, eskisi gibi değil. Neler sorduklarım öğrenemedi. Nihat da tam bilmiyormuş. Şimdi ne olacak? Bir kaç hafta sonra Savcılıktan sorguya çağırdılar Gündüz’ü. Akşam eve gelince Ma-dam’ı heyecanlı bulmuştu. Karakolda Ragıp varmış, memur, yann gelsin dokuzda demiş.</span></p>
<p class="calibre2"><span class="font1">— Biliyorum Madam, dedi. Üzülecek bir şey yok. Bir yazımızdan soruşturma yapıyorlar...</span></p>
<p class="calibre2"><span class="font1">— Ka ben de sandım sizin eski iştir...</span></p>
<p class="calibre2"><span class="font1">Güldü Gündüz. Sen gene öyle say Madam! Bizim eski iş biter mi? Karakol’dan, imzalatıp verdikleri çağnya uyup, Adliye’ye gitti bir sabah On’a doğru. 10.30’daydı soruşturma. Geniş kalabalık koridorda sorgu odasını bakmıyordu ki DANIŞMA yazışım görünce yürüdü.</span></p>
<p class="calibre2"><span class="font1">— Gündüz Bey!..</span></p>
<p class="calibre2"><span class="font1">ince bir kadın sesiyle döndü. Tanıyamadı önce. Avukat cüppesiyle gülen bu genç bayan...</span></p>
<p class="calibre2"><span class="font1">— Merhaba!.. Dedi.</span></p>
<p class="calibre2"><span class="font1">Seniye’ydi. Uzatıp elini sıktı Gündüz’ün. Parmaklan da incecik.</span></p>
<p class="calibre2"><span class="font1">— Hayrola? Dedi..</span></p>
<p class="calibre2"><span class="font1">— Savcılıktan çağırmışlar. Avukattınız siz değil mi?</span></p>
<p class="calibre2"><span class="font1">Gülüyordu Seniye.</span></p>
<p class="calibre2"><span class="font1">— Çiçeği burnunda, dedi. Uç ay oldu daha. Bir arkadaşla avukatlık bürosu gibi bir şey açtık. O epeyi eski. Savcılıkta işiniz ne?</span></p>
<p class="calibre2"><span class="font1">Elindeki bildiri’yi gösterip anlattı Gündüz.</span></p>
<p class="calibre2"><span class="font1">— Gelin benimle, dedi Seniye.</span></p>
<p class="calibre2"><span class="font1">Üst kata çıktılar. Seniye önden koşturuyordu, binlerine yetişmek istiyor gibi. Bir odaya girip çıktı, yandaki odaya geçti çabucak. Geldi biraz sonra,</span></p>
<p class="calibre2"><span class="font1">— Nuri Bey’e baktım, gelmemiş daha dedi. Savcıları iyi tanır o. Bu sizin savcı sağcı biri, dikkatli olun!.</span></p>
<p class="calibre2"><span class="font1">Sağcı biri mi? Solcu mu olacak bir de? Polisler olur da savcılar olmayacak mı? At bu kafayı oğlum!.. Peki, biz neciyiz? Bir bok değilsin; bir sıralar nasılsa vurgun yemiş bir garip yurttaşsın sen!.. Savcı yardımcısıymış sorguyu yapan. Orta yaşlı, tıknaz, sorarken de, yazdırırken de gözü, kara kuru bir kızın önünde çat çat eden daktiloda bir adam. Soyu sopu, anası, babası dedikten sonra, sabıkasını sorunca dura-ladı Gündüz. Doğruyu söylemek gerek, öyküsüne giriyordu ki kaç yılı olduğunu Sordu savcı. Affa girmiş o. Sabıkasız. Sevindi nedense. Dergi’deki soruşturmaya verdiği yanıttı konu. Aşağılama varmış sözlerde. Bir şeyler söyledi Gündüz. Kimseyi aşağılamayı düşünmediğini. Aslında bu sözleri bugün... Ağzından çıkanı olduğu gibi yazdırıyordu adam. Bir soru daha. Neden bu dergide yazıyormuş? Onu da yanıtladı iki satırla. Edebiyat, sanatla ilgili olduğu için filân... Bitti. İmzalattılar. Çıktığında Seniye kapıdaydı. Anlattı. Peki şimdi ne olacak?</span></p>
<p class="calibre2"><span class="font1">— Bize bir vekâletname verin isterseniz...</span></p>
<p class="calibre2"><span class="font1">Anımsadı Gündüz,</span></p>
<p class="calibre2"><span class="font1">— Dergi’deki çocuklardan birinin ağbisi avukat. Toplu olarak ona vereceğiz dediler...</span></p>
<p class="calibre2"><span class="font1">Ses çıkarmadı Seniye. Yanı sıra yürüdü konuşmadan. Merdivenleri indiler. Adliye önüne çıktı Gündüz’le, elini uzattı. İncecik parmaklarla nasıl da yürekten sıkıyor insanın elini!..</span></p>
<p class="calibre2"><span class="font1">— Siz o kâğıdı isterseniz verin bana dedi Seniye. Biz bakalım, bir durum olursa bildirelim size...</span></p>
<p class="calibre2"><span class="font1">— Sağol!..</span></p>
<p class="calibre2"><span class="font1">Kâğıdı verdi Gündüz. Yürüdü. Gözlerinin içi gülüyor kızın. Sana tapıyor da ondan!.. Gülünç buldu kendini, utanacak oldu. Gencecik avukat. Hadi kızım gel, desem dönüp de, gelecek!.. İnanıyor musun? Bilmem. Tatlı oluyor düşünmesi. Şimdi, al bu kızı, git Boğaz’da bir lokantaya. İki kadeh. Ordan bir otele. Başka neresi var? Sonra? Zühtü Bey, Refik çullansınlar üstüme!. Sorun o mu? Yok ya, kız mıdır bu? Olmuş, olmamış, ne değişir? Kafamız bu işte!. Erkek kafası!.. Kadın kafası başka türlü mü? O neler kuruyor, biliyor musun? Pervin’le ilişkimizi... öğrenmiştir bu... Pervin, yok diyor ya, bir yılı geçti, gizli kalır mı? Bir şey sezinle-mişlerdir. Olsa Pervin duyardı, anlaştırırlardı hiç değilse. Belki de Pervin biliyor da... Hiç sanmam, öyle düpedüz, apaçık bir kadın ki o. Acele etme! Hem niye benden saklasın? Bilmem, saklar saklar... Kıza bir vekâletname verseydim. Çocuklara söyleyeyim de, gene verebilirim. Pervin kıskanır mı? Neyi kıskanacak? İçinden geçenleri? Söylemem!.. Anlar, tohumu o attı!.. Anlasın!. Koparamıyacağımız bağımız mı var? Koparmayı düşünmüyor, istemiyordu da. Gidebileceği kadar gitsin. Nereye varacak? Bilmem. Evlenecek değiliz her halde. Onun da öyle bir görünüşü yok. Balıklama atlar, biraz aç istersen!.. Böyle bir olasılık bile tedirgin ediyordu. Niye ür-küyorsun evlenmekten? Hazır değilim!.. Hem kimle evleneceğim? Birini bekliyorsun demek!. Kimseyi beklediğim yok. Kimse de beni beklemesin!. Yapacak o kadar çok iş var ki... Bütün günleri doluydu gerçekten de. Bir senaryo, bir çeviri vardı elinde. Kitap düzeltmenliği yapmıyordu artık. Gazetedeki düzeltmenliği bırakmayı bile düşündüğü, oluyordu; pek göze alamıyordu daha. Kendini tümüyle sinemaya vermekti en güzeli. Para da var... İşbirliği yapacağın doğru dürüst kişiler bulmağa kalıyor! Onlar nerde? Yeni yeni tanıdığı yönetmenler, yapımcılarla arasında nasıl aşılmaz engeller olduğunu gördükçe, kapıldığı serüveni dolu dizgin yaşayan Şahin Doğu’ya acıyarak hak veriyor, hak verdiği için de kızıyordu kendine. Ne yapsın oğlan? Refik’le ilk çalışmalarını, Şahin’in sözlerini anımsıyordu sık sık. «Bunlar en iyileri Ağbi!.» ötekilerin yamnda Refik, Saffet Duran iyiden öte!. Hele Refik gözle görülür bir gelişme içinde. Bakalım, Yasak Dakikalar nasıl çıkacak. Herkes gibi Gündüz de gittikçe artan bir merakla bekliyordu filmi. Emine beğenmiş. Kumkapı’da rastlaşmışlardı bir gün, meyhanede. Gündüz’ler, Nihat’larla filân, çıkıyorlardı ki onlar girdiler kalabalıkça bir grup. Yalnız Emine’yi tamyordu. Ayaküstü bir şeyler söylemişti film için. Umduğunun çok üstündeymiş.</span></p>
<p class="calibre2"><span class="font1">— Gördün mü? Dedi Gündüz gülerek, utandırdı seni Refik!.. Bu filmi yapamazsın demiştin...</span></p>
<p class="calibre2"><span class="font1">— O kafayla yapamazdı, dedi Emine. Sizlere dua etsin!..</span></p>
<p class="calibre2"><span class="font1">Bu kız da kör kadı!.. Yalan mı? Bizler olmasaydık...</span></p>
<p class="calibre2"><span class="font1">(Emine de «bizler» demek istiyor!) Sizler başkaları için de varsınız, bir işe yarıyor mu? işbirliği yapmasını bilmek de yetenek işi. Sinema o demek... Dört dörtlük başlayıp yürütmek, iyi bitirmek sinemada sık görülmüş şey mi? Düşe kalka gidiyorlar hep, dünyada da. Bakıyorsun fırlıyor, gelişme gösteriyor, yıkılıyor, sürünüyor giderek, sonra gene... Yok-olup gidiyor!. Parasal saltanatın kurbanlık beyinlerle cinselliği ağır basan serüven alanı sinema. Bizdeki de öyle. Tıpkısı değil; aralık kapılar var daha. Dediğin nitelikte kişiler çokça el atsın sinemaya da, gör nasıl kapanır o aralık kapılar! Bugünkü sansürü bile aratırlar! Bugün tek tük çıkanlar da sinema kaçakçılığı. Söyledikleri de ne?.. Ödünsüz nasıl kalınır sinemada? Bir kaç gün sonra akşam, Saffet Duran’ı bulamamış, Beyoğlu’nda, Taksim’e doğru yürüyordu ki, Şahin Doğu çıktı karşısına. Boynuna sarıldı. Ağbi’ciğim!. Ara-yamıyorum, kusura bakmayın... Yoldan gelip geçenler Şahin Doğu’yu görüp gülerek, sevecenlikle bakıyorlar, bazıları durup seyre başlayacak nerdeyse.</span></p>
<p class="calibre2"><span class="font1">— Çok kötü şeyler yapıyorsun!..</span></p>
<p class="calibre2"><span class="font1">Ak dişleri gene dizi dizi...</span></p>
<p class="calibre2"><span class="font1">— öyle Ağbi, dedi Şahin. Biliyorum. Siz yapmayacak mısınız?</span></p>
<p class="calibre2"><span class="font1">— Sanmıyorum dedi Gündüz...</span></p>
<p class="calibre2"><span class="font1">— Yazık Ağbi, dedi Şahin. Kalamazsınız!..</span></p>
<p class="calibre2"><span class="font1">Güvenli, hep de aynı gülüşle gözlerinin içine bakıyordu.</span></p>
<p class="calibre2"><span class="font1">— istediğim yere geleyim, göreceksiniz!. Hem, yakında!.</span></p>
<p class="calibre2"><span class="font1">Yazıhane’de bekliyorlarmış, ayrıldılar. Kırıldı mı? Yoo,</span></p>
<p class="calibre2"><span class="font1">öyle görünmüyordu. Ayrılırken gene kucaklayıp öpmeler, Ağ-bi’ciğim’li özür dilemeler... Nasıl ödün vereceğim ben? Verdim bile. Bugüne dek yaptıklarımın hangisi tastamam yüreğimin, kafamın işi? Kötü filme iyi şeyler katma çabası! Kendimizi mi kandırıyoruz? Cezaevi’nde biri söylediydi: Bok yenmez; şeker karıştırıp yemeğe kalkma hiç yenmez!.. Mide bulandırma!. E, öyle ama!. Şahin’in sıra ak dişler üstünde ta içinden gülen gözleri ne diyor? Kalamazsınız!. Nasıl da seviyorum sinemayı... Türkiye’deyiz; yaşamakta kalacağımız belli mi? öldürmeler, öldürüşmeler.. çemberi ustalıkla daraltılıyor; tam bir kıskaca dönüşecek, çoğumuzu alıp götürecekler belki! Neyi getirecek? O belli değil! O da belli; yılların birikimiyle kazanılmış şeylerin tümünü yok edecekler... Güçleri yeterse! Bugünleri ustalıkla yönetmeğe güçleri yetiyor, ölçü değil mi? Karamsarlık oluyor bu!. Niye karamsarlıkmış; deniz bitti mi diyoruz?.. Daha ne serüvenler bekliyor bu ülkeyi!.. Nihat’larla buluştuklarında tartışmalar çıkıyordu sık sık. Bir edebiyat dergisi çevresinde toplanmış bu kadar genç, bilerek, bilmeyerek, birbirine karşıt bir alay siyasal eğilimin savunucusu olup çıkıyorlardı. Gündüz karışmamaya, yan tut-maksızın gözlemci kalmaya özen gösteriyordu. Koptu kopacak duruma geldiler bir kaç kez. Bir ikisi ayrıldı. Oportünist diye suçlamışlardı dergiyi yönetenleri. Biri de Gündüz’den gocunuyormuş sonradan söylediklerine göre: Hep susup dinlemesinden pirelenmiş!. Güldü Gündüz. Üzüldü de. İyi bir öykücüydü sözünü ettikleri genç. Haklı belki de çocuk; ben de olsam öyle derdim.</span></p>
<p class="calibre2"><span class="font1">— Siz niye hiç konuşmuyorsunuz?</span></p>
<p class="calibre2"><span class="font1">Nihat gülerek sormuştu. Gazeteden Beyoğlu’nda meyhaneye çıkmışlardı bir akşam. Çiçek Pasajı’nda karşılıklı, bir masada iki tek atıp ayrılacaklardı.</span></p>
<p class="calibre2"><span class="font1">— Ne bileyim? Dedi Gündüz... Sinemacılarla çalışırken öyle çok gevezelik ediyoruz ki... Yorgun düşüyorum!..</span></p>
<p class="calibre2"><span class="font1">Yanıt değildi bu. Ne anlatıyım buna şimdi? Gerçekten yorgunum. Cezaevinde yıllarca dinleyip kanıksadığım, sonu gelmez zevzekliklere bir de sizlerle mi bulaşayım Nihat’çığım? Söz üretmekteki ustalığımız kadar becerikli olsaydık... Uygulamalarımıza bak bir...</span></p>
<p class="calibre2"><span class="font1">— Öyle bir konumdayız ki her söz ayırıyor bizi, dedi. Herkes birleşmekten söz ediyor!.. Boş hepsi. Ama zorunlu belki de. Sağlıklı birleşme için ayrılıkların kesin kes belli olması gerekir önce. Buna gidiyoruz belki de. Konuşacağım da ne olacak?.. İçinde bulunduğumuz durumu doğru saptamağa çalışıyorum. Dinlemem o... Yıllar yılı susmuş ülke konuşmağa başlayınca buydu olacağı. Marksizmi öğrenmeğe başladı mı önce bir deliriyor insanlar! Bunu yaşıyoruz biz de... Durulacak ama, korkarım daha çabuk davranıp yeniden kilit vuracaklar ağızlara-Oynanan oyun da bu-..</span></p>
<p class="calibre2"><span class="font1">Nihat, gözleri Gündüz’de, ağır ağır başım sallıyordu. Doğrusun mu demek istiyor? Hep böyle dinler.</span></p>
<p class="calibre2"><span class="font1">— içinden çıkamıyor insan, dedi Nihat. Tutturuyorlar bir sözcükten hadi saatlerce dır dır. Sonunda kavga, küslük... Valla Ağbi, her yerde bu. Benim çok yerlerde arkadaşlarım var. Girip çıkıyorum. Bakma dergide konuşmama, susarım ben de. Konuşmak bir işe yaramıyor ki... Dediğin gibi daha çok karıştırıyor...</span></p>
<p class="calibre2"><span class="font1">Gülüyordu. Umutsuzluk var gibi bu gülüşte. Gündüz aldı hemen,</span></p>
<p class="calibre2"><span class="font1">— Umut gene bu konuşmalarda, dedi. Başka ülkelerde de böyle olmuş. Karamsarlığa yer yok. Söyle o geçende söylediğin şeyi!.. Kaşgarlı’nın Divan-ı Lügat-it Türk’ünde hani... Avcı...</span></p>
<p class="calibre2"><span class="font1">— Haa, dedi gülerek Nihat, «Avcı neçe al bilse-Adığ an-ça yol bilir.»</span></p>
<p class="calibre2"><span class="font1">— işte öyle dedi Gündüz. Ayı da aptal değil!.. Namussuz avcının tuzağına karşı yolu arayıp bulacak. Konuşa konuşa... Belki de boğuşa vuruşa!..</span></p>
<p class="calibre2"><span class="font1">Diyordu ya, içinde bir karabasan vardı gün günden büyüyen. Yol bulamayıp kendilerini de bizi de tuzağa düşürecek bizim ayılar!. Her geçen gün daha çok seviyordu Nihat’ı. Sağlam işleyen bir kafası var oğlamn. Sağduyu’su var dedikleri. (Şimdi «Solduyu» diyorlar. Nerdee? Solduyu oluşmadı ki daha...) Yaşından beklenmeyecek birikimi de vardı basın çevresi üstüne. Beş yıldır Bâbıâli’de çalışıyormuş. Geçen yıl ölen bir eski gazetecinin yamnda başlamış. Bir gün Neşet Ağbi diye alır ikide bir. Kırk yıl çile doldurmuş Bâbıâli emekçisi Neşet Ağbi. Düzeltmenlik yapmış, çeviri yapmış, yazılar yazmış ara sıra; ressamlık bile yapmış. Alkolik. Karaciğer kanserinden gitmiş geçen yıl. Anımsıyordu Gündüz, işe başladığı sıralar sözü ediliyordu; ölüm duyurusu vardı gazetede.</span></p>
<p class="calibre2"><span class="font1">— Kimin ne olduğunu öğrenmek istiyorsan ona soracaktın Ağbi...</span></p>
<p class="calibre2"><span class="font1">Diyordu Nihat. Ne bir eksiği, ne fazlası, tıpatıp doğruymuş ne söylediyse.</span></p>
<p class="calibre2"><span class="font1">— Kalıtına konduk, diyordu Nihat. Bâbıâli’nin kadastrosu bizde! Tanımak istediğin biri varsa şimdi bize soracaksın Ağbi. Soyunu sopunu, nerden çalıp nereye yedirdiğini, kimin kimi ş’aptığım... evelâllah...</span></p>
<p class="calibre2"><span class="font1">Alaylı bir övünmeyle gülüyordu bunları söylerken. Neşet Ağbi bizim gibi değilmiş, doğal sayarmış olan biteni. Yaşamanın kuralı böyle dermiş; Girmemize izin vermek için bile dünyaya, önce anamızı s.-.iyorlarmış! Çoğu kişiler böyle gelir gider, şu yeryüzünde. Bu yokuşta da Arşivci bunlar!. Nihat’ın Bâbıâli için söyledikleri kanıtlarıyla ayrıntılı biçimde doğrulanmış şeylerdi. Yeni bir şey ycktu; yadırgamıyordu Gündüz, hep eski tanıdıklar!.. Yalnız basın değil, ülkenin tümüyle yapısı bu. Sinema da öyle değil mi? Sinema kız oğlan kız bu yellozun yanında! Zekâ yaşı daha ergenlik çağına varmadığı için, kötülük tasarıları ancak bir kaç günlüğüne... Burda yılların kirli hesaplarına oturmuş devler sgemen. Basını, yığınlara etkin, kamuoyunda saygın bir canavar aygıtı, elinde tutanlarla iktidar tutkulularının, çıkarlarına göre hırlaşıp sarmaş dolaş oldukları bir panayır burası; gişe deliğinde yurttaş dolandıranlardan —temel yapıda birleşseler de— ayrı ölçüleri olacak. Kendini pahalıya kapatmak isteyenlerin daha ilk adımlarında ne oyunlara baş vurduğu sık sık alaylı, kimilerinin imrendiği, bir öykü olarak anlatılıyor. Oyunculuğa yükselmek için Yeşilçam’da oynananların gelişmişi; cinsel, eşçinsel özveriden, ödüllendirmeden, gösterişe, göz boyacılığa kadar denenen bütün yolların daha kurnazı, daha ustalıklısı. Bir zamanların ünlü bir fıkra yazarının yaşamını al film yap. Bahçekapı’da cebindeki sen yirmi lirayla taksiye binip iki yüz metre sonra, patronun penceresi önünde inerek üstün yetenekli bir oyuncu gösterişiyle başlıyor işe. Giysilerinin tümü özenle seçilmiş; Ingiliz. Elçiliklerden derlenmiş eskiler; Kapalıçarşı’da bir yerde satarlarmış bunları. Bir oda dolusu gardrop oluşturmuş sonra. Her giysinin gömleği, kazağı, kıravatı, pabucu, pardösüsü ayrı uyumlu. Ingiliz; başka şey giymiyor. Muhalefete soyunup üç beş günlüğüne konuk edildiği Cezaevi’nden kahraman çıkıyor. Basın kahramanı. Koruyucusu ünlü bir yazan, bir ustalıkla soyup sovana çevirişi var, değme bezirgâna parmak ısırtır! Kimler gelip geçmiş şu yokuştan! insan alım satımının en acımasız yeri burası olmalı, tekellerin gölgesinde her şey. Ülkeyi ellerinde tutan tüm para babaları, banka babası, sigorta £abası, reklâm babası, kâğıt babası, dışalım-dışsatım babası, armatörü, madencisi, toprak ağası; bu basılı kâğıtlarda bir iki satır övgüyle bir resmi çıksın diye bekleyeninden ülkenin beyin borsasını elinde tutmanın, olmadı karaborsa satılık kişiler edinmenin yollarına bakanına, tümü, kansı, kızı, oğlu, damadı, gelini, sevgilisi, metresiyle, gözü, kulağı bu alım satım pazarında olagelmiş. Şu ya da bu biçimde ilişkiler kurmuştur, bu pazarla;, sürekli de geliştirme çabasındadır doğal ki... Partiler iner biner, adamlar asılır, dönemler gelir geçer, değişmeyen temel budur. Yalnız zamanla daha da güçlenmiştir zehirli örümcek ağı. Şimdilerde olup bitenleri duydukça bir günlerin Ingiliz giysili fıkra yazan çocuksu görünüm kazanıyordu. Biçimsel yönünü kurtarmayı olsun artık düşünen yoktu pek. Herkes oyununu açık oynuyordu.. Ünlü para babası telefonu açıp, «Evlâdım, bu konuda şunu şunu, şöyle şöyle yaz!.» diyormuş bir başyazara, diye gülerek anlatıyorlardı. Doğrusu da buydu; O ki gelişti ülke! Basında, bürokraside köşe bucak didinmeden sonra bu yere varmanın, varıp orda kalmanın yolu yordamı da düzenin gerektirdiği biçimde belirlenmiş olmalıydı!. Ülkenin düşün yelpazesi parsellenmişti.. Sağ-sol, her düşüncenin alım satımı, ayn ayrı gelir kaynakları olarak, özgür basın yaftasıyla ayrı ayn adlarda pazarlanıyordu ya, temelindeki acımasız sömürü, üstündeki göz açtırmayan —Dönemine göre— kimi örtülü, kimi açık denetim, ortak yanlarıydı.</span></p>
<p class="calibre2"><span class="font1">— En az parayı bizim soicu gazete veriyor diyordu Nihat gülerek.</span></p>
<p class="calibre2"><span class="font1">Koyu sağcı diye tanınmış biri, büyük bir ansiklopedinin hazırlanmasında «Solculan çalıştıracaksınız!..» diye öğüt vermişti yöneticilerine. «Hem iyi çalışır onlar, hem de ucuza.» Karmaşık görünümlü bunca apaçık gerçeğin tam bi-linçine varmış biri için, büyük savlar peşinde meyhanede atıp tutan sanatçı parlak yazılar döktürmüş ünlü aydın, ne idiği sonunda neiîye varacağı belli, acınası, ondan da öte gülünesi bir yaratık görünümüyle dolanıp duruyordu ortalarda. O sıralar görkemli biçimde pala savuran solcu bir fıkra yazarına, geleceğin Peyami’si diyordu Gündüz. Yazgısı değişecek mi?... Köşe başlan tutulmuş!.</span></p>
<p class="calibre2"><span class="font1">— Gör, bak nereye vard;k Nihat’cığım? Dedi Gündüz.</span></p>
<p class="calibre2"><span class="font1">Gülüyordu. Nihat da güldü,</span></p>
<p class="calibre2"><span class="font1">— Benim de içim karardı Ağbi dedi, deminden beri...</span></p>
<p class="calibre2"><span class="font1">Rakılarını yudumlayıp, kızarmış patates, beyaz peynir</span></p>
<p class="calibre2"><span class="font1">çimlenerek kırık dökük tümcelerle çizdikleri kara tabloya şaşmış, biraz da kızmışlardı belli ki...</span></p>
<p class="calibre2"><span class="font1">— Git kendini at Sarayburnu’ndan!..</span></p>
<p class="calibre2"><span class="font1">— Kantann topu işte böyle kayar Nihat’cığım, dedi Gündüz. Ya Sarayburnu’ndan atarsın, ya da bu iş böyledir deyip kulağımn üstüne yatarsın!.. Ne Ağbi’ndi O? Bu dünyaya sokmak için bile önce ananı... demiş hani. Her şey doğal o zaman!</span></p>
<p class="calibre2"><span class="font1">Kahkahalarla gülüyordu Nihat.</span></p>
<p class="calibre2"><span class="font1">— Bir küçük daha getirtelim Ağbi...</span></p>
<p class="calibre2"><span class="font1">Beyoğlu’na, sinemaya diye çıkmıştı Nihat. Bir arkadaşlara belki gelirim demiş. Gündüz’ün de kimseye verilmiş sözü yoktu. Pervin’le dün gece birlikteydiler. Bu akşam toplanacaklarmış onlar da; önemli bir sorun çıkmış sendikada parçalanacaklar gibi--. Parçalanmayan örgüt mü kaldı?..</span></p>
<p class="calibre2"><span class="font1">— Bizim karamsarlığımız yalnız haymlık olmaz, körlük olur Nihat’cığım, dedi.</span></p>
<p class="calibre2"><span class="font1">— Bizim de Ağbi...</span></p>
<p class="calibre2"><span class="font1">Hemen kesti Gündüz,</span></p>
<p class="calibre2"><span class="font1">— Yo, öyle değil, dedi.</span></p>
<p class="calibre2"><span class="font1">iNihat elindeki içki kadehini masaya koymuş, bakıp durmaya başlamıştı. Başını da ağır ağır sallamıyordu.</span></p>
<p class="calibre2"><span class="font1">— Bugünlere nasıl, nerelerden geldiğimizi biz adım adım yaşadık Nihat’cığım, dedi Gündüz. Sizin hazır bulduk-lannızı biz düşlemeğe bile korkarak yaşadık yıllarca. Namusluysa, bizim kuşakta körler bile görür. Sizinki salt öğreti...</span></p>
<p class="calibre2"><span class="font1">Ses çıkarmadan kadehine döndü Nihat. Gündüz gene aldı,</span></p>
<p class="calibre2"><span class="font1">— Toplumda bir şey değişti mi, çoğu kez öyle doğal sayılıyor ki, sanki hep böyleymiş... Bugünlere varılmaması için ellerinden geleni geri koymayanlar için bile-.- Bayraklar bu kez yarını durdurmanın çirkefliği için açılıyor...</span></p>
<p class="calibre2"><span class="font1">Gündüz’ün söylediklerini sessizlikle tartışıyormuş gibiydi Nihat.</span></p>
<p class="calibre2"><span class="font1">— Doğrusunuz belki dedi yavaşça.</span></p>
<p class="calibre2"><span class="font1">Çiçek Pasajı’nın uğultu gecesinde yitip gitmiş gibi dalgın kaldılar. Ortada, koca ampullerin ışıltısındaki tablalarda alacalı karidesler, buzlu bademler, kırmızı pavuryalar, midye dolmaları, bir garsonun tepsiyle dolaştırdığı çiğköfteler, masalara dikilmiş, ya da ellerindeki ak bulanık rakı kadehleri, bütün bu kalabalığın gerçek onurlu çağrıcıları olarak her şeyin üstündeydiler. Gündüz, ilerde, kocaman bir tavada şo-kur şokur kızgın yağa atılan midyelere takılıp kaldı bir süre. Asıl sorun şu-..</span></p>
<p class="calibre2"><span class="font1">— Yanlışımız, ülkeyi Bâbıâli’yle ölçmemizden belki de Ağbi.</span></p>
<p class="calibre2"><span class="font1">Şaşkın baktı Nihat’a Gündüz. Hay Allah, benden çok yaşayacak bu çocuk!..</span></p>
<p class="calibre2"><span class="font1">— Tam ben de onu diyecektim Nihat’cığım, dedi.</span></p>
<p class="calibre2"><span class="font1">— E öyle olacak Ağbi, dedi Nihat gülerek. Başbaşa düzelt-menlik yapıyoruz şunca zaman...</span></p>
<p class="calibre2"><span class="font1">Ne tatlı adam bu oğlan.</span></p>
<p class="calibre2"><span class="font1">— Üç-dört milyonluk bir çevre var İstanbul’da, sanayi çevresi... Yalnız İstanbul da değil... O ellerin altında birikiyor işte... Sendika, mendika bile gerisinde daha... Kim, ne yapacak da, neyi durduracak?...</span></p>
<p class="calibre2"><span class="font1">Ses çıkarmadı Gündüz. Bu yargının bir yerlerine takılmak gerekiyor gene de. Karamsarlık değil. Biz bu oluşumun neresindeyiz? Karşıki meyhanenin yeni boşalmış masalarına kalabalık birileri geldi. O değil mi bu? Biraz arkası dönük kalmasa. Gülerek bir şeyler anlatıyor ötekilere. Odur, baksana hepsi polis kılıklı!.. Atıl bu!.. Geç de oluyor, kalkıp gitsek artık!.. Nihat anlatıp duruyordu. Sendika işlerine bakan bir arkadaşın gözlemlerini, yazamadıklarım filân... Grevde bir de bakmışlar ki, o beğenmedikleri oğlan fırladığı gibi-.. Feriha nerde? Evde bekliyordur. Oğlan yaralı Ağbi; Okmey-danı’nda yatıyor iki aydır. İşte bu Atıl’lar yaraladı Nihat’cı-ğımL Adam dönünce bozuldu Gündüz. Neresi Atıl bunun? Her şeyi böyle yakıştırıyorsun. Karını aldı diye... Siktiret şimdi; karısının da sıçmışım ağzına. Feriha kim miş?</span></p>
<p class="calibre2"><span class="font1">— İş ölçüde Nihat’cığım dedi yavaşça. Evet. Ölçüyü doğru tutmakta, ölçünün durmadan değiştiğini de bileceksin. Diretmek boşuna. Takılıp kalmak da var. Ne bileyim? Başıma bir ağrı geldi benim. Kalksak mı? Dün geceden de uykusuzum. ..</span></p>
<p class="calibre2"><span class="font1">Uykusu yoktu oysa. Eve erkence dönmüş sayılırdı; çalışamadı da... Nasıl ülkedeyiz biz? Hep birlikte nerelere gidiyoruz? Türkiye’nin yapısı üstüne, gizli açık, yıllardır söylediklerimiz gün gibi doğru çıkıyor işte. îşçiye güvenen ilk kez, yalnız bizdik. Bakma bugün ortada dönüp duran palavralara, gene biziz. Gerçekten ileri bir iktidarla kimbilir kaça katlanacak işçinin gücü, kurumayan tek kaynak, eninde sonunda sorunlarımızı da çözecek. Düğümü de burda kavganın. Gerçekten ileri iktidarı ne vakit, nasıl görecek bu ülke? Kendini bildi bileli sürüp giden, cezaevinde tek uğraş, şimdilerde iyice açığa vurulmuş tartışmaları anımsıyordu. Demokratik özlemler, özgürlük düşleri, yasallık için verilen kavgalar, temel bir yoksullukla aksıyordu hep. Burjuvazinin işini görmek de bize düşüyor. Vatan sevgisi, ulusallık, bağımsızlık, yasai haklar, onların kavgasını verecekleri şey değil mi? 1789, o dediğin. Verdiklerini çoktan geri alacaklar ya, atı alan Üsküdar’ı geçmiş orda!.. Bizim at, çöpçü beygiri!.. Hiç bir gün de kendi arabasına koşulmamış! Doktor Ramiz’i anımsadı. Kongre akşamı lokantada tanıyınca önce biraz şaşırmıştı. Adamı dinledikçe artmıştı şaşkınlığı. Sonra gittikçe büyüyen bir saygıya dönüşmüştü bu şaşkınlık. İşte gerçek yurtsever adam. Ulusal burjuvazi diyorduk, işte!. Güzel de, gücü ne? Yurdunu iç-dış yağmaya kapatma savaşı veriyor, gücü burda değil mi? Edebiyat’a döktün mü, öyle!. Bir de uygulamayı düşün. Bu çağını atlatmış düzeni tutturmak için kim ne yapabilmiş ülkeyi biraz daha yabancı sömürünün ipoteğine sokmadan? Ramiz Bey Donkişot öyleyse... Yeldeğirmenleri-ne saldırmıyor ama. Kime saldıracağını iyi biliyor!.. Kiminle birlik olup saldıracağım da biliyor mu? Tek başına nereye kadar gidebilir? Kaç Ramiz Bey çıkar koca ülkede? Ulusal Kurtuluş Savaşı’nın günümüze kalmış tek tük kalıtları bunlar! Yerler bu adamı bir gün. Acılık vardı yargısında. İyi kötü kazanılmış şeylerin tümünü yiyecekler. Oyun bu. Dışa bağımlı tekeller çıkarlarına daha uygun biçim peşindeler, örneği çok yeryüzünde; bir deli gömleği de bize biçiyorlar. Gizli iletişim örgütlerini el altında tutmadan kim becerebilir bunca silâhlı böyle büyük oyunu? Yazgımızı çiziyorlar!. Niye yazgı olsun? Ne ustaca oyunlar nasıl tersine dönmüştür tarihte. Var mı o gücümüz? Yığınlar daha yeni yeni ayıyor-ken... önlem alacaklar. Önlem çözüm değildir. Soyup sovana çevirecekler ülkeyi, haritayı satışa sürecekler, yaşam da onların diledikleri yerde kalacak!.. Bu öldürüşmeler, kanlı kıyımlar hep bizden mi götürüyor sanıyorsun? Sanmıyorum. Yüreğindeki ağırlığı atamıyordu. Kalkıp bir iki gezindi. Pervin’-ler neye vardılar bu akşam? Keskin devrimciler mi aldı örgütü, revizyonistler mi? Gülmesi acılaşıyordu. Pervin de nasıl üzülüyor; revizyonist sayıyorlarmış onu da!. Beni de öyle sayıyorlardır. Evlensem mi şu kızla? İlle de evlenmek mi? Açığa vuralım; birlikte kalmağa başlayalım. Burda mı? Burda, orda... Birbirimizi daha yakından tanırız; ilerde de... İrkilerek silip attı kafasından. Her şey bitti de evlenme kaldı!.. İçeri düşersen arayacak birin olurdu. Kimse aramasın. Alışığım tek başıma çile doldurmağa. Bir komiser de Pervin bulur, yalnız kalırım sonunda nasıl olsa!.. Pervin o kadın değil işte. Nerden biliyorsun? Feriha, bir kez, daha çekici. Sonra-. • Komiser Atıl çekici değil mi? Şimdi devrimci de!. Nasıl sa- </span><span class="font9">* </span><span class="font1">vundu Pervin!? Niye savunmasın? Demokratik ülkelerde polis örgütleri yok mu? Sendikaları filân... Fransa’da söz gelimi. İçine şimdi Fransa’nın da -- Bizim ülkede daha hiç bir şey yerli yerini bulmamış, Feriha’yla mı başladı? Burkulmuşsun, ordan aksıyorsun... Kolay mı burkulmayı atlatmak? Kurtulmaya bak; topal kalacaksın sonra... Hiç öyle bir korkum yok... Gerçek mi? Uyuyayım artık. Çözümlenemedi mi ertelenir; yaşam bu. Yaşam sürdü gene... İlerici polis örgütünün de, gericisinin de, kuruluşunda etken olan, ikisinin tüzüklerini müzüklerini düzenleyen birinin yukarı katlardan, bir, hem de aynı kişi olduğu da söylendi. Vay anasını sayın seyirciler!. Türkiye’ye oynanan oyun, her yanda bu düzenle yürütülüyor. Gel de anlat!.. Yaşam gene sürdü!.. Bu arada. YASAK DAKÎKALAR’ın ilk gecesi de görkemli oldu doğrusu... Emine’yle onların çevresindeki bazı gençler, özenli bir titizlikle düzenlemişlerdi. Basın’dan, sendikalardan, demokratik örgütlerden, akademilerden, üniversite çevresinden, sinemadan, ünlü ünsüz, tamdık tanımadık bir sürü kişinin tıklım tıklım doldurduğu salonda kimselerin gözüne ilişmemek için ikinci balkonun gerisinde bir yere sığınmıştı Gündüz! Gitmemeyi bile düşünmüştü. Refik de, çevredekiler de karşı çıktılar. Zühtü Bey bile geliyordu da... Şemi Bey birden hastalanmasa Mefharet Hanım bile gelecekti Ankara’dan. Film başarılıydı. Stüdyoda görmüş, bir iki yerine takılmıştı Gündüz. Emine de katılıyordu bu takılmalara. Bir yeri kesmiş Refik, ötekilere dokunmamıştı. Kimseye de pek batmadı gibi. Gerçekten çarpıcı yanlan olan bir yerli filmin ilk gösterisi doygun bir kalabalığın coşkulu alkışlanyla bitti. En çok başarılarından korkacaksın; Aşağıdan yükselen bir uğultuyla boşalıyordu salon. Sonunda kalktı Gündüz de, yukardakilerin ardı sıra merdivenlerden inmeğe başladı. Söylenmesi gerekli şeylerin hiç birini söyleyemeyen şu filmin yapılış serüveni geçiyordu kafasından. İnsanlar böyle değil, böyle yaşamıyorlar oysa. Edimleri bir biçimde yeniden üretirken, tependeki birilerinin gösterdiği doğrultudan sapamazsın!. Yalnız film deneticileri de çizmiyor bu doğrultuyu. Refik’in beğenisinden salonun alkışına dek ne çok etken var! Gidip yatmalı en iyisi. Bireyciliğe mi kayıyoruz ne?.. Tam tersine... Biliyorum. Merdivenin son sahanlığına gelince salon çıkışma birikmiş kalabalığı gördü. Oyuncuları kuşatırlar... Refik, Saffet Duran da orda.. Ne de çok insan toplanmış... Kutlamalar. El sıkmalar, kucaklaşmalarla-■. Saffet Duran görmüştü merdivenlerdeki Gündüz’ü. Refik dönüp baktı, fırladı hemen.</span></p>
<p class="calibre2"><span class="font1">— Nerdesiniz Ağbi?...</span></p>
<p class="calibre2"><span class="font1">Coşkulu kalabalığın ortasına çekiverdi, Gündüz’ü kutluyorlardı şimdi. O kadar çok sayıda el uzanmıştı ki tanıdık tanımadık nerden ayırırsın? Sıkılganlık da çökmüştü. Temel boynuna sarılıp öptü yanaklarından.</span></p>
<p class="calibre2"><span class="font1">— Babacığım, eline sağlık, diyordu.</span></p>
<p class="calibre2"><span class="font1">Karşıda, foto vitrini önünde, mutlu bir gülümsemeyle bakan Pervin’i, Seniye'yi gördü bir ara. Yanlarında kadınlı erkekli birileri de vardı. Duraladı birden. Yoo, duralamadı. Onlar. Kapıya doğru yürüyorlardı. Bunca örgüt çağrılınca Atıl da gelir. Doğal. Şu sırtı dönük de Feriha olacak. Onlar niye kutlamıyorlar? Sorunlar böyle çözümlenir işte!.. Kalabalık çekilince Emine, Fuat, Pervin, yanı sıra binleriyle Seniye yaklaşıp kutlama törenini tamamladılar. Sinemadan çıkarlarken Gündüz yanındaki Emine’ye eğildi,</span></p>
<p class="calibre2"><span class="font1">— Bu film sana çok şey borçlu dedi yavaşça.</span></p>
<p class="calibre2"><span class="font1">— Size de, dedi Emine... Sağolun... Ama asıl Refik’e...</span></p>
<p class="calibre2"><span class="font1">Bu kız gerçekten yetenekli. Açık sözlü. Fuat’la nedir aralarında bir türlü çözemedikleri? İkisinde de gariplikler var ya! -. Hangimizde yok ki!.. Sinemada kalabilirse çok yararlı olur. Refik soğuk davranıyor; dediklerine umursamazlık da edemiyor. O gece pek soğuk da davranmadı. Nasıl davranır, kanlısıyla sarmaş dolaş olacak kadar mutluydu o gece. Çocuksu bir duyarlığı var bu oğlanın. îçine kapanık. Gelişip gelişmediğini, ne yana doğru, nasıl değiştiğini anlamak güç biraz. Bu film bir aşama olabilir onun için. Bazı sorunlara yaklaşımındaki çaba, sorunları görmeğe başlaması önemli. Oğlanın babası, kötü adam üstüne, stüdyoda, film gördükleri gün çok ilginçti konuşmaları. Basma kalıp sinema kötü adamından kurtulmuş gibi. Kaynağından, kökeninden söz etti kötülüklerin. Üretimdeki yeri neymiş adamın? Emine’nin kışkırtmasıyla da olsa--- Geçen yıl ilk çalışmalarımızda, bir iki şeye değineyim dedimdi, yüzünün rengi değiştiydi oğlanın!. Bir şeyler de okuyor mu ne? Kafka’yı bitirmiş olmalı!. Senaryoyu çalıştığımız günlerin de ilerisinde görünüyor! insana güveneceksin. Çok da değil!.. Bulunduğu ortama göre. Ortam dediğin de, hele sinemada... O gece, Tepebaşı yanlannda bir gece kulübüne gittiler hep birlikte. Bir süre sonra kalktı Gündüz. Kimseye de pek görünmeden çıkıp eve gitti. Yorgundu, biraz da fazla yorgundu nedense. Hastalanıyor muyum diye düşündü. Gazetede telefonla Pervin aradı ertesi gün. Gece, Doktor İzmir’deymiş gene... örgüt ellerinden gitti, Pervin’cik öylesine üzgün ki, dün doğru dürüst kutlayamadı bile -• Gece, Şişli’deki muayenehanede, daha kapıdan girerken özlemle kucaklayıp kollarında sıktı Gündüz’ü... Gülmeğe çalışıyordu, gözlerinde yaşlar vardı sanki.</span></p>
<p class="calibre2"><span class="font1">— Ne oluyorsun? Dedi Gündüz gülümseyerek...</span></p>
<p class="calibre2"><span class="font1">— Hiç dedi Pervin... Bazı, oluyor işte...</span></p>
<p class="calibre2"><span class="font1">Seviştikten sonra, masada bir şeyler yemeğe oturduklarında,</span></p>
<p class="calibre2"><span class="font1">— İçim titriyor dedi, seni görünce...</span></p>
<p class="calibre2"><span class="font1">Bir sessizlikten sonra ekledi yavaşça,</span></p>
<p class="calibre2"><span class="font1">— Biliyorum, dedi. Sana lâyık değilim...</span></p>
<p class="calibre2"><span class="font1">— Saçmalama dedi Gündüz.</span></p>
<p class="calibre2"><span class="font1">— Evet, saçmalıyorum belki... Bağışla...</span></p>
<p class="calibre2"><span class="font1">Filmdeki konuşmaları çok sevmiş. Oyunlar da iyiymiş. Oğlanın oyununu daha çok beğenmiş; Narin’i yapmacık bulmuş biraz. Hepimiz gibi o da!.. Asıl söylemek istediklerini söyleyemiyor gibi. Dcktor’un Amerika’daki bir oğlundan söz etti. Gelip burda çalışmayı düşünüyormuş. Beni gerçekten mi büyük görür bu kız? Sana lâyık değilim!. Senin karın olmaya, anlamına mı? Ben de tersini söyleyeceğim!.. Acıma duydu içinde. Sezgileri güçlü. Bütün kadınlar gibi... İlişkilerimiz üstüne o da kendince bir şeyler kuruyordur; doğal değil mi? Evlenmek, bir evi, bir kocası olmak... Doğal. Ben doğal değilim!. Peki, nereye varır bu iş? Hangi iş? Amaan, ne bileyim?.. Aşın övgüde de bulunmadım; verilmiş sözüm de yok. Onun da yok... En sağlıklısı da bu, aslında. Verilen sözlerden cayılır, övgüler yergiye döner; bizimki böyle gidiyor işte. Aşın övgü değil mi demin söylediği? Başladı demek!..</span></p>
<p class="calibre2"><span class="font1">— Yann Zeytinburnu’nda kısır yapacağız.</span></p>
<p class="calibre2"><span class="font1">Anımsadı Gündüz; bulgurla yapılan, yemekle salata arası bir şey. Grev yerinde işçilere kısır yapacaklarmış. Evden de börek, çörek getirecekmiş herkes. Kadınlar örgütlemiş. İkinci ayı doldurmuş bir grevdi, bir iplik fabrikasında.</span></p>
<p class="calibre2"><span class="font1">— Sen de gelsene...</span></p>
<p class="calibre2"><span class="font1">Ses çıkarmadı Gündüz. Bu cumartesi yoğun bir çalışmayla bitirmesi gerekli bir senaryo vardı elinde. Yan parasını almıştı. Filmi yapacak eski bir yönetmenle şöyle bir konuşup genel yapı üstünde anlaşmışlardı. Yazdıktan sonra epeyi tartışma çıkacağa benzer. Sinirli, tedirgindi. Bir an önce bitirip kavgaya girmek istiyordu!..</span></p>
<p class="calibre2"><span class="font1">— Birlikte gitmemize gerek yok, dedi Pervin. Ayn ayrı gideriz... Ben de onu düşünüyordum!.. Düşünmüyor musun?</span></p>
<p class="calibre2"><span class="font1">— Olur, dedi Gündüz. Bir grev yerinde bulunmayı çok istiyorum...</span></p>
<p class="calibre2"><span class="font1">Ses çıkarmadı Pervin. Masayı toparlıyordu. Sorsam mı? Tutamadı,</span></p>
<p class="calibre2"><span class="font1">— Atıl Ağbi’nlerle konuştunuz mu o akşam?</span></p>
<p class="calibre2"><span class="font1">Durup baktı Pervin. Alaylı söyleyişine mi takılmıştı, giz-liyemediği ilgisine mi? Gülümsedi.</span></p>
<p class="calibre2"><span class="font1">— Gördün demek!..</span></p>
<p class="calibre2"><span class="font1">— Şöyle bir ara gözüme çarptı. Atıl’dı sanırım!..</span></p>
<p class="calibre2"><span class="font1">— Ordaydılar dedi Pervin. Beğenmişler. Niye benim Atıl Ağbi’m oluyor?</span></p>
<p class="calibre2"><span class="font1">Bu tepkiye sevinmem gerek. Sevinmedi. Durmamıştı Pervin de; üstünden atar gibi söyleyip geçivermişti.</span></p>
<p class="calibre2"><span class="font1">— Feriha da sizinle mi çalışıyor?</span></p>
<p class="calibre2"><span class="font1">— Şehremini’nde onlar... Çok iyi çalışıyorlar.</span></p>
<p class="calibre2"><span class="font1">İyice alaylı güldü bu kez,</span></p>
<p class="calibre2"><span class="font1">— Merak ediyorsun değil mi? Dedi. Bir gün buluşturalım sizi. Atıl Bey filân, oturup bir yerde konuşalım hep birlikte...</span></p>
<p class="calibre2"><span class="font1">— Hemen yarın!..</span></p>
<p class="calibre2"><span class="font1">Gündüz’ün alaylı yanıtını umursamamıştı Pervin, sürdürdü.</span></p>
<p class="calibre2"><span class="font1">— Yarın olmaz ya; başka bir gün olur.</span></p>
<p class="calibre2"><span class="font1">Kalkıp tuvalete gitti Gündüz. Kötü bir yanıt vermekten kaçmıştı. Ne acılar üstünde gezindiklerini nasıl anlatırım bunlara. .. Hem niye anlatayım? Yararı da yok. Küçük düşürecekler beni. Kadın erkek ilişkisinden öte bir anlamı yok ki onlar için. Feriha Atıl’ı sevip benden ayrılmış; bundan doğal ne var!..</span></p>
<p class="calibre2"><span class="font1">— Beni çok aptal sanma, dedi Pervin. Konuşmaya korkuyorum bazı. Feriha’ya da acıyorum. Didinip duruyor iki çocukla. Atıl’ın bir şarkıcı kadınla ilişkisi varmış derler. Çapkının biri... Biz kadınlar her bir boka katlanırız. Feriha ne yapsın? Bir annesi var yatalak... Senden bir şeyler kapmış demek. Atıl da iyi adammış... İnsanlar böyle. Ben de, sana dedim ya, Bursa’da havlucudayken Salih’den öğrendim bir şeyler diye. Bırakıp beni gitti... Yaşam bu--.</span></p>
<p class="calibre2"><span class="font1">Gözlerini kaçırır gibiydi. Sen de busun diyor bana, sen de bırakıp gideceksin beni... Yalan mı? Bilmiyorum. Feriha için duyduklarıyla sarsılmış gibiydi. Demek Atıl iti... ilerici, daha da öte devrimci!.. Devrimci olup da ne boklar yiyenleri gördüm... Nasıl çelişkili yaşam... Eski bir devrimciyi anımsadı. «S-.-len kadınla dövülen erkek öyle uzun boylu konuşamaz» demişti; kovboy ağzıyla hem de... Onun devrimciliği de o kadar demek... Ne olmuş devrimciliğine?-.. Genelevden çıkmayan evli, çoluk çocuklu işçi lideri, bakıyorsun on binleri takıp getiriyor bir yürüyüş, ya da gösteri dendi mi? Orospularla düşüp kalkıyor diye kovacak mıyız herifi?.. Kadın oldu mu kovarsınız!. Yoo-.. Yaşam da bölük börçük, insanlar da... Bütünlük nerdee--.</span></p>
<p class="calibre2"><span class="font1">— Salih beni bırakıp gidince ölecem sandım...</span></p>
<p class="calibre2"><span class="font1">O alaylı gülümseme uçup gitmişti Pervin'in yüzünden. Soluktu. Gözlerini Gündüz'e dikti.</span></p>
<p class="calibre2"><span class="font1">— ilk kez söylüyorum dedi. Başımı anacığımın dizine koyup günlerce ağladım... Kimseler bilmez... Umarsız, sessiz o da ağlardı benimle. Canım anacığım. Nur içinde yatsın!..</span></p>
<p class="calibre2"><span class="font1">Ayılır gibi kalktı, ilerde raftaki sigara paketini aldı. Bir sigara yaktı. Binde bir içer.</span></p>
<p class="calibre2"><span class="font1">— Böylece insan ağlamamayı öğreniyor dedi.</span></p>
<p class="calibre2"><span class="font1">Sigarayı içine çekip bıraktı; bir yerlerden dönmüş gibi</span></p>
<p class="calibre2"><span class="font8">ekledi,</span></p>
<p class="calibre2"><span class="font1">— Bazı ağlıyorum gene de... işte böyle...</span></p>
<p class="calibre2"><span class="font1">Gülümsedi. Eski Pervin’di.</span></p>
<p class="calibre2"><span class="font1">— Canını sıktım...</span></p>
<p class="calibre2"><span class="font1">Ses çıkarmadı Gündüz. Ne diyeceğini bilemiyordu. Bir eziklik vardı içinde. Feriha’ya da acıyordu işte!. Bırak yalanı; mutlusun duyduklarınla. Eşşek gibi hem de... Pervin’in bir anda karmakarışık ettiği dünyasında aranmalar içine düşmüştü. Neyi nereye koyacağını bilemiyordu bir türlü. Feriha’ya mı acıyordu, Pervin’e mi? Hiç birine belki de. Kendime mi? Acınacak neyim var? Yalnız da değilim. Yalnız bırakıldım, o kadar!.. Kıpır kıpır gelişip serpilen bunca olaylar yumağı içinde utanır insan, yalnızlıktan söz etmeğe. Yarın grev çadırına gideceksiniz. Daha iyi yaşam için kavgaya girmiş kişiler varken, ne yalnızlığı?.. Bunların hepsini biliyorum. İkide bir sırıtan bir küçük burjuva yanımız var işte--- Kalkıp yaklaştı Pervin’e. Kollarında sıkıp öptü. Konuşmaktan çekiniyorlardı. Sessizce seviştiler. Geç vakit ayrıldı Pervin’den. Gidip çalışmam gerek demişti. Üstelemedi Pervin de. Söylenecek her şey söylenmişti. Kalıp da ne konuşacağız? Uyudu uyuyacaktı eve geldiğinde. Işığı yakıp da masaya oturunca dağılmıştı uykusu. Gözleri cayır cayır yanıyordu ortalık ışırken. İçinin yalazında dolanıp duran şiiri yakalamaya çalışıyordu. Şiirin adı kesinleşmişti yalnızca; GREV ÇADIRI. Grev çadırına kapamışlardı sevişen bir kadınla bir erkeği! Kurtulmalıydılar. Söylediği, yazıp çizdiği sayısız dizelerden hiç biri yerine oturmamıştı. Yorgun, umarsız düştü yatağa. Neyi söylemek istediğini bilmeden.. Biliyorum... Yetmiyor bildiklerim. Şiir aramaktır, yetse arar mıyız? Dara düştük mü, yıkmaya çalıştıklarımıza sarılıyoruz!. Dara düşmeğe bile gerek yok; işimize geldi mi... Onbir’e doğru uyanabildi. Madam’ın sesi geliyordu bir yerlerden. Yakalanmadan çıkmalı; güzel bir bahar günü var dışarda. Fırladı. Üç araç değiştirerek fabrika bahçesine vardığında saat bir’i geçiyordu. Dövizleri, pankartları, sırtlarında yazılı gömlekli gözcüleri, çadırlarıyla grev yeri, kadın, erkek, çoluk, çocuk büyük bir kalabalıkla kuşatılmıştı. Bahçeye girenleri gözden geçiriyorlardı. Tanımadıklarını almıyorlar gibi. Çıkaramadığı gençten biri, Gündüz’ü saygılı bir gülümsemeyle içeri aldı. Tanıyor olmalı; nerden? Yavaş da olsa ünümüz yayılıyor demek. Kocaman bir kazanın başında bulgur karan, soğan doğrayan, maydanoz ayıklayan kadınlar arasında tanıdık yüz arandı. Ordaydı Pervin. Birile-ri daha var Seniye mi o? Duvar dibine çekilip yöreyi gözetler gibi bakınmağa başladı. Başka tanıdık yok mu? Feriha gelecek demedi ki.. Bazı yüzleri, toplantılardan, yürüyüşlerden anımsıyor gibiydi. Seniye’ye benzettiği de o değildi. Benzemiyor bile. îşçi kızlar, oğlanlar, öğrenci gençler belki, bahçenin uzakça bir köşesinde saz çalan birinin çevresinde ağırdan türküye başlamışlardı. Fabrika duvarlarında yankılanan sesleri bahçeye doluşmuş uğultulu kalabalığın üstüne ışıklar serpiyor gibi. Yemek dağıtmaya başladılar. Ellerinde sahanlar, tabaklar, kazanda sıraya girenler kısır, börek, peynir, ekmek alıp bir köşeye çekiliyor, güle konuşa atıştınyorlardı. Şenlik görünümünde herşey. Aslında en acımasız bir kavga aylardır sürüp gidiyor. Son günlerde sendika da ödemeleri durduracak diyorlardı; paralan kalmamış. Kimbilir evlerde ne sıkıntılar yaşanıyor?.. Okula giden çocuklar, zeytin ekmek, kalem defter derdinde. İlâç derdinde kimileri. Iş durmuş, para yok... Öyle bilirim ki o acıyı. Bunların üstünlüğü, tek değiller. Birlikte olmanın, bir örgütte dayanışmanın gücü var; onları böyle şenlikle ayakta tutuyor işte. En güzel şür de birlikte olmanın şiiri. Onu yaz yazacaksan! Sevişmek de dayanışma değil mi? Pervin’le dün gece bölüştüklerimizin sürüp gitmesi bütün bu görünenler. Grev Çadırı’nda onu anlatmak istiyorum. Nasıl? Bulamadım daha; kolay mı?.. Yalnız onu da anlatmak istemiyorum. O çadıra kapatılmaya baş kaldırmak gerek. Sevişmek varsa niye katı sınırlar çizilsin? Bir kaç çirkinin yol kesmesiyle yitecek mutluluk yalanın bir parçası demek... Hem de en kötü parçası... Faizi bile vardır!. Koy çelik kasaya, sakla!.. însana, yakışan verilmeli. Bir de, şunlarm anlamayacağı dizeler söyleme sakın. Benim anladığımı onlar niye anlamasın? Öyle değil, biliyorsun... Güçlük de orda-.. Bakma sen bu şamataya, onların her şeyi anlaya-caklan gün epeyi ilerlerde daha. Anlatamayınca böyle söylersiniz. öyle iyi anlar ki onlar... Bunca toplanmasını bilecekler de doğrulan söyleyeceksin, anlamayacaklar!.. Gülüşüp konuşmalarına bak şunlarm, birbirlerine yemek uzatışlanna -.</span></p>
<p class="calibre2"><span class="font1">Ellerini çektiler, kaldırım taşına döndü şu duvarların ötesindeki makineler.-- Kös kös bekliyor hepsi... Salt onların doğrulan yeterli olsa.</span></p>
<p class="calibre2"><span class="font1">— Buyrun Ağbi!..</span></p>
<p class="calibre2"><span class="font1">Ayılır gibi oldu Gündüz. Genç, incecik bir işçi kız yiyecek dolu tabağı uzatıyordu. Kazanın ordan Pervin bakıyor gülerek. O göndermiş. Kız da ne güzel bakıyor. Terli saçların altında çağn gibi ışıyan kara kara gözler, umutlar veriyor insana!..</span></p>
<p class="calibre2"><span class="font1">— Sağolun!..</span></p>
<p class="calibre2"><span class="font1">Börekle peyniri istekle yedi. Bir iki çatal da kısırdan aldı; tabağı ilerde bir masadaki bulaşıklar arasına bıraktı. Döndü. Elinde tabağı, Pervin karşısındaydı. Açlıkla yiyordu gülerek.</span></p>
<p class="calibre2"><span class="font1">— Beğenmedin mi kısırımızı? Dedi.</span></p>
<p class="calibre2"><span class="font1">— Elinize sağlık, dedi Gündüz, iyi olmuş. Alışık değilim... Baksana herkes nasıl severek yiyor... Bulgur pilâvım çok severim ben...</span></p>
<p class="calibre2"><span class="font1">— Haftaya da onu yapacağız...</span></p>
<p class="calibre2"><span class="font1">Uzaktan el edip birileri çağırdı Pervin’i. Aynlırken,</span></p>
<p class="calibre2"><span class="font1">— Birazdan nişana gideceğiz, gelir misin? Dedi. Gaziosmanpaşa’da... Kız burdan...</span></p>
<p class="calibre2"><span class="font1">— Yok, dedi Gündüz. Dönüp çalışacağım...</span></p>
<p class="calibre2"><span class="font1">Ses çıkarmadan uzaklaştı Pervin. Çalışacağı için değil, Pervin’le bir nişanda bulunmak istemediği için gitmemişti. Ters geliyordu, nişana, nikâha gitmek onunla. Anlamsız belki, o yüzden kaçıyorum. Bir işçinin nişan töreninde bulunmayı da öyle istiyordu ki... Çeşitli yörelerden İstanbul’a taşınmış yerel oyunları, gelenekleri, görenekleri izlemek bile tatlı bir şey. özlemli bir bakışı Pervin’in, anlamlıya kaçan bir söz tedirgin edecek beni. Eve gelirken içiyle barışıktı. Hafta içinde bir olup bittiyle korktuğuna uğradı gene de... Tam o gün başlayan sorgulamaya izinli çıkıyordu ki, merdivenlerden çevirdiler, telefonmuş. Refik mi, Pervin mi derken Salih çıktı. Cumartesi gecesi Hacer Hamm’ın yeğeninin düğünü varmış. Pervin Hamm’la Gündüz’ü bekliyorlarmış. Salih, özellikle bastırdı gel diye. iyi. Sendikacı bir işçiymiş damat--</span></p>
<p class="calibre2"><span class="font1">Bakkal’dan telefon ediyorlarmış; Hacer de yanındaymış!.. Pervin Hanım’a da Hacer telefon edecekmiş... Olur, dedi Gündüz. Olmaz mı deseydi!. Duruşmaya yetişmek için koştururken kafasında evirip çeviriyordu bu tatsız olayı. Gideceğiz, başka yolu yok. Şöyle bir uğrayıp, yarım saat kadar... Sorgu yargıcının kapısında Seniye’yi bekler buldu. Başka da kimse yoktu. Derginin yazıişleri sorumlusu, bir de başka bir genç çağrılmıştı sorgulamaya. Onlar gelmemişler. Seniye kaygılıydı. Hiç bilmedikleri bir yargıca vermişler. Biraz sonra içeri aldılar Gündüz’ü. Savcılıkta söylediklerini ak saçlı, suratsız birine yineledi aşağı yukarı. Gençten birine çabucak yazdırdı adam, Gündüz’e imzalattılar. Olay yürüyor demek, yürüsün bakalım!.</span></p>
<p class="calibre2"><span class="font1">— Siz lütfen bize bir vekâletname verin, dedi Seniye. Arkadaşlarınız savsaklarlarsa iyi olmaz. Şakaya gelmez bu iş. Sizin durumunuz onlara benzemez. Bağışlayın..-</span></p>
<p class="calibre2"><span class="font1">Doğru söylüyor. Nasıl da içten konuşuyor. Dokunsam ağlayacak!..</span></p>
<p class="calibre2"><span class="font1">— Verecektim, dedi Gündüz. Olmadı. Noter’e gitmek filân. ..</span></p>
<p class="calibre2"><span class="font1">— Hadi gidelim, dedi Seniye. Benim de bir işim var. Noter tanıdık, hemen bitiririz...</span></p>
<p class="calibre2"><span class="font1">Saat beşe geliyordu. Koridorlardaki kalabalık seyrelmeye başlamıştı. Merdiven başına yürüyorlardı ki Seniye du-raladı.</span></p>
<p class="calibre2"><span class="font1">— Bir dakika, dedi. Bakın!...</span></p>
<p class="calibre2"><span class="font1">Yanındaki bililerinden ayrılıp Seniye’ye gelen adama bakıp kaldı Gündüz de. Atıl’dı. O da Gündüz’ü sonradan görmüş olmalıydı. Aralamadı, yaklaşıp Seniye’nin elini sıktı. Seniye Gündüz’e döndüğünde Atıl da yakınlıkla bakıyordu.</span></p>
<p class="calibre2"><span class="font1">— Atıl Bey, dedi Seniye... Duruşmaları vardı onların da... Gündüz Bey’in de basın davası...</span></p>
<p class="calibre2"><span class="font1">— Nasılsınız?</span></p>
<p class="calibre2"><span class="font1">Atıl uzanıp sımsıkı tutmuştu Gündüz’ün elini, öyle içten sıkıyordu ki,<sup class="calibre14">-</sup>donup kalmıştı Gündüz... Aynı yakınlıkla,</span></p>
<p class="calibre2"><span class="font1">— Sizi yürekten kutlamak istiyorum Gündüz Bey, dedi..</span></p>
<p class="calibre2"><span class="font1">Çok sevindim. Filmleriniz, yazılarınız... Çok şeyler borçluyuz sizlere... iyi görünüyorsunuz!..</span></p>
<p class="calibre2"><span class="font1">— iyiyim, dedi Gündüz. Sağolun...</span></p>
<p class="calibre2"><span class="font1">Kendine bile batmıştı sesi, ilerdeki arkadaşları el ediyor-lardı.Kaleme mi gidiyorlar ne? Atıl, yine aynı sıcaklıkla sıktı Gündüz’ün elini,</span></p>
<p class="calibre2"><span class="font1">— Başımız dertte bizim de, dedi. Bu ülke böyle! Size yarın uğrayacağız Seniye Hanım. Onyedi’sine kalmış duruşma.. Görüşürüz.. Hoşça kalın!.</span></p>
<p class="calibre2"><span class="font1">— Güle güle -.</span></p>
<p class="calibre2"><span class="font1">Sessiz indiler merdivenleri. Sokağa çıktıklarında ürperir gibi oldu; terlemişti, serindi dışarısı. Pardösüsünü giydi. Olayın etkisinden kurtulamıyordu sanki. Gözleri lâciverte kaçıyor. Kır düşmüş saçları... Bizim sinemadaki oyuncular gibi adam. Yaşlanmış jön!.. Emekli puştlara benziyor demişlerdi birisi için; lam öyle!.. El sıkışı? insanın elini bir kavrayışı var.. Falaka sopasını tutmuş, belli!., Bu kadar acımasız olma-Dostça bakışı... Dostluğuna onun... öyle bakarak Feriha zavallısını kandırır...</span></p>
<p class="calibre2"><span class="font1">— Bunların örgütünü de kapatmaya çalışıyorlar, dedi Seniye-Kolay yapamayacaklar...</span></p>
<p class="calibre2"><span class="font1">Ayılır gibi oldu Gündüz. Bu kız benim Atıl’la ilişkimi bilmiyor mu? Nerden bilecek Pervin söylemediyse? Pervin niye söylemez? Söylememesi için bir sürü neden var... Sorayım mı? Ne soracaksın? Boş ver, geçti gitti... Divanyolu’n-dan ağır ağır çıkıp Noter’e gelinceye dek tek tük söz ettiler Nasılmış Gündüz’ün çalışması? Yeni film var mıymış? Noter de nasıl kalabalık!. Seniye yaklaşıp bir kadınla bir şeyler konuştu. Kafası öyle karışıktı ki Gündüz’ün. Kır saçlı emekli puşt... Çağırıp imzalattılar kâğıtları. Vezneye parayı Seniye ödemeye kalktı, Gündüz alıp ödedi hemen. Çıktıklarında kararıyordu.</span></p>
<p class="calibre2"><span class="font1">— Ben yukarı çıkacağım dedi Seniye-</span></p>
<p class="calibre2"><span class="font1">— Ben de...</span></p>
<p class="calibre2"><span class="font1">Gazeteye belki gelirim demişti ya-.- Sıkıntıdan ölebilirim, gidip kapanırsam...</span></p>
<p class="calibre2"><span class="font1">— Ne dersiniz; bir yere gidip bir kadeh içsek sizinle? Niye, nasıl söylemişti bu sözleri? Gerçekten söylemiş miydi? Seniye'nin gözlerindeki şimşek gibi parıltıydı asıl gerçek olan. Peki, bu kızla ne yapacağım ben şimdi?-..</span></p>
</body>
</html>
