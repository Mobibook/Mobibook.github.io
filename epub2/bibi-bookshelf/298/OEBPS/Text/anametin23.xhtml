<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2"><a id="bookmark0"></a><span class="font">ki...</span></p>
<p class="calibre2"><span class="font1">Gene gülümsüyordu ya, nasıl bir hüzün çökmüştü içine!.. Alaya vurmaya çalıştı,</span></p>
<p class="calibre2"><span class="font1">— Kızlar yanaşmıyor benimle evlenmeğe anneciğim dedi. İşsiz bir yönetmenle kim evlenmek ister?...</span></p>
<p class="calibre2"><span class="font1">— Beni aptal belliyorsun değil mi? dedi Mefharet Hanım. Kuyruk olurlar sen istesen!..</span></p>
<p class="calibre2"><span class="font1">Ne diyeyim şimdi bu kadına ben? Boyalı saçlarımn dibinde aklar var...</span></p>
<p class="calibre2"><span class="font1">— Seniye’ye söyleyin, o evlensin dedi.</span></p>
<p class="calibre2"><span class="font1">— Keşke, dedi Mefharet Hanım. Kızlar isteyince evlenebilirler mi?..</span></p>
<p class="calibre2"><span class="font1">Bir sessizlik oldu, önünde daha yeni yanlanmış kadehiyle dalgın kaldı Mefharet Hanım.</span></p>
<p class="calibre2"><span class="font1">— Ben sizlere annelik edemedim Refik’ciğim, dedi. Suçluyum belki de... Hele seninle öyle uzak kaldık ki... Züh-tü’yle çektiğim acıları kim bilecek? Tüylerim diken diken olur anımsadıkça. Sizleri ağılayıp kendime kıymayı kaç kez kurdum. Makbuş olmasaydı yapacaktım belki de... Tımarhaneydi benim sonum...</span></p>
<p class="calibre2"><span class="font1">Dalgın sessiz kaldı bir, sonra mırıldandı gene,</span></p>
<p class="calibre2"><span class="font1">— Sen erkeksin oğlum, dedi. Her şey o kadar b?fşka ki kadınlar için... Hep Seniye’yi düşünüyorum...</span></p>
<p class="calibre2"><span class="font1">Duyduklarını yeni yeni algılıyor gibiydi Refik. Donup kalmıştı sonunda. Bizi de ağılayacakmış! Bu melek gibi kadın!. Canavar melek!. Tam bizim piyasaya film adı. Temel duysa boynuma sarılırdı... Diyalektik dedikleri bu değil mi?. İnsan bazı şeyleri daha iyi anlıyor. Zavallı anacığım benim. Eğilip annesinin yanağından öptü yavaşça. Mefharet Hamm bir hıçkırıkla sarsıldı birden. Tutmak istedi, tutamadı, daha da arttı hıçkınkları. Tutmak da istemiyordu artık. Başım eğmiş, içini çeke çeke ağlıyor, kesik kesik mırıldanıyordu bir yandan da,</span></p>
<p class="calibre2"><span class="font1">— Acılar yıktı beni hep, acılar yıktı... Yaşamım boyu siz-lerin özleminizle yandım... Şimdi de bu... Dünyanın en iyi insanına...</span></p>
<p class="calibre2"><span class="font1">Uzanıp saçlarım okşadı annesinin. Umarsızdı o da, şaşkındı. Takılmaya vurdu,</span></p>
<p class="calibre2"><span class="font1">— Ama beni de ağlatacaksın anneciğim, dedi. Yerli filmciyiz; işimiz bu zaten; ağlamak, ağlatmak!..</span></p>
<p class="calibre2"><span class="font1">Etkilemişti. Hıçkırıklarını tutup toparlanmaya çalıştı Mefharet Hamm,</span></p>
<p class="calibre2"><span class="font1">— Ağlamasa ölür insan oğlum, dedi. Sizin filmlerinizde ağlayıp da biraz açılıyor millet!..</span></p>
<p class="calibre2"><span class="font1">Güldü Refik. Annesi de güldü, bir küçük sinir boşalımıyla. Kalkıp lavaboya gitti yüzünü yıkadı. Makyajı kalkınca altındaki yüzü öyle yakın gelmişti ki Refik’e; tam anne yüzü!... Kucaklayıp gene öpmek geldi içinden. Çekindi; gene ağlama tutturursa... Rakısını yeniledi. Üçüncüydü bu, pek de iyisine gitmişti. Annesi de durulmuştu; kaymakamlıkları süresince çeşitli ilçelerdeki anılarına geçmişti. Şem’i Bey’in halkla ilişkilerini, onların yararı için nasıl uğraş verdiğini, kaç rüşvet önerisini geri çevirdiğini, bakanlığa yapılan kovculuklar sonucu gönderilen müfettişlerin, övgüler yazarak döndüklerini anlattı uzun uzun. Bir keresinde bir valiye öyle bir ders vermiş ki Şem’i Bey... Bir bahçe sinemasında ilk kez onun filmini görünce nasıl sevinmişlerdi; onu anlattı... Gece yansını geçmişti. Yarın da erkenden hastaneye gidecekti Mefharet Hamm. Annesi yatak hazırlarken masayı toplayıp mutfağa taşıdı Refik. Bulaşıklan yıkamaya kalkınca bırakmadı annesini; geç olmuştu, hemen yatmaları gerekti artık. Yarın sabah o yapardı o işi, hem de çok iyi yapardı.. Mutlu gülümseyerek bakıyordu Mefharet Hanım.</span></p>
<p class="calibre2"><span class="font1">— iyi, dedi. Seni alacak kız pek rahat edecek!.</span></p>
<p class="calibre2"><span class="font1">Kucaklayıp kollannda sıktı oğlunu, öptü yanaklarından.</span></p>
<p class="calibre2"><span class="font1">Yadırgadığı bir mutluluk çökmüştü Refik’in yüreğine!. Kolalı örtülerle bezenmiş yatağa uzanırken yambaşında Emi-ne’yi görür gibi oldu. Ne saçma! Rastlantıydı o. Bu da rastlantı!... Ankara’ya gelse o da. Ne olacak?.. Dalıp gitti. Ona geliyordu gözlerini açtığında. Ev sessizdi. Nasıl güzel uyumuştu. Bu oda da ne güzel! Gece pek ayrımına varmamıştı. Tül perdeli tek pencere bir yan bahçeye bakıyor. Dallar, gökyüzü. Komodin, lâmba, karşıda iki dizi kitap rafı. Üstte bir küçük resim, ışıklar altında balerin. Degas’mn değil mi?... Fırlayıp kalktı, çıktı odadan; evi dolaştı şöyle bir. Annesinin oda kapısı kapalıydı, açmadı. Salonun bir yam kocaman bir kitaplıktı. Pencere önünde bir küçük çalışma masası. Duvarlarda resimler. Tuvalete girdi, yıkamp çıkınca öyle bir acıkmıştı ki. Mutfağa geçti. Tertemiz, Mefharet Hanım bulaşıkları yıkayıp yerli yerine koymuş. Küçük masada kahvaltı düzeni, bekliyor. Reçeller, peynirler, süt şişesi. Kızarıp soğumuş ekmekler. Anacığım beni uyandırmaya kıyamadı demek. Ocakta çaydanlık ılık gibi. Yaktı altım. Çay içti iki bardak. Bir ince dilim ekmekle peynir yedi bir parça. Kalkıyordu ki telefon sesiyle irkilir gibi oldu. Salona koştu. Kitaplığın rafındaydı telefon. Açtı, annesiydi. Kalktın mı? Kalktım. îyi uyudun mu? Uyudum anneciğim. Yumurta da varmış dolapta. Sağol!. Meyve de istersem... Kahvaltı ettim ben. Bugün taburcuydu Şem’i Bey. Anahtarı kapıya bırakmış, yedek varmış. Eve gelmeleri geç olurmuş onların; isterse öğle yemeği için... Sıkılmağa başlamıştı. Hemen çıkacağını söyledi, işleri vardı biraz. Akşama dönmeğe çalışacağım deyip kapadı. İnsanın sürekli annesiyle yaşaması güç biraz!. İlginin, sevginin, sevecenliğin de sımrı var demek... İşim neydi bugün? önce şu kitaplara bakayım. Çoğu İngilizceydi Şem’i Bey’in kitaplarının. Bazıları Fransızca. Ekonomi, sosyoloji, tarih filân... Marx’la ilgili bir kaç kitap. Lenin’in, Mao’nun birer kitabı. Ancak «sosyalism» sözcüğünü çıkarabildiği yabancı dilden karışık adlı başka kitaplar; tanımadığı yazar adları. Çoğu Türkçe romanlar, romanlar. Tarih kitapları. Osmanlı, Selçuk, Bizans’la ilgili dizi ciltler. Bizim babalık da solcu mu gerçekten?... Zavallı adam, ölürse ne yapar annem? Daha genç de... Yeniden evlenir mi? Zühtü Bey’le evlendiririz!. Anacığım duysa şimdi beni... Ya Zühtü Bey duysa!.. Sokağa çıktı. Tatlı bir esinti vardı. Bu yaz sonlan Ankara’mn da güzel ayları. Ağır ağır yürüyüp bulvara indi. Yol boyu, aranır gibi bakıyordu çevreye. Belki Emine de hurdadır!. Sık gelir Ankara’ya o. Şu geçenler ondan güzel. Ne yapayım güzelse? Sanki Emine burda olsa... Rastlantı işte. Kızılay’ı geçip de işletmeci’nin sokak içindeki yazıhanesine girerken önü sıra bulvara dönen arabayı görünce benzettim sandı önce. Birileri vardı arabada; ortadaki kadın da, işletmeci söyleyince şimdi çıktılar diye, Narin’di demek. Bulvarpalas’taymışlar, Çorum’dan dönüyorlarmış, Mahmut Kortaş’ın filminden Mahmut Bey’le çalışıyormuş artık Narin!.. İşletmeci Cemil, bıyık altı gülüyor sinsi sinsi, öyle alışık ki bunlar. Bu trafiği bizden iyi biliyorlar; senetler ona göre yön değiştiriyor!</span></p>
<p class="calibre2"><span class="font1">— Hayrola Refik Bey, sansür filân mı?</span></p>
<p class="calibre2"><span class="font1">— Yok. Annemi görmeğe geldim...</span></p>
<p class="calibre2"><span class="font1">Hemen ardından, yeni şeyler var mı? Yok, denir mi bu heriflere? Bakalım, bir şeyler düşünüyoruz; Yuttu da!. Benim durumumu benden iyi biliyordur itoğlu it... Refik YASAK DAKlKALAR’ı sorunca, pek kötü gitmedi deyip Saffet Bey’den açtı Cemil, öyle kızgındı ki... Yüzbinlerce liralık bonusunun üstüne yatmış namussuz herif!, ödeyeceğim diyormuş ya, nasıl? Sonra duruldu biraz. Refik’le ilişkisini mi düşündü de, ne olur ne olmaz diye mi, yumuşakça konuşmaya başladı?... Hayır, Saffet Ağbi’ye saygısı vardı aslında. Onu da yakan Sel Film’di. Karşılıklı bonolar vermişler birbirlerine milyonlarca liralık. Değiş tokuş hatır bonosu. Saffet ödemiş, ötekiler protesto olunca... Kaç kez söylemiş Cemil, bu Mahir puştuna güvenme Ağbi diye... Şimdi Saffet’in kaynı varmış, madenci, o çıkmış Mahir’in karşısına, dayamış tabancayı. Ya bu senetler ödenir, ya da anam avradım olsun seni temizlerim!.. Mahir Denizli’ye gitmiş, çiftlikleri varmış, onu satmaya. Satamıyormuş da... Herif Yeşilçam’ı, pehlivan tefrikası gibi burdan izliyor. Ben de bir şeyler duymuştum ya, Temel söylemese nerden bilirim böyle ayrıntıları. O da dünyaya küs gibi bugünlerde!, öğlende yemeğe götürmek için üsteledi Cemil Bey. Refik kalmadı. İşim var deyip çıktı. Dedikodudan bol şey yoktur bu Ankara işletmecilerinde. Alanları dar, gelirleri sınırlı. Sansür kurumu burda; ona da güçleri yetmez. Asıl Adana bölgesi... Onlar da Şahin Doğu’nun peşindeler. Temel demişti, bu oğlanda çok iş var diye. Gene de bir şey değil benim için-.. Adana işletmecisi Naim Makasçı valiz dolusu para getirip koymuş Şahin’in masasına. Bir zamanlar Narin diyordu; az koşmadı peşimizde. Geçende yalandan bir selâmla nasıl sırıtıp geçti kahvenin orda. Bunlar, böyle orospu çocukları!... Konuşunca da ağlıyorlar. Şimdi yeni moda; terör var, halk sinemaya gitmeğe bile korkuyor. Yalan da değil. Cemil de yakındı bir ara; hele geceleri boş gibiymiş salonlar. Annem de, geç vakitlere kalma, deyip durdu. Yasak Dakikalar pek kötü gitmemiş!. Ne kadar çalıp çırptıklarım nerden bileceksin? İşletmecinin acımasına kalmış... Bir de yıkılan yazıhanenin filmiyse... İşin bu ekonomik yanı düzelmeden demek... Ülke de böyle... Söyledin mi de solcu oluyorsun! Solcusu kolcusu var mı bunun, ortada bir şey işte. Biraz dolaştı sokaklarda, öğlende Piknik’te yedi. Tanıdığı bir kaç işletmeciye daha uğradı. Hep aynı şeyler, aynı ağızlar. Cam sıkılmıştı iyiden iyiye. Bir telefon mu etsem?... Sıhhi-ye’den Kızılay’a doğru yürürken karşısına çıkan P.T.T. yazısıyla anımsamış gibiydi. Rehberde numaraya bakıp Bulvar-palas’ı çevirdi. Narin Ceylân’ın adını verdi. Hemen bağladılar. İkinci çalışta açıldı telefon,</span></p>
<p class="calibre2"><span class="font1">— Buyrun!.</span></p>
<p class="calibre2"><span class="font1">Kalın, kaba bir erkek sesiydi. Kapatmak ağırına gitmişti,</span></p>
<p class="calibre2"><span class="font1">— Narin Ceylân’ı istemiştim!..</span></p>
<p class="calibre2"><span class="font1">— Kim arıyor?</span></p>
<p class="calibre2"><span class="font1">Duraladı bir,</span></p>
<p class="calibre2"><span class="font1">— Refik Tunadan...</span></p>
<p class="calibre2"><span class="font1">Adam da duraladı.</span></p>
<p class="calibre2"><span class="font1">— Bir dakika Refik Bey dedi sonra, daha aşağıdan bir sesle...</span></p>
<p class="calibre2"><span class="font1">Bir sessizlik. Telefonun ağzını eliyle mi kapadı herif nedir? Uzadı da... biraz sonra açıldı telefon,</span></p>
<p class="calibre2"><span class="font1">— Kusura bakmayın Refik Bey, dedi aym aşağıdan ses. Narin Hanım banyodaymış. Telefonunuzu alalım, o arasın sizi...</span></p>
<p class="calibre2"><span class="font1">Kızgınlıkla kapadı kapayacaktı Refik, tuttu kendini,</span></p>
<p class="calibre2"><span class="font1">— Bir dakika dedi; o da.</span></p>
<p class="calibre2"><span class="font1">Küçük defterini çıkarıp annesinin telefonunu verdi, kapattı. Yanlış yaptım. Ben ararım deyip kapatmaktı en iyisi! Niye? Aramazsa karı?... Aramazsa aramaz... Küçük mü düşeceğim? Daha da artmıştı sıkıntısı. Tiyatrolar da başlamadı daha. Başlasa çok gidersin de- •. Oynanan bir oyunu bir yerden çakılıp seyretmeğe alışamamıştı bir türlü! İstediğim köşeden bakmak varken... Kitapçılar çarşısına indi. Vitrinleri dolaştı. Bazı kitapçılara girip uzun uzun baktı; bir iki kitap aldı. O günlerde övülen öykülerdi biri. Ey e gidip şunu okuyayım. Ne çok kitabı var Şem’i Bey’in!. Zavallı adam... Kızılay’ı yukarı yürürken pastaneye takıldı. Çay vardır burda. Girdi, çay söyledi, pasta getirtti. Genç çiftler vardı masalarda tek tük... Kitapları açıp karıştırdı şöyle bir. öykülerden birine başlayınca alamadı kendini. Çok tatlı anlatılmış. Güney doğu Anadolu’nun bitmek bilmez dertleri. Tam filmlik... İkincisine geçti. Demlikteki artık iyice soğuyan son çayı bardağa boşaltırken dördüncü öyküyü de bitirmişti. Saat da... Kalktı. Öykülerin anlattığı olaylar içini burkuyordu. Kadınlar köle; ya dövülüyor, ya öldürülüyor... Erkekler ne bok? Onlar da köle. Annem ne diyor; her şey o kadar başka ki kadınlar için... Erkekler için başka değil mi? Hele o yörelerde, her şey başka demek!.. Bazı uyduruyorlar gibi geliyor! Bu kadar kötü olabilir mi? Böylesi ağır koşullarda niye yaşıyor insanlar? Ne yapacaklar yani? Yaşayıp gidiyorlar işte! Biz daha mı iyiyiz Amerika’da, Avrupa’da yaşayanlara baktım mı?... Orda da ne rezillikler var... Böyle bu dünya! Herkesin payına bir şey düşmüş!.. O kadar da değil. İnsanlar daha akıllı olup da bazı şeyleri düzeltseler... Solcular da bunu istiyor. Yanlış mı?... Karanlık basmıştı eve geldiğinde. Dolmuştan inince pencerelere baktı, ışık vardı. Onlar da gelmiş. Kapıyı mutlu bir yüzle açtı annesi. Kucaklayıp öperken,</span></p>
<p class="calibre2"><span class="font1">— Gelebildin şükür, dedi. İki kez Narin Ceylân aradı seni...</span></p>
<p class="calibre2"><span class="font1">Aradı demek! Narin Ceylân’la konuşmaktan onur kazanmış gibiydi Mefharet Hanım! Annesi misiniz demiş, yakınlık gösterip epeyi uzun konuşmuş. Çok candan kızmış!.</span></p>
<p class="calibre2"><span class="font1">— Hemen ara sen de, diyordu Mefharet Hamm. Numara orda... Yemek hazır... Konuklar da var...</span></p>
<p class="calibre2"><span class="font1">Salondaki yemek masasında Şem’i Bey’le birlikte oturmuş kadınlı erkekli birileri vardı. Refik başıyla selâmladı geçerken, Şem’i Bey’e de geçmiş olsun deyip telefona gitti. Hepsi susmuş telefonu dinliyor gibiydiler! Çevirdi numaraları. Narin Ceylân Hanım şimdi çıkmışlar. Adını verdi Refik, gelince bildirsinler diye. Tuvalete geçti hemen, yıkanıp masaya döndüğünde konuklarla tamştırdı annesi. Bir kan koca. Bir yaşlıca kadın bir de genç adam. Adlarını tutamamıştı. Çifltin erkeği maliye profesörü filân. Şem’i’nin sınıf arkadaşıymış, öteki adamın avukat olduğunu konuşmalardan çıkardı. Ailenin yakın çevresinden bunlar. Masa başındaki Şem’i Bey’in sağına almışlardı Refik’i. Hastanedeki umutsuz görünümünden kurtulmuş gibiydi Şem’i Bey. Giysilerden, ordaki havadandı demek. Gülüyor, masadakilere, özellikle profesör arkadaşına takılıyor, sağlığı konusunda iyimserlik dağıtmanın uğraşını sürdürüyordu. Bu akşam için geçen haftadan sözleşmişler, iyi de olmuş diyordu Şem’i Bey. Hem doktorun elinden erken kurtulmuş, hem de, Mefharet Hanım’a, mutfakta çok yorulmaması için hastane nedeni çıkmış! .. Şem’i Bey’den başka herkes rakı içiyordu. Yiyeceklerin çoğu dışardan alınmış mezelik şeylerdi. Ak soslu bir tavukla, daha ılıkça nefis bir barbunya pilâkiyi annesinin ne vakit pişirip kotardığına herkes gibi Refik de şaşmıştı. Mefharet Hanım mutluluk gösterisinde bir gülümsemeyle susuyor, bu sözlerin uzamadan geçip gitmesi, ilginin, apaçık bir övünmeyle baktığı oğluna dönmesi için sabırla bekliyordu sanki. Şem’i Bey anlamış gibi Refik’e döndü,</span></p>
<p class="calibre2"><span class="font1">— Mefharet söyledi mi? Dedi. Sizin filmi göremedik bir türlü. Yasak Dakikalar’ı... Biz Anamur’a gittikti. Geldik ki oynayıp bitmiş. Mefharet de çok üzüldü, ben de...</span></p>
<p class="calibre2"><span class="font1">Sinema odaktı artık. Yerli sinema. Oyuncusundan yapımına, herşeyi soruyorlar, Refik’in anlattıklarını artan bir ilgiyle dinliyorlardı. Genç avukat Şahin Doğu’ya tutkundu. Hammlar Narin Ceylân diyorlardı!.</span></p>
<p class="calibre2"><span class="font1">— Yemeğe çağırsana dedi annesi. Yakından görsek biz de... Çok kanım kaynadı...</span></p>
<p class="calibre2"><span class="font1">Güldü Refik,</span></p>
<p class="calibre2"><span class="font1">— Söyliyeyim dedi...</span></p>
<p class="calibre2"><span class="font1">— Fazıl’m da kanı kaynıyordu, değil mi Fazıl?...</span></p>
<p class="calibre2"><span class="font1">Şem’i Bey’in profesöre takılması, herkesin, başta Fazıl</span></p>
<p class="calibre2"><span class="font1">Bey’in kahkahalarına neden olmuştu. Sululuğa varmadan sinemaya döndü gene. Toplumsal içerikli filmlerden söz etti avukat (Bahri Bey). De Sica’nm, Rosselini’nin, Germi’nin bir kaç filmini görmüştü Paris’te. Söz sansüre geldi, ülkenin durumuna geçildi. Herkes kararmıştı birden. Çöken sessizliği aşmak ister gibi,</span></p>
<p class="calibre2"><span class="font1">— Kötümser olmak yanlış belki, dedi Fazıl Bey. Neye varacağını kestirmek de kolay değil. îç savaş körükleniyor.</span></p>
<p class="calibre2"><span class="font1">Tanımadığı bazı adlardan söz ettiler, profesörler filân... Evlerinden başka yerlerde kalıyorlarmış, değişik yerlerde. Vurulacaklar diye... öldürülenlerden söz ettiler. Çoğunu tanıyorlardı. Bakanlıklarda, devlet dairelerinde dişe diş, göze göz bir köşe kapmaca oynanıyordu. Çoğu yerlere aşın sağın adamlan yerleştirilmişti. Temelden bir silkeleme olmadıkça bu çıkmazdan kurtulmak kolay değil. Nasıl olacaktı o da? Yoksulluk yaygınlaşıyordu. Bir toprak reformu yapamadılar diyordu Şem’i Bey. Konuşmalar uzayıp gittikçe iyiden iyiye şaşırmaya başlamıştı Refik. Bu konuşmalan yapanlar çevresindeki solcular değil, Ankara’nın saygın kişileriydi; hocası, yöneticisi filân. Adını ettikleri yakınları da öyle... Gündüz Ağbi, Fuat, Emine, bizim Serdar olsalar burda, hemen kay-naşıverecekler! Şem’i Beyle de... Annem bile benden yakın onlara!. Ben de uzak değilim aslında da, demek bu tür düşünmek yaygın... En baştaki kişiler bile!. Emine haklı; daha öğreneceğim çok şey var benim. Okumam gerek. Okumakla da olmuyor. Yalnız kitaptan değil, biribirinden öğreniyor insanlar. Çevren olacak. Kimden ne öğreneceksin bizim piyasada? Tamam, biraz da biz kaçtık!. Geç olmuştu. Kalkma sözleri ediliyordu ki, telefon sesiyle herkes duraladı. Mefharet Hanım sevinerek koşup açtı hemen,</span></p>
<p class="calibre2"><span class="font1">— Burda efendim, dedi. Bir dakika... İyi geceler Narin Hanım.</span></p>
<p class="calibre2"><span class="font1">Herkesin gözü, kulağı üstündeyken Narin’le telefon konuşması yapmaktan böylesi sıkılacağını düşünemezdi. Sesinin titrek çıkacağından korktu.</span></p>
<p class="calibre2"><span class="font1">— Merhaba!, dedi yavaşça...</span></p>
<p class="calibre2"><span class="font1">— Merhaba Refik’ciğim!.. önce bağışla!. Gündüz o ayıların yanında konuşmak istemedim seninle, banyoda dedirttim. Alınmadın değil mi?</span></p>
<p class="calibre2"><span class="font1">Güldü Refik; sevinmişti de,</span></p>
<p class="calibre2"><span class="font1">— Yok canım dedi, anladım!..</span></p>
<p class="calibre2"><span class="font1">— Hadi atla gel!...</span></p>
<p class="calibre2"><span class="font1">Gecenin sessizliğinde sesi çan çan ötüyor, telefondan odaya taşıyordu. Sırtından terler gibi oldu. Duraladı,</span></p>
<p class="calibre2"><span class="font1">— Bakalım, dedi kekeler gibi. Sen daha burda mısm?</span></p>
<p class="calibre2"><span class="font1">Hastayım deyip kalmış o. Mahmut’lar arabayla gitmişler. Sabah ilk uçakta yer ayırtmışlar ona da. Yarın İstanbul’da iş koyacaklarmış.</span></p>
<p class="calibre2"><span class="font1">— Peki, ben arayacağım seni...</span></p>
<p class="calibre2"><span class="font1">Bu çekingen sözlerle aymış gibiydi Narin,</span></p>
<p class="calibre2"><span class="font1">— Yanında birileri mi var?</span></p>
<p class="calibre2"><span class="font1">— Annemlerde kalıyorum. Evet!...</span></p>
<p class="calibre2"><span class="font1">Sanki bilmiyor annemlerde olduğumu... Ne saçma!. Bir duraladı kız da. Bozulmuş muydu?</span></p>
<p class="calibre2"><span class="font1">— Ver annenden ben izin alayım istersen! Dedi alaylı bir sesle.</span></p>
<p class="calibre2"><span class="font1">Bir kahkaha attı. Kızararak gülümsedi Refik,</span></p>
<p class="calibre2"><span class="font1">— Tamam, dedi yavaşça. Sağol aradığın için. Görüşeceğiz. îyi geceler.</span></p>
<p class="calibre2"><span class="font1">— Bekliyorum ha!..</span></p>
<p class="calibre2"><span class="font1">Yavaşça kapattı telefonu. Masaya dönerken, annesine baktı,</span></p>
<p class="calibre2"><span class="font1">— Yarın sabah ilk uçakla gidiyormuş dedi. Yemeğe çağıramadım. Siz İstanbul’a gelince artık...</span></p>
<p class="calibre2"><span class="font1">Bu yan şaka sözler, Mefharet Hanım’ın, biraz önceki telefon konuşmasını konuklarıyla birlikte dinlerken, oğluyla duyduğu övünmeli mutluluğu artırmış gibiydi. Bir anlık sessizlikten yararlanan yaşlı Hamm, Narin Ceylân’ı sordu. Nasıl biriydi? Yani, okuyan, mokuyan, kültürlü filân... Şaşaladı Refik; gerçekten de, ne demeliydi? Güldü,</span></p>
<p class="calibre2"><span class="font1">— Bildiğim, Texas, Pekos Bili filân okur, dedi.</span></p>
<p class="calibre2"><span class="font1">Hep birden kahkahalarla gülmeğe başladılar. Fazıl Bey’in davranmasıyla kalkarlarken avukat,</span></p>
<p class="calibre2"><span class="font1">— Hocamm’a gönderin onu da, biraz bir şeyler öğrensin, dedi.</span></p>
<p class="calibre2"><span class="font1">Yaşlı Hamm da emekli edebiyat öğretmeniymiş!... Duygulu bir gülümsemeyle,</span></p>
<p class="calibre2"><span class="font1">— öğreneceğini öğrenmiş o, diyordu Hocamm. Benim öğretebileceğim bir şey yok!..</span></p>
<p class="calibre2"><span class="font1">Konuklan yolcu ettikten sonra masayı temizlemekte yardımcı oldu annesine. Şem’i Bey tuvalete girip kalmıştı. Ne köyü şey bu prostat!.. Yaşlı bir Rum vardı, stüdyoda montajcı. Yıllarca çekti adam, sonra öldü. Masayı toparlayıp da annesi koltuğa şöyle bir çökünce, karşısında dikili kaldı Refik;</span></p>
<p class="calibre2"><span class="font1">—■ Benim çıkmam gerek anneciğim dedi biraz da çekingen bir sesle. Arkadaşlara söz vermiştim de!..</span></p>
<p class="calibre2"><span class="font1">Bu yalana ne gerek vardı? Anlayışlı bir gülümsemeyle bakıyordu annesi, kalktı,</span></p>
<p class="calibre2"><span class="font1">— Anahtarın var, dedi.</span></p>
<p class="calibre2"><span class="font1">Gelip öptü Refik’i.</span></p>
<p class="calibre2"><span class="font1">— Sağolun!..</span></p>
<p class="calibre2"><span class="font1">Çıkıyordu ki, döndü gene,</span></p>
<p class="calibre2"><span class="font1">— Gelmezsem merak etmeyin dedi. Bakarsınız...</span></p>
<p class="calibre2"><span class="font1">Tamamlamasına kalmadan Şem’i Bey geldi,</span></p>
<p class="calibre2"><span class="font1">— Ne o gidiyor musunuz? Dedi...</span></p>
<p class="calibre2"><span class="font1">Mefharet Hanım karıştı hemen,</span></p>
<p class="calibre2"><span class="font1">— Arkadaşlarıyla sözleşmişler!</span></p>
<p class="calibre2"><span class="font1">— Bir oturup konuşamadık dedi Şem’i Bey. Yann öğlende Mülkiyeliler’de yemek yiyeceğiz, siz de gelin isterseniz...</span></p>
<p class="calibre2"><span class="font1">— Olur dedi Refik. Gelmeğe çalışırım. Ordan da otobüse giderim...</span></p>
<p class="calibre2"><span class="font1">Annesi karşı çıktı birden; ne otobüsüydü? Daha bir kaç gün kalsmdı gelmişken, işleri olduğundan söz etti Refik. Bari yarın gece birlikte olsunlardı hiç değilse. Ertesi sabah uçakla giderdi... Uçak da pahalı bir şey diyemedi annesine. Bakalım filân diye aynlıyordu ki,</span></p>
<p class="calibre2"><span class="font1">— Tamam dedi Mefharet Hanım. Uçak biletini yann ben ayırtırım. Bizim Nazan var orda... Taksi durağı köşede hemen, ordan bin. Gecenin bu vakti... Allah korusun!..</span></p>
<p class="calibre2"><span class="font1">Otele geldiğinde Narin de artık uyuyacakmış nerdeyse!. Asansörde kata çıkıp da yol halısının uzayıp gittiği bomboş koridora girince ikircikli kalmıştı önce. Koşturarak gel, sonra geri dön!. Allah seni kahretsin Emine diye!. Numara, karşı odaydı hemen. Kapıyı vurdu; halıdaki ayak tıpırtılarından sonra anahtar döndü kilitte; bir gecelikle, yan çıplak Narin karşısındaydı.</span></p>
<p class="calibre2"><span class="font1">— Uyuyordum nerdeyse, dedi. Annenden izin alabildin</span></p>
<p class="calibre2"><span class="font1">mi?</span></p>
<p class="calibre2"><span class="font1">Kapıyı kapatırken,</span></p>
<p class="calibre2"><span class="font1">— Sen olduğun için izin verdi; dedi Refik. Kanı pek kaynamış sana-.- Narin çekilmiş, alaylı gülerek bakıyordu uzaktan,</span></p>
<p class="calibre2"><span class="font1">— Hımm, dedi; ben de pek sevdim kaynanamı!..</span></p>
<p class="calibre2"><span class="font1">Sonra birden atılıp sarıldı Refik’in boynuna. Bu deli dolu</span></p>
<p class="calibre2"><span class="font1">karı!.. Kapının anahtarını gene trik diye çevirdikten sonra, ıssız odada, verebileceğinin tümünü döke saça verdi bu deli dolu kan!. Daha bir şeyler verme çabasındaydı ya, nesi kalmıştı ki?...</span></p>
<p class="calibre2"><span class="font1">— Niye kendine film yapmıyorsun? Dedi.</span></p>
<p class="calibre2"><span class="font1">Sırtüstü uzandığı yataktaydı Refik. Emine de öyle diyor. Öyle demiyor, hep birlikte yapmalıyız diyor. O, Emine!.</span></p>
<p class="calibre2"><span class="font1">— Ben oynarım, dedi Narin...</span></p>
<p class="calibre2"><span class="font1">Sevinemiyordu,</span></p>
<p class="calibre2"><span class="font1">— Sağol dedi yavaşça...</span></p>
<p class="calibre2"><span class="font1">Kalkıp bir sigara yaktı Narin. Aynanın önündeki pufa oturup bir iki soluk çekti dalgın gibi,</span></p>
<p class="calibre2"><span class="font1">— Bu Mahmut ayısı kapatıyor evin taksitlerini, dedi.</span></p>
<p class="calibre2"><span class="font1">Saffet Bey’le onun da çok şey yitirdiğini herkes gibi Refik de biliyordu.</span></p>
<p class="calibre2"><span class="font1">— Sokakta kalacağız nerdeyse!..</span></p>
<p class="calibre2"><span class="font1">Sigarayı sinirli bastınp kalktı; Pencereye yürüdü; sessiz dışarılara daldı bir süre, ağır ağır söylendi,</span></p>
<p class="calibre2"><span class="font1">— Ev yok, bark yok, çocuk yok, koca yok... Para da yok... Terzilere de bir sürü borcum var... Kimse inanmaz!...</span></p>
<p class="calibre2"><span class="font1">Döndü,</span></p>
<p class="calibre2"><span class="font1">— Burda kal bu gece, dedi.</span></p>
<p class="calibre2"><span class="font1">Ses çıkarmadı Refik. Gitmeyi düşünmemişti ki.</span></p>
<p class="calibre2"><span class="font1">—Aşağıda bir şey sordular mı?</span></p>
<p class="calibre2"><span class="font1">— Birileri giriyordu, birlikte sandılar beni.</span></p>
<p class="calibre2"><span class="font1">Gelip yatağın kıyısına ilişti,</span></p>
<p class="calibre2"><span class="font1">— Si...ş filmi önerdiler bana da dedi, biliyor musun? Ama, ne para!-.. Kovdum puştu... Gebertmek geldi içimden!. iyice orospuluk yapacağız artık!.. Gazinocular da geliyor ikide bir... Benim aklım fikrim sinema... öyle korkuyorum ki...</span></p>
<p class="calibre2"><span class="font1">Gözlerinde yaşlar birikti. Başını çevirdi hemen, sinirli kalktı; banyoya yürürken, sövgüler mırıldanıyordu. Dönüşte,</span></p>
<p class="calibre2"><span class="font1">— Uyuyalım hadi, dedi, çok yorgunum...</span></p>
<p class="calibre2"><span class="font1">Yandaki yatakta dönüp durdu saatler saati. Refik de uyu-yamıyordu. Işırken dalmıştı ki zil sesiyle fırladılar. Uçak içinmiş. Gitmeyeceğini söyledi Narin. Hastaydı. Onikiden sonraki uçağa ayırtsınlardı. Telefonda daha bir şeyler diyorlardı ki dinlemeden kapattı. Daha sonraki saatlerde bir iki kez kapının yavaşça vurulmasını da duymamış gibiydiler. Refik otelden çıktığında Onbiri geçiyordu. Biraz sonra da Narin ayrılacaktı. Kollarını dolayıp uzun uzun öptü Refik’i.</span></p>
<p class="calibre2"><span class="font1">— Bizim ayılarla bir şey olmaz, biliyorsun, dedi. İstanbul’da ara beni. Her şey öyle karışık ki, ben de bilmiyorum ne bok yiyeceğimi!.</span></p>
<p class="calibre2"><span class="font1">Bulvarda Kızılay’a doğru yürürken içindeki bir ateş sönüp kül olmuş gibiydi; kara taşlardı kalan, ilerde Güven Parkı’na girip bir kanapeye oturdu. Şu anda benim yerimde olmak isteyen ne çok kişi vardır ülkede; oysa benim yerim de bu!... Niye herşey bir bulanık, bir çentik çentik böyle?. Güven! Diyor anıt. Çalış, güven!. Kime? Hadi çalış!... Bu isli yürekle... Kalkıp Mülkiyeliler’in bahçesine vardığında yukardaki masadan sevinçle el eden annesini görünce buraya niye geldiğini anımsamış gibi oldu. Kalabalıktılar masada. Kadınlı erkekli binlerine tanıştırıldı. Bir müsteşar, bir gazeteci bir Üniversite Profesör’ü, bir yazar, bir bayan ressam, profesörün bir bakanlıkta çalışan yaşlıca kızı-.- Yanına oturduğu annesi adlarını da yineleyerek fısıldamıştı bunlan. Bir kısmı akıldan, yakın arkadaş çevresiymiş Şem’i Bey’in. Gazeteci dostları İstanbul’dan geldi diye toplanmışlar. Ara sıra burda bir araya gelir, söyleşirlermiş. Hemen karşılarındaki yaşlıca kızdan başkası pek ilgi göstermemişti Refik’e. Sinemayı pek seviyormuş yaşlıca kız; bir iki sözden sonra o da pek uzatmadan masada sürüp giden konuşmaya döndü. Güney-doğu’-daki toprak reformu adlı uygulamadaki oyunları konuşuyorlardı. Birden ilgilendi Refik. Şaşırdı da. Gazetecinin, profesörün, bir süre dinledikten sonra söze katılan müsteşann söyledikleri, bir konuşmada Gündüz Ağbi’den duyduklannın nerdeyse aynıydı! Bunlar da mı?... Açık açık söylüyorlar işte; bu aldatmaca solculukla bir yere varılamaz diyor profesör. Gazeteci de ona katıldı, ressam da... Müsteşar dinliyor, birasını yudumlayarak. Şem’i Bey,</span></p>
<p class="calibre2"><span class="font1">— Katılıyorum size ama, dedi...</span></p>
<p class="calibre2"><span class="font1">Sözünü tamamlayamadan profesör kesti hemen,</span></p>
<p class="calibre2"><span class="font1">— Sen bize katılamazsın Şem’i, dedi. Muz ağasısın sen... O kadar dönüm toprağım olsa belki ben de katılmam!..</span></p>
<p class="calibre2"><span class="font1">Gülüşmeğe başladılar. Şem’i Bey de gülüyordu hiç bir alınganlık göstermeden.</span></p>
<p class="calibre2"><span class="font1">— Biliyorsunuz dedi, ben her konuda ılımlılıktan yamayım. Toplumculukta da...</span></p>
<p class="calibre2"><span class="font1">Gazeteci takıldı bu kez de:</span></p>
<p class="calibre2"><span class="font1">— Muz ağası ılımlı sosyalist!..</span></p>
<p class="calibre2"><span class="font1">Gene gülüştüler. Yemekler gelmişti. Konuşmalar, kısa yemek süresince de, yemekten sonraki uzun söyleşide de, ağır? başlılığını yitirmeden, arasıra bu tür takılmalarla saatler saati sürüp gitti. Ülkenin içinde bulunduğu ağır durum, beklenen seçimler, siyasal partilerin önderleri, ileri gelenleri, sendikalar, dernekler, Türkiye’nin hemen bütün sorunları, sözden söze geçişlerle, Refik için eni konu şaşırtıcı biçimde, ağır ağır sıralanıvermişti. Masaya sonradan gelen bazılan da karışıyordu konuşmalara. Arasıra tartışmalara girseler de görüşlerindeki yakınlıklar, ortak benzer noktalar ağır basıyor, çoğunun katıldığı, bölüştüğü açık yargılara dönüşüyordu. Yalnız, bir ara ı^rayan orta yaşlı, babacan gülüşlü bir adamla sessizlik çöker gibi olmuştu masaya. Anlamış olmalı ki, bir süre sonra kalkıp gitmişti o da. Annesi onu da fısıldamıştı; T.R.T.’deymiş adam, ahlâksızın biriymiş! Kovculukmuş işi gücü!-.- Saatin Beş’e geldiğini öğrenince şaştı Refik. Vakit nasıl geçmişti? Biraz sonra yukarda, salonda, Türkiye’de Yabancı Sermaye konulu bir konuşma varmış. Siyasal’dan genç bir doçentin; ona çıkacakta çoğuları. Şem’i Bey’ler kalktı; kalamayacaklardı. Bir serginin açılışına söz vermişlerdi. Çıkınca ekledi annesi; ressam, Şem’i Bey’in akrabası olurmuş. Fransa’da okumuş filân... Üstüste telefonlar etmiş gelmeleri için. Bulvarda, Bakanlıklara yukarı yürürlerken, annesi koluna girmiş, yanlan sıra sessiz giden Şem’i Beyi, onun hastalığından kaynaklanan, daha dün kıvrandığı acısını unutmuş da sevinçten uçuyor gibiydi!. Oğlum, diyordu ikide bir. Ne çok seviyor oğlum demesini... Bir şey değil, Şem’i Bey kıskanacak! .. Gerçekten iyi adam bu... Ara sokakta bir apartımamn ilk katmdaydı sergi. Tanıştınldığı çeşitli kişilerin, genç film yönetmeni Refik Tunadan’a gösterdikleri sıcak ilgi yalnız annesinin mutluluğunu artırmıyor, Şem’i Beye de onur payı bırakıyordu! -. Resimleri pek sevmemişti Refik. Yapay, özenti köylü resimleri gibi geldi. Bir küçük tablo satın aldı Şem’i Bey, kartım iliştirdiler. Ne de pahalı! Gelmeleri-için genç ressam akrabamn, telefonlarla niye üstelediği anlaşılıyor!.. Ressam oğlam da sevmemişti. Uyduruk herifin biri. Sanatçı!... Akşam eve geldiklerinde iyice yorulmuştu Şem’i Bey. Solgun bir gülümsemeyle, kitaplığın önündeki koltuğa çöktü,</span></p>
<p class="calibre2"><span class="font1">— Ee, söyleyin bakalım Refik Bey dedi, ne vakit film yapacağız sizinle?</span></p>
<p class="calibre2"><span class="font1">Başladı gene; muz bahçelerinde film çevireceğiz!... Çok tatlı adamsın!... Şakayla açılan bu konuşmanın hiç de beklemediği bir önerinin girişi olacağım doğrusu kestiremezdi Refik. Kanapede yambaşma ilişiveren annesi evecenlikle atıldı; Şemi’iyle konuşmuşlardı, kendisi film yapamaz mıydı? Onlar da destek olsunlardı ellerinden geldiğince! Ne kadar gidiyordu bir film için? önce şaşaladı; gülecekti de. İlle de yapımcı olalım istiyorlar!... Toparlandı, ^gu tür desteklerin tatsız denemeleriyle dolu bizim piyasa...</span></p>
<p class="calibre2"><span class="font1">— Sağolun!. Dedi... Güç kazandırıyorsunuz bana... Düşünmeniz bile yeter. Çok zor bir şey... Batak işler bunlar... ödeme güvencesi olmayan bir işe başkasının parasıyla girmek ağır gelir...</span></p>
<p class="calibre2"><span class="font1">Hemen kesti Mefharet Hanım,</span></p>
<p class="calibre2"><span class="font1">— Ne demek başkası? Dedi. Biricik oğlumsun sen benim. Bugüne dek ne yapabildim ki?... Ben...</span></p>
<p class="calibre2"><span class="font1">Sonunu getiremedi, gözleri dolmuş, boğazına hıçkırık takılmıştı. Şem’i Bey yardımına yetişti,</span></p>
<p class="calibre2"><span class="font1">— Boş verin böyle kaygılara Refik Bey, dedi. Lütfen beni de yabancı bilmeyin. Sizin gibi genç bir yaratıcının yakım olmaktan onur duyuyorum. Bir şeyler yapmalısınız; en verimli yıllarınız boşa geçmemeli.</span></p>
<p class="calibre2"><span class="font1">Refik de duygulanmıştı gerçekten. Hadi bir de ben başlayayım annem gibi!.. Biraz sonra konuşma dayamşmalı bir aile toplantısına dönüşmüştü. Küçük bir evle bir bahçe vardı Mersin’de; Mefharet Hanımın annesinden kalma. Satışa çıkarmış onu. Bir o kadar da Şem’i Bey katacaktı gerekirse. Yemekte, yemekten sonra da bunlar konuşuldu. Mutluluk içinde yüzüyor gibiydi Mefharet Hamm. Yatarlarken anımsadı, uçak biletini gidip getirdi içerdeki çantasından. Parasım vermeğe kalkan Refik’i azarladı. Alışık olmadığı şeylerin saldırısıyla serseme dönmüştü Refik!... Ertesi gün uçak bulutların üstünde akıp giderken gülümsüyordu kendi kendine. Yeni değil ki, kaç gündür buralarda uçuyoruz biz!... Ayağımızı toprağa basıp hemen kolları sıvamalı!.. Olaylardaki inanılmaz gelişim ayağını toprağa basınca da bırakmadı Refik’i. Geldiğinde sessizdi ev. Girip divana uzandı. Emine’yle konuşsam mı önce? Sonra... Kapı çalındı. Önce ilgilenmedi. İkileyince kalkıp gitti kapıya. Şaşırdı. Sevindi de. Temel’di. Sarıldı hemen. O da sarıldı ya; durgun, içine kapalı gibi. Kanser mi gene! Kokuyor, içmiş de!.. Odaya girip de pencere karşısındaki sandalyeye iğreti ilişince soluk yüzü daha belirgindi.</span></p>
<p class="calibre2"><span class="font1">— Ankara’dan geliyorum...</span></p>
<p class="calibre2"><span class="font1">— Biliyorum, dedi Temel...</span></p>
<p class="calibre2"><span class="font1">Susup gözlerini dikti, öylece bakıyordu.</span></p>
<p class="calibre2"><span class="font1">— Hayrola? Dedi Refik. Hasta mısın?...</span></p>
<p class="calibre2"><span class="font1">— Dinle Ağbi, dedi Temel. Sen benim kardeşten de yakın, biliyorsun...</span></p>
<p class="calibre2"><span class="font1">Hay Allah, gene başladı!... Geveleme oğlum!.. Gevelemedi de -- Biraz daha baktı saplantılı biçimde,</span></p>
<p class="calibre2"><span class="font1">— Nazmiye’yi seviyorum ben Ağbi, dedi.</span></p>
<p class="calibre2"><span class="font1">Bizim Zühtü Bey’in berberi!. Kala kaldı Refik.</span></p>
<p class="calibre2"><span class="font1">— O da beni seviyor...</span></p>
<p class="calibre2"><span class="font1">iyi ya *. Buydu demek son günlerin kanseri!. Geçen kanserdeydi; Nazmiye ıhlamur kaynatmıştı buna!. Gülecekti, tuttu. Gülümsedi dostlukla.</span></p>
<p class="calibre2"><span class="font1">— Olur Temel’ciğim, dedi, niye olmasın!.</span></p>
<p class="calibre2"><span class="font1">Ne demekti bu, niye böyle demişti, kendi de bilmiyordu...</span></p>
<p class="calibre2"><span class="font1">—■ Olmuyor Ağbi dedi Temel inler gibi, olmuyor... Zühtü Bey Amca var... Bildiğin gibi değil! .. Ben bittim!..</span></p>
<p class="calibre2"><span class="font1">Ses çıkarmadı Refik. Temel de gözlerini dikmiş donuk donuk bakıyordu.</span></p>
<p class="calibre2"><span class="font1">— Sen konuşacan Ağbi!</span></p>
<p class="calibre2"><span class="font1">Ben mi konuşacağım? Kimle, Zühtü Bey’le mi?</span></p>
<p class="calibre2"><span class="font1">— Neyi konuşacağım, dedi biraz şaşkın, biraz terslenerek</span></p>
<p class="calibre2"><span class="font1">Bizim cici anneyle Temel... Gülecekti, gene tuttu. Kendi konuşacakmış aslında. Onu izleyip gelmiş buraya. Kapı açılıp kapandıydı demin; Zühtü Bey içerde demek!.</span></p>
<p class="calibre2"><span class="font1">— Bak Ağbi!.</span></p>
<p class="calibre2"><span class="font1">Sayıklar gibi anlatıyordu Temel. Zühtü Bey berber salonu açıyormuş Nazmiye’ye. Bonolar imzalatacakmış. Hüngür hüngür ağlıyormuş Nazmiye; ben sonra böyle bir adama diyormuş...</span></p>
<p class="calibre2"><span class="font1">— Nazmiye girmesin bu işe Ağbi!. Ben imzalayacağım!. Anlıyor musun? Nazmiye girdi mi...</span></p>
<p class="calibre2"><span class="font1">Pek bir şey anladığı yoktu Refik’in. Oğlan kafayı iyi etmiş biraz!. Abuk sabuk... Ne aileymişiz biz de!. Zühtü Bey berber cicianneme iş açıyor, cici babam da bana!.. Şem’i Bey de benden bono isterse... Gerilen sinirleri patlar gibi boşalıverdi birden; bir kahkahayla katılarak gülmeğe başladı. Tutmaya çalışıyor, olmuyordu; yaşlar geliyordu gözlerinden. Temel allak bullak olmuştu. Bir şeyler diyecekti, diyemedi. Durulmaya çalışan Refik’e baktı, acı acı salladı başım,</span></p>
<p class="calibre2"><span class="font1">— Sen gül Ağbi, dedi, gül!..</span></p>
<p class="calibre2"><span class="font1">Kara bulutlar gezindi yüzünde, birden kendini attı, başını küt küt yan duvara vurmaya başladı. Donup kalmıştı Refik. Gülecek bir yanı yoktu işin. Fırlayıp tutmasa kafasım duvarda parçalayacaktı nerdeyse! ..</span></p>
<p class="calibre2"><span class="font1">— öldüm ben diyordu Temel, öldüm ben!... Bırak beni, öldüm ben!...</span></p>
<p class="calibre2"><span class="font1">Kucaklayıp güçlükle divana çekti Temel’i. iyice gitmiş bu oğlan! Bir fincan ıhlamurun ettiğine bak!... Zühtü Bey’le ne konuşacağız? Çok tatsız be!. Böylesine gülünç şeyin nesine güleceksin?...</span></p>
<p class="calibre2"><a id="bookmark1"></a></p>
</body>
</html>
