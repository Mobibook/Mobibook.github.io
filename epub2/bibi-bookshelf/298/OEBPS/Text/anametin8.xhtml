<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre6"><a id="bookmark0" class="calibre9"></a><span class="font10">VII.</span></h2>
<p class="calibre2"><span class="font1">Nerden nereye? Pervin’in annesinin ölümünü, bir rastlantı, gazetede, Nihat’ın dışarda birileriyle yaptığı telefon konuşmasından duymuştu Gündüz. «Annesi mi ölmüş? Hangi Pervin Abla? Haaa...» İki masa ötedeki telefonu kapatıp da yerine gelince tutamadı, sordu, hangi Pervin Abla olduğunu. Nihat’ın konuştuğu, Fakülteden bir kız arkadaşıydı. Pervin’le aynı dernekteydiler demek, ölüme üzülünür de; niye üzüleceğini kestiremedi. Şöyle bir uzaktan yüzünü görmüştü kadının ilk gittiklerinde; aşağıda Refik’i beklerlerken, odadan çıkıp konukları selâmlayarak öteki odaya geçmişti. Pervin yalnız mı kaldı şimdi? Sana ne? O akşam Saffet Duran’da buluştuklarında Refik de anlattı olayı. Zühtü Bey de çıkmış hastaneden; ondan saklıyorlarmış. Bir işletmeciyle özel görüşme yapan Saffet Duran biraz bekletmişti bunları yan odada. Refik durgundu. Şahin pek söze girmiyor, esneyip duruyordu gizliden. Dün geceden uykusuz belli ki. Kimbilir nerde sabahladı? ölümden söz edilince başını salladı ne anlama geldiği anlaşılmaz biçimde. Gündüz’de de bir yorgunluk vardı. Şimdi ne konuşacağız bu adamlarla? Saffet Duran’a girmeleri akşamın oldukça geç saatim bulmuştu. Yazıhanede kimseler kalmamıştı pek. Saffet Bey özür diledi beklettiği için. Dostça gülerek ellerini sıktı. Sigara uzattı. Dinliyorum gibisine Gündüz’e döndü. Bir sessizlik oldu birden. Nerden başlayacağım şimdi?</span></p>
<p class="calibre2"><span class="font1">— Yorgunsunuz dedi Gündüz. Uzatmadan konuya girelim isterseniz... Biz bir şeyler yaptık.</span></p>
<p class="calibre2"><span class="font1">Duraladı. Dönüp Refik’e baktı, alıp yürütsün gibisine. Başı önünde dinlemekten öte bir şey düşünmüyor gibiydi Refik. Şahin de konuşmaz. Yardımcı olmak gereğini duymuş gibi gülümsedi Saffet Duran,</span></p>
<p class="calibre2"><span class="font1">— Yazılı bir şey varsa onu okusak daha şey olmaz mı? Dedi.</span></p>
<p class="calibre2"><span class="font1">Daha şey olur da, öyle okunacak düzgün bir şey de yoktu ellerinde. Şahin atıldı birden,</span></p>
<p class="calibre2"><span class="font1">— Tam yazıya dökmedik Ağbi dedi, sizle konuşalım da dedik...</span></p>
<p class="calibre2"><span class="font1">— Anlıyorum dedi Saffet Duran.</span></p>
<p class="calibre2"><span class="font1">Gündüz, kucağındaki dosyadan çıkardığı kâğıtları düzenlemeye çalışırken,</span></p>
<p class="calibre2"><span class="font1">— Bir şeyler var da, diye mırıldandı. Daha doğrusu sinematografik bir şema var, onu şöyle sıralayıp üstünde konuşabiliriz dedik-..</span></p>
<p class="calibre2"><span class="font1">Kırık dökük açıklamalarla öykünün aldığı biçimi anlatmaya başladı. Bazı yerlerde sıkılıyordu anlatırken; çalışmada pek beğenerek koydukları bazı şeylerin bile hiç de olmayacak, saçma sapan yakıştırmalar gibi gelmesine şaşıyor, anlatırken değiştirmeler, düzeltmeler yapma gereğini duyuyor, bunları yaparken de her şeye aşırı bir titizlikle, giderek sinirlilikle karşı çıkan Refik’ten gelecek tepkiyi düşünerek sıkıntısı daha da artıyordu, öyküyü şöyle bir özetleyip bitirince sırtını kaplayan bir terle ürperdi. Saffet Duran hiç kesmeden, algıladığını belli etmek ister gibi ara sıra ağırca baş sallamalarla sonuna dek dinlemişti. Kesin bir finale de bağlamamışlardı daha; bir kaç türlü bitebilirliği tartışmaya bırakmışlar, Saffet Duran’m bu konudaki düşüncelerini de öğrenmek istemişlerdi.</span></p>
<p class="calibre2"><span class="font1">— Konuşuruz dedi Saffet Duran sevinmiş gibi. Hangi son olursa olsun, öykü iyi toparlanmış gibi geldi bana. Kutlarım...</span></p>
<p class="calibre2"><span class="font1">Dönüp Refik’e baktı,</span></p>
<p class="calibre2"><span class="font1">— Değil mi? Dedi... Finalin şu ya da bu oluşu pek bir şeyi değiştirmez, bozmaz yani...</span></p>
<p class="calibre2"><span class="font1">Doğruydu dediği, olabilirliklerin hiç biri temelde ayrı değildi ötekinden. Aynı ya da benzer olayların sergileme çeşitliliği bir tür... Bir sessizlik olmuştu gene. Refik önüne bakıyordu, Saffet Duran’ı da yanıtlamadan. Birden başım kaldırdı</span></p>
<p class="calibre2"><span class="font1">— Valla bana çok katı geliyor Ağbi dedi birden...</span></p>
<p class="calibre2"><span class="font1">Katı mı geliyor? Yüreğinde bir sıkışma oldu Gündüz’ün.</span></p>
<p class="calibre2"><span class="font1">Bir şeyleri koparacak bu oğlan. Ne olacak şimdi?</span></p>
<p class="calibre2"><span class="font1">— Nasıl katı?...</span></p>
<p class="calibre2"><span class="font1">Biraz şaşırmış gibi Refik’e bakıyordu Saffet Duran. Refik de tedirgin kımıldadı bir iki, doğruldu. Söyleyeceğini toparlamaya çalışıyordu sanki. Kızarmıştı.</span></p>
<p class="calibre2"><span class="font1">— Çok tartıştık bu konuyu dedi.</span></p>
<p class="calibre2"><span class="font1">Sesindeki titrekliği örtbas etmeğe çalışır gibi durdu. Saffet Duran’a bakıyordu. Onun hemen bir şeyleri anlamasını mı bekliyordu ne? Bir sessizlik oldu. Koltuğuna yaslanmış, biraz yukardan bakan Saffet Duran’m duruşunda Refik’in beklediği anlayışın, güvencenin belirtisi yoktu. Deminki gülümsemenin biraz da alaya dönmüş izleri vardı. Gündüz de toparlanmıştı. Şu salak oğlandan da güçlü olamayacaksam... Sinirli biçimde bir iki daha kımıldadı Refik,</span></p>
<p class="calibre2"><span class="font1">— Ayrı şeylerden baktık, dedi. Ayrı. .. açılardan diyeyim...</span></p>
<p class="calibre2"><span class="font1">Gene durdu. Yüreklenmiş gibi aldı hemen,</span></p>
<p class="calibre2"><span class="font1">— Bu öyküde bana iyi gelen şeyler, kızın kendine kıymak için dolaşması, annesinin deliliği, soylarındaki hastalık filân, bunlar gölgede kalıyor hep, çıkmıyor. Sonra bir dizi olay var... Çoğu gereksiz bence... Bilmiyorum şimdi ayrı ayrı şey yapalım mı?...</span></p>
<p class="calibre2"><span class="font1">Sustu. Gündüz kavramıştı durumu. Doğru söylüyor oğlan. Açılarımız ayrı. Ne olacak şimdi? Gülümser gibi bakmasına karşın Saffet Bey de duralamıştı. Doğruldu.</span></p>
<p class="calibre2"><span class="font1">— Neler konuştuğunuzu bilmiyorum dedi. Gene de iyi bir yere varmışsınız bana sorarsanız. Ayn yönlerden yaklaşmak bir olaya, bir öyküye, öyle büyük bir sakınca yaratmaz.</span></p>
<p class="calibre2"><span class="font1">İşin başındayız daha. Tartışmalar ummadığınız biçimde ortak bir yere vardırır bakarsınız.</span></p>
<p class="calibre2"><span class="font1">Refik,</span></p>
<p class="calibre2"><span class="font1">— Sanmıyorum, dedi birden.</span></p>
<p class="calibre2"><span class="font1">Sinirli biçimde kesmişti. Gene bir sessizlik oldu.</span></p>
<p class="calibre2"><span class="font1">— Çok tartıştık diye aldı Refik. Olmadı. Ayn şeyler söylüyoruz. Şema’da belki yakınlık oldu gibi görünüyor ama, temelde, işin özünde-■■ Bir de bakıyorsunuz öyle ayn ki... Böyle bir filmi göremiyorum ben. Sonra, sansürde ne olur, onu da bilemem. Biliyorsunuz sansür var bir de...</span></p>
<p class="calibre2"><span class="font1">Son taşı da koymanın güvenliğiyle kesip yavaşça ardına yaslandı. Sessizliği kimin nasıl bozması gerekiyordu, onu düşünmeğe başlamışlardı sanki. Şahin’e baktı Gündüz; gülüyor gibi. Güleceğine bir şeyler söylesene ulan!. Hep ben mi şey yapacağım? Çalışmada da böyle oldu. Oğlan öcünü aldı işte. Doğruldu yavaşça,</span></p>
<p class="calibre2"><span class="font1">— Doğru söylüyor dedi Gündüz. Benim de kaygılarım vardı, Refik çoğunu dile getirdi. Bir kez öyküyü anlayışımız, bildirisini yorumlamamız öyle ters ki birbirine... Sözünü ettiği o delilik, yok soyunda hastalık varmış, kızın soyunda gibi şeyler bana pek uyduruk geliyor. Zaten öykü de alaylı değiniyor oralara. Ama kızı bir kanlı eyleme sürükleyen sosyoekonomik nedenler, örtbas edilemeyecek, geçiştirilemeyecek şeyler değil. Şöyle söyliyeyim, o soydan gelip de anası, ninesi delilik belirtileri gösteren bir başka kız, ya da kişi bu ortam var olmasa, bu işlere kalkışır mıydı? O koşullar nice akıllı uslulan, soyu sağlıklı kişileri nerelere sürükler. Bunlar tartışılacak şeyler bile değil aslında.-- Bir tür kalıtıma bağlamak gülünç- -Durdu. Kızdığını belli etmemeğe çalışıyordu. Gene de dışa-</span></p>
<p class="calibre2"><span class="font1">n vuran bir şey olmalıydı ki Şahin kaygılı bakmağa başladı Gündüz’e. Dert etme Şahin’ciğim, daha ileri gidici değilim. Gene bir sessizlik çökmüştü odaya. Saffet Duran da düşünceliydi; önüne bakıyordu dalgınca. İş sarpa sarıyor demek--. Alıp başkasına verirler, olur biter. Cebinde avans üç bin liradan ancak bin küsür lira kaldığını ammsayınca ter bastı birden. Ne bok yiyeceğiz şimdi? Şu orospu çocuğunun yüzünden... Aynftıdnn mı almam gerek? Gebereyim daha iyi... Borçlanmak, dolandırmak var bir de!... Başını kaldırıp K&lt;ll(lmHcr baktı Saffet Duran,</span></p>
<p class="calibre2"><span class="font1">yrflylı; mi yapsak? Dedi. Sizler ayn ayn çalışma ya</span><span class="font">pıp </span><span class="font1">Krllr.scniz onu tartışsak... Karşılaştırma daha mı yol gös-Ifi İri olur?</span></p>
<p class="calibre2"><span class="font1">Orta yol önerisi kimseye pek çekici gelmemişti belli ki, sessizlik sürüyordu. Şahin, Saffet Duran’a baktı,</span></p>
<p class="calibre2"><span class="font1">— Valla Abi, dedi. Gerek yok bunlara bana sorarsanız.</span></p>
<p class="calibre2"><span class="font1">Herkesin kendine baktığım görünce ak dişlerini sıraladı,</span></p>
<p class="calibre2"><span class="font1">bekletti bir süre,</span></p>
<p class="calibre2"><span class="font1">— Bu çalışma iyi oldu, dedi yavaşça. Sonuç da iyi. Gündüz Abi bi yazsın, Refik de şey yapar bakarsınız o zaman...</span></p>
<p class="calibre2"><span class="font1">Refik ney yapar? Yazgımız bu piçin onayına bağlı demek.</span></p>
<p class="calibre2"><span class="font1">— Bağışlayın dedi Gündüz. Ben yazmam.</span></p>
<p class="calibre2"><span class="font1">Oda soğudu birden! Kucağındaki çalışma notlarım, öykü kitabını toparladı, uzanıp Saffet Duran’m masasına koydu.</span></p>
<p class="calibre2"><span class="font1">— Çalışmada daha uyumlu olabilecek bililerine vermeniz gerekecek. Buyrun... Boşuna vaktini almayalım birbirimizin.</span></p>
<p class="calibre2"><span class="font1">Saffet Duran’ın yüzünde bir gölge dolaştı. Sevindi gibi mi, yoksa kızmak mı?. Gündüz çekilip oturduğu koltuğunda içine dolan evecenliği bir yarı doyumla yenmişti... Biraz daha yukardan bakıyordu herşeye. Dışında hiç değilse... Üç bin lirasının da, parasının da, borcunun da--- Refik’e takıldı gözleri, o da biraz şaşırmışa benziyor... Şahin dişlerini gösterdi gösterecek... Beklenmedik bir şey bekleniyordu gene de!..</span></p>
<p class="calibre2"><span class="font1">— Ben konuk sayılırım burada Abi dedi Refik. Düşüncelerimi söyledim. Arkadaşlar bitirsin bu işi, ben çekileyim isterseniz...</span></p>
<p class="calibre2"><span class="font1">isterseniz deyince sınava mı çekiyordu Saffet Duran’ı? Gerilemek değil saldın bu... Yamna da Saffet Bey’i aldı mı... Pek aralamadan,</span></p>
<p class="calibre2"><span class="font1">— Yok canım, dedi Saffet Bey yumuşakça savuşturur gibi. Kimsenin çekilmesine gerek yok. Dediğim gibi, abartıyoruz biraz galiba. Kolejde bir hocamız vardı, «Her şeyi, sizin gibi düşünmeyenlerden öğreneceksiniz» derdi sürekli...</span></p>
<p class="calibre2"><span class="font1">Refik’e döndü,</span></p>
<p class="calibre2"><span class="font1">— Sen de biraz düşün bu konuda Refik’ciğim dedi. İvmeye ne gerek var? Gündüz Bey’den rica edelim, yazsın bir. Hepimiz yorulduk. Pasajda bir şeyler içip şöyle bir kendimize gelsek, en iyisiydi ya, söyleşi daha tatlı olurdu; yazık ki evde konuklarım var bu akşam.</span></p>
<p class="calibre2"><span class="font1">Kimsenin bir diyeceği kalmamıştı sanki. Refik önden fırladı. Ardından Şahin’le Gündüz çıktılar. Ayrılırken Saffet Duran sımsıkı tuttu Gündüz’ün elini, teşekkür etti!.. Masasındaki senaryo çalışmalarım, kitabı da saygılı uzatmıştı daha önce. Çıktıklarında,</span></p>
<p class="calibre2"><span class="font1">— Hadi bir yerlere gidelim abi dedi Şahin. Bozuk çalıyorsun biliyorum...</span></p>
<p class="calibre2"><span class="font1">O da iyi değilmiş, bu oğlana kötü bozulmuş o da...</span></p>
<p class="calibre2"><span class="font1">— Yoo, dedi Gündüz. Bir şey çaldığım yok benim!. Uykum var... Sende dökülüyorsun... Oğlan diretiyor. Doğal... Namuslu adam. Açık açık söylüyor, kötü mü?...</span></p>
<p class="calibre2"><span class="font1">— Namusundan onun dedi Şahin sırıtarak. Kafası namusundan küçük... Biz tuttuk onu şey yaptık. Herif bizi sepetlemenin yoluna bakıyor... Namus mu bu?...</span></p>
<p class="calibre2"><span class="font1">Ses çıkarmadı Gündüz. Kızgınlık duyuyordu. Refik’in Saffet Duran’daki davranışı, Pervin’den duyduklarıyla birle-şince umut mumut bırakmıyordu adamda. Gene de açık yürekli bir yanı var oğlanın. Onun açık yüreğine. Bizim yazgımız hep böyleleriyle uğraşmak bu ülkede, başka yolu var mı? Sinemada daha iyisi var da biz bunları mı yeğledik! Şahin de söylüyor en iyisi bunlar diye. Hiç değilse konuşabileceğin ortak yanlar... Ne de ortak ya! Çalışma sırasındaki direnmelerinin böyle bir saldırıya varacağını (Saldırı da değil düpedüz kovculuk etti Saffet Duran’a. Hem de gözümüzün önünde!.) saldırıya varacağını... Biz de ölçüyü kaçırıyoruz. Oğlan içtenlikle düşündüklerini söyledi. Ne var bunda? Hem de yönetmenlik fırsatını kaçırmayı da göze alarak... Yiğitlik değil mi? Senin; harcadığın avansı umursamadan, işi bırakmaya kalkmandan daha... Saffet Duran da ilginç bir herif... Liberal bir görünümü var... Kolej liberali -. Kesip erteledi kavgayı. Nasıl diretirdim. Peki şimdi ne olacak? Oturup yazacağız. Birden gözünde öyle büyüdü ki, keşke demin bıraktığında alı-verselerdi işi kurtulmuştum şu belâdan... Paracıklar?.. îçine parasının da, sinemasının da... Pervin’i arayıp baş sağlığı dilemeli... Bir de bu konuyu konuşayım. Babası da çıkmış, daha da Allahın belâsıymış o, diyordu. Oğluna bak babasını al!... Şahin’den ayrılıp da eve gelince, masaya, senaryo notlarım, tretman benzeri çalışmayı açtı, yazmaya oturdu. Yürümüyordu bir türlü... SAHNE 1. (DIŞ-GÜN) ORMAN KIYISI - KULÜBE ÖNÜ... Sonra?... Kalkıp dolaşmağa başladı odada. Refik’in çalışma sırasındaki karşı çıkışlarını, diretmelerini bir bir gözden geçirip daha serin kanlı düşünmeğe çalıştı herşeyi. Oğlanın istediği tutkulu bir çarpıklığı coş-kucu biçimde anlatmak. O da olur, niye olmasın? Yalnız o da bilmiyor işi nasıl yapacağını, özentiden, öykünmekten öte gitmiyor çabası. Üstünkörü duyduklarını yineliyor... Temelsiz. Ama, açıkça söylüyor. Arkadan kumpas kurması daha mı ijriydi? Saffet Duran nitelikli bir adam. Bizden yanaymış gibi; oğlanı da aklına koymuş... Demek bu işi biz bu oğlanla yapacağız... Her şeyi bizim gibi düşünmeyenlerden öğreneceğiz!. Kimsenin bizden bir şey öğrenmeye niyeti yok yalnız... Bu söz Refik’e idi daha çok. Hadi yaz da bir şeyler öğrensin oğlan... O kadar çene yorduk öğrendi mi? Odada dolanıp bir şeyler karalamaya çalışıp durdu saatlerce. Uykudan gözleri yanıyordu yattığında. Geç saatlara kadar uyku tutmadı gene de. Sabah yazdıklarına göz atınca umudunu yitirdi yitirecek kaldı bir süre. Avansı geri verecek parayı bulsa hemen bozardı bu Allahın belâsı işi. Gazetede düzetmeler sırasında gece yazıp da sabah beğenmediklerinin takıntıya dönüştüğü, bir an önce eve, masasının başına dönme isteğinin içinde kıpır kıpır büyüdüğünü görünce sevinmeğe başladı. Pervin’e telefon edip buluşma isteyecekti, ona da boş verdi. Hele bir iki gün geçsin; daha acısı sürüyordur kocakarının. Hafta içinde gün günden artan bir ivmeyle süren çalışma, sonunda tutkuya dönüşmüştü nerdeyse. Birlikte uğraşla ortaya çıkan şemanın çok ötesinde, hem de epeyi üstünde bir yapıydı gelişen. Tanımaya başlamıştı konuşturduğu, yürütüp yaşattığı, çalıştırdığı kişileri. Tanıyınca da bırakıvermişti yakalarım!... Artık kendi başına buyruk dolaşıyordu herkes!.. Ne benim isteğime bakan var, ne Refik’in!. Sadece ben bakıyorum onların ne yapıp ne ettiklerine; gözlerim üstlerinde... Çalışmanın bu gidişi güven oluşturmuştu içinde. Avansın geri kalanım da tüketmenin ne sakıncası var? Bitince de bütününü verirlerse bir palto alayım. Hafta sonuna doğru telefonla Pervin’i aradı. Telefonda kırık döküktü sesi Pervin’in. Baş sağlığı dileğini de öyle karşıladı; sanki kırgın gibi... Bir akşam yemeğine çağıracaktı, söyleyemedi. Telefonu hemen kapatmak istiyormuş izlenimi vermişti Gündüz’e. Hastalar bekliyorduysa; ya da Doktor... Şahin de uğramamıştı. Herkes benim yazmamı bekliyor, ne çıkacak diye... Refik’le bir karşılaşsak, öyle istiyordu ki. Niye? îlk günün kızgınlığı, kırıklığı yitince oğlana bir yakınlık duymaya başlamıştı içinde. Refik’in karşı çıktığı şeyler, önerdikleriyle uyuşmayan şeyler değildi ki... Onun istediği öğeleri de kullanarak geliştirmeyi denemişti öyküyü, tastamam oturdu... Sevinç vardı yüreğinde. Bir konuşsak, belki de ortaya yeni şeyler de atacak... Bakarsın gene yararlı olur... Bir de şımarır, iyice bok edermiş... Eder de-.. İkinci haftanın ortalarına doğru gazetede telefona çağırdılar. Şahin’di; acele Adana’ya gidiyormuş, haftaya dönecekmiş. Bir Allahaısmarladık demek için... Uğrayamamış... Yeni bir iş varmış da... Dönünce hemen arayacak. Senaryo nasıl gidiyor? İyidir. Dönünce konuşuruz... Hadi eyvallah... Şahin’in İstanbul’dan ayrılmasıyla yalnız kalmış gibi oldu birden, şaştı; kızıp toparlandı. Kızacak bir şey yok. Şimdi Refik’le baş-başayız burda! Onun üstüne git sen de... Giderim, o piçten mi yılacağım? Pazar günü öğlene doğru kalkıp da dün gece sabaha karşı bitirdiği son üç sahneyi okuyunca bir şenlik esti içinde. Gececi Orhan’la gün değiştirmişlerdi, boştu bu günü. Kalkıp yumurtalı salamlı bir kahvaltı hazırladı. Süt de vardı dünden. Madam sütü alıp kaynatıyordu onun için. Bu Madam Annik’i Tanrı gönderdi. Onunla mı evlensem, ne yapsam? Tıka basa kamım doyurup evden çıktığında Madam’ın bahçe yanından sesi geliyordu, komşularla kaynatıyor olmalı... Hava da nasılsa güneşli bugün. Soğuk esiyor ya. Kar mı gelir ardından. Yok, daha var... Taksim’e doğru yürüdü ağır ağır. Divan’ın karşısından Talimhane’ye. Tarlabaşı’na kıvrıldı. Hem geçmiş olsuna gidecekti, hem baş sağlığına. ■■ Çiçeksiz gidilir mi? ölü evine çiçek gider mi? Zühtü Bey’e mi gidiyorsun Pervin’e mi? Yokuşu inip kapıya vardığında soruya tam yanıt verememşti daha. Merdivende kesin inanmıştı çiçek getirmemenin doğruluğuna, önce alt kata, Pervin’e uğrayacağım. Elimde çiçekle olur mu?... Bunu sana değil, yukarıya, Zühtü Bey’e götüreceğim!.. Kapıyı çalmasına kalmadan Pervin açtı. Gündüz’ü görünce şaşaladı birden.</span></p>
<p class="calibre2"><span class="font1">— Hoş geldiniz, dedi. Kusura bakmayın, yukan çıkıyordum ben de... Buyrun...</span></p>
<p class="calibre2"><span class="font1">Buyurmaması gerekliliğini başka nasıl anlatırdı? Hüzünlü bir gülümseyişle şöyle bir çekilmişti kapıdan. Çok kısa süren bir ikirciklilikten sonra,</span></p>
<p class="calibre2"><span class="font1">— Birlikte çıkalım bir sakınca yoksa dedi Gündüz. Refik’i görmedim epeydir. Zühtü Bey’e de bir geçmiş olsun demek istiyordum...</span></p>
<p class="calibre2"><span class="font1">— Çıkalım, dedi Pervin. Zühtü Bey’in keyifli bir günü...</span></p>
<p class="calibre2"><span class="font1">Duraladı şöyle bir bakıp ciddileşti,</span></p>
<p class="calibre2"><span class="font1">— Size söylemiştim, dedi. Zühtü Bey’i biliyorsunuz...</span></p>
<p class="calibre2"><span class="font1">Gülümsedi Gündüz,</span></p>
<p class="calibre2"><span class="font1">— Biliyorum, dedi. Oğlunu da biliyorum!..</span></p>
<p class="calibre2"><span class="font1">Yukarda kapıyı açan Refik, pek bildiği gibi karşılamadı Gündüz’ü İçtenlikle sevinmiş görünüyordu.</span></p>
<p class="calibre2"><span class="font1">— Hoş geldiniz Ağbi, dedi. Ben de sizi arayacaktım. Ne iyi ettiniz... Yeni kurtuldum stüdyodan. Montajdaydım, bili-(yorsunuz</span></p>
<p class="calibre2"><span class="font1">Bilmiyordu Gündüz. Nerden bilecektim? Pervin’den ayırıp yandaki odasına aldı çabucak. Bir dakika deyip çıktı. Ağırdan bir müzik geliyordu pencere kıyısındaki küçük transistorlu radyodan. Çalıştıkları günleri ammsadı. Kitaplar, pencere, Şarlo posteri, divan, sandalya, masa, hepsi yerli yerinde. Gelsin de başlayalım! Şahin yok... Bir özlem geçti içinden, Şahin şimdi kapıdan girse... Refik girdi gülerek.</span></p>
<p class="calibre2"><span class="font1">— Ee, nasıl gidiyor Ağbi? Dedi... İlerledi mi biraz?... \</span></p>
<p class="calibre2"><span class="font1">Divana, Gündüz’ün karşısına ilişti.    '</span></p>
<p class="calibre2"><span class="font1">— Bilmem dedi Gündüz. Bir şeyler yapıyoruz...</span></p>
<p class="calibre2"><span class="font1">— Kaç sayfa oldu?</span></p>
<p class="calibre2"><span class="font1">— Kırk filân...</span></p>
<p class="calibre2"><span class="font1">Şaşırmışcasma açtı gözlerini,</span></p>
<p class="calibre2"><span class="font1">— İyi dedi. Yanlamışsınız gibi...</span></p>
<p class="calibre2"><span class="font1">Yanlamış mıydı? Bir ölçü yoktu elinde. Yanlamış gibi gelmiyordu.</span></p>
<p class="calibre2"><span class="font1">— Bakalım dedi, Gündüz. Yazıyoruz daha...</span></p>
<p class="calibre2"><span class="font1">— On sayfa bir kısım dedi. Refik. Ona göre-.. Yüz sayfayı geçmemeli...</span></p>
<p class="calibre2"><span class="font1">Kızacak oldu, tuttu kendini Gündüz. Kalıplara sokuyor beni oğlan... Yüz sayfayı geçmiyecekmiş!.. Ne demek on sayfa bir kısım? Bir şey ezberlemişler. Size uyarsak tamamdır; sizin gibi ölür çıkanz biz de... İyi ki getirip okutmadım yazdıklarımı, kimbilir ne herzelere kalkışırdı şimdi?... Sonunda bunlar okumayacak mı? Okuyacak... da... Peki bu Zühtü Bey’i görecektik biz, Pervin... İçerden kahkahalar geldi bir ara.</span></p>
<p class="calibre2"><span class="font1">— Şahin filme başlıyormuş, biliyorsunuz değil mi Ağbi?</span></p>
<p class="calibre2"><span class="font1">— Yo, bilmiyorum dedi Gündüz. Adana’ya gitti değil mi?</span></p>
<p class="calibre2"><span class="font1">Telefonu anlattı. Adana’ya gitmiş ya, ordan Maraş’a ge-*</span></p>
<p class="calibre2"><span class="font1">çip Ulusal Kurtuluş’la ilgili bir filmin dış çekimlerini yapıp geleceklermiş bir haftada... FIRAT - FİLM baş oyuncu almış Şahin’i, KAPLANLARIN KİNİ diye film. Şahin’in sözünü ettiği iş bu demek. Nasıl da koşuyor her şey... öyledir Ağbi, biz bir senaryonun kavgasını yaparken onlar iki film çekerler. Alaylı gülüyor Refik. Gönül onlardan yana değil, belli; sanki bana nisbet gülüyor hergele... Gündüz de güldü,</span></p>
<p class="calibre2"><span class="font1">— Niye yapmıyoruz dedi. Biz de öyle yapalım!..</span></p>
<p class="calibre2"><span class="font1">Ses çıkarmadı Refik. Bir şey diyecekti ki kapı vuruldu. Pervin uzandı,</span></p>
<p class="calibre2"><span class="font1">— Zühtü Bey, buyursunlar diyor dedi.</span></p>
<p class="calibre2"><span class="font1">Refik şaşırmış gibi baktı Gündüz’e</span></p>
<p class="calibre2"><span class="font1">— Babana bir geçmiş olsun diyecektim...</span></p>
<p class="calibre2"><span class="font1">Sevindi mi, şaşkınlığı daha da mı arttı? Holde gülerek elini sıkan Scniye’nin açtığı kapıdan girince, kadife perdelerin, duvardan duvara taban halısının ağır bastığı konuk odasında şaşalar gibi oldu. Pencere önündeki koltuğundan kalkan Zühtü Bey kahverengi hırkası gri kaşe pantolonu, terlikleriyle babacan bir pehlivan eskisi izlenimi bıraktı Gün-düz’de. Gülecekti. Uzanıp tuttuğu elini sallar gibi sıktı Zühtü Bey,</span></p>
<p class="calibre2"><span class="font1">— Hoş geldiniz dedi.</span></p>
<p class="calibre2"><span class="font1">iKarşısandaki koltuğu gösterdi.</span></p>
<p class="calibre2"><span class="font1">— Hoş bulduk dedi Gündüz. Geçmiş olsun...</span></p>
<p class="calibre2"><span class="font1">Sözünü ağzına tıkar gibi kesti Zühtü Bey,</span></p>
<p class="calibre2"><span class="font1">— Bir kahve içer misiniz? Dedi. Bana yapıyorlar...</span></p>
<p class="calibre2"><span class="font1">Duraladı Gündüz, hiç de cam istemiyordu.</span></p>
<p class="calibre2"><span class="font1">— Peki, dedi. Bir az şekerli rica edeyim ben de...</span></p>
<p class="calibre2"><span class="font1">Şimdi ne konuşacağız bu adamla? Koltuğuna yerleşmiş,</span></p>
<p class="calibre2"><span class="font1">kendisine dönük Zühtü Bey’e takıldı gözleri. Oğluna ne çok benziyor bu adam? Onun yaşlısı, biraz da kabadayı görünümlüsü!. Kızarsa dövecek! Oğlu öyle yukardan bakan izlenimi vermiyor. Tek benzemeyen yanlan o gibi...</span></p>
<p class="calibre2"><span class="font1">— Siz yazarsınız değil mi?</span></p>
<p class="calibre2"><span class="font1">Duraladı Gündüz,</span></p>
<p class="calibre2"><span class="font1">— Bir şeyler yazmaya çalışıyoruz, dedi gülerek.</span></p>
<p class="calibre2"><span class="font1">Zühtü Bey başını salladı,</span></p>
<p class="calibre2"><span class="font1">— Yazarlık büyük yetenek, dedi. Gençliğimde ben de pek düşkündüm bu şeylere!. Balkan’da yenilgimiz üzerine neler yazdımdı şöyle defter dolusu... Bunlar bilmez... Tarih öğretmenimiz vardı, Allah rahmet eylesin, Muhittin Bey, bir gün...</span></p>
<p class="calibre2"><span class="font1">Gündüz’ün ardı sıra odaya doluşan Pervin, Refik, Seni-ye’ye de baka baka öyküsüne giriyordu ki Makbuş uzandı kapıdan, Fuat Bey’in geldiğini söyledi... Seniye önde fırladılar hemen. Gösterisini bozan Makbuş’a bir bakış attı Zühtü Bey; gülmemek için kendini güç tuttu Gündüz... Kınşık alnına inmiş aklı karalı tel tel saçlan, soluk mavi gözleriyle kambursu Makbuş, bozacak bir şeyler daha aranır gibi bakındı odaya, Zühtü Bey’in yakınındaki boş su bardağım, çöplerle dolu meyve tabağını alıp çıkarken Fuat girdi. Arkadan yetişen Pervin tanıştırdı. Zühtü Bey’le selâmlaşıp el sıkıştıktan sonra Gündüz’e dönünce,</span></p>
<p class="calibre2"><span class="font1">— Sizi tanımayı çok istiyordum, dedi Fuat. Çok sevindim...</span></p>
<p class="calibre2"><span class="font1">Şaşırtmıştı Gündüz’ü... Sağolun filân gibi mırıldandı sadece. Zühtü Bey de, dahası Refik de şaşırmış gibiydi. Fuat’ın gelmesi değiştirivermişti odayı. Emine de gelecekmiş, konuklan bastırmış. Konuklan bitmezmiş onun. Zühtü Bey’e çı-kanp bazı kâğıtlar gösterdi, aşağı perdeden bir şeyler konuşmağa başladılar aralarında. İlâç adlan, firmalar söyleniyordu daha çok. Fuat, eczanedeki dalavereli bir sorunu açıklıyor olmalıydı. Ünlü bir yerli firmanın adı geçti bir ara. Zühtü Bey, gözlerini dikmiş dinliyordu; başını salladı kızgınlıkla</span></p>
<p class="calibre2"><span class="font1">— Berlin’de birlikteydik o puştla dedi. Adam oldular...</span></p>
<p class="calibre2"><span class="font1">Güldü Fuat.</span></p>
<p class="calibre2"><span class="font1">— Parası var Ağbi, adam olacak doğal ki...</span></p>
<p class="calibre2"><span class="font1">— Sıçmışım onların parasına...</span></p>
<p class="calibre2"><span class="font1">Bir kahkaha attı Fuat,</span></p>
<p class="calibre2"><span class="font1">— Sıç Ağbi, dedi. Sıçıklı mıçıklı alıp yüzlerine gözlerine sürerler... Heriflere para dedin mi...</span></p>
<p class="calibre2"><span class="font1">Sözler Zühtü Bey’in de pek hoşuna gitmişti. Bir kahkaha patlattı o da,</span></p>
<p class="calibre2"><span class="font1">— Allah belâlannı versin! Dedi.</span></p>
<p class="calibre2"><span class="font1">Gülümseyerek Zühtü Bey’e bakıyordu Fuat,</span></p>
<p class="calibre2"><span class="font1">— Kaygılanmayın siz dedi. Bir şeyler yapacağız. Konuşuruz...</span></p>
<p class="calibre2"><span class="font1">Ortaya dönmüştü Fuat.</span></p>
<p class="calibre2"><span class="font1">— Bu ilâç tekelleri bütün dünyada ne oyunlar oynarlar siz bilirsiniz Gündüz Ağbi dedi.</span></p>
<p class="calibre2"><span class="font1">Ne anlama geldiğini kendisinin de kestiremediği biçimde yavaşça başını salladı Gündüz! Basında rastladığı bir iki şeyden öte doğru dürüst bir şey bildiği yoktu aslında. Fuat’ın anlattıkları düzene öyle yakışıyordu ki, hepsini de biliyormuş gibi geldi. Bir çok önemli ilâçlardaki etkin maddenin yeterince olmaması, ölçüsüz fiyatlarla soygun düzeyinde kazançlar sağlanması, az kâr getiren yaşamsal bir çok ilâçlann ya-</span></p>
<p class="calibre2"><span class="font1">pılmaması... Şaşılası bir yanı yoktu hiç birinin. Miat da şaşırmış gibi anlatmıyordu.    /</span></p>
<p class="calibre2"><span class="font1">— Yalnız bizde değil, dışarda, en gözü açılmış ülkelerde bile öyle oyunlar oynuyor ki bu ilâç tekelleri... Şimdi İngiltere’de söz gelimi, büyük bir kavga var; Roch’un İngiliz hükümetiyle başı dertte. Mahkemelik oldular, yitirdi Roch... Bir buçuk milyon sterlin ödemek zorunda kaldı, İngiliz Sosyal Sigortaları’na... Trankilizan ilâçlarda üç yılda vurduğu aşın kâr bu... İngiliz Tekeller Komisyonu’ndan paçayı kurtaramadı, trankilizan ilâçlarda % 50 indirim yaptı... Bastılar ümüğüne... Ondan da bir % 70 daha... Şu soyguna bakın!... Hem de İngiltere’de... Devlet Tekel komisyonu, Roch’un, İsviçre’de 9 sterline sattığı ilâç etkin maddesini İngiltere’de tam 370 sterline sattığım saptamış... Bizdekini düşünün artık...</span></p>
<p class="calibre2"><span class="font1">Evecenliğe kalkışmadan, alaylı bir öykü anlatıyor gibiydi Fuat. Zühtü Bey de nasıl «ağzı açık» dinliyor! Bu Fuat tatlı adam. Pervin’e baktı Gündüz, kız mutlu belli ki!.. Refik de gözlerinin içine bakıyor adamın. Seniye... Asıl görülecek Seniye. Bu Fuat’a abayı yakmış bu kız!..</span></p>
<p class="calibre2"><span class="font1">— Bunlar her yerde olur!. Dedi Zühtü Bey. Eczacılık öldü bizde oğlum. Beyoğlu’nda, eczanelerin önünden şöyle bir geçince utancından yere giriyor insan. Pezevenkler neredeyse oyuncak, kozmetik mağazası... Eskiden havanı eline almadan eczacılık olur muydu?... Şimdi nerde havan?...</span></p>
<p class="calibre2"><span class="font1">Zühtü Bey çok önemli bir soru sormanın ağırlığıyla gözlerini dikti Fuat’a!. Soru biraz da bu yeni yetmeye gibi! Söyle bakalım nerde havan? Sen ömründe havanlı eczacılık yaptın mı?.. Konuyu oldukça uzaklara götüren girişimine gülerek bakıyordu Fuat. Sırıttı iyice,</span></p>
<p class="calibre2"><span class="font1">— Havanı alıp g....lerine soktular Ağbi, dedi...</span></p>
<p class="calibre2"><span class="font1">Zühtü Bey bir kahkaha patlattı. Herkes gülüyordu. Zühtü Bey’in öyle hoşuna gitmişti ki söz, yinelemeye başlamıştı... G...lerine soktular havam... G...lerine soktular... Patlatacak g...lerini... Kah kah kah... Gerçekten yaman herif bu Fuat» Kafası da çalışıyor. İsterse şu herifi parmağında oynatır... Zühtü Bey de, öyle Pervin’in dediği gibi değil pek... Dangul dungul bir yanı var belki ya, iyi kötü konuşuluyor gene de.. Kimlerle konuşmadık ki... Fuat dönüp de, «Tam filmi yapılacak konular değil mi Gündüz Ağbi?» deyince söz sinemaya kaydı. Gerçekten de tam sinemalık olaylar ya, sansür tepe-mizdeyken... Bir de bunların kafasıyla... Şu oğlan daha en sudan bir toplumsal yaklaşımı sindiremiyor, nerde kaldı, eleştiri, taşlama... Fuat sinema üstüne bir şeyler anlatmaya koyuldu. İtalyan gerçekçiliğinden söz ediyordu. Pietro Germi’-nin İtalyan kükürt işçilerinin Fransa’ya göçü üstüne yaptığı filmi görmüş... O madencilerin yaşamını, o yollarda çektiklerini... Zühtü Bey birden kesti,</span></p>
<p class="calibre2"><span class="font1">— Eski filmler de yok şimdi dedi. Bizim gençliğimizde Douglas Fairbanks vardı. Mary Pickford... Harry Baur, Mart-ha Eggert... Jean Kipura... Çocukluğumda ben de düşkün-‘düm...</span></p>
<p class="calibre2"><span class="font1">— Demek Refik sizden almış, dedi Fuat...</span></p>
<p class="calibre2"><span class="font1">Zühtü Bey yalancı bir kızgınlıkla baktı Refik’e,</span></p>
<p class="calibre2"><span class="font1">— Onun kimden ne bok aldığı belli değil, dedi.</span></p>
<p class="calibre2"><span class="font1">Gülüşmeler oldu gene. Refik de güldü. Zühtü Bey Gündüz’e döndü,</span></p>
<p class="calibre2"><span class="font1">— Siz öğretmenlikten mi? Dedi...</span></p>
<p class="calibre2"><span class="font1">Gündüz beklemediği bir soru karşısında gibi duraladı.</span></p>
<p class="calibre2"><span class="font1">— Pek değil, dedi. Tarih’ten çıktım ya, atamayı bekleye-meden başka işe girdim. Şimdi de gazetedeyim...</span></p>
<p class="calibre2"><span class="font1">Yuvarlayıvermişti. Başka soru sormasını önlemek ister gibi ekledi,</span></p>
<p class="calibre2"><span class="font1">— Sinema düşkünlüğüm çocukluktan başlar benim de. Fa-külte’de de kaçırmazdık filmleri... Kitap filân... Bir şeyler öğrenmeye çalıştık... Bakalım ne yapacağız?</span></p>
<p class="calibre2"><span class="font1">Fuat aldı hemen,</span></p>
<p class="calibre2"><span class="font1">— En iyisini yapacağımza hiç kuşkumuz yok Gündüz Ağbi, dedi. Şiirlerinizi, çevirilerinizi biliyoruz...</span></p>
<p class="calibre2"><span class="font1">— Sağolun!..</span></p>
<p class="calibre2"><span class="font1">Fuat’ın bu övgülü yakınlık gösterisi göze batar olmuştu. Zühtü Bey Refik’e baktı, bu konuda ondan bir şeyler bekliyor gibi. Refik eğdi başım. Bir sessizliği önlemek için Pervin aldı hemen,</span></p>
<p class="calibre2"><span class="font1">— Doğrusu hepimiz merakla bekliyoruz dedi.</span></p>
<p class="calibre2"><span class="font1">Seniye de başım salladı sıcak bir gülümseyişle, bir şeyler, diyecek oldu, vaz geçti. Pervin bir eksiği tamamlamak zo-runluğunu anımsamış gibi gülerek ekledi,</span></p>
<p class="calibre2"><span class="font1">— Refik’le çalışmaları daha da artırıyor merakımızı. İyi bir şey çıkacak, hiç kuşkumuz yok...</span></p>
<p class="calibre2"><span class="font1">İşin özüne değinmeyen bu sözler uçuvermiş, Refik’le, Gündüz’ün sessizliklerinin odaya bir ağırlıkla çökmesini engelleyememişti. Bu sessizliğe saldırır gibi birden kalktı Fuat,</span></p>
<p class="calibre2"><span class="font1">— Bana izin Ağbi, dedi. Yarın bekliyorum. Ayrıntıları da Ikonuşur bitiririz o işi de...</span></p>
<p class="calibre2"><span class="font1">Herkesle birlikte Gündüz de kalktı. İzin istedi o da. İyilik dileklerini yineledi. Tanıdığına sevinmişti Zühtü Bey’i. O da sevinmişti. Bekliyeceklerdi. El sıkışmalarıyla kapıyı bulmuş çıkıyorlardı ki Refik ceketini giyerek yaklaştı,</span></p>
<p class="calibre2"><span class="font1">— Ben de çıkayım, dedi. Stüdyoya uğrayacağım... Sokağa indiler.</span></p>
<p class="calibre2"><span class="font1">— Bizim düldül şurda dedi Fuat. Sizi bırakayım istediğiniz yere...</span></p>
<p class="calibre2"><span class="font1">Oldukça eski kaplumbağa modeli volkswagendi düldül. Yokuşun üstündeki yan sokaktaydı. Arabanın yamnda durdular.</span></p>
<p class="calibre2"><span class="font1">— Bilmiyorum dedi Gündüz, eve mi gitsem? Bir kararım yok... İsterseniz ben...</span></p>
<p class="calibre2"><span class="font1">— Siz arkaya geçin, dedi Fuat. Refik’i stüdyoda bırakırız; sizi şöyle Boğaz’a götüreyim....</span></p>
<p class="calibre2"><span class="font1">Güldü Refik,</span></p>
<p class="calibre2"><span class="font1">— öyle söyledim ben de, dedi, stüdyoya gitmiyorum...</span></p>
<p class="calibre2"><span class="font1">Fuat da güldü,</span></p>
<p class="calibre2"><span class="font1">— Anlaşıldı dedi, Zühtü Bey’den kurtulmak için numara yapmışsınız... Hadin Bebek’e gidelim...</span></p>
<p class="calibre2"><span class="font1">Sevindi Gündüz. Fuat’la birlikte olmayı öyle istiyordu ki... Bu oğlan takılmasa iyiydi ya-., öne Gündüz’ü almışlardı. Yoğun trafikli yollardan geçip Etiler sapağından Bebeğe ininceye dek Refik’le Fuat’ın konuşmalarım duymuyor gibi dalgın kaldı Gündüz. Eczaneyi artık Fuat işletecekmiş; bir tür ortaklık oluşmuş Zühtü Bey’le Fuat arasında. Refik de pek sevinmiş görünüyordu. Fuat’ın pek de gizli kapaklı olmayan eğilimleriyle Refik’in tutucu kafası nasıl bir yakınlaşma içindeydi? Konuşmalarından daha bir çözüme varamıyordu. Pervin bilir; telefon edip ona mı sorsam? Niye olmasın? Konuşulacak bir konu işte. Pervin de öyle çekici gelmişti ki... Ayrılırken, Gündüz’ün avucuna bıraktığı sim sıcak eli, bir acıyı örter gibi gülümseyen bal rengi gözlerinin saklamaya çalıştıklarını açıklıyor gibiydi. Sonunda bu kadına yakalanacak mıyım? İstemiyor musun? Onun istediği çok mu kesin? Şimdi annesi de yok!.. Engel o muydu? Evi de boş... O eve mi alacak seni? İçeri bile sokmadı. Yukarkilere hele Zühtü Bey’e karşı öyle bir işe kalkışamaz o kadın. İstese bile... Biz de hep bu hesaplarla...</span></p>
<p class="calibre2"><span class="font1">— Niye konuşmuyorsunuz Ağbi?...</span></p>
<p class="calibre2"><span class="font1">Aymış gibi dönüp baktı Fuat’a,</span></p>
<p class="calibre2"><span class="font1">— Bilmem dedi, öyle güzel ki... Şu görüntü...</span></p>
<p class="calibre2"><span class="font1">Yokuşu indikçe arabamn önü sıra eksilip azalan Boğaz,</span></p>
<p class="calibre2"><span class="font1">Marmara görüntüsünü gösterince bilincine varmıştı sanki bu güzelliğin. Gerçekten ne güzel!.. Sokaklara inince o da bitti. Yol boyu yalnız Fuat’la konuşan Refik’e takıldı kafası. Bu oğlan tedirginliğini saklıyamıyor bana karşı. Bizi Fuat’la yalnız bırakmamak için geldi!... Saffet Bey’in orda yediği naneyi nasıl temizleyecek? Pek umurundaydı... Yaptığıyla övünüyor mu desem?... Evde yakınlık gösterisiyle karşılaması üstünlüğüne inandığından... Kaçınılmaz; kapışacağız bu herifle biz. Hiç de gerek yok oysa. Gerek var, yok; insanlar böyle; bir çatışacaklar ki sınırı doğru çizsinler!.. Bebek’te Aşiyan* ın altında, Rumelihisan’na giden kıyıda sıra sıra arabaları görünce anımsamış gibi,</span></p>
<p class="calibre2"><span class="font1">— Şurda bir çay içeriz değil mi? Dedi Fuat.</span></p>
<p class="calibre2"><span class="font1">Yanıt beklemeden yavaşlayıp ilerdeki boş bir yere girdi, bağladı arabayı. Böyle kesin davranışı kendine mi, insanlara mı güveninden geliyor bu adamın? Bir tanker geçiyordu Bo-ğaz’dan. Öyle yakın ki... Rumen tankeriymiş, Refik söyledi. Bayrakları da hiç tanımam. Çaylar gelince söyleşi evlilik üstüne döndü.</span></p>
<p class="calibre2"><span class="font1">— Çayı çok severim dedi Fuat. Bereket Emine de seviyor. Hem de iyi çay yapıyor. Yoksa almazdım zaten!..</span></p>
<p class="calibre2"><span class="font1">Bir kahkaha attı. Refik de gülüyordu. Hep sinsi sinsi gülüyor bu oğlan. Bak şu Fuat’ın gülüşüne, gülme böyle olur işte. Bu Refik’le başım belâda benim...</span></p>
<p class="calibre2"><span class="font1">— Siz evlenip ayrılmışsınız değil mi, Ağbi?</span></p>
<p class="calibre2"><span class="font1">Soru değil de, Gündüz’e yakınlığını kanıtlamaydı Fuat’ın ki... Gülümsedi Gündüz,</span></p>
<p class="calibre2"><span class="font1">— Atlattık öyle bir şey! Dedi...</span></p>
<p class="calibre2"><span class="font1">Fuat’ın kahkahasına Refik de katılmıştı bu kez. Demek böyle de gülüyor! Fuat başladı evlilik üstüne konuşmaya. Aslında çok güçmüş evliliğe katlanmak. Bir sürü bağ iki yana da. Emine de öyle düşünüyormuş, önce, böyle bir halt etmeyelim demişler, ama olmuyormuş-.. Gülüyordu, niye olmadığını açık açık söylemiyordu da, gülüşüyle anlaştırıyordu sanki. Bağladı sonunda. Bitirme sınavına girecekmiş Emine.</span></p>
<p class="calibre2"><span class="font1">— Bakalım, dedi, Emmoş şu sınavı versin bir, düşüncesi değişmezse evleniriz!.. Siz öyle bir şeye kalkışmazsınız artık değil mi Ağbi? Bu işi hiç yapmayan eşşek iki kez yapan eş-şoğlueşşek derler bizim orda!..</span></p>
<p class="calibre2"><span class="font1">Kahkahayı bastılar. Az konuşan Refik, daha da az konuşuyor bugün. Konuşacak da bir şey yok ki... Eczanenin durumuna geçti Fuat bir ara. Eczacılar bir kavga yürütüyormuş ki... Zühtü Bey gibi birilerinin de önemli yeri varmış bu haklı kavgada. Namuslu eczacılar, Eczane Sahipleri Derneği... İşte bunun da bitti sözü. Patinaj yapıyor. Dalıp gitmişti Gündüz. Yandaki arabalara, Boğazdan geçen gemilere, suya dalıp balık kapan bir martıya, karşı kıyıya, tepelere... Bulutlar toplanıyor gene... Beylerbeyinden Çengelköy’üne gelirken bir gün Feriha... örgütlenmeden olmaz mı? Arabaya döndü yavaşça. Fuat’dı. Sinemadaki örgütlenmeden açmışlardı.</span></p>
<p class="calibre2"><span class="font1">— Peki, sendikaya güvenmiyorsun da neye güveniyorsun?</span></p>
<p class="calibre2"><span class="font1">Fuat’ın sorusuna ne diyeceğini bilmeden bakakalmış gibiydi Refik.</span></p>
<p class="calibre2"><span class="font1">— Güveneceğim de ne olacak dedi yavaşça. Ben filmimi yapmaya bakarım. Bizim çalışma koşullan böyle... Bazı günlerce çalışıyoruz stüdyoda, paramızı da alıyoruz ama... Setlerde desen, zaten çoğu... İyi para alıyorlar... Sürekli iş değil ki... Uç beş hafta burda, orda... filân yani... Bizimkilerin aldığı haftalığı kimse almaz başka yerde... İki bin, üç bin alan var... Haftada-.. Yani pek şey değil...</span></p>
<p class="calibre2"><span class="font1">Bunları söylerken gözlerini üstüne dikmiş Fuat’ın bakış-lanna daha fazla diretememiş gibi durdu. Bir suskunluk gezindi ara yerde. Fuat gülümsedi gene,</span></p>
<p class="calibre2"><span class="font1">— Sen de Zühtü Bey gibisin Refik’ciğim dedi. Sizin alanı pek bilmiyorum ya, soruna doğru yaklaşmıyorsun gibi geliyor bana... Filmini yapmaya bak gene; ama çevrene de bir bak. Sinema emekçilerinin örgütlenmesi tek ücret sorunu da değildir. Çok daha geniş boyutları olması gerek...</span></p>
<p class="calibre2"><span class="font1">— Değil mi Gündüz Ağbi?...</span></p>
<p class="calibre2"><span class="font1">Şaşırdı Gündüz, öyle sevinmişti ki tam sevinemeden kalmıştı! Oğlanı öğütlemiş gibi... Refik bozuldu, belli etmemeğe çalışıyor.</span></p>
<p class="calibre2"><span class="font1">— Bana sorma, dedi gülümseyerek. Biz Refik’le anlaşamıyoruz pek...</span></p>
<p class="calibre2"><span class="font1">Kızardı Refik, gülmeğe çalıştı,</span></p>
<p class="calibre2"><span class="font1">— Yok camm dedi kekeler gibi. Bir sürü anlaştığımız şey var...</span></p>
<p class="calibre2"><span class="font1">Kızarması da büyüdü gülümsemesiyle,</span></p>
<p class="calibre2"><span class="font1">— Ama, bu konular başka, dedi...</span></p>
<p class="calibre2"><span class="font1">Bir sıkıntı doldu Gündüz’ün içine. Yersiz bir tartışmaya mı gireceğiz şimdi?.. Bu konular başkaymış!.. Herifin yasak bölgesi. İnsanların yasak bölgelerini aşmaktan güç ne var yeryüzünde? «Midye gibisin» diyor Nâzım. Kapalı. Aç ulan kafanı!..</span></p>
<p class="calibre2"><span class="font1">— Bebek’e dönelim mi? Dedi Fuat. Karanyor. İki tek atanz. Emine’ler de gelecekti...</span></p>
<p class="calibre2"><span class="font1">Fuat’ın kesmesine sevindi Gündüz. Çok akıllı oğlan bu. Zamanlamasını öyle iyi biliyor ki... Diyalektik zamanlama demektir... Vakitsiz öten horoza ne diyorsun? Vakitsiz öttüğünü söyleyen kim? Gerçekten vakitsiz mi? Bakarsın gece yarısı öter. Sabaha daha biraz var! Uykularını bozuyor, uykula-nnı kaçırıyor horul horul uyuyanların... öt çilli horozum öt! Arabada konuşmadılar. Bebek’te kıyıda, denizüstü amerikan barlı bir yere gittiklerinde ortalık iyice kararmıştı. Bir sürü tanıdık karşıladı Fuat’ı. Refik’in de tanıdığı çıktı bir iki... Kucaklaşıp el sıkışmalar, takılmaların kıyısında yapayalnız kaldı kalıyordu ki Gündüz, Fuat dönüp koluna girdi hemen,</span></p>
<p class="calibre2"><span class="font1">— Gel Ağbi şöyle oturalım, dedi.</span></p>
<p class="calibre2"><span class="font1">Amerikanbara yakın bir masaya çekti: Bilileriyle tanıştırdı. El sıkışmalar filân... Yöre öyle yeniydi ki Gündüz için, daha kişilerin ayrıntılarına giremiyordu. Bir güzel kıza takıldı gözleri, sarışın, mavi gözlü; çekingenlikle başka yana döndü yavaşça. Kah kah kih kih; bir sürü anasının gözü herif... Dillerine düşmeyelim... Herkes kendi havasında oğlum. Bu da Emine kızımız olmasın? Çıtı pıtı bir kız çıktı bir yerlerden, gülerek yaklaştı,</span></p>
<p class="calibre2"><span class="font1">— Hani gelmiyeceğim demiştin, dedi Fuat’a.</span></p>
<p class="calibre2"><span class="font1">Doğru kestirmişiz demek. Emine, Fuat’ın yanıtlamadan alaylı gülerek bakmasına kızmış gibi Refik’e dönüyordu ki,</span></p>
<p class="calibre2"><span class="font1">— Gündüz Ağbi’yi tanımış miydin dedi Fuat.</span></p>
<p class="calibre2"><span class="font1">— Sevindim dedi Emine. Döndü, gülerek uzattı elini,</span></p>
<p class="calibre2"><span class="font1">— Bir şiiriniz çıkıyormuş bu ay. Çocuklar söylediler. Çok güzelmiş...</span></p>
<p class="calibre2"><span class="font1">Şaşırmıştı, hemen bir şey bulup söyleyemedi Gündüz. Başını salladı gülmeğe çalışarak. Emine de pek durmamıştı; dönüp amerikanbardaki bir oğlanın yanına gitti. Masaya dolanlarla her kafadan bir ses, ortak başlayan söyleşi, biraz sonra ikili konuşmalara dönüşmüştü. Akademili Mimarmış biri. Gazeteci, iktisatçı asistan... Rakısını yudumlayıp ilginç bulduğu sözlere kulak veriyordu Gündüz. Çevreyi denetliyor gibi. At yarışlarından, felsefe konularına, öyle de çeşitli ki... Bir ara amerikanbara kaydı gözü, Refik’le Emine’yi, gülüş-meli yakın, sıcak bir söyleşide görünce şaşırdı: Bu oğlan ne vakit geçti oraya? Ne konuşuyorlar böyle? Fuat’a baktı, o da dalmış; ülkenin sosyo-ekonomik yapısı ile estetik arasındaki bağ filân... Gözünü aç oğlum, senin estetik bağına giriyorlar?. Utan be!. Üzüntü duydu içinde. Niye böyleyim ben? Bu çocuklar yamnda öyle kirli buldu ki kendini... Kadın üstüne duygularım ilkel. Kurtulamıyorum da.». Düşüncelerimle doğru bulduğum şeyler somutta yalan olup kalıyor demek... Ama bu kızlar da biraz... Bizdeki felsefenin kısırlığından söz eden dalgın bakışlı adam, bir türlü basıma girmeyen son çevirisinden söz ediyor! Olmaz ki yani diyor, koca ülke çöl bir bakıma. Ne oluyor, ne bitiyor dünyada haberimiz yok. En aydınımız bile bakıyorsun... Yalan mı? Yo, yalan olur mu? Türkiye bütün bu doğrularla yaşayıp gidiyor işte... Bu çölde de işte böyle çeneye verip konuşa konuşa yaşıyor insanlar. İçkiyi çok mu kaçırdık? Uyku öyle bastırdı ki... Refik’le o kız, neydi, Emine miydi, amerikanbarda onların da mı uykuları geldi? Gitmişler. Salonda da yoklar işte. Biz daha oturacak mıyız Fuat kardeşim? Ülkenin estetik bağları... Kalktıklarında kimse kalmamış gibiydi. Fuat araba kullanacak durumda değildi. Bir taksiye bindiler. Sizi bırakırız deyip Gündüz’ü de almışlardı. Kimse konuşmamıştı yol boyu, önde Gündüz’ün yanındaki dalgın felsefeci Nişantaşı’nda indi. Elmadağı’nda Gündüz inerken Fuat uyukluyordu; gazeteciyle mimar da ayrımına bile varmadılar. Gündüz’ün «İyi geceler» dileğini şöför yanıtladı. Gecenin ortasında, karartılı sokakta yürürken öylesine bir yalnızlık çökmüştü ki içine, evde bir kadın beklemeliydi kurtulabilmesi için. Madam var ya! O bile beklemiyor. Emine mi bekleyecekti? O kimseyi beklemez. Fuat’a acıma duydu. Niye? Acıma değil, kızgınlık... Niyesi var mı? Böyle kızlarla evlenmeye kalktın mı sonunda ya komiser Atıl’a, ya komiser kafalı Refik’e... Nasıl sinsi puşt o Refik!... Nerden biliyorsun Emine’yle Refik’in... Bilmesi var mı be?... Pislik sende oğlum... Bırak elin orası burasıyla uğraşmayı... Bıraktık, Bakıyorsun oğlan iyi, has, aklı başında; bir de bakıyorsun gidip çirkef bir karıya... Çirkef herife bulaşan aklı başında kadın yok mu? Aklı başında kadın mı?... Vardır... Ne bileyim ben, ters işte... Aradığım buldu sanıyor insanlar, ayvayı yiyor!. Ha bire aramakla geçiyor yaşam. Asıl yapılması gerekeni yasaklamışlar, ondan bunlar... Yasaklayamadıklan daha bir sürü şey var. Eve gelince bir de ağrı oturdu başına. Bütün geceyi uyur uyanık, baş ağrıları arasında geçirdi. Sabah güç kalktı. Gazeteye geldiğinde,</span></p>
<p class="calibre2"><span class="font1">— Dün akşam iyiymişsiniz Ağbi, diye karşıladı Nihat</span></p>
<p class="calibre2"><span class="font1">Gülümseyerek yanıtladı sadece. Sormadı bile nerden duyduğunu. Durgunluğunu görünce üstlemedi o da. öğleden sonra sordu bir ara, Yoo, hasta filân değilim. Bir iş var, bitmedi. Ona sıkılıyorum biraz. Ne işi olduğunu da sormadı Nihat. Çok ince oğlan bu. Akşam birlikte olma önerisini çevirip doğru eve geldi. Hemen kapanıp çalışmaya başladı. Artık iyice içindeydi anlattıklarının. Olaylar kendiliğinden gelişiyordu sanki. Bu çalışma akışına öylesine kapılmıştı ki, ertesi günü Ma-dam’m çekine çekine gelip de, söylese mi, söylemese mi, bir tedirginlikten sonra verdiği haber bile hızım kesmemişti. Sivil bir bey gelip sormuş Gündüz’ü, burda mı oturuyor diye. Madam «He» demişse, sakın söylemeyeceksin demiş kendisine.</span></p>
<p class="calibre2"><span class="font1">— Ka sen siyasetçisin?</span></p>
<p class="calibre2"><span class="font1">Ne diyeceğini bilemeden kaldı Gündüz. Gülmeğe vurdu.</span></p>
<p class="calibre2"><span class="font1">— Yok canım, dedi. Görüyorsunuz, yazarım. Hükümet sevmez yazarları...</span></p>
<p class="calibre2"><span class="font1">Pek ürkmüşe benzemiyor Madam. Adamın siyasi polis olduğunu anlamış. Kartı da varmış.</span></p>
<p class="calibre2"><span class="font1">— Benim pederim de siyasetçiydi, dedi Madam. Ramga-var’dandı. Kuyumcu Harutyan... Polisler araridi bizi...</span></p>
<p class="calibre2"><span class="font1">Polisin üç gün önce aradığını öğrenince Madam’ın bir iki gündür merdivenlerde görünce niye odasına giriverdiğini anladı. Düşündü taşındı demek Madamcık. Belki de akıl danıştı yakınlarına. Nasıl olsa gelip arayacaklardı. Geç bile kaldılar. İHele Madam’m böyle yumuşak karşılayışı da ayrı bir mutluluk. Biraz tanıyordu Ermenileri. Ramgavar, Meşrutiyet’de filân kurulmuş liberal-demokrat bir ermeni örgütü. Şimdi kaldı mı? Taşnak-Hmçak asıl büyükleri... Dışarlarda bıçaklarım bileyip duruyor olmalılar... Madam’ın yumuşaklığı demek ki kapalıçarşıda kuyumcu pederi Harutyan efendiden geliyor. Baha da korkması gerekmez miydi?... Takıldığı bu sorunun yanıtı bir kaç gün sonra çıktı. Madam bir sabah kaynattığı sütü masaya koyunca döndü gülümseyerek.</span></p>
<p class="calibre2"><span class="font1">— Sen Yetvartyan’ı tanırsın? Dedi. Matbaacıdır... Siz-dendir o da...</span></p>
<p class="calibre2"><span class="font1">Sevinç doldu Gündüz’ün içine.</span></p>
<p class="calibre2"><span class="font1">— Tanımam mı, dedi Fransa’da şimdi...</span></p>
<p class="calibre2"><span class="font1">— He, Fransa’dadır. Mektubu gelir... Teyzemin torunudur...</span></p>
<p class="calibre2"><span class="font1">Hah, şimdi oldu Madam... Yetvartyan’la Ankara Cezae-vi’nde birlikte yatmışlardı yıllarca. Dünya tatlısı bir matbaa ustasıydı. Demek akrabayız Madam’la!... Daha ne korkacağım?.. Senaryoyu da bu hafta bitiririm artık. Sonraki haftamn ortasında bitti senaryo. Bittiği gün Pervin’i aramayı aklına koymuştu, öğlende gazeteye gittiğinde Pervin’in notunu verdiler. Telefon etmiş, aradığımı söylersiniz demiş. O da senaryoyu bekledi demek!.. Hemen aradı. Telefondaki sesinde Çekingenlik vardı Pervin’in. Uygun bir zamanda buluşsak diyordu. Bu akşamdan uygunu mu olur? Akşam gazeteden fırlayıp Galatasaray’a çıktı. Saffet Bey yoktu. Senaryoyu ordaki işletmeciye bırakıp Taksim’e yürüdü. Taksim’deki sinemanın önüne vardığında bekler buldu Pervin’i. Soğuktu iyiden iyiye. Kar gelecek havası. Gri bir manto giymişti Pervin. Gülümseyerek uzanıp elini sıktı,</span></p>
<p class="calibre2"><span class="font1">— Üşütmüşüm dedi. Ateşim de var biraz... Sizi de rahatsız ettim, kusura bakmayın...</span></p>
<p class="calibre2"><span class="font1">Düş kırıklığı başlamıştı Gündüz için. Çok kalamaz bu. Oysa neler kurmuştu... Bir lokantaya gitmeye de yanaşmadı Pervin. Sonunda, Sıraselviler’e yürürken yolüstü çukurdaki bir muhallebiciye girip oturdular. Bu kız niye aradı beni? öğreneceğiz... Gülerek bakıyordu Pervin,</span></p>
<p class="calibre2"><span class="font1">— Nasıl gidiyor Refik’le? Dedi.</span></p>
<p class="calibre2"><span class="font1">— Bilmem dedi Gündüz. Pek iyi gitmiyor. Bugün senaryoyu bıraktım yazıhaneye...</span></p>
<p class="calibre2"><span class="font1">— Bitti mi?</span></p>
<p class="calibre2"><span class="font1">— Bitti...</span></p>
<p class="calibre2"><span class="font1">Ee, bu muydu öğrenmek istediği bu kızın? Bu değilmiş.</span></p>
<p class="calibre2"><span class="font1">— Size birini soracağım dedi Pervin. Sizinle birlikteymiş, denildiğine göre...</span></p>
<p class="calibre2"><span class="font1">Sorduğu oğlanı güçlükle ammsadı. İzmirliydi. Bir ara gelip gitmişti cezaevine. Pek tanımıyordu. Takipsizlik karan almıştı. İzmirliler tanır. Kız kardeşi Pervin’lerin örgütüne girmiş; pek de atakmış. Kuşkulandılar demek. Araştırıyorlar... Den tamsam ne olacak? Bu kadının gözlerinde başka bir şey var. Kaçırıyor.</span></p>
<p class="calibre2"><span class="font1">— Başka? Dedi Gündüz, alaylı gülümseyerek.</span></p>
<p class="calibre2"><span class="font1">Pervin de gülümsedi.</span></p>
<p class="calibre2"><span class="font1">— Başka, dedi, paramz varsa yardım topluyoruz bir de. Grevdeki işçi aileleri için...</span></p>
<p class="calibre2"><span class="font1">Sevindi Gündüz. Üzüldü de. Cebinde, gönlünce yapacağı yardım parası kalmamıştı.</span></p>
<p class="calibre2"><span class="font1">— Sevinerek, dedi hemen, senaryodan para alacağım, biliyorsun.</span></p>
<p class="calibre2"><span class="font1">Cüzdanım çıkardı,</span></p>
<p class="calibre2"><span class="font1">— Bütün param bu...</span></p>
<p class="calibre2"><span class="font1">Dört yüz lirası vardı. İki yüzünü koydu masaya,</span></p>
<p class="calibre2"><span class="font1">— Bunları vereyim şimdilik dedi.</span></p>
<p class="calibre2"><span class="font1">Pervin yüz lirayı aldı,</span></p>
<p class="calibre2"><span class="font1">— Bu yeter dedi. Daha ay sonuna var. Sizi de parasız bırakmayalım...</span></p>
<p class="calibre2"><span class="font1">Hemen çıkardığı makbuzu doldurup uzattı. Bu da bitmişti... Gözlerini gene kaçırıyor bu kadın. Neyi saklamak istiyorsun?</span></p>
<p class="calibre2"><span class="font1">— Kalksak mı? Dedi Pervin.</span></p>
<p class="calibre2"><span class="font1">Kalktılar. Emine’yi, Refik’i sorsam mı? Soramadı bir türlü. Taksim’in yoğun akşam trafiğini kollayarak, hemen de hiç konuşmadan Bulvarın başına geldiler. Karşıya geçtiler aynı suskunlukla. Ayrılsam mı? Pervin de bir şey demiyordu. O da bu akşamın böyle bitmesini istemiyor da başka şeyi de beceremiyor mu? Niye?... Talimhane’den geçip Feridiye’ye doğru yürüyorlardı ki, Pervin dönüp baktı, durdu,</span></p>
<p class="calibre2"><span class="font1">— Sizi yordum buralara dedi. Sağolun. İzin isteyeyim...</span></p>
<p class="calibre2"><span class="font1">Gündüz de duralamıştı.</span></p>
<p class="calibre2"><span class="font1">— Gidiyor musunuz? Dedi...</span></p>
<p class="calibre2"><span class="font1">Ne saçma söz. Karşılıklı kaldılar bir süre.</span></p>
<p class="calibre2"><span class="font1">— öyle sevinmiştim ki bu gece birlikte olacağız diye.</span></p>
<p class="calibre2"><span class="font1">— Ben de, dedi Pervin. Ben de isterdim... Pek iyi değilim... Bağışlayın...</span></p>
<p class="calibre2"><span class="font1">Elini uzattı. Soğuktu eli. Hiç de ateşi var gibi değil. Başka bir şey var bu kızda. Annesinin ölümü mü?- Bitmedi mi -o? Pervin uzaklaşırken arkasından baktı bir süre. Dönüp yalnızlığıyla burun buruna gelince şaşalayıp kaldı. Niye bıraktım? Bırakmayıp da ne yapacaktım? Hadi, koş peşinden! Yarın ararım. Nasıl oldunuz, filân diye... Ertesi gün aradı, kaim bir erkek sesi, lâbaratuvarda olduğunu, çıkamayacağını, daha sonra aramasını söyledi. Daha sonra da meşguldü telefonu. Bu kadar sürekli telefona gitmesi mi ilgisini çekmişti Nihat’ın.</span></p>
<p class="calibre2"><span class="font1">— Pervin Abla’yı arıyorsunuz? Dedi.</span></p>
<p class="calibre2"><span class="font1">— Ha, evet, dedi Gündüz, önemsemez görünerek. Bir arkadaşın röntgen işi var da!...</span></p>
<p class="calibre2"><span class="font1">Yan alaylı bir gülümsemeyle baktı Nihat. Hiç de yapmaz böyle şey-..</span></p>
<p class="calibre2"><span class="font1">— Röntgen mi? Dedi.</span></p>
<p class="calibre2"><span class="font1">Bocaladı bocalayacak, açıklama yollarım aradı Gündüz. Oysa yalana ne gerek vardı? Nihat’ın alaylı gözleri başka şeyler söylüyor oğlum. Toparlandı,</span></p>
<p class="calibre2"><span class="font1">— Ne oldu da? Dedi aynı kaygısız görünümle...</span></p>
<p class="calibre2"><span class="font1">— Pervin Abla’nın röntgen işi dediniz de...</span></p>
<p class="calibre2"><span class="font1">Dedimse? Bu oğlan hiç bu kadar yılışık olmadıydı. Söylesene, Adanalı ayı... Gündüz’ün gözlerini dikip suskun baktığını görünce,</span></p>
<p class="calibre2"><span class="font1">— Hiç ağbi, dedi Nihat gülerek. Ben de yeni öğrendim... Dedikodu işte.</span></p>
<p class="calibre2"><span class="font1">— Bizim Sabri var Felsefe sonda yakışıklı bir oğlan. Onunlaymış...</span></p>
<p class="calibre2"><span class="font1">Ee, ne yapalım? Yüreği hiç öyle demedi. Soğuk bir şeyler gezindi birden. Nihat aynı kollayıcı tavrıyla tamamladı öykü-■yü. Oğlan Felsefe’ye bu yıl gelen Nahide diye bir kızla başlayınca-Pervin, röntgen dendi mi güleceksin!., öyle değil---Bilmem nerde pencereden görüp yakalamış bunları... Pervin röntgenci ya!.. Bizim hergeleleri bilirsin Ağbi.</span></p>
<p class="calibre2"><span class="font1">— İzmirli mi?</span></p>
<p class="calibre2"><span class="font1">Neden, nasıl deyivermişti, Nihat şaşkın gülümsedi.</span></p>
<p class="calibre2"><span class="font1">— Kız mı? Dedi... İzmirli... Nerden bildiniz Ağbi?...</span></p>
<p class="calibre2"><span class="font1">— öyle, geldi aklıma dedi Gündüz. Bir ağbisi var...</span></p>
<p class="calibre2"><span class="font1">— Ilaa dedi Nihat. Eskilerdenmiş... Tanıyorsunuz?... Duraladı Gündüz. Ağzında bir tatsızlık vardı.</span></p>
<p class="calibre2"><span class="font1">—- Valla, ben pek kimseyi tanımam oğlum dedi. İşimize bukalım...</span></p>
</body>
</html>
