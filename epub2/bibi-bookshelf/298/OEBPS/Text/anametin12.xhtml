<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre6"><span class="font6">X</span></h2>
<p class="calibre2"><span class="font1">Merdivenleri ağır ağır çıkarken kulakları uğulduyordu Zühtü Bey’in. Altta Genel Kurul’un yapıldığı, salondaki gürültüler yukarıya, sokağa taşıyordu. Birbirlerini yiyorlar. Yesinler. Allah tümünün belâsını versin!.. Sokaklarda da birbirlerini vuruvuruveriyorlar. Nasıl düştük bu duruma?.. Bütün suç İsmet Paşa’da; ’46’dan başlıyor bu iş. Particilik nesine bu ülkenin? Balkanlar bu yüzden gitti elimizden. Bir de «ortanın solu» yumurtladı. Bunadıydı demek... Al sana ortanın solu!.. Komünistlik kol geziyor... O da perişan oldu ya... Kuş kaçtı bir kez... Bülent diye dünkü oğlana kaptırdı koca partiyi... Sinemanın önüne çıkınca derin bir soluk aldı. Bu Marmara Sineması’nın yapılışım biliyordu, savaş yıllarında. Bayezit alanına baktı. Solda medrese, şimdi Belediye Kitaplığı mı diyorlar? Arkada şimdi Eczacılık Fakültesi —eski Askeri Tıbbiye—, Üniversite Rektör evi, kapısı, sağdaki benzeri yapı, eskiden Türkiyât Enstitüsü derlerdi, şimdi ne var orada? Bayezit Camii, ağaçlar... O ağaçların orda Çöplük, Küllük kahveleri vardı. Arada Emin Mahir Lokantası... Tramvaylar alanı dolanırdı. Kocaman salkım söğütler vardı yukarda. Solda sıra çınarlar... Havuz vardı. Alanın da içine sıçtılar... İndir, bindir, kaç kez yıkıp bozdular. Niye bizim işler böyle? Gün günden kötüye götürüyoruz her şeyi... Hem de yapacağız diye bozuyoruz!.. Sinema merdi-</span></p>
<div class="calibre3">
<p class="calibre2"></p>
</div>
<p class="calibre2"><span class="font1">verilerinin solunda, set üstündeki yeşilliklerle örtülü kahveye baktı. Girip bir akşam kahvesi içmek geldi içinden. Anımsadı, burası sağcı komandoların kahvesi demişlerdi. Olsun, bana ne? Vatanseverliğin adını böyle bokluyorlar belki!.. Gene de gitmek gelmedi içinden. Hiç bir şeye bulaşmak istemiyordu... Kimilerine faşist diyorlardı Genel Kurul’da. Yönetimi ellerinde tutmak için bu komandolarla bağlı çalışırlarmış. Geçen Genel Kurul’da da bir sürü tipsiz herifi doldurmuşlardı salona. Onu da bunlar yapmış... Bir eczacıyı da kaçırmışlar dendi sonradan... Peki bunlar ne ister, ötekiler ne ister? Doğru dürüst ayıramıyordu. Ayırsa da, hangi yam tutması gerekli, onu ayıramıyordu açık seçik. Son bir yıldır, Fuat’ın anlattığı şeyler, verdiği örnekler, hele kılı kırk yaran titizlikteki dürüst, namuslu tutumu, davranışı, değiştirmek değil de, kimi şeyleri bulandırmıştı kafasında. Bir iki takıştılar bayağı. En çok da geçmişten söz edilince bozuluyordu. İkinci Dünya Savaşı yıllarında Alman’lara, Hitler’e olan bağlılığı, sevgisi suçmuş sanki. Savaştan sonra kendi gibi düşünen çoğu kimsenin döndüğünü, Hitler’e sövüp saydığını anımsıyordu. O da ağırına gitmişti. Hitler belki deli meli, şu bu, ama yurtseverdi. Almanya’yı yüceltmek için yaptı ne yaptıysa. Sonunu getiremedi... Baştan iyi gidiyordu. Kış yıktı adamı. Rus kışı... Yok, öyle değilmiş; faşist olduğu için yıkılmış herif! Kafalarına takmışlar bir kez. Tarihin akışına ters düşmüş de ondan gitmiş... Neymiş tarihin akışı? Kurnaz olan Fuat; artık girmiyor o tartışmalara. Hepsi solcu hergelelerin. Solcu sözüne de alıştık; eskiden böyle miydi? Nesine alışacağım; Allah belâlarını versin. Din, iman, aile, namus dümdüz pezevenklerde... Ondan sonrası bolşeviklik zaten; ne ana, ne baba, ne kardeş... Allah sonumuzu hayretsin... Ah, hükümet hükümet değil... Heriflerin şu salonda bağırıp çağırmalarım görünce insan diyor... Hadi, Allah belâlarını versin... Adımızı faşiste çıkarır bunlar. Bizim Fuat’ı al... Söyledikleri doğru. Olacak şey mi bakanlığın yediği nane?.. İlâca vur zammı, endüstriciyi zengin et; eczacı payının yüzdesini de aşağı indir!. İlâç pahalı, halk alamaz; eczanenin payı bir de öyle düşsün... İyi! Ama, öte yandan ne diyor herif!, ilâç indüstrisine devlet el koymalıymış. İnsan sağlığıymış bu. özel fabrikacılar dışarıya sö-mürtüyorlarmış bir de... Yurdumuz için zararlıymış, filân... Doğru belki. Ama, sonu şuraya gidiyor bu sözün; Bu meslek kurtulmaz nasıl olsa; devlet eczaneleri de alsın!.. Komünistlik değil mi bu? Eşşoğlueşşekler. Sonunda karılan da bölüşürler... Yüzüne kan yürümüş gibiydi. Dönüp salona ağzına geleni saymak geçti içinden. Tuttu kendini. Kime söveceksin, hangi yana, hangi birine?.. Eğilip merdiven basamağının kıyıcığma ilişti. Korkmuştu. Cebinden çıkarıp bir minicik hap attı ağzına, içerden gelen sesler tam bir gürültüye, itiş kakış, belki de dövüş seslerine dönüşmüştü. Birini mi dövüyorlar? inip bakmak geliyordu içinden. Gene tuttu kendini. Dayanamam, kötülük mötülük gelir üstüme. Sağlığım iyi gerçi, kaygılanacak bir şey yok ama... Birileri çıkıp yukarı doğru koşuşturdu merdivenlerden. Birileri indi. Daha çok gençler. Basından kişiler gibi... Sabah Fuat’la gelmişlerdi. Bir ara Pervin’le Emine’yi gördü, yitirdi. Gittiler belki. Fuat başkanlık divanına seçildi, içerde o, çıkamaz. Bir arabaya atlayıp gitmeli... mi?.. Aşağıdan birisi göründü merdivenlerde. Yaşlıca biri. Fötr şapkasını başına oturtup ağır ağır çıkmağa başladı. Zühtü Bey’e bakıyordu gülümseyerek. Anımsadı; sabah tanıtmıştı Fuat, bilmem ne ağbi diyerek. Adını da unuttuk herifin, kafa kalmadı ki. Doktor, ilâç sanayicisi demişti, önceki sıradaydı. Demek o da dayanamadı. Kalktı Zühtü Bey. Adam aym dostça gülümsemeyle yaklaştı.</span></p>
<p class="calibre2"><span class="font1">— Siz de yoruldunuz değil mi Beyefendi? Dedi.</span></p>
<p class="calibre2"><span class="font1">Elini dostça uzatıp sıkarken kalkmasına yardımcı oldu Zühtü Bey’in. Kaim, kara çerçeveli gözlüklerinin altında ışıldayan gözleri hep gülüyor gibiydi. Kalktı, toparlandı Zühtü Bey. Ellerini umarsızlıkla şöyle bir açıp:</span></p>
<p class="calibre2"><span class="font1">— Valla bilmem ki dedi...</span></p>
<p class="calibre2"><span class="font1">Sonunu da getiremedi.</span></p>
<p class="calibre2"><span class="font1">— Kalıyor musunuz siz?</span></p>
<p class="calibre2"><span class="font1">Bir duraladı,</span></p>
<p class="calibre2"><span class="font1">— Yoo dedi Zühtü Bey. Ben de gideceğim...</span></p>
<p class="calibre2"><span class="font1">— Seçimlere geçiyorlar...</span></p>
<p class="calibre2"><span class="font1">— Allah tümünün belâsını versin!</span></p>
<p class="calibre2"><span class="font1">Daha ölçülü gülümsedi adam,</span></p>
<p class="calibre2"><span class="font1">— Buyrun isterseniz, çıkalım, dedi.</span></p>
<p class="calibre2"><span class="font1">Adamın arabası varmış. Arka sokaktaki Murat arabaya yürürlerken konuşmadılar pek. Adam girip kapıyı açtı, Zühtü Bey’i aldı yanma, öne arkaya bir-iki devinimden sonra, sokağı sapıp Bayezit’e çıktı. Çarşıkapı’ya doğru sürdü.</span></p>
<p class="calibre2"><span class="font1">— Sormadım ama, yukarda oturuyorsunuz sanırım. Ben Taksim’e çıkıyorum...</span></p>
<p class="calibre2"><span class="font1">Neydi bu adamın adı? Dönüp şöyle bir baktı Zühtü Bey. Bir şeyler söylemek istiyor, bulamıyordu. Adam anlamış gibi açtı hemen. Bu gençleri pek seviyormuş. Fuat’ın babasını tanırmış. Çok önemli şeylere parmak basıyormuş bu çocuklar... Sessizce dinliyordu Zühtü Bey. Bu da onlardan... Başka ne olacaktı? Fuat’ın adamı sana tanıştırmasından belli değil miydi? Peki, bu, ilâç sanayicisi... Durmadan anlatıyordu adam. İlâçlar çok pahalıymış. Soygun yapıyorlarmış ilâç firmaları. Yerlisi de yabancısı da... Dur demek gerekliymiş bunlara. Aslında bunlar bütün dünyada, giderek ileri ülkelerde bile halkı soymak için... Tıpkı Fuat’ın ağzı... ilgisi şaşkınlığıyla artıyordu Zühtü Bey’in.</span></p>
<p class="calibre2"><span class="font1">— Siz ilâç sanayicisi değil misiniz?</span></p>
<p class="calibre2"><span class="font1">Zühtü Bey’in ağzından kaçar gibi söyleyiverdiklerine ağırca başını salladı adam.</span></p>
<p class="calibre2"><span class="font1">— Sanayiciyim, dedi...</span></p>
<p class="calibre2"><span class="font1">Bir sessizlikle geçiyorlardı Köprü’yü. Kalın bir vapur düdüğüyle uyanır gibi,</span></p>
<p class="calibre2"><span class="font1">— Hırsız değilim, dedi adam.</span></p>
<p class="calibre2"><span class="font1">ötekiler hırsız demek.</span></p>
<p class="calibre2"><span class="font1">— Bağışlayın dedi Zühtü Bey. Hangi firmaydı sizinki?...</span></p>
<p class="calibre2"><span class="font1">Necatibey caddesine dönüyorlardı Karaköy’den. Sollayan bir arabaya takılmış gibi duralayıp Zühtü Bey’e döndü adam.</span></p>
<p class="calibre2"><span class="font1">— Asıl büyük firmayı yeni kuruyoruz dedi. Bir küçük firmayız daha.. ■</span></p>
<p class="calibre2"><span class="font1">H/W(lııü ettiği bir kaç ilâç anımsadı Zühtü Bey. Çok yeni ilimlin . &gt; Bir sessizlikten sonra, adam aldı gene. Çoğu dalaverelerle savaşmak için kuruyorlarmış. Çeşitli ilâç ortaklıklarındı!, fabrikalarda görüp geçirdiği denemeler, edindiği bilgilerle yola çıkacaklarmış... Çıkın bakalım!... öyle pek bastırarak konuşmuyordu ya, güvenli görünüyordu. Tam da dinlemiyordu Zühtü Bey. Boğazda gemiler, Üsküdar araba vapuru... Kabataş’ı geçip de Dolmabahçe’den yukarıya kıv-nlırken dönüp baktı adam,</span></p>
<p class="calibre2"><span class="font1">— İşiniz yoksa, çağrılım olun bu akşam, dedi. Daha ayrıntılı konuşuruz... Bir Doktor arkadaş var, onları alacağım Taksim’den... Masa ayırttım, Rejans’ta bir şeyler yiyeceğiz...</span></p>
<p class="calibre2"><span class="font1">Duralayıp kaldı Zühtü Bey. Beklenmedik önerinin çekici gelmesine şaşmıştı biraz da. Nereye gidecektin ki?..</span></p>
<p class="calibre2"><span class="font1">— Bilmem, dedi yavaşça.</span></p>
<p class="calibre2"><span class="font1">Daha bir yakın baktı adam,</span></p>
<p class="calibre2"><span class="font1">— İyi, dedi. O ki yok bir şeyiniz; sözünüz filân... Sizinkiler de düşer geç vakit. Seçimlerin sonucunu da öğreniriz.. Fuat sizden çok sık söz eder... Doktor Sungur da çok yakınım benim. Karısı; bir dostlan var... Gümüşsuyu’ndan alacağız onları...</span></p>
<p class="calibre2"><span class="font1">Olmuş bitmişti. Ses çıkarmadı Zühtü Bey. Onun adı Doktor Sungur da, senin adın neydi? Doktor?.. Gümüşsuyu’-nda kapıcıyla çağırttıkları Doktor Sungurlar gelip de,</span></p>
<p class="calibre2"><span class="font1">— Bağışlayın Ramiz’ciğim, beklettik diye arabanın arkasına doluştuklannda öğrendi, daha doğrusu anımsadı adamın adını. Şöyle bir tanıştırdı Zühtü Bey’i, gelenlere Doktor Ramiz. Doktor Sungur genel' kurulu sordu.</span></p>
<p class="calibre2"><span class="font1">— Epeyi kavgalı oldu ya iyi gidiyordu, dedi Doktor Ramiz. Seçimler başlayınca çıktık...</span></p>
<p class="calibre2"><span class="font1">Kadınlar, Sungur’un genç, güzelce karısıyla, daha yaşlı bir kadın dostlan olaya ilgilerini sessiz kalmakla gösteriyor gibiydiler. Sungur’un karısı Hanımefendiyi sordu Doktor Ramiz’e. Ankara’ya, kızının yamna gitmiş, iyiymişler. Bu Doktor ben yaşta filân. Aynı yıllarda Üniversite’deydik belki de... Soracağım.. Biraz garip bir adam bu. Eve gidip de ne yapacaktım? Nazmiye’ye de gitmek gelmiyordu içinden. Sağlığım iyi belki, eski gücüm yok gene de... Kütür kütür kadın ortada dolaşsın, ben de bakayım öyle; başımıza bu da gelecekti demek!.. Rejans’a girip de donatılmış bekleyen masaya oturduklarında Ramiz Bey bir kez de ayrıntılarıyla tanıtmak gereğini duydu masadakileri birbirlerine, öteki kadın, eski bir hukukçuymuş. Şemsa Hanım... Yargıtay’dan mı ayrılmış ne... Şimdi hukuk danışmanlığı yapıyormuş ticaret konularında. Doktor Sungur’un karısı Esin Hanım’ın bir akrabası filân... Pek hoşlanmazdı bu Rejans’tan Zühtü Bey. Gelişi sayılıydı. Her şeyinde Rus kokusu... Masadakiler votka demişlerdi. Buranın özel sarı votkası vardır. Zühtü Bey, rakı, dedi. Söze başlamak için sabırsızlanıyor gibiydi Doktor Ramiz. Mezeler gelmişti. Yemekler de söylenince, tam karşısındaki Zühtü Bey’e gülümseyerek baktı Doktor Ramiz,</span></p>
<p class="calibre2"><span class="font1">— Sizinle başka ortak arkadaşlarımız da var Beyefendi, dedi. Eczacı Haşmet vardır.</span></p>
<p class="calibre2"><span class="font1">Anımsadı Zühtü Bey. Hiç de sevmezdi. Haşmet Malatya’daymış şimdi. Ankara’da karşılaşmışlar geçenlerde, öylece dinliyordu Zühtü Bey. Çok konuşkan bu adam. Haşmet beni sormuş buna! Nerden nereye!</span></p>
<p class="calibre2"><span class="font1">—■ Almanya’da birlikteydik Haşmet’le...</span></p>
<p class="calibre2"><span class="font1">Biraz şaşırmış gibi,</span></p>
<p class="calibre2"><span class="font1">— Siz Almanya’da bulundunuz demek, dedi Zühtü Bey...</span></p>
<p class="calibre2"><span class="font1">— Sizin ayrıldığınız sıra gelmişim. Haşmet’le ordan açıldı ...</span></p>
<p class="calibre2"><span class="font1">Ramiz Bey’in konuşkanlığı masadakilerin dilini de açmıştı. Bir konuşmayan Zühtü Bey’di; o da sorulara daha uzunca yamtlar veriyordu. Söz gelimi eczanesinin yeri sorulduğunda —Esin Hanım sormuştu— eczaneyi nasıl aldıklarını da ekledi; hem de biraz uzunca... İstanbul’a nasıl geldiklerine de değinerek filân... İlk kadehler boşaldığında birbirlerini tanımış gibiydiler. Gene de bir çekingenlikle asıl söze girilemiyordu sanki. Daha doğrusu, Doktor Ramiz’in kendisini çağırmasından bu yana hep bir bekleyiş içinde olan Zühtü Bey’e öyle geliyordu, ikinci kadehi bitirdiğinde bu tedirgin bekleyiş de yerini bir akşam masasının tatlı söyleşisine bırakmıştı. Hoş insanlar bunlar... Yemekler de güzel-Rakı da, zıkkım, ne gidiyor ya. Ben daha iki duble bu akşam... Doktor Ramiz kadehini kaldırıp herkesi içkiye kışkırtır gibi bir gülümseyişle sağa sola yükseltirken,</span></p>
<p class="calibre2"><span class="font1">— İşimiz güç bu ülkede dedi. Sevmek zor bu ülkeyi. Hadi sağlığınıza!.-.</span></p>
<p class="calibre2"><span class="font1">Rastgele söylenmiş sözlere benzemiyordu bunlar. Yürekten bir yakınmanın sessizliği bastırmıştı. Zühtü Bey bile, masaya çöktü çökecek kaygılı asık yüzü değiştirmenin yolunu aranıyordu ki Doktor Ramiz gülerek aldı,</span></p>
<p class="calibre2"><span class="font1">— Bu ilâç işinde nerelerden geldim ben biliyor musunuz Zühtü Bey? dedi.</span></p>
<p class="calibre2"><span class="font1">Nasıl bilsin Zühtü Bey?.. Nerden geldiğini bile bilmiyordu! Doktor Ramiz, sorunun büyüklüğünü, işin gerçek yüzünü nasıl anladığını açıklamak istiyordu belli ki. Zühtü Bey’ in Fuat’dan sık sık duyduğu şeyleri dinlemeğe pek isteği yoktu ya, Doktor Ramiz’in konuşmasındaki, kendine özgü çekicilik, tatlılık onda da ilgi uyandırmış, az geçince de söylenen sözlerdeki başka boyutlar, konuşmasının çekiciliğini iyiden iyiye artırmışta. Uzmanlık çalışmasını yarım bırakıp bir ilâç ortaklığında çalışmaya başlamış Doktor Ramiz. Ortaklık, aile ortaklığı... Karısı, kızı, damadıyla kâr peşinde koşan bir adam. Kolejli bir lâz...</span></p>
<p class="calibre2"><span class="font1">— Benim de para kazanmaktan başka şey düşündüğüm yoktu ki, diye gülüyordu Doktor Ramiz. Sorun çok basitmiş daha onun için. Doğrusu işin başka yanı olduğunu da düşü-nemiyormuş. Hem para kazanıyorsun, hem de yurda yararlı bir iş yapıyorsun... Önüne konan ilâç paketlerinin sürümünü artırmaktan başka şeyle de pek ilgisi yok... Tek sorun daha çok ilâç satmak... Bunları anlatırken ufak tefek anılarını katıyor, lâz patronun kişiliğiyle ilgili tatlı fıkralar ekliyor, konuşmasını sıcak bir söyleşiye çeviriyordu. Hem tatlı dilli, hem de içten bir adama benziyor bu herif... Türkiye’deki ilâç endüstrisinin oluşum serüvenini öykülemeğe başlamıştı. İlk Amerikalılar girmiş bu piyasaya dışardan... Levent’de modem bir yapı. Doktor Rainiz de orda... Yabancı Sermayeyi Teşvik Kanunu çıkmış 1954 yılında... Kauçuk sanayimden sonra yabancı sermayenin en çok ilgilendiği, yatırım yaptığı alan, ilâç alanı. Bir gün Eczacılık Genel Müdürü’ne çıkmış Ankara’da Doktor Ramiz. Müdür, tansiyon düşürücü bir ilâcı göstermiş, «Bu ilâcı 322 kuruşa satıyorsunuz» demiş. (O zamanın fiyatları!.) «Bunun içinde 3,5-4 kuruşluk ham madde var..» demiş... Birden bozulur gibi oldu Zühtü Bey. Demiş de ne olmuş yani Ramiz Bey? Dört kuruşluk ham madde var diye beş kuruşa mı satacağız? Bu herifdeki kafa da kafa değil. Ham madde mi satıyoruz, ilâç mı?.. Zaten o eczacılar genel müdürleri değil mi işi bok eden.. Fuat’la yaptığı tartışmaları da anımsayınca iyice takıldı. Düzenli düşünemi-yordu. Bir yerlere dalıp gitti gidecek... Lena birgün eczaneden ilâcı alıp da Atina’da daha ucuzmuş bak geçmişini s-..ği-min karısı... Anlamış ki Doktor Ramiz, yerli firmaların çaba gösterenleri de iç pazardan pay kapmak kavgasında. Başka dertleri yok... Yabancılarla ortaklık daha kârlı... Yurt çıkarıymış filân, kimin umurunda?..'. Peki, siz ne yaptınız Ramiz Bey? Sonunda kendi firmamızı kurduk Beyefendi!... Sıkılmaya başlamıştı Zühtü Bey. Saati da epeyi ettik... Bu Şemsa Hammda da iş var gibi! Kaçlarında?.. Kırkı geçmiş de-.. En çok kırkbeş... Kumral... mış... Ağır başlı görünümünde. Ben bilirim sizin o ağır başınızı. ■■ Yastık belinin altına yerleşti mi, o ağır başınız... Göğüsleri de bu kahverengi kazak... Eczacılar kongresinden çıkıp gelenler bir gürültüyle lokantaya girdiğinde Ramiz Bey, firmasının kurulma gerekçelerini bitirememişti daha. Gelenler pek sevinçliydi. Almışlar Genel Kurulu... Gündüz salonda gördüğü bir kaç genç eczacıyla Fuat, yanında Emine’yle bir kız daha, o da mı eczacıydı yoksa? Hemen arkalarında da Pervin, tanımadığı birileri, Seniye... Bu da Gündüz Bey değil mi?... O da mı or-daydı bugün?.. Doktor Ramiz sevinerek ayağa kalkıp Fuat’a uzattı elini,</span></p>
</body>
</html>
