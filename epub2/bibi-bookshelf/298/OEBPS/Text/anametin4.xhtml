<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre6"><span class="calibre7"><b class="calibre8"><a id="bookmark0" class="calibre9"></a>III.</b></span></h2>
<p class="calibre2"><span class="font1">Yazıhanedeki senaryo konuşmasına çağrılmasından çok, orda Gündüz’le karşılaşmasına sevinmişti Refik. Onun da içerde olduğunu, odaya girerken, dışarda afiş, foto, kopya, para, iş, umut bekleyen, set işçisinden oyuncusuna bir sürü kişiyle çene çalarak Yeşilçam dedikodusu üretme keyfindeki Temel bildirmişti muştular gibi; yüzünün kara yanık derisindeki bir küçük titreşim, gözlerinde görünüp yitiveren pırıltılı gülücük, insan ilişkilerini saptayıp kesin tanıya varmanın yanılmaz güveniyle, Gündüz Ağbi’nin içerde olduğunu bildiren tümceye, o geceden beri düşünüp durduğun kişi anlamını veriyordu. Nerden şey yaptı bu? Konuşmadık da bu hergeleyle... Kolej bitirmiş, İngiltere’de, Fransa’da bir çok yıllar çeşitli okulları denedikten sonra dönüp Yeşilçam’da yerli film yapımcılığına başlamış, varlıklı bir tüccar oğlu olan Saffet Duran köşedeki koltuğundaydı. Yazıhanesi, aydınların, sinema alanında sözü savı olan kişilerin uğrak yeriydi ya, kapıyı açıp da gürültüsüz, ağırbaşlı konuşmadaki üç kişiyle karşılaşınca gene de yadırgadı Refik! Jaluzinin altındaki koltukta «...bir kaç biçimde yaklaşılabilir..» diyordu Gündüz. Başıyla selâmlayıp kapı yanındaki kanapeye ilişiverdi. Tanrının günü kadınlı erkekli bir sürü oyuncuyla, çeşitli uğraşta sinemacılarla kah-kah, kih-kih dalgayla dolup taşan Saffet Ağbi’nin odasının yeni karşılaştığı bu görünümüne yakınlık duydu içinde. Konu üstüne konuşmasım ağır ağır sürdürüyordu Gündüz. Köşede, bakla biçimindeki yükseltiye oturtulmuş büronun ardında, kırmızılı kadife koltuğuna yaslanmış Saffet Duran’ın görünümü de şaşırtıcı yenilikteydi Refik için. Güvenilir biri bu!.. Sözlerinin hangisi doğru, hangisi gırgır, kimsenin kolay yargıya varamadığı, o yüzden de çoğu kişinin pek güven duymadığı Saffet Duran’ı, özenle seçilmiş tek tük sözcüklerle konuşmaya katılırken bir süre izleyince güveni iyiden iyiye arttı Refik’in. Demek bu adam istedi mi böyle oluyor! Doğal -■ Bu adam her vakit başka!., öteki yapımcı kalabalığından hangisi benzeyebilir buna? Şu, dinlerken ağır ağır baş sallayışını, değil yapımcısı, bizim piyasanın oyuncuları bile beceremez! Gündüz Bey gibi biri de bu adama getirilirdi ancak. Şahin Doğu, işbilir oğlan. O gecenin ertesi buluştuklarında, yeni bir tasarının söz konusu olduğunu, bir sonuca varırlarsa ona da bildireceğini söylemişti Refik’e. Akşama doğru stüdyoya uğrayınca, Sine-Ar Film’den arandığını, Saffet Duran’ın kendisini yazıhanede beklediğini ilettiklerinde olayı önce bağlayamadı. Açıp sorunca anladı. Söz konusu öyküyü daha önce o vermişti Saffet Duran’a. O tasan ele alınıyordu şimdi. Kimle mi? Şahin Doğu’yla düşünüyorlardı. Senaryo sorunu vardı, onu konuşacaklardı akşam, işte konuşuyorlar ya, bu nasıl senaryo konuşması? Bir ara sessizlik oldu. Saffet ağbi döndü Refik’e, gülerek,</span></p>
<p class="calibre2"><span class="font1">— Sen de söylesene, dedi...</span></p>
<p class="calibre2"><span class="font1">— Dinliyorum ağbi...</span></p>
<p class="calibre2"><span class="font1">Saffet Duran, yeni ammsamıştı sanki,</span></p>
<p class="calibre2"><span class="font1">— Tanışıyor muydunuz? Diye döndü Gündüz’e.</span></p>
<p class="calibre2"><span class="font1">— Tanıştık, dedi Gündüz. Bu konuda dinlemek isterdim. Senaryo sizin miydi?</span></p>
<p class="calibre2"><span class="font1">Gündüz’ün elinde tuttuğu dosyaya şaşırmış gibi baktı</span></p>
<p class="calibre2"><span class="font1">Refik. Senaryo mu? Demek senaryosunu...</span></p>
<p class="calibre2"><span class="font1">— Hayır, dedi Refik.</span></p>
<p class="calibre2"><span class="font1">Saffet Duran,</span></p>
<p class="calibre2"><span class="font1">— Bir arkadaşa yaptırmışlar, diye aldı. Pek bir şeye benzemiyor. Refik görmedi daha...</span></p>
<p class="calibre2"><span class="font1">Şahin orta kanapenin ucunda, ak dişlerini saklamış, bir şeyleri kollar gibi suskun bakıyor konuşanlara. Gene bir sessizlik olunca,</span></p>
<p class="calibre2"><span class="font1">— Bunu yollayalım biz sansüre Ağbi, dedi yavaşça...</span></p>
<p class="calibre2"><span class="font1">— Olur, dedi Saffet Duran. Hep öyle yapıyoruz ya... Doğru dürüst bir şey göndersek iş açılır başımıza!..</span></p>
<p class="calibre2"><span class="font1">Gülüştüler. Saffet Duran bu yakınlıktan hemen yararlanmak gereğini duymuş gibi,</span></p>
<p class="calibre2"><span class="font1">— Şöyle yapsak Gündüz Bey, bilmem ne dersiniz? Dedi. Bana bu öyküyü ilk veren Refik’tir. Pek seviyordu...</span></p>
<p class="calibre2"><span class="font1">Dönüp Refik’e baktı onaylatmak ister gibi. Refik gecikmeden.</span></p>
<p class="calibre2"><span class="font1">— Gene seviyorum ağbi, dedi gülümseyerek...</span></p>
<p class="calibre2"><span class="font1">— Birlikte bir çalışma yapsanız diye sürdürdü Saffet Duran. Denedik. Sinemada ortak çalışmalar iyi sonuçlar veriyor. Siz tek başınıza da çok güzel şeyler yaparsınız, hiç kuşkumuz yok...</span></p>
<p class="calibre2"><span class="font1">— Sağolun dedi Gündüz. Bir sakınca yok benim için. Yalnız vakit sorunu. Ben gazeteden ancak bu saatlerde ayrılabilirim.</span></p>
<p class="calibre2"><span class="font1">— îzin gününüz?</span></p>
<p class="calibre2"><span class="font1">— Cumartesi... Sabahlan boş sayılınm...</span></p>
<p class="calibre2"><span class="font1">— Ben size uyarım dedi Refik. En iyisi geceleri belki...</span></p>
<p class="calibre2"><span class="font1">— Bence de. Benim için de daha iyi...</span></p>
<p class="calibre2"><span class="font1">Dönüp Şahin’e baktılar. Onun söze girişiyle, anımsamış gibi,</span></p>
<p class="calibre2"><span class="font1">— Filmin yönetmeni kim? Dedi Gündüz,</span></p>
<p class="calibre2"><span class="font1">Bir sessizlik oldu. Evecenlik doldu Refik’in içine. Şimdi herşey belli olacak. Pek bir şey belli olmadı. Saffet Duran’ın yüzünde bir gülümseme dolaştı, Gündüz’e baktı,</span></p>
<p class="calibre2"><span class="font1">— Konuşuruz, dedi yavaşça. Bu daha çok ön çalışma...</span></p>
<p class="calibre2"><span class="font1">Gene de sevinç doğdu Refik’in içine. Söylemiyor, bana önerecek... Konuşuruz... Ne demek?.. Yönetmenle çalışılır senaryo. Yoksa ne diye beni, boşu boşuna... Şahin Doğu yapacak değil ya -. Bir kaygı belirdi içinde. Yoksa?.. Çalışmam... Hadi söylesene, filmi Şahin Doğu’ya yönettirecekseniz ben çalışmam... Nerden çıktı şimdi?. Bu adam oyuncu... Oyuncu ama, yönetmen havasında, baksana!.. Kuruntu benimki... Filmi sana yönettirecekleri nerden çıktı, peki? Saffet ağbi kaç kez anlaştırdı bana film vereceğini. Kimbilir daha kimlere anlaştırdı? Bunlar yem borusu çalmaya bayılırlar oğlum... Hele bu adama güvenilir mi? Güvenmesem ne olacak? Bu adam da kimseye güvenmiyor? Bu daha çok ön çalışmaymış!. Gündüz Bey’i deneme çalışması belli ki... öyle ya, adam ne yapar, ne eder, bilmeden... Hele bir şeyler çıksın ortaya. Çürük tahtaya basacak adam mı Saffet Duran? Bu işe çağırdığına göre bana güveni var demek. Ne yapacağız bakalım? Montaj işi gündüz artık, iyi oldu ya. Stüdyoda masa verecekler mi? Kurgu masaları kapanın elinde kalıyor. Onu da mı ben düşüneceğim? Ayarlasınlar. Geceleri çalışamam. Koskoca ÖZLEM FlLM stüdyoya söz geçiremiyorsa ben ne yapacağım? Alıştılar bizi sabahlara kadar ırgat gibi çalıştırmaya. Heriflerin parasını da aldık. Tam vaktinde yetişti doğrusu. Aksatmak olmaz. Gece mece demeden bir şeyler yapacağız... Hiç mi gece gündüz çalışmadık? Film de dökülüyor; nasıl çıkacağız içinden? Bunlar da yönetmen geçiniyor. Manyak... Ne senaryosu senaryo, ne öyküsü öykü... Yapımcısı yapımcı mı? Bir de şu adama bak... Saffet Duran sözü bağlıyordu artık. Gündüz Bey gibi biriyle tanışmaktan büyük onur duymuştu. Bizim sinemanın böylelerine gereksinimi vardı. Birlikte çalışmalarının sürüp gitmesini diliyordu... Falan filân... Yooo, falanı filânı yok, öyle içten söylüyor ki. Niye olmasın? Gerçekten, bu da, bizim piyasadakilerin hiç birine benzemiyor. Böyle adam nerden gelecek? Geldi işte. Gelmedi; Şahin Doğu getirdi. Bu oğlanda da iş var. Ayrılmak için kalkıldığında,</span></p>
<p class="calibre2"><span class="font1">— Ben stüdyoya dönmek zorundayım ağbi, dedi Refik, özlem Film’in yeni filminin iş kopyalan çıkmış... Bu akşam şey yapmasak da... Kesti Saffet Duran,</span></p>
<p class="calibre2"><span class="font1">— Artık aranızda çözümleyin, dedi gülerek, ivedi durum yok ya, çok da uzamasın...</span></p>
<p class="calibre2"><span class="font1">Gündüz’e döndü,</span></p>
<p class="calibre2"><span class="font1">— Sinemamızın en büyük kurgucusudur Refik, Gündüz Bey, dedi. Sıkı tutmazsak kaçırırlar...</span></p>
<p class="calibre2"><span class="font1">— Sağolun ağbi...</span></p>
<p class="calibre2"><span class="font1">Kızarır gibi olmuştu. Alıştığı bir övgüydü aslında. Belki de kızmak gerek artık. Yönetmenlikten söz açmamak için kaçamak oluyor. Yönetmen yardımcısı dese daha mı iyiydi? Odadan çıktıklarında kapıda bekleyenler saldırır gibi dalmaya başladılar içeri. Akşamın bu saatında?.. En önde de prodüksiyon menaceri Lûtfullah. Yeni filme başlayacaklar deniyordu, doğru demek. Peki bu bizim çalışma ne olacak? Bu konuda Şahin’in söyledikleri de pek açıklık getirmedi olaya. Onu da çağırıp taslaktan söz etmiş Saffet Ağbi, onunla çalışmak istediğini söylemiş. Şahin, Gündüz’den açınca ilgilenmiş. Sonrası bu... öncesi de stüdyoda çaktı kafasında!. Dublaj salonunda, işi gücü, dünyası bu olan kadın erkek bir kaç oyuncu, Narin Ceylan’ın Saffet Duran’la olan ilişkisi üstüne cinsel dedikodular, fiskoslar, kahkahalar arasında üç film yaptıracakmış Sine-Ar Film Narin’e senaryolar hazırlanıyormuş... Şimdi anlaşıldı Saffet ağbimizin bizi niye topladığı. Temel bunun sözünü etmişti bana. Pis pis sırıtması kapıda, sana demiştim anlammdaydı; gene de aymadım... Bu oğlan bizim piyasanın gözlemevi, barometresi, herşeyi, itoğlu-it!. Saat da ona geliyor nerdeyse. Bir kısım olsun toparlayıp Şahin’lere uğrayayım. Evi çıkarabilecek miyiz bakalım? Uyku bastırmaya başlamıştı bile. Dün gece hiç uyumamış, iş kopyalarını seyrettikten sonra eve üçe doğru gelmiş, senaryoyu okumuştu. Yattığında sabahtı nerdeyse. Onbire gelirken kalkıp bir kaç yazıhane dolaşmış, birilerini görmüş, öz-lem-Film’e uğrayıp para almış, filmin afişine, fotolarına bakmış, İzmir işletmecisiyle çene çalmış, öğleden sonra vardığı stüdyoda ayranla sandviçten sonra odaya kapanıp üç kısım bağlamıştı. Bütün bu devinim içinde doğru dürüst yemek yemediğini filmi masaya takarken içinin kazınmasıyla anımsadı. Kahveci gitti; yiyecek içecek bir şey yoktur aşağıda.</span></p>
<p class="calibre2"><span class="font1">Dayan! Şahin’de yeriz. Alışkındı açlığa, uykusuzluğa. Bu karanlık odada, boynunda salkım saçak filmlerle masadaki ışık şeridinde kayan resimlere daldı mı her şeyi unutuyordu. Filmi sevip sevmemek de söz konusu değildi. Uyumlu, anlamlı bağlantı bekleyen devinimler vardı artık. Kişiler bile değil. Konu ne olursa olsun hep tanıdık, bildiklerdi karşısındakiler. Figürandan baş oyuncuya yabancı kim vardı ki sinemada? İyiler, kötüler, güzeller, çirkinler, ortadakiler... Yıllardır değişik gibi görünen üç beş konunun yinelendiği yüzlerce filmde, yüzü, gözü, gülüşü bakışı, konuşma biçimiyle, oynayış, davranışıyla tek tek belleğine kazınmış tanıdık resimlerdi bunlar. Çoğu yönetmenlerin de kamera önüne dizdikleri bu gövdeleri' ne biçimde kullanacakları öyle belliydi ki. Gene de bıkmamasına, pelikülleri jiletle kazıyıp şutları kolaj yaparak filmi masadaki küçük ekrana yansıtmaktan bir tür mutluluk duymasına şaşıyordu. Tanıdıklığı da bitmişti bu resimlerin, bıkmaması ondandı belki de. Salt bir devinime indirgenmişti her şey. Sinema bu devinim. Nasıl bıkarım?... Bir kaptırdım mı işte böyle, açlık, uykusuzluk, giderek zaman maman, herşey unutuluyor. Saat onikiyi geçmiş. Neyse dördüncü kısmı da attık... Gidip Cihangir’de sokaklarda Şahin Doğu’nun evini arayacağız daha. Alman Hastanesi’ni geçince sola dönüp... Ne sokağı demişti?.. Mecidiyeköy’de yakaladığı bir dolmuştan Taksim’de inip de Sıraselviler’e doğru yürümeğe başlayınca, daha iki gece önce, Beyoğlu’nda rastlaştıkları Gündüz’le konuşmaları, yürümeleri Elmadağı’na doğru, derken, Narin Ceylân gelip oturdu kafasına. Şimdi nerden? Nerdeni var mı? Onaltısında filân. Antlaşmalara anası imza atıyor, kendinin yasal hakkı yok daha. Baktın mı onsekiz. Boyu posu, gözleri. Şimdiden epeyi kucak değiştirdi. Kızlığım, bir topal işletmeci var, o bozmuş diyorlar. Seni yıldız yapacağım diye, yazıhanede... Ne pis piyasa be... Zavallı kız. Anası da... Anası da, kendisi de aynı bokun soyu. Yoksulluksa yoksulluk, ne olacak yani? Nice yoksullar var. Sinemaya gelmesi mi suç? Niye suç olsun? O pis topal... Bacağı kopası deyyus.. Yalnız o topal mı? Narin gene yırttı. Aksaray’dan, Fatih Çarşambası’ndan gelip de arka sokaktaki randevu “vıe-rine, Galata’ya gidenlerin sayısı belli mi? Bu kızda iş olduğunu söylemiştim. Kaç filminin kurgusunu, eşlemesini yaptım? Üçtü... ikinci, üçüncü oyuncuydu Nevzat’ın filminde, ilk filmiydi o. Sonra benim çalıştığım. Arabacı’nın filmi.. Sonra fırladı kız. Na sokak burası. Merdivenli sokak. Apar-tımanın kapısını bulup da karanlık merdivenlerden el, ayak yordamıyla kollayarak inerken hep Narin Ceylân vardı kafasında. Ne tatlı gülüyor... Saffet ağbi kaçırır mı? işi bu herifin. Leylâ’yı sepetledi. Kimleri sepetlemedi ki... Bir kaç film sonra buna da yallah... Herifin güzel de karısı var. Çocukları... Böyle işte. Kapıyı bulup çalınca bir süre ses gelmedi içerden. Yoksa yanlış mı? Koşturan ayak sesiyle açıldı, Şahin, don gömlek,</span></p>
<p class="calibre2"><span class="font1">— Kusura bakma ağbi, dedi utangaç sırıtarak. Tuvaletteydim. Gündüz Ağbi çıktı. Karşılaşmadınız mı? Odaya geç, geliyorum..</span></p>
<p class="calibre2"><span class="font1">Daracık, beton bir kutu gibiydi oda. Demirli iki penceresi, demek avluya, ya da bahçeye bakıyor. Zemin kat. Bir-tahta masa, iki sandalye, bir tahta rafta dağınık, devrik kitaplar. Pencere önünde sedir. Yanda üstüste yığılmış dergiler, gazeteler. Benim oda bunun yanında saray. Baba evi... Kiralık bir yer ara, görürsün. Bağımsız böyle bir kat bulmak az şey mi? Yanda mutfağı, banyosu... Daha ne olacak?.. Oda havasızdı, tütün, duman kokusu sinmişti. Çok mu sigara içilmiş? iki sigara yeter buraya... Şu pencereyi mi açmalı? Yaklaşınca masaya dağılmış senaryoyu, yanda kitabı gördü. Saffet Bey’e verdiğim kitap.</span></p>
<p class="calibre2"><span class="font1">— Açalım değil mi ağbi?</span></p>
<p class="calibre2"><span class="font1">Odaya giren Şahin yaklaşıp camı açarken,</span></p>
<p class="calibre2"><span class="font1">— Biz geldik Gündüz Ağbi’le, dedi, Temel damladı. Fosur fosur sigara içer hergele. Doğru dürüst de konuşamadık...</span></p>
<p class="calibre2"><span class="font1">Temel’e yakınlığını vurgulamak ister gibi gülerek konuşuyordu. Bir şeyi daha iyi anlatmak için hep gülüyor bu oğlan!. işte gene, bıyıklarının altında ak diziler.</span></p>
<p class="calibre2"><span class="font1">— Ne yapacağız bu işi ağbi?</span></p>
<p class="calibre2"><span class="font1">Sedire yaslanmış, sandalyedeki Refik’e bakıyordu. Refik de güldü.</span></p>
<p class="calibre2"><span class="font1">— Bilmem, dedi. Bir şey yapacağız...</span></p>
<p class="calibre2"><span class="font1">Sessizliği Refik bozdu:</span></p>
<p class="calibre2"><span class="font1">— Gündüz ağbi ne diyor?</span></p>
<p class="calibre2"><span class="font1">Doğrulur gibi yaptı Şahin,</span></p>
<p class="calibre2"><span class="font1">— Dedim ya, uzun boylu konuşamadık daha. Bunaldı burda... Üstüste sigara... Zaten onun bir iyi baktırması gerek... Röntgen möntgen... Çok çekmiş adam...</span></p>
<p class="calibre2"><span class="font1">Saygılı bir suskunlukla dalgın kaldı bir süre. Bu saygıyı bölüşür gibi Refik de susuyordu. Pek sağlıksız görünmüyor adam. Bir gizli hastalığı mı var?</span></p>
<p class="calibre2"><span class="font1">— Bizde çalışalım istersen, dedi. Benim odada daha iyi belki...</span></p>
<p class="calibre2"><span class="font1">Ses çıkarmadı Şahin, öneriyi geri almak geçti Refik’in içinden. Benim odada niye daha iyi olsun? Bir ben miyim evde? Hele gece, tartışmalar, bağıra çağıra konuşmalar başladı mı.. Hiç yapmadık sanki!. Babam odasına çekildi mi duymaz. O da evdeyse... Haftada kaç gece evde olur ki Zühtü Bey? Bu da sorun mu bizim evde? Lise’de bile çoğu zaman arkadaşlarla benim odada-.. Seniş sorun olur olsa olsa. Girip çıkacak, Şahin’e görünmek için bir sürü aptallığa kalkacak; benim de sinirlerimi bozacak kan... Bozsun. Sen de bozma sinirlerini. Gerekirse konuş, uyarıda bulun önceden. Tam buldun. Allahın aptalı.... Zırlamaya başlasın, bir de onunla uğraş... Uğraşma. Koskoca kızın derdi sana mı düştü? Bırak kimle isterse onunla kırıştırsın!.. Yani bu oğlanla, Şahin’le şey yapsınlar benim gözümün önünde, ben de şey yapayım... Sokma kimseyi eve öyleyse. Belki de Temel’le, ya da Gün-düz’le... Gündüz’le de olur, niye olmasın?... Hadi, al geri önerini. Kız kardeşinin dudusuna da kilit vur. Şövalyeler yaparmış ya, bekâret kemeri.</span></p>
<p class="calibre2"><span class="font1">— Olur. Sizde çalışalım, dedi Şahin yavaşça.</span></p>
<p class="calibre2"><span class="font1">Yandaki duvan gösterdi başıyla,</span></p>
<p class="calibre2"><span class="font1">— Berberin karısının gözü, kulağı burda zaten, dedi. Kim girip çıkıyor, ne oluyor, ne konuşuluyor?... Tedirgin ediyor insanı...</span></p>
<p class="calibre2"><span class="font1">Berberin karısı mı burda da? Belâsız yer yok. Yandaki kâğıt kaplı duvarın tahta, ya da kontraplâk olabileceğini düşündü Refik. Uydurma bir daire burası. Berberin karısı da kimbilir, aklı bu oğlanda belki de. «Şoförün karısı el etme bana». Orhan Veli’nin. «El etme öyle pencereden». Yapılacak film bu işte. Yap da ikiseksen yatsın. Yatmaz ya... Güldü Refik.</span></p>
<p class="calibre2"><span class="font1">— Gözü burdaysa, dedi, doyuruver gözünü sen de--.</span></p>
<p class="calibre2"><span class="font1">İlk kez böyle yakınlaşıyordu Şahin’e. O da ayrımına varmıştı, büyüttü gülüşünü; başka bir şey demedi. Ne sandın demeye getiriyor bu. Kaçar mı? Güzel mi karı bari?.. Kalkmalı artık. Ertesi gün, (Artık bugün oldu, saat yarıma geliyor) akşam üstü Refik’lerde buluşmak için sözleştiler. Yedide filân. Tam ayrılıyorlardı ki, birden usuna gelmişti,</span></p>
<p class="calibre2"><span class="font1">— Narin Ceylân oynayacakmış kızı dedi Refik. Biliyorsun değil mi?</span></p>
<p class="calibre2"><span class="font1">Duralar gibi oldu Şahin, sessiz baktı bir süre,</span></p>
<p class="calibre2"><span class="font1">— Temel söyledi, dedi. Bilmiyorum daha. Saffet ağbi de bir şey demedi. Senaryo çıkmadan hiç bir şey belli değil.</span></p>
<p class="calibre2"><span class="font1">Üstelemekten çekindi Refik. Bizim de belli değil demek ne olacağımız. Gerekirse bir iki bin lira verip savarlar bizi. Senaryo çalışması derler. Bu ne biçim iştir be?... Ayrılıp ta Sıraselvileri ağır ağır çıkarken yorgunluktan, uykusuzluktan öte yıkılma vardı içinde. Güvenceden tam yoksunluğun acısı, ara sıra olduğu gibi bu gece de gelip saplanmıştı yüreğine. Yapımcının sana bir sorumluluğu, bırak, bağı bile yok. Sen de ciğerinden bağlısın. Milyonların olacak ki, yüreğince, gönlünün istediği gibi--- Aç tavuk kendini arpa ambarında görsün bakalım. Eve geldiğinde uykudan yıkıldı yıkılacak girdi odasına. Ev ıssızdı. Kimse yok mu? Vardır. Kimsenin olmadığım tuvaletten çıkıp da odaya gelirken Seniye’nin belli belirsiz aralık kalmış kapısını görünce anladı. Oda boştu. Yatak üstüne atılmış giysiler, dolabın açık bırakılmış kapısı, oraya buraya dağılmış çorap teki, pabuçlar, her şey kızın evden çabucak fırladığını gösteriyordu.</span></p>
<p class="calibre2"><span class="font1">Kocaya mı kaçtı? Nerde o günler? Zühtü Bey’in odası da açıktı; orda da aynı dağınıklık. Yoksa... Ne yoksa? Birlikte bir yerlere mi gitmişler? Gelirler. Yatağa girerken merdivenlerde ayak sesleriyle duraladı. Kapı anahtarla kurcalanmaya başlamıştı. Çıktı odadan. Holün ışığım yaktı. Kapı açıldı, Seniye’ydi. Gözleri kıpkırmızı. Refik’i görünce hıçkırmağa başladı birden. Donup kaldı Refik. Toparlanmağa çalıştı. tçine doluşan korkular konuşmasını engelliyordu.</span></p>
<p class="calibre2"><span class="font1">— Ne oldu kız? Diyebildi kekeler gibi.</span></p>
<p class="calibre2"><span class="font1">— Ağbi, babam...</span></p>
<p class="calibre2"><span class="font1">Zühtü Bey demek. Sarsıldığım duydu Refik. Yüreği tanımadığı biçimde kavruldu. Seniye kapıya yaslanmış zırıl zırıl ağlıyordu. Ne yapacağını, ne edeceğini bilemeden kaldı Refik de. Sonra sonra uyanır gibi yaklaştı. Nerdeydi Zühtü Bey? Anlatsana kız.</span></p>
<p class="calibre2"><span class="font1">— Oksijen çadırına aldılar...</span></p>
<p class="calibre2"><span class="font1">Seniye’yi yumruklamamak için güç tuttu kendini. Eşşoğ-lueşşeğin gerzek orospusu. Yaşıyor demek Zühtü Bey. Kalp krizi geçirmiş demek. Biraz sonra merdivenlerden çıkıp içeri giren Pervin’le açıklandı herşey. Yatacağı sıra göğsünde solutmaz bir sancıyla yıkılmış Zühtü Bey. Pervin koşmuş. Cankurtaran getirmek için telefon etmişler bir sokak altta! ki bilmem kim hanımlardan. Telefonu söktürdün de iyi halt-ettin Zühtü Bey. ölüyordun işte. O da bu kızın yüzünden. Beş saat konuşur telefonda.</span></p>
<p class="calibre2"><span class="font1">— Etfal’e yatırdık dedi Pervin. Ağır biraz ya, krizi atlattı gibi... Kizım, kes artık sen de ağlamayı... Kurtuldu in-şaallah...</span></p>
<p class="calibre2"><span class="font1">Bu kan şu kızdan bin kez akıllı be. Aynntıları almadan fırlayıp hastaneye gitmek istedi Refik; Pervin bırakmadı. Boşunaymış. Kimseyi ne sokuyorlarmış odaya, ne de gösteriyor-larmış. Oksijen çadırından da çıkarmışlar. Uyuyormuş Zühtü Bey. Başhekim yardımcısıyla bir doktor eski arkadaşıymışlar Zühtü Bey’in; yakın ilgi gösteriyorlarmış. Gece yansı evinden kalkıp gelmiş başhekim yardımcısı, öyküler uzamaya başlamıştı. Yineleniyordu da. Seniye de ağlamayı bırakıp anlatmalara başlayınca odaya geçti Refik. Pervin alıp götürdü Seniye’yi, gece onda kalsındı. Kalsın. Hiç de gelmesin isterse. Ben bu kızı niye sevmiyorum? Sevmiyor değilim, kardeşim ne de olsa, sinirime dokunuyor. Uyku da dağıldı. Ne dağılması; başını yastığa kor komaz geçti kendinden. Sabah, gözlerini açıp şaşkın bakındığında ortalık yeni ışımıştı. Kalkmak gelmiyordu içinden. Babasını görmüştü düşünde, seçemiyordu bir türlü. Acıma, kızgınlık, küçümseme, kıskançlık, korku alaşımı bir sevgiyle bağlıydı babasına. Osmanlı zamparası Zühtü Bey!. Birinden duymuştu bu sözü... Bu yaşta yakışıklı.. Dediğim dedik herif... Sersem kızın ağlamasıyla öldüğünü sandığında acıya batmıştı. Yalnız acıya mı? Söylemeye utanıyordu. Kurtuluş gibi bir şey. Kaçınılmaz olanla birden yüzyüze gelmenin, yıllar yılı bir bekleyişin sonunda, akla gelmedik bir anda karşılaşmanın yarattığı oldu bitti duygusu. Bir de şey vardı... Eczane filân, ev, arsa, para... Gönlünce film yapıp... Onu düşünmedim... Düşündüm ki... Düşündün mü dedik? Kafanda dolaşmak için senden izin beklemiyor. însan çok sesli. Tek melodi değil, melodiler, kontrpuvanlar, harmoniler kol geziyor içimizde. En basit kişi bile yalın kat değil öyle. Çok şey öğrenmişsin!.. Ne harmonisi be, insanın içinde harmoni ne arar? iyi ki yarım yamalak bir şeyler duydun Halit’ten!. Duydum-sa duydum... Düşünmesem de Zühtü Bey’in bırakacakları aslında sinemada benim şeylerimin filmi yönetip Gündüz’le Şahin birlikte akşama burda bakalım ne yapacağız? Kalktı. Sabah ıssızlığındaki evde derinden, Tarlabaşı’ndan ilk geçen taşıtların sesleri yankılanıyordu. İstanbul uyanıyor. Çoktan uyandı. Çalışanlar akın akın yollarda şimdi. Kaç kez kaç filmde resimlemişlerdi kıyı köşe gecekondulardan Kâğıthane’deki fabrikalara akınla inen kadınlı erkekli kalabalıkları, tıklım tıklım dolan uzak yöre otobüslerini, ilk vapurları, dolmuşçu minibüsleri. Bıktık bunlardan. O terkedilmiş konaklar, köşkler, eski yalılar, bahçeler... Şu bizim İstanbul sinema cenneti be. Bu öykü de Çukurova’ya uygulanacak. Gün-jdüz Bey’e desem ki... Konu öyle olmalı ki İstanbul’a otursun. YASAK DAKÎKALAR’ı demek istiyorsun. Adama daha merhaba demeden... İş Saffet Bey’de biter. Narin Ceylân da... Ben ne sersemim be? Niye hiç düşünmedim? Bu kız tam... Narin Ceylân dikilmişti gözlerinin önüne. Gerçekten de, YASAK DAKİKALAR’daki Serpil bu. Daha iyi olamaz. Gerek te yok olmasına. Bugün ben gidip Saffet Bey’e... önce hastaneye gitmek gerek. Çabucak kahvaltı edip çıktı evden. Pervin’lerde ses yoktu daha. Hastaneye vardığında kliniklere başvuran hastalarla kapı tıklım tıklım-dı. Zühtü Bey’i yoğun bakıma almışlar. Odasından çıkan doktor, geceyi iyi geçirdiğini söyledi. Biraz önce uyanmış. Tehlikeyi atlattı sayılırmış. Girip uzaktan şöyle bir bakmasına izin verdi doktor. Bir dakikadan çok kalamazdı. Kendini öylesine serin kanlı buldu ki şaştı biraz da. Ne yürek çarpıntısı, ne eziklik, içinde. Aralanan kapıdan içeri girdi yavaşça. Pencere önündeki yatakta, koluna bağlı serum şişesiyle arka üstü yatan ak örtüler içindeki Zühtü Bey kır saçları, fırça gibi çıkmış, bir kaç günlük kırçıl sakallarıyla çok uzaklardaydı. Uzak çekim gibi. Gözleri kapalıydı Zühtü Bey’in. Baş ucunda oturan hemşire, şöyle bir baktı Refik’e, önündeki kâğıda bir şeyler yazmayı sürdürdü. Ne yapacağını, ne diyeceğini bilemeden baka kalmıştı Refik. Ağzında acılık duydu. Gözlerini araladı, açtı Zühtü Bey. Anlamsız, boş boş baktı bir süre; sonra evecen bir kımıltıyla bir iki kırpıştırdı. Bir şey diyecek! Dudaklarını oynatır gibi yaptı. Ürkek bir adım attı Refik, duraladı. Geçmiş olsun dedi yavaşça. Gülümsedi Zühtü Bey, son günlerdeki babacan bakışıyla gözlerini kıstı. Sövüp sayacak!. Bok, kendini adam mı sanıyorsun? öleyim de, varımı yoğumu, Yeşilçam’m orospularına yedir, değil mi? Yorgun dudaklarının arasından fısıltı gibi bir sözcük çıktı,</span></p>
<p class="calibre2"><span class="font1">— Mektup...</span></p>
<p class="calibre2"><span class="font1">Ne mektubu? Sallantıda kaldı Refik. Yaklaşıp sorsam mı?</span></p>
<p class="calibre2"><span class="font1">Aynı bitkin ses, aynı soluk gülümsemeyle ekledi yavaşça,</span></p>
<p class="calibre2"><span class="font1">— Eczanede...</span></p>
<p class="calibre2"><span class="font1">Annemden mektup var demek. Şimdi bu adam niye bu ımektubu?...</span></p>
<p class="calibre2"><span class="font1">— Alırım ben, dedi. Sağolun...</span></p>
<p class="calibre2"><span class="font1">Bir şeyler daha diyecekti. Hemşire başını kaldırıp</span></p>
<p class="calibre2"><span class="font1">— Konuşmak yok dedi yavaşça.</span></p>
<p class="calibre2"><span class="font1">Kaşıyla, gözüyle de kapıyı gösterdi. Duraladı, evecen gözlerini üstüne dikmiş babasına bakıp gülümsemeye çalıştı Refik de; kırpıştırdı gözlerini. Dönüp kapıya yürüdü, çıktı yavaşça, kapattı. Şişli caddesinin sabah kalabalığında stüdyoya doğru yürürken Doktor’la konuşup babasının sağlığı konusunda ayrıntılı sorular sormadığı için ayıplamaya başlamıştı kendini. Suçlayacaktı nerdeyse. Kaçar gibi fırladım hastaneden. Birden bunaldım. E, şimdi? Bir eczane önünde durdu. Mektubu anımsadı. Adam ölümle pençeleşiyor, mektup diyor. Gülecekti. Acıyla doldu. Umursamazlık görünümü içinde herşeyiyle ilgilendiğini biliyordu babasının. Mefharet’e vurgun belki de! Gene gülmek geldi içinden. Babasıyla annesinin, çocukluğunu karabasana döndüren kavgalı yıllarım anımsayınca soğukluk dolandı yüreğinde. Madam Lena olayı vardı bir de. Babası bir Rum karısına tutulmuştu. Annesinin ağlayıp sızlamaları... Mefharet Hanım makası kapıp Zühtü Bey’in üstüne atılmıştı bir gece. Parmakları doğranıyordu Zühtü Bey’in. Seniye çok küçük daha... Makbuş’un kucağında. Ama Makbuş babamı tutar. Doğal. Zühtü Bey’in uzaktan akrabası kimsesiz bir yaşlı kadındı herkesin Makbuş diye tanıdığı Makbule Hanım. Bücür, çirkin, çok az konuşur. Evin her işine koşar. Evlenmemiş. Serez’de ağbisiyle, sözlüsü delikanlıyı pusuya düşürüp öldürmüşler. İstanbul’a gelince (Babası yanı Rumeli göçmeniydi Refik’in.) Zühtü Bey’in annesinin ahretliği olarak kalmış evde. Onlar ölünce de... Evin büyükannesi yerinde sayar kendini. Yalnız Zühtü Bey değil, bütün ev Saadet’in (Zühtü Bey’in annesi) yadigârıdır Makbule Hamm’a. Ama Mefharet’le hiç çatıştıklarını görmemişti Refik. Kaynanalığa da kalkmadı, kendini de dışlatmadı. Çocuklara bakması Mefharet’i de yumuşatıyordu belki. Asıl iş Makbuş’daydı gene de. Ağırlığım duyurmadan nasıl da yolu, yordamıyla yürütebiliyordu her şeyi. Yalmz bir gün, annesiyle birlikte ağlarken görmüştü yatak odasında. Babasının eve gelmediği bir gece. Annesinin başı Makbuş’un omuzuna dayalıydı, hıçkırıyordu. Makbuş da ağlıyordu sessizce. Seniye de ağlıyordu kundakta zır zır. Sürüp gidiyor zaten o karının zırzırı!.. Babasına bir şey olursa Seniye’yle ne yapacağı yine takıldı kafasına. Annesinin yanına gider. Babalığının kaymakamlık ettiği bir kasabada taşra avukatı olur. Tam ona göre. Onu da beceremez bu aptal... Makbuş’a döndü gene. Zühtü Bey’in hastalığım duyurmamalı. Makbuş ne eder eder, kalır hastanede. Koridorda yatar... Nasıl bağlılıktır bu, babama? Çocuğu olsa bu kadar olur belki. Peki Zühtü Bey ölse?... Bunu hiç düşünmemişti. Nasıl olsa önce Makbuş gider nibi j'i'lmişti hep. ölüm bu, belli olmuyor ki işte... Makbuş kalırsa; o zaman Seniye de... Düşündüğüm saçmalıkla-Ira bak... Akşama da... çok var daha. Stüdyoya gidip şu filmi bağlamalı biraz. Masayı kapamadılarsa. Düşüncelerinden kaçar gibi gittiği stüdyoda montaj masasını boş bulunca hiç de sevinmedi içinden. Raflardan filmleri indirirken sıkıntılar basmağa başladı. Işığı söndürüp masaya geçince de sıkıntıyı atamamıştı. Babasına takılıp kalmıştı kafası. Niye geldim buraya? Eve gidip... Ne yapacağım eve gidip de... Ne bileyim?.. Seniye’yle hastaneye gelirdik de... Pervin işe gider. O kız... O kız şimdi hastanededir belki de. Kalkar kalkmaz fırlamıştır. Kardeşinin hıçkırarak ağlaması geldi akşam eve girince. Bir duygululuk çökmeğe başladı yüreğine; yenil-*di yenilecek. Hadi ağla sen de, o aptal karı gibi. Niye aptalmış? Zavallı kız. Ana baba ayrılığının asıl ağır yükünü o çekti. Babam için ha var, ha yok evde; pek sevmez gibi. Annesiyle de takışıp durmuş gelişme çağlarında. O da doğal; hangi kız çatışmaz ki?.. Bizim piyasaya düşenlerin çoğu kanlı bıçaklıdır anasıyla, önlemeğe çalıştığı için göremez... Ne demişti Halit; Electra kompleksi miydi?.. Ana kız düşman oluyorlarmış... Her şey de bu Halit’den çıkar. Kolu çekti, kurgu masasında kayıp giden filme bir süre anlamsız, sonra nefretle bakmağa başladı. Yatırmış kızı zorla öpüyordu kötü adam. Kötü öpüyordu, yanlış öpüyordu. Doğrusu nedir bu pisliğin? Şu çerçeveye, şu çekime bak!. Ne biçim ışıklandırma bu be? Şu mizansene... Allah belanızı versin!.. Babam şimdi... Kalktı, fırladı odadan. Hastaneye uğrayayım; bizimkiler gelmiştir. Kim gelecek? Seniş belki... Çabucak indi merdivenleri. önce bir çay içeyim ayaküstü... Demli bir çay. Na-im Makasçı mı bu? O!.. Stüdyoda ne arıyor?...</span></p>
<p class="calibre2"><span class="font1">— Refik’ciğim merhaba...</span></p>
<p class="calibre2"><span class="font1">Refik’ciğim mi?... Şaşkınlığını yenip uzattı elini o da. Gülümsedi,</span></p>
<p class="calibre2"><span class="font1">— Merhaba ağbi, dedi... Hayrola böyle sabah sabah...</span></p>
<p class="calibre2"><span class="font1">Merdiven dibindeki çıkıntıya ilişti, asık suratla,</span></p>
<p class="calibre2"><span class="font1">— Toro-toto! Dedi...</span></p>
<p class="calibre2"><span class="font1">Güldü Refik. Toro erkeklik organı demekmiş, Ermenice mi ne?... Toro-toto... Spor-Toto’dan... Filmci argosu... Haşan Ağa’nın tezgâha dizdiği çayı alıp yudumlarken.</span></p>
<p class="calibre2"><span class="font1">— Bayram haftasına sinemacı film bekliyor. Sansür üç sahneyi çıkarmıştı. Yeniden çektiler. Daha dublajı yapılacak da...</span></p>
<p class="calibre2"><span class="font1">Sinemacıların çok bilinen öyküsüydü yinelediği. Suntur-lu sövgüler yağdırmağa başladı. Kime sövdüğü de belli olmuyordu. Hangi birini söylesin? Bilmem ne film’e vermiş bonoları. Başlıyoruz demişler, ta geçen ayın başında. Senaryosu bile yok ortada. îki paralık sinemacıya rezil ediyorlar adamı. Anasını avradını sinkef ben böyle işin.. Adana Bölge-si’nin en büyük işletmecilerinden Naim Makasçı’nm ikide bir parıldayan altın dişli kalabalık ağzının altından ne çıkacak diye bakıp duruyordu Refik. Bu bekleyişi kavramış gibi bitmeğe yakın çay bardağını kahve ocağının tezgâhına bıraktı,</span></p>
<p class="calibre2"><span class="font1">— Bu ibneler öğleden önce gelmez, dedi. Hadi bi Bo-ğaz’a gidelim istersen.</span></p>
<p class="calibre2"><span class="font1">Duraladı Refik. Babam, hastane... Sırası mı ulan? Herif Adana’mn en büyük... Refik’ciğim!..</span></p>
<p class="calibre2"><span class="font1">— Gidelim Ağbi, dedi Refik. Öğleden sonra ben de burda montaja geleceğim... özlem Film’in bi işi var da...</span></p>
<p class="calibre2"><span class="font1">— Özlem-Film ha?... Onlar da ne orospu çocuğu? öz-lem-Film geçen yıl bana-.-</span></p>
<p class="calibre2"><span class="font1">Yeni öykünün ayrıntılarını Zincirlikuyu’ya doğru sürdüğü lüks Chevrole arabasında sövgülerle anlatan Naim Ma-kasçı’ya bakıp duruyordu Refik. Anımsıyordu; sinemayı ilk geldiği yıllarda bu adam, Özlem-Film’in ortağı bilmem kimin yazıhanesinde ayak işlerine koşturulan biriydi. Depoya bakar, sinemacılara film verir, film alır. Sonra bunu Adana bölgesine aylıklı gönderdiler, film işletmesine. Herif orda... Çalıp çırpmış derler. Ayrıldı Şirketten, bölge işletmesi kurdu kendi başına. Daha şurda kaç yıl oldu? Konuşmalarına bak!. Biz de mi böyle yapsak? O da bir yetenek oğlum. Yap bakalım, nasıl yapacaksın?., öyle yeteneğim olmayacak hiç bir zaman! Ben kendi filmimi...</span></p>
<p class="calibre2"><span class="font1">— Tarabya’ya mı gidelim? Yoksa...</span></p>
<p class="calibre2"><span class="font1">— Nasıl isterseniz ağbi, dedi Refik.</span></p>
<p class="calibre2"><span class="font1">Yoksa dediği ne? Yeniköy, Façyo filân belki. Ya da Ab-tullah!.. Göründüğü gibi rastlantı mı? Beni mi arıyordu da... Zorunlu mu? övünmek için hep birilerini arar bu herifler, Boğaz’a götürüp yemek de yedirirler. O kadar da değil ya; bakalım... Emirgân’da arabayı deniz kıyısına çekip çay içtiler aynı havada. Tarabya’da, yol üstü meyhanelerinden birine girip de garsona isteklerini yazdırdıklarında saat onikiyi bulmuştu. Pek kimseler yoktu daha. Tanış garson, Naim’in soğuk şakalarına güler görünerek donattı masayı. Sonunda açtı Naim. İkinci yudum rakının üstüne çatalını çiroza takıyordu ki,</span></p>
<p class="calibre2"><span class="font1">— Sine-Ar’ın listesi iyiymiş bu yıl dedi.</span></p>
<p class="calibre2"><span class="font1">Ses çıkarmadı Refik. Girdi, bakalım nereye varacak? Sessizliği gene Naim bozdu.</span></p>
<p class="calibre2"><span class="font1">— Çok saygım vardır Saffet Ağbi’ye, dedi. O başkadır. Tatsızlık soktular aramıza. Bizim bölgede bir orospu çocuğu var, geçen yıl tam bu günler, İstanbul’a geleceğim...</span></p>
<p class="calibre2"><span class="font1">Yeni öykü de ötekiler gibi kendisinin ne kadar namuslu, haklı, giderek akıllı, üstün, başkalarının güvenilmez olduğunu tanıtlıyordu!.. Ses çıkarmadan dinliyordu Refik. Yanıt beklediği de yok adamın. Saptadığı doğruları ana avrat kesinlikle bildiriyor! Niye bütün bunlar? Dinlediğinden kuşkulanmış gibi konuşmayı kesip Refik’e baktı Naim. Korktu Refik. Yakalandık. Nerde kalmıştık deyiverecek herif! Orospu çocuğu gidip Saffet Ağbi’ye demiş ki... Ne demişti, orospu çocuğu? Bir sürü şey anlattı ondan sonra...</span></p>
<p class="calibre2"><span class="font1">— Sen ne vakit başlıyorsun?</span></p>
<p class="calibre2"><span class="font1">Anlamadı Refik. Kızardı bile. Gülümsedi. Ben ne vakit mi başlıyorum? Neye başlıyorum? Kurnaz gülümsedi Naim de,</span></p>
<p class="calibre2"><span class="font1">—■ Canım, bırak şimdi Refik’ciğim dedi. Namussuzum çok sevindim. Arkandan kaç kez söylemişimdir. Geç bile. Senin yann olmayanlar kaçtır film yapıyorlar. Yaptıklan da bir boka benzese... Saffet ağbi akıllı adam...</span></p>
<p class="calibre2"><span class="font">72</span></p>
<p class="calibre2"><span class="font1">Daha bir şeyler söylüyordu ya, Refik pek anlamıyordu artık. Demek benim Sine-Ar’a film yapacağım... Peki, bu adama ne?... O da biraz çıktı ortaya. Narin Ceylân’ı Saffet Duran, yazıhanesine bağlamış... Bundan böyle, sadece... Oysa Naim’den senetleri alan firmalar Narin Ceylân filmi deyip aldatmışlar garibi. Karı şimdi oynamazsa... Hem karışık, hem çok basit bir iş. Bütün Yeşilçam işleri gibi... Anladığım, bu adam, Saffet Duran’a yaklaşmak istiyor, film almak için, öteki Adana işletmecisini nasıl kazıklayabilir, o ayaklarda. Bir de, Narin Ceylân’ı... Burasını daha pek anlamadım ya...</span></p>
<p class="calibre2"><span class="font1">— Sana bir şey söyliyeyim mi arkadaş. Şu anda sinemada bütün adlar bir yana Narin Ceylân bir yana... Gerisi boş söz...</span></p>
<p class="calibre2"><span class="font1">iyi özetlemişti. Yetmemiş gibi bir de açıklama yaptı sonunda!.. Refik’ciğim, sana Saffet ağbi, bu karıyla film yaptıracak. Eğer karıdan gün alabilirsen, sana ben de istediğin kadar film yaptırırım arkadaş!.. Anlaşılmayacak bir şey kaldı mı?.. Peki, şimdi ben ne diyeceğim? Bir kez, benim anlamadığım daha çok şey var! Aptallık etme ulan!. Etmedi. Gizemli bir gülümseme taktı yüzüne,</span></p>
<p class="calibre2"><span class="font1">— Sağolun ağbi, dedi. Daha kesin birşey yok... inşallah... Görüşeceğiz...</span></p>
<p class="calibre2"><span class="font1">Kesti. Kadehini kaldırıp aym gülümseyişle,</span></p>
<p class="calibre2"><span class="font1">— Sağlığınıza!. Dedi...</span></p>
<p class="calibre2"><span class="font1">Biraz bozulmuş muydu Naim Makasçı, sevinmiş miydi? Kafasında çözüm bekleyen bilmeceler artmıştı belki de. Aklınca saklıyor bu oğlan mı diyordu? Kendi başına üşüşen bilmecelerle boğuşmaktan bunları düşünmeğe sıra bulamıyordu Refik. Benim Sine-Ar Film’e film yapacağım uydurulur; sorun değil. Piyasada bir fırtına var demek. Narin Ceylân’a böy-lesi atlamak için... Bir de bu herifin hesapları olabilir. Karıyı istiyor da... işimiz pezevenklik zaten! Ne demiş ünlü seksüel prodüktör; siz perdede, biz yatakta satıyoruz karıları! Perdede satmak için ara sıra önce yatakta satmamız da gerekiyor böyle... Yemeğin tadı kaçmış gibiydi. Tadı neresin-deydi ki? Şişeyi bitirmeden kalktılar. Stüdyoya geldiğinde saat üç olmuştu. Masa doluydu. Bir saate kadar tamam ağbi, diyordu kurgucu. En azından üç saat demektir o... Hastaneye mi gitsem, kalsam mı? Yoksa yazıhaneye inip... Derken, telefondan istiyorlar Refik bey!. Kim ki bu? Temel’di. Oldu mu? diyordu. Ne oldu mu? Boğaz’da yemeğe gittiniz Makasçıyla... Ulan bu bizim piyasa. Bir anda kavradı. Herifi fış-tıklayan bu oğlan. îyi ettim ağbi, diyordu. Göreceksin, öyle tatlı olacak ki. Sen de bozma!. Narin ablam çağırtmış, ona gidiyoruz şimdi. Kimle mi? Sana ne? Kih kih kih... Saffet Du-ran’m karısıyla ayrılmak üzere olduklarını da ekleyip kapattı telefonu. Ulan, her şey deli saçması be... Aklı gene babasına takıldı. Mektup demişti Zühtü Bey. Eczanede. Ya sorarsa aldın mı diye? Üstüne bir ağırlık çöktü. Devinim içindeydi stüdyo. Dublaj yapıyorlardı üst katta. Elektrikçiler, matü-poda, lâboratuvarda çalışanlar, dublaj oyuncuları, tanıdığı tanımadığı bir sürü kişi görünüp yitiyorlardı loş koridorlarda. Uçtaki kınk koltuğa çökmüş dalgın bakmıyordu gelip geçenlere. Film taslağı elinde, kaç kez başvurmuştu işletmecisine, yapımcısına, dinlememişlerdi bile. Alt yam bir yönetmen yardımcısı. Bölge işletmecisi alıp da seni özel olarak yemeğe götürecek, öneride bulunacak! Ne değişti peki? Değişen bir şey yok belki de. öyle geri zekâlıların elinde ki her şey. Burunlarından kıl aldırmayan herifler, bakıyorsun, koyun sürüsü gibi diziliyorlar birinin, ya da binlerinin ardına. Olmayacak paralar akıyor birden. Nerden geliyor bu paralar, çark nasıl dönüyor? Akıl erdir erdirebilirsen... Bana da yol açılıyor. Sevinemiyordu. Yadırgamaya başlamıştı.</span></p>
<p class="calibre2"><span class="font1">— Ne o ulan, esrar mı çektin?</span></p>
<p class="calibre2"><span class="font1">Silkinir gibi kalktı koltuktan. Gülerek elindeki sigara izmaritini küllüğe bırakan tiyatrocu Suna’ya baktı, o da gülmeğe başladı. Niye böyle sıçradım?</span></p>
<p class="calibre2"><span class="font1">— Kafayı buldum dedi. Sana da sarayım mı bi çift kâğıt?</span></p>
<p class="calibre2"><span class="font1">Gelip kucakladı Suna. Çoktandır sorup duruyormuş o da Refik nerde? Diye.</span></p>
<p class="calibre2"><span class="font1">— Burdayız işte!. Ne yapacaksan yap!..</span></p>
<p class="calibre2"><span class="font1">Güldü. Dublajı bitmiş onun da.</span></p>
<p class="calibre2"><span class="font1">— Hadi gidelim dedi. Seni bırakayım istediğin yere.</span></p>
<p class="calibre2"><span class="font1">öyle de çapkınca güler ki orospu... Valla orospu değil bu karı...</span></p>
<p class="calibre2"><span class="font1">Belki çirkin de biraz; güzel değil daha doğrusu. Kırkı geçmiştir ama bir coştu mu... Bir çok kez yatmıştı Refik’le. Evlendi mi yapmazdı. Üç mü dört mü evlenmişti ne?. Son, kameraman Sadi’yleydi; demek ayrıldı gene. Eski Opel arabasında giderlerken tiyatrodaki işlerin bokluğunu anlatıyordu. öyle bir rezillikmiş ki... Neresi değil ki?... Şişli’deki çatı katına girdiklerinde telefon çalıyordu. Gidip açtı. Bir yere çağırıyorlardı. Atlatmaya çalışıyordu o da. Bir yandan da Refik’e göz kırpıştırıyordu. Hastaymış. Doktora gidecekmiş. Or-dan da Kadıköy’ündeki halasına gidip gece orda kalacakmış. Tamam da, bu beni gece de bağlamayı düşünüyorsa... Belli ki öyle düşünüyordu. Telefonu kapatınca gelip kollarını doladı Refik’in boynuna,</span></p>
<p class="calibre2"><span class="font1">— Ben çok kötüyüm Doktor!.. Dedi...</span></p>
<p class="calibre2"><span class="font1">Ne azgın dudakları. Hay Allah, bugün de ne günmüş ya... Zühtü Bey Hastanede.. Kendine gelip de Suna’dan kurtulduğunda saat sekizi çoktan geçmişti. Yedirip içirmişti de Refik’i. Bir ara yumuşak divanda uykuya bile daldılar. Bu işi öyle iyi bilir ki bu kan... Şişli’de ilk gelen taksiye atlayıp da eve doğru koştururken doyumdan her yanı gevşemiş gibiydi. Yedibuçukta geleceklerdi Şahin’ler. Seniye de yoksa evde? Çok kötü oldu. Ne varmış kötü olacak?.. Yarın gelirler. Keşke kalsaydım. Kaç kez üsteledi. Ne kadın be.. Gençlere tutkulu. Söyler de... Her şeyi açık kanmn. Başka gün de içeri almaz bakarsın. Telefonunu kendi verdi. îyi oyuncudur. Filmde güçlü bir karakter oldu mu hemen Suna... Yokuşun başında arabadan inince baktı, kendi katlarında ışık yoktu. Gelip dönmüşlerdir. Ne yapsak şimdi?.. Yorgunluk çöktü üstüne. En iyisi vurup kafayı yatmak... Merdivenleri ağır ağır çıktı, anahtarı kilide soktu, çevirirken, aşağıdaki Pervin’-lerin kapısı açıldı. Pervin uzanıp baktı,</span></p>
<p class="calibre2"><span class="font1">— Geldi, dedi...</span></p>
<p class="calibre2"><span class="font1">içerden ayak sesleriyle Şahin çıktı kapıya. Refik indi basamakları,</span></p>
<p class="calibre2"><span class="font1">— Kusura bakma, dedi. Biraz şey oldu da... Seniş vardır dedim evde. Pervin varmış evde, geldiklerinde. Katma buyur etmiş Şahin’le Gündüz’ü. Sonra da Seniş gelmiş. Çıkıp kapıyı açtı Refik. Seniş ötekileri de yukarı aldı. Yemek hazırlıyorlarmış aşağıda. Şahin karşı çıkıyordu. Yiyip gelmiş onlar. Refik de öylesine toktu ki, yemek sözü edilmesine şaşmıştı. Seniye hastane raporunu verdi o ara; babası iyiymiş. Atlattı demiş doktorlar, korku kalmadı. Zühtü Bey Refik’i sormuş akşam üstü. Gelir diye beklemişler... Mişler mi? Miş-ler ya. Makbuş’a telefon etmiş Seniye sabahleyin. Duyar duymaz... Şimdi de hastanede kalmış. Sandalyede oturuyormuş. Gerekirse bir ay oturup bekler o kadın sandalyede. Kızdı, bir şeyler diyecekti Refik. Ne denir bu aptala? Makbuş babasının başında diye güvenliğe kavuşmuş gibiydi Seniye. Gülüp koşuşturarak mutfağa girip çıkıyor, buz dolabından bir şeyler çıkarıyordu konuklar için. Ne Makbuş’u? Şahin’i gördü karı, kişniyor. Konuklarını odasına alıp kapattı kapıyı Refik. Yeniden özür diledi. Babasımn hastalığına üzüntülerini bildirdiler onlar da... Gündüz hemen raftaki kitaplara takılmıştı, izin isteyip kalktı, tek tek gözden geçirmeğe başladı. Nedense heyecanlandı Refik. Sınavdan geçiyordu sanki. Beğenmez bu adam!</span></p>
<p class="calibre2"><span class="font1">— iyi kitaplarınız var, dedi Gündüz.</span></p>
<p class="calibre2"><span class="font1">Refik ses çıkarmadı. Gündüz Kafka’lara bakarken daha da onurlanmış sayıyordu kendini.</span></p>
<p class="calibre2"><span class="font1">— Kafka’yı seviyorsunuz.</span></p>
<p class="calibre2"><span class="font1">Ne yargı, ne soruydu Gündüz’ün sesindeki. Sezgi. Yakıştırma.</span></p>
<p class="calibre2"><span class="font1">— Çok, dedi Refik.</span></p>
<p class="calibre2"><span class="font1">Oysa yadırgayarak okumuştu. Hele ilk okuyuşunda. Kaç kez elinden atacak olmuştu DEĞIŞÎM’i.</span></p>
<p class="calibre2"><span class="font1">— Siz?</span></p>
<p class="calibre2"><span class="font1">Gündüz son rafı parmaklarıyla tararken,</span></p>
<p class="calibre2"><span class="font1">— Severim, dedi. Bayılmam...</span></p>
<p class="calibre2"><span class="font1">Sanki ben bayılırım. Tutamadı gene de,</span></p>
<p class="calibre2"><span class="font1">— Ben çok severim, dedi. Duruşma’yı elimden bırakamadım.</span></p>
<p class="calibre2"><span class="font1">Ses çıkarmadan pencere önündeki sedire oturup yaslandı Gündüz. Yalanımı sezinledi bu! Yalan değil ki... Geri dönemedim sadece. Ortak bir şeyler bulayım derken... Duruş-ma’yı okumamıştı oysa. Filmini gördüm ya... Şahin de gülümser gibi bakıyor. Bir sessizlik olmuştu. Kımıldadı, sırasını bekleyip de yakalamış gibi,</span></p>
<p class="calibre2"><span class="font1">— Nasıl yapacağız? Dedi,</span></p>
<p class="calibre2"><span class="font1">Gene bir aradan sonra Gündüz doğruldu,</span></p>
<p class="calibre2"><span class="font1">— Şöyle bir konuşalım önce, dedi. Genel olarak... öykü</span></p>
<p class="calibre2"><span class="font1">şu...</span></p>
<p class="calibre2"><span class="font1">Kısaca anlattığı öykü biraz değiştirilmiş gibi geldi Refik’e. Belki değiştirilmemiş de, yaklaşımı öyle başka ki, değişmiş gibi oluyor. Çevre, sosyo-ekonomik ortam filân... Başka yerlere götürüyor bu adam öyküyü. Birden kesti Refik,</span></p>
<p class="calibre2"><span class="font1">— Benim için önemli olan insan dramı, dedi. Koşulların ötesinde bir şey bu...</span></p>
<p class="calibre2"><span class="font1">Biraz erken girdim. Anlamı ne bu çıkışın şimdi? Bir yere bağla bari.</span></p>
<p class="calibre2"><span class="font1">— öykünün oluştuğu çevreyi abartmak gereksiz bence yani... Daha çok iki insan, kadınla erkek arasında, iki zıt dünyadaki çatışma, kendi kendileriyle, birbirlerine karşı düştükleri çıkmaz, bence, asıl bizi ilgilendiren; sinemacı olarak yani...</span></p>
<p class="calibre2"><span class="font1">Tümceyi doğrultamamıştı. Toparlamak için duralayıp da Gündüz’ün kendisine katıldığım belli eder gibi yavaştan başını salladığını görünce şaşırdı biraz. Sustu.</span></p>
<p class="calibre2"><span class="font1">— Abartmak söz konusu değil, dedi Gündüz. İnsan dramı dediğiniz kıstırılmışlığı yaşanmışlık belirler. Koşulların dışında yaşayamazsınız ki... Yalnız bizim de bir dramımız var! Sonunu yalanla bağlamak zorundayız galiba., öyleymiş...</span></p>
<p class="calibre2"><span class="font1">Şahin’e baktı gülümser gibi. Doğruldu Şahin, dişlerini bir dizi sıraladı gene,</span></p>
<p class="calibre2"><span class="font1">— Mutlu son olacak, dedi. Kız oğlan birleşecekler sonunda. Zaten öykü de öyle geliyor...</span></p>
<p class="calibre2"><span class="font1">öykü de öyle gelmiyordu, öyküde, çılgın bir aşk, sonunda, çılgın düşmanlığa dönüşebilirdi. Güzeli de oydu, doğrusu da... Neydi aralarına giren?</span></p>
<p class="calibre2"><span class="font1">— Bir tür kan davası, dedi Gündüz. Ortada kan yok görünürde... Kız da oğlan da, çıkarları uzlaşmaz iki karşıt yanın sorumluluğunu sırtlamışlar... Birinden biri, ya da ikisi birden hayınlığa düşmeden nasıl çıkacaklar içinden? Biz hangi yanı tutacağız? istesek de istemesek de... Ülkemize, bizim sorunlarımıza uyarlayacağız öyküyü... Açıkça tutar görün-memeliyiz kuşkusuz. Ancak, sonunda terazi bir yana ağacak. Biz bu karşıtlığın çok mu dışındayız? Koşullan tastamam gösterip de, insamn nasıl umarsız kıskaca düştüğünü sergilediniz mi, yalancıktan mutlu sona da gitseniz, seyirciyi tartışmaya zorlamış olursunuz hiç değilse. Daha derinliğine düşünmeğe iten bir anlatım çıkar.. Doğru doğruluğunu korur bir ölçüde. Sonun yapaylığı, iğretiliği anlayana sırıtır. O tür filmlerin parodisi bir bakıma..</span></p>
<p class="calibre2"><span class="font1">Gülümsedi. Alaylı ekledi yavaşça,</span></p>
<p class="calibre2"><span class="font1">— Ne bileyim? Dedi. Belki bizim de, bir ölçüde namusumuz kurtulur..</span></p>
<p class="calibre2"><span class="font1">Ne diyeceğini, nasıl diyeceğini bilemeden kalmıştı Refik. Bulanık kuşkular, giderek ürküler duyuyordu. Karşı çıkıp bir yerlerinden vurmak isteği kıpır kıpırdı içinde; toparlaya-mıyordu. Doğru, doğruluğunu korumuş!.. Bunun doğru dediği... O doğrudan bana ne be? El altından bir şeyler sokuşturacak.. Namusumuzu kurtaracağız!. Ne olmuş namusumuza? Şahin de o kafada. Bakalım nasıl çıkacağız işin içinden. Olmazsa Saffet Ağbi’ye gidip... Olmaz o; işler öyle karışır ki... Herif Şahin’le film yapmak istiyor...</span></p>
<p class="calibre2"><span class="font1">—■ isterseniz şeye geçelim Ağbi, dedi Refik.. Baştan alalım ayrıntılanyla...</span></p>
<p class="calibre2"><span class="font1">— öyle yapalım...</span></p>
<p class="calibre2"><span class="font1">Gündüz sürdürecekti ki kapı vuruldu yavaşça, aralandı, Seniye göründü, çekingen bir gülümsemeyle,</span></p>
<p class="calibre2"><span class="font1">— Yemek hazır Ağbi, dedi yan titrek bir sesle. Buyrun...</span></p>
<p class="calibre2"><span class="font1">Ne yemeği be?.. Bu kız... Toparlandı, kalktı,</span></p>
<p class="calibre2"><span class="font1">— Buyrun, dedi Refik de...</span></p>
<p class="calibre2"><span class="font1">Her yemek çağrısında görülen çekingenlikler, biz yemiş-tik’ler yinelendi ya uzun sürmedi. Dışarı çıkıp da holde hazırlanan masayı görünce biraz şaşırmıştı Refik; özenliydi. Yal-mz masa mı özenli? Sürüp sürüştürmüşler, salınıp duruyorlar ortada... Bu aptal kanlar! öyle toktu ki kimsenin aç olabileceğini düşünemiyordu. Jambonla, kalamata seytini de nerden? îyi de oldu belki ya... Zühtü Bey de şimdi... Babam evde olsa kalkışamazlardı böyle şeye. Babam da kızmaz. Belki o da bir iki kadeh... Aman iyi ki olmadı; Gündüz’ü bilse, beni de kovar evden!.. «Bu namussuzlann köküne kibrit suyu» demişti bir gün. iplerini gönüllü çekermiş... Bu da namusunu kurtarmaktan söz ediyor!. Bu adamda bir şey var ama... Üç takım konmuş masaya!.. Şarap kadehleri... Bunlar Pervin’in işi... Masaya oturup da peynirlerin, salataların hiç bir çekicilik taşımadığım, mutfaktan gelen sıcak et kokusunun bile en küçük bir yemek isteği uyandırmadığını görünce şaşaladı Refik. Nerdeyse tiksinti duyacağım.. Ayaktaki Pervin’e baktı,</span></p>
<p class="calibre2"><span class="font1">— Siz de gelsenize dedi yardım ister gibi.</span></p>
<p class="calibre2"><span class="font1">Ayıp olacak, bari bunlar yese ev sahibi olarak..</span></p>
<p class="calibre2"><span class="font1">— Siz buyrun dedi Pervin. Biz bir şeyler yemiştik...</span></p>
<p class="calibre2"><span class="font1">— Biz de yemiştik, dedi Şahin, tatlı bir sırıtmayla. Ama oturduk işte...</span></p>
<p class="calibre2"><span class="font1">Gülüşmeler oldu. Çağrı bekliyorlarmış demek ki!</span></p>
<p class="calibre2"><span class="font1">— Peki, katılalım, dedi Pervin.</span></p>
<p class="calibre2"><span class="font1">Masanın boş bırakılmış yanma birer tabak koyup Per-vin’le Seniye de oturdular. Pervin şarap şişesini uzatınca elile bardağını kapar gibi yaptı,</span></p>
<p class="calibre2"><span class="font1">— Bağışlayın, dedi Gündüz. Ben şarap içmem...</span></p>
<p class="calibre2"><span class="font1">— Rakı?</span></p>
<p class="calibre2"><span class="font1">Pervin’in sorusunu gülümseyerek karşıladı,</span></p>
<p class="calibre2"><span class="font1">—■ Çalışacağız dedi. Onu da almayayım... Sonra...</span></p>
<p class="calibre2"><span class="font1">Ufacık duraksaması Refik’e ev sahipliği görevini anım-satmıştı.</span></p>
<p class="calibre2"><span class="font1">— Çalışmak için daha iyi değil mi Ağbi, dedi, iki kadeh...</span></p>
<p class="calibre2"><span class="font1">Söze içten başlamamıştı ya, söyleyince sevindi nedense.</span></p>
<p class="calibre2"><span class="font1">Bekleniyormuş; ötekiler de katıldı öneriye. Seniye fırlayıp şişeyi çıkardı dolaptan, rakıya dönüldü; ağırdan yenmeğe de başlandı. Sessiz çekingenliği Pervin yendi gene. Şahin’e baktı gülümseyerek,</span></p>
<p class="calibre2"><span class="font1">— Siz mi oynayacaksınız bu filmde? Dedi...</span></p>
<p class="calibre2"><span class="font1">79</span></p>
<p class="calibre2"><span class="font1">Kızgınlıkla kavuna uzanırken bardağı devirdi deviriyordu Refik. Tamam, başladılar. Nerden öğrendi bunlar? Aşağıda konuştular demek. E, ne yapacaklardı? Oğlandaki kaykılmaya bak!. Ya Pervin’in bakışı...</span></p>
<p class="calibre2"><span class="font1">— Bakalım, dedi Şahin, öyle olacak sanırım...</span></p>
<p class="calibre2"><span class="font1">Kaykılması filân yok oğlanın. Dönüp önündeki eti kesmeğe başladı.</span></p>
<p class="calibre2"><span class="font1">— Kızı kim oynuyor?</span></p>
<p class="calibre2"><span class="font1">Seniye’ydi. Sorarken daha, ürkmüş gibi kaldı ağbisinin bakışını görünce. Rakısından isteksiz bir yudum aldı Refik.</span></p>
<p class="calibre2"><span class="font1">— Seni oynatacağız, dedi, sinirliliğine takılma süsü vererek.</span></p>
<p class="calibre2"><span class="font1">Gülüşmeler oldu. Kızardı Seniye. iyi de oldu. Ezikliğine baş kaldırır gibi dikeldi,</span></p>
<p class="calibre2"><span class="font1">— istek duysaydım Yeşilçam’a koşardım Ağbi, dedi.</span></p>
<p class="calibre2"><span class="font1">Yeşilçam da seni bekliyor zaten!.. Senin gibi demedi ama,</span></p>
<p class="calibre2"><span class="font1">onu diyor aklınca. Ben koştum. Sen de koşsaydın. Şimdi ner-deydin kimbilir?... Çenesi açılıyor. Kolay mı, avukat olacak kan... Uzadı bu yemek. Odaya geçip de biraz uzansam ayıp olur mu? Günün bütün yorgunluğu üstüne çökmüştü. Kalkıp çalışma yapacağız daha. Siz de iyisiniz Pervin Hanım’la Gündüz Bey! «Hangi kitapları okuyorsunuz?» Başladı bile...</span></p>
<p class="calibre2"><a id="bookmark1"></a></p>
</body>
</html>
