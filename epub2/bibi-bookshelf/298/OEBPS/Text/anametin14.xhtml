<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre6"><span class="font10">XI.</span></h2>
<p class="calibre2"><span class="font1">Sinemada çalışmanın dağınıklığında soluk soluğa koştururken bile ikide bir aklına düşen ev değiştirme isteği iyice ağır basıyordu Refik için. Şöyle tek başına istediklerini konuk edip gönlünce oturup kalkacağı bir yeri olmalıydı. Kazancı kötü sayılmazdı. Yönetmendi artık. Yardımcılanya arattığı evlerden gelen ilk haberler umut kırıcı olmuştu gene de. Tarlabaşı yöresinde, Beyoğlu’nun yan sokaklarındaki eski yapılarda odalar, kat kat kullanılan eski evler vardı kiralayabileceği; buralarını istemiyordu o. Ayazpaşa’da, Gümüş-suyu’nda, hiç değilse Cihangir’de denize bakan, dayalı döşeli, telefonlu bir yerdi düşlediği. Oralar da gücünün epeyi üstünde görünüyordu. Galatasaray’ın ardındaki bir apartı-mana götürdüler en son, bulduk diye. Karanlık merdivenlerden çıkıp da girdiği iki odalı, pencereleri karşı duvarlara bakan, her yanı çatlamış izbe katı görünce kırılarak, biraz da ürkerek tersyüz indi merdivenleri. Badana yapılırsaymış... Badana değil altın yaldız kaplasan ne olur? Kaloriferi yok, banyosu yok; pis bir aralıkta alaturka kenef... Soğuk her yan, duvarlar nemli... Üst katta da orospular mı oturuyor ne?. Hele biraz geçsin daha bakalım. Pahalı bir yerin, yarın bakarsın altından kalkamayız. Şu film de çıksın. Üçüncü filmine hazırlanıyordu, tik filmin işi bayağı iyiydi. İşletmecilerden kutlama telgrafları geldi filân. İkincisi biraz ağır gitti. Şimdi herkes bu üçüncüyü bekliyordu. Gene bir dönüm noktasındayız. İkincisi ağır gidince ilk filmin başarısını Narin Ceylân’a bağlamaya çalışıyorlardı kimileri. Polisiye bir komediydi İkincisi; uyduruk bir senaryodan ünlü bir tiyatro komiği ile zorlanarak yaptığı filmin bu kadar tutmasına bile sevinmeliydi. Bu üçüncü film gene Narin Ceylân’laydı. İş yaparsa ondan bilecekler! Bilsinler, ne yapalım? Başarısız olmaktansa. Gündüz Ağbi’yle çalışmak da ayn sorun. Gerçi birinci filmin başarısında onun kılı kırk yaran titizliğinin de payı var kuşkusuz; var da, kafayı bir yere taktı mı da bezdiriyor insanı. İkinci senaryoya bir bakıp bıraktı, yanaşmadı. Adama saygı duyuyorum. Saygı duyuyordu duymasına da içinde ikide bir uyanan çekingenliği de tam ye-nemiyordu bir türlü. Nesini kıskanacağım? Ben yönetmenim. O da beni niye kıskansın? Değil de, adam yönetmen gibi hani, nerdeyse filmi o çevirecek; öyle benimsiyor. İyi, benimsesin... Damgasını vuracak!.. Biz neciyiz? Birinci çalışmanın sansüre çarpmasıyla ayakları yere değdi dedik, gene havalarda... Çevre de destekliyor. Başta Emine... Ben aslında karşı da değilim; kaç kez konuştuk Emine’yle de... Sonra Emine de sinemayı bilmiyor ki... Bizim sinemayı yani. Emine... Saate baktı, onbire geliyordu, öğle yemeğinde birlikte olacaklardı Emine’yle. Yeni filmi konuşacaklardı. İlk filmde bir ara çalışmışlardı birlikte. Setteki gerginliğe dayanamamış, filmin daha başlarında işi bırakmış, bir kaç kez evine kadar gidip üstelemesine karşın gelmemişti çalışmaya. Aralan soğukça gibi aylar geçti. Filmin galasında da yoktu. Fuat yalnız geldi, beğendi de... Emine mi? Bilmiyordu. Belki de gelirdi... Gelmedi. Oysa öyle istiyordu ki Refik. Sonra gidip görmüş filmi bir gün. Kadıköy’de görmüş. Beğenmiş. Kaç ay sonra karşılaştıklarında söylemişti onu da *. Diplomasını almış, bir mimarlık bürosunda çalışıyordu. Bu yılbaşına kadar da rastlantı, ayak üstü filân şöyle bir konuşmuşlardı, o kadar... Görme isteğini diri tutan bir şey vardı bu uzaklıkta. Her gün birlikte olsak çoktan bitip giderdi!.. Eczaneye girdiği bir gün Emine de oradaydı. Fuat gülerek bakıp da,</span></p>
<p class="calibre2"><span class="font1">— İşte geldi... Sen de çağnlısın!...</span></p>
<p class="calibre2"><span class="font1">Deyince, öyle ürpertiyle donup kalmasına, birden kendisi de ne anlam vereceğini bilememişti.</span></p>
<p class="calibre2"><span class="font1">— Yılbaşı gecesi kimseye sözün yok değil mi? Birlikte olacağız!...</span></p>
<p class="calibre2"><span class="font1">Nikâh çağrısı değildi!.. Cihangir’de bir arkadaşın evinde toplanacaklarmış. Sevinsin mi sevinmesin mi, bilemedi bir süre. Sözü yoktu kimseye... Dört gözle beklediği yılbaşı gecesi, denize bakan kalabalık salonda gün ağanncaya kadar buruk bir mutlulukla içti. Suna’daydı bir gece önce. Onunla da sabahlamışlardı. Olgun kadın ustalığının şöleninden yeni kalkmış olmanın doygunluğuyla uzaktan bakıyordu her-şeye. Türkülere, oyunlara kıyısından karıştı. Emine’yle bir kaç kez kadeh tokuşturdular. Fuat, daha gece yansını bulmadan içki duvarım aşanlardandı... Onikide ışıklar sönünce Emine’nin yanında olmak istedi Refik. Olmadı. Olsa ne olacaktı? Suria, o gece gideceği yakınlannm telefonunu vermiş, onikiden sonra aramasını söylemişti. Söz de vermişti^ aramadı. Telefon da yakınındaydı oysa.. Sonra daha çok içti... Herkes içti, içmeyen mi vardı ki... Sonra sabahın ilk ışığıyla sokağa çıktıklarını, bir de sokakta merdivenlerden inerken Emine’yi —Evet Emine’ydi, başka kim olacaktı?— öptüğünü anımsıyordu. Cihangir’den Fındıklı’ya inen merdivenler... Birileri daha vardı ya, çıkaramıyordu.. Pek tanıdığı da yoktu o geceki toplantıda. Mimarlıktan, bir de Fuat’la Emine’nin eski arkadaşları mı, yok akrabası mı... Esmer kadınla bir oğlan öpüşüyorlardı. Sonra Emine ordan geçen bir taksiye binip gitti. Refik bir şeyler söylüyordu oysa. Manyak bu kız-.- Eğilip öğürtülerle kustu sokağa. İki gün sonra telefon ettiğinde Ankara’da olduğunu öğrendi evlerinden. Annesi miydi? Fuat’a uğramaya da çekindi bir süre. Kız söylemiş midir? Ne olmuş söylemişse?.. Suçluluk duygusundan kurtulamadı bir süre. Babasına geldiği bir gün karşılaşınca öyle doğal görünmüştü ki Fuat’ın yaklaşması, elini sıkıp, niye uğramadığını sorması; demek bilmiyor... Bilse nasıl davranırdı? Ne bileyim, bunlar biraz geniş... Dili varmıyordu suçlamaya. Sonra geçen hafta Emine’yle... O da rastlantıydı. Eczaneden onlara gidiyormuş, Pervin’lere; toplanacaklarmış. Yokuşun başında karşılaştılar. Akşam karanlığı öncesi. Yüreği atıyordu. Emine gülümsüyor, doğal görünüyordu. Geçmişten bir iz yok gibiydi bakışlarında.</span></p>
<p class="calibre2"><span class="font1">— Yürüyelim mi dedi Refik, çekingenliğini güçlükle yenerek.</span></p>
<p class="calibre2"><span class="font1">— Nereye yürüyeceğiz?</span></p>
<p class="calibre2"><span class="font1">Soruyla yüreklenmiş gibi gülümsedi Refik de,</span></p>
<p class="calibre2"><span class="font1">—■ Boş ver, dedi. Beklesinler... Şu aşağı sokaklarda dolaşmaya bayılıyorum ben...</span></p>
<p class="calibre2"><span class="font1">Ses çıkarmadı Emine.. Dönüp Tarlabaşı’na doğru yürümeğe başladılar. Eczanenin üst sokağından geçmişlerdi. Sonra aşağılara doğru daldılar.</span></p>
<p class="calibre2"><span class="font1">— Bu sokaklar, bu yapıları ben de pek seviyorum.</span></p>
<p class="calibre2"><span class="font1">Başka şeyler söylemek istiyor bu kız. Geleceğini de um-</span></p>
<p class="calibre2"><span class="font1">madımdı. Birden sokakları dolduran serin lodos akşam karanlığını da sürükleyip getiriyor gibiydi. Bu yıl doğru dürüst kar da görmedik. Keşke Beyoğlu’na yürüyüp bir meyhaneye gitseydik. Gelir mi? îki yanlı çekilmiş iplerde salkım saçak çamaşırlar sallanan dar bir sokağı geçiyorlardı.</span></p>
<p class="calibre2"><span class="font1">— Çok sevindim dedi Refik... Beni kırmadığına.. Sağol.. Ayaklarım geri geri gidiyordu eve gelirken...</span></p>
<p class="calibre2"><span class="font1">Unutamadığı gece böyle başlamıştı. Pek az konuşarak Kasımpaşa’ya inmişler, aralık bir sokaktaki ayaküstü meyhanesinde köfteyle şarap içmişler, geçen yıl Pervin’in annesinin ölümündeki yağmurlu günde sığındığı kahveye girip bir süre oturmuşlardı. O günden, o günkü sıkıntısından, yalnızlığından söz edecekti Refik, sustu hemen. Fuat’ı anım-samıştı. Kahve içtiler, kalkıp aynı suskunlukla Haliç kıyısında dolaştılar bir süre. Karanlık bir sokakta çekip kollarına aldı Emine’yi, uzun uzun öptü. Karşı koymamıştı ya, yenilmiş, ya da kendini alamamış gibi de değildi; kız sanki bir şeyi deniyor, olayları kurnazlıkla gözlemliyor gibiydi. Emine’lere gidip yattılar o gece. Arabadan indiklerinde bahçe kapısının ardında ürkünç havlamalarla karşılayan Mu-ço’dan başka kimse yoktu evlerinde. Annesi Ankara’daymış. Emine de üç gündür Kadıköy’deki teyzesinde kalıyormuş. Işığı söndürmüştü Emine, karanlıkta sevişmişlerdi. İkincisi Re- _ fik’in isteğiyle yinelenen sinsi bir oyundan yenik düşmüş gibi ayrıldılar. Emine karşı divana geçip sessiz kaldı. Bir gece önce stüdyoda, sansüre yetişecek bir filmin montajında sabahlamış-tı Refik; Emine yavaşça yanından çekilince her şeyin nasıl silinip yittiğini bile anımsamıyordu. Köpek seslerine karışan bir zırıltı zille uyanıp şaşkın, ürkek kaldı. Neredeydi, kimindi bu yatak? Durup gene başlayan zil de oda kapısı önündeki koridordan geliyordu. Telefon çalıyor. Fırladı, sonra duraladı. Emine açar. Evde kendisinden başka kimseler yok gibiydi. Nerde bu kız? Karşı divan boş. Gece ordaydı. Tuvalette... Bu Allahın belâsı zil... Çıktı koridora, şöyle bir bakındı, ev tıss. Yalnız zil... Açtı. Emine’ydi. Sabah büroya gelmek zorundaymış. Uykusu amma da ağırmış Refik’in. Sabah kaç kez girip çıkmış odaya, uyandıramamış. İsterse kahvaltı edebilirmiş. İşi bitince kapıyı iyice çekip... Saate baktı ona geliyordu. Suratına kapanır gibi kesilen telefona da, dün gecenin bu sabahına da... Köpek korkusuyla evden, bahçe kapısından deli gibi fırlayışına da... Emine’ye de... Emine’ye bir şey diyemiyordu. Şaşkınlıklar içindeydi. Bu iş niye bu kadar kolay olmuştu? Asıl, niye olmuştu? Seviyorum da diyemiyordu. Demek gerekli mi sevmek için? O bıcır bıcır konuşan Emine de, sevişme boyu karanlıkta dilsiz oyunu oynamıştı sanki... Ben de konuşkan sayılmam... Doğal değil bu kız! Tanıdıklarına benzemiyor diye mi? Tanıdıklarından ayrımı yok. Hep kız diye düşünmüştü oysa. Peki, Fuat. Sana ne? Bana ne diyemiyordu. Fuat’a karşı suçluluk duymaktan kendini alamıyordu bir türlü. İki gün üst üste evden telefonla aradı Emine’yi, kimse çıkmadı. İş yerini de bilmiyordu. Dayanılmaz bir görme isteğiyle umarsız bir gün daha geçti. Gidip Fuat’dan öğrenmekten başka yolu yoktu. Nerde çalışıyor, bir iş var da filân diye... Seniye’den sormalı. Ya alaylı bakarsa!.. Yukardan gülerek şöyle yapar ya. Ben ona bakarım... İkisi de birbirinden ters. Seniye bilmiyor olabilir, işe yeni başladı kız. Dördüncü günün sabahında, —Gece çok geç gelip yatmıştı— kalkınca masa üstünde bir ufak not vardı. Yazı Seniye’nin. Bir de numara. Ağbisi, Emine’nin telefon numarası bu; arasın demiş. Koşar gibi postaneye çıkıp aradı. Bir adam, Emine Hanım’m Belediye’ye bir imar işini izlemeğe gittiğini söyledi. Ne vakit döneceği belli değil. Bir iki saat sonra aradı, aym adamın sesini duyunca kapadı. Akşama doğru gene aradı, telefon yanıt vermiyordu. Büro kapandı demek. Bu saatte; mi? Burası Beşiktaş filân mı? Bir daha aradı, yanlış düşmüşse... Açılmıyordu. Sinirli, gergin kaldı bir süre. Ertaş-Film’in yazıhanesinden telefon ediyordu. Ertaş-Film, Temel’ln yakın arkadaşı bir ışıkçı çocuğun yeni kurduğu, daha film yapmamış bir yapımevi. Refik’e de film yaptıracakmış! Bunlara kaldıksa... Belli de olmaz ya; daha dün sandık taşıyanlar, bugün büyük işletmeci, büyük yapımcı, altlarında sekiz silindir fort... Burası sinema... Ben de bir yazıhane mi açsam? Temel’e bakarsan hemen... Para işine aklım ermez benim. Yönetmenim ben, film yaparım. Peki, bu kızı nerde bulacağız? Akşam üstü, gergin sinirleriyle ağır ağır eve gelince Pervin’-lerde buldu Emine’yi. Pervin biraz rahatsızmış. Seniye, görmeğe gelen bililerini yolcu ediyordu Refik merdivenleri çıkarken. içeri seslenip muştuladı hemen ağbisinin geldiğini. Refik inenlere yol verip de kata çıktığında Emine kapıdaydı. Elini uzatıp,</span></p>
<p class="calibre2"><span class="font1">— Merhaba, dedi. Aramışsın, söylediler. Seninle biraz konuşalım. Filme başlıyorum demiştin...</span></p>
<p class="calibre2"><span class="font1">Nasıl da rahat konuşuyor!.. Refik uzanan eli sıktı yavaşça. Biraz şaşırmıştı doğrusu. Böyle mi karşılaşacaklardı? Ne pişkin kız bu!. Toparlandı. Emine’nin ardı sıra durmuş, dinleyen Seniye’nin merakla açılmış gözleriyle durumu kavra-yıvermişti. Bunları uyutuyor.</span></p>
<p class="calibre2"><span class="font1">— Konuşalım, dedi. Buyur istersen... Zaten çalışacağım, onun için erken geldim...</span></p>
<p class="calibre2"><span class="font1">Hemen çıkması gerekmiş. Cuma günü öğlende olabilir mi? Bugün yani... Evecenlikle beklemişti bugünü. Kalktı yavaşça. Ev sessizdi. Makbuş’un odasının kapısı da aralık. O da yok. Içerki odaları mı düzeltiyor? Zühtü Bey gene günlerdir uğramıyor. Bir gün kötü haberi gelecek bir yerlerden. Bir berber kızla yaşıyormuş. Yaşasın... Burası ev değil bekâr odası... Makbuş da eski Makbuş değil artık. Avukatlık stajına başlayalı Seniye de iyice ilgisini kesti evden. Pervin’le de değiller eskisi kadar. Bir yerlerde bir haltlar ediyordur o da.. Buz dolabını açıp yanlanmış süt şişesini çıkanrken Makbuş göründü kapıda. Evdeydi demek.</span></p>
<p class="calibre2"><span class="font1">— Günaydın dedi...</span></p>
<p class="calibre2"><span class="font1">öylece bakıp duruyordu Makbuş.</span></p>
<p class="calibre2"><span class="font1">— Söyle de bir daha gelmesin! Dedi.</span></p>
<p class="calibre2"><span class="font1">Dikip boşalttığı süt şişesini taşa korken şaşkın baktı Refik. Bu kadının saçı başı ne böyle? Deli saraylı... Gülecekti.</span></p>
<p class="calibre2"><span class="font1">— Kim? Dedi...</span></p>
<p class="calibre2"><span class="font1">— Ablan!</span></p>
<p class="calibre2"><span class="font1">Ablam mı? Kadın kımıltısız boş boş bakıyordu kapıda.</span></p>
<p class="calibre2"><span class="font1">— Ablam mı?...</span></p>
<p class="calibre2"><span class="font1">— Ablan... Mefharet!..</span></p>
<p class="calibre2"><span class="font1">Mırıldanır gibi söylüyordu. Bu kadına ne oldu?.. Ses çıkarmadı Refik. Çözemediği bir şeylerin ayağına dolanmasından kaçar gibi paltosunu alıp çabucak çıktı evden. Makbuş mutfağın kapısında durmuş, ardından öylece bakıyordu. Ablam, Mefharet! Bazı bazı böyle şeyler hep yapar bu kan. Yaşlandı da, kanştırıyor iyice. Annem de ablam gibi görünüyor... Söyleyeyim, sevinir. Çoktandır yazmıyor o da. Seniye’yle mektuplaşıyorlardı^ Ankara’dalar. BAB Kafetaryaya vardığında saat yarıma geliyordu. Emine’yi boş bir masada bekler buldu. Kapıdan giren Refik’i görünce kalktı hemen. Selâmlaşıp el sıkıştılar, birlikte yürüyüp yiyeceklerini aldılar tepsilerine, ortadaki boş yerlerden birine karşılıklı oturdular.</span></p>
<p class="calibre2"><span class="font1">— Ayrıldın mı?...</span></p>
<p class="calibre2"><span class="font1">İrkilmiş gibi durup baktı Emine. Saklayamadığı bir sinirlilikle:</span></p>
<p class="calibre2"><span class="font1">— Kimden? Dedi.</span></p>
<p class="calibre2"><span class="font1">Şaşaladı Refik, işinden ayrılmaktan söz etmiyor muydu bu? Sormasım mı bilmedim? öyle bildin ki!.. Aklınca!.. Yutacak kız mı bu? Gülümseyerek bakışına bir gülümsemeyle karşı çıkmıştı Emine de.</span></p>
<p class="calibre2"><span class="font1">— ilişkilerimizden söz edelim istersen, dedi.</span></p>
<p class="calibre2"><span class="font1">Hiç bir renk katmamıştı sesine. Ne biçim kız bu? Bir ürperti gezindi Refik’in içinde. Neler diyeceğini sezinliyor da mutlulukla bekliyor, korkuyor da isteyemiyor gibiydi. Neyinden korkacağım? Seninle yattık biz kızım!. O gece altımda... Karanlıkta da gülümsüyor muydun böyle?..</span></p>
<p class="calibre2"><span class="font1">— Bir daha olacağını sanmıyorum..</span></p>
<p class="calibre2"><span class="font1">Refik’in yüzündeki bulutu aralamak ister gibi bir süre bakıp ekledi Emine,</span></p>
<p class="calibre2"><span class="font1">— Yatmamızdan söz ediyorum, dedi... Ayrıcalık kazandırmaz... Ne sana ne bana... Üstünlük filân yani.... Umarım biliyorsundur...</span></p>
<p class="calibre2"><span class="font1">Soğukluk, kızgınlık da yoktu sesinde Hep aynı renksizlikte... Yemeğine eğildi, öyle doğal ki her şey!... Refik için doğal değildi. Yüreğine acı oturdu oturacak, toparlandı.</span></p>
<p class="calibre2"><span class="font1">— Biliyorum, dedi.</span></p>
<p class="calibre2"><span class="font1">Tutamadı, doğrusu tutmak da istemedi,</span></p>
<p class="calibre2"><span class="font1">— Solcuları biliyorum, dedi.</span></p>
<p class="calibre2"><span class="font1">Sesinin kızgınlıkla titremesini örtememişti. Daha kötü şeyler söylememek için güçlükle tuttu kendini, sustu. Emine algılamamış gibi pudingini yemeğe koyulmuştu. Sığındığı suskunluktan, minik parçalar kopardığı pudinginden sürüp çıkarmak için daha ağır şeyler söylemek gerek bu kıza! Tatlısını yarım bıraktı, yavaşça yana iteleyip doğruldu Emine,</span></p>
<p class="calibre2"><span class="font1">— Kahve ister misin? Dedi.</span></p>
<p class="calibre2"><span class="font1">— Hayır.</span></p>
<p class="calibre2"><span class="font1">Kalktı bir şey demeden, yürüyüp kahvesini almaya gitti. Sesinde tek sözcükle beliren küskünlüğe de canı sıkılmıştı Refik’in. Kahveyi benim almam mı gerekirdi? Niye? Gitsin alsın!.. Canı da öyle kahve istiyordu ki. Tatlısını bitirmişti. Dönüp dipteki masalarda oturan sinemacı tanıdıklarına baktı. Baktığı şeyleri görmüyordu aslında. Bu kız niye böyle davrandı? Kahvesiyle gelip karşısına oturduğunda sözü açıyordu ki, tam aranırken Emine aldı gülümseyerek,</span></p>
<p class="calibre2"><span class="font1">— Solcuları tanıyorsun demek!</span></p>
<p class="calibre2"><span class="font1">Nasıl da ezici alay var şu gülümseyişinde. Çok önemli </span><span class="font9">şey </span><span class="font1">sanki solcuları tanımak! Ağır bir konuşma yap şuna, sonra çek git... Ağır ne diyeyim?.. Tuttu kendini. Tutmak da değil. Eskiden ne çok şey vardı söyleyebileceği. Ne sövgüler... Şimdi anlamsız geliyordu çoğu. Çirkin de-.. Siz solcular zaten ne namus, ne ahlâk, ne aile... öyle boş ki bu sözler. Yanlış da belki... Yanlış mı? Peki bu kız? Ya senin piyasamn kızları? Emine gözlerini dikmiş, Refik’in içinde esen yelleri alaylıca izliyor gibiydi. Haydi söyle... Solcuları tanıyorsun...</span></p>
<p class="calibre2"><span class="font1">— Kalkalım, dedi Refik. Stüdyo’ya gitmem gerek...</span></p>
<p class="calibre2"><span class="font1">Ses çıkarmadan kalktı Emine. Konuşmadan paralan ödediler ayrı ayn. Yeşilçam sokağından aym suskunlukla Beyoğlu’na yürüdüler. El sıkışıp aynlırlarken,</span></p>
<p class="calibre2"><span class="font1">— Görüşelim gene, dedi Emine, aynı gülümseyen bakışıyla.</span></p>
<p class="calibre2"><span class="font1">Sinirleri gerilmişti Refik’in.</span></p>
<p class="calibre2"><span class="font1">— Sanmam, dedi. Çok işim var bu günlerde. Hoşça kal!.</span></p>
<p class="calibre2"><span class="font1">Taksim’e doğru koşturur gibi yürürken bir çıkmazın</span></p>
<p class="calibre2"><span class="font1">sıkıntısını taşıyordu. Yenik düşmenin... Ne yenik düşmesi? Aşşağılık karıya mı?... Dönüp Emine’yi yakalamak, suratına en pis şeyleri kusmak geliyordu içinden. Aşşağılık orospu... Tam buldum; bizim piyasanın kanlarından biri bu. Şıllık. Oynadı benimle aklınca. Bizimkilerin cilâlısı. Sanatçı aydınmışlar... Mimar... ilerici, solcu.. Başka kimi tanıyorsun böyle? Fransız Konsolosluğu önünde yavaşlayıp durdu. Nereye gidiyorum? Kanya söylediğim yalana kendim de inandım! Stüdyoda ne işim var? Döndü, ağır ağır Yeşilçam’a doğru yürümeye başladı. Biraz durulur gibi oldu; sonra gene... Sık sık yinelenen kızgınlık gel-git biçiminde sürüp gidiyordu içinde.</span></p>
<p class="calibre2"><span class="font1">— Ağbiciğim selâm!...</span></p>
<p class="calibre2"><span class="font1">Seni Allah gönderdi Temel!... Ertaş Film Anadolu’ya gidiyormuş. Yazıhane’de Refik Ağbi oturur mu diyorlarmış? Vural, sahibi, diyormuş ki, Refik Ağbi oturursa gözüm arkada kalmaz diyormuş. Kimseye güvenemiyormuş. Ne o ulan, kasada altınları mı var? Sen niye otur muyorsun? O da gidiyormuş onlarla. Kral bir rolü varmış. Kötü adam da, so-</span></p>
<p class="calibre2"><span class="font1">nunda ağlatıyor... Kızı da kardeşine    alıyormuş... İyiymiş</span></p>
<p class="calibre2"><span class="font1">aslında... Oğlanın ağbisi. Oğlanı da piyasaya yeni gelmiş jönlerden biri oynuyor. Vural kendi    çekecekmiş filmi.Bir</span></p>
<p class="calibre2"><span class="font1">haftada döneceklermiş. Hayırlı olsun,    önüne gelen yönetmen oluyor!. O da başlasın bakalım..    Vural’larla ayaküstü</span></p>
<p class="calibre2"><span class="font1">konuşabildiler. Minibüs yüklü bekliyordu kapida. Işıklar, setçiler, bir kaç oyuncu, ötekiler otobüsle gidiyorlarmış akşam. Beyşehir gölü yöresinde bir yere. Bir köy varmış. Anahtarları çıkarıp masaya koydu Vural. Karadeniz işletmesinden senetler gelecekmiş, onlar stüdyoya verilecek. Yukarda, depodaki kopyalar Adana işletmecisinin. Yarın öbür gün burdaymış, telefonda konuşmuşlar. İyi onu da veririz. İzmir'li para getirecek. Onu alacağız. Cumartesi iki oyuncu gidecek; onlara bilet paraları. Tamam. İstersem oturup çalışırım burda, evdekinden iyi. Tatlı oğlan Vural. Kucaklayıp ayrılırken dolaptaki bir şişe viskiyi gösterdi. Bu da bizim bekçilik payı demek. Gidenler bir gürültüyle çekip gidince ıssızlık çöktü j yazıhaneye, özenerek döşenmiş bir küçük yer. Telefonu olması güzel. Oturup yaslandı koltuğa. İkinci kat penceresinden sokak görünüyor. Yeşilçam'ın günlük yaşamı. Yandaki Bayram sokağına girip çıkanlar. Figüran bir kadınla kızı simit alıyorlar. Telefon çaldı. İnce bir kadın sesi Vural Bey’i soruyor. Gittiler. Siz kimsiniz diyor. Artık işimiz bunlara lâf anlatmak. Peki, siz kimsiniz? Neclâ’ymış, yarın yazıhaneye uğrayacakmış. Buyrun... Tanıyordu kızı. İkinci, üçüncü rollere çıkar güzelce biri. Alacağı mı var yazıhaneden? Gelsin bakalım... Kalktı, yandaki merdivenden yukarıya, depo dedikleri yere çıktı. Elektrikle aydınlatılan bir büyükçe oda. Raflarda filmler, afiş yığınları, kutular, bir kaç spot, ampuller, kablolar. Duvar dibinde eski sedirimsi bir şey üstünde kırık dökük reflektörler... Telefon sesiyle çabucak indi merdivenleri; Işıkçı Rıza mı? Gittiler kardeşim. Ne bileyim ne vakit gelirler? Kapattı. Bu da az dert değil hani. Gündüz Ağbi’yi arasam mı? Suna’yı aradı. Çalıp çalıp duruyordu telefon. Bu saatte dublâjda filândır. Doğal olmayan bir açlıkla düşünüyordu Suna’yı. Bu gece gitmezsem kötü olacağım. Bütün yaptığı, Emine’den kurtulma, içine sinsice çöreklenen bir özlemi yoketme çabasıydı. Ne özlemi tiksiniyorum sadece. Bir daha da olacağını sanmıyorum. Orospu. Yeter bana. Tadım çıkardım. Artık Fuat’la mı, yoksa bir başka boynuzluyla mı evlenirsin, istediğin boku ye!.. Senin gibisi dolu bu piyasada. Işıkçı oğlanlar bile ne fıstıkları yiyor! Merdivenlerde ayak sesleriyle tanıdık çocuklar doldu odaya. Kavgacı oyuncular. Uğramışlar.</span></p>
<p class="calibre2"><span class="font1">— Hayırlı uğurlu olsun Ağbi. Vural Ağbi’yle ortak mı oldunuz?</span></p>
<p class="calibre2"><span class="font1">Güldü Refik. Onlar ciddi. Sevindiklerini söylüyorlar.</span></p>
<p class="calibre2"><span class="font1">— Sen bir yazıhane aç Ağbi. Namussuzuz bedava oynamazsak. ilk filmin bizden Ağbi...</span></p>
<p class="calibre2"><span class="font1">Üçü de yemin ediyor. Sağolun. Hep böyle derler... Gırgır başladı. Vural’ın filmine takılacak oldular, pek yüz vermedi Refik. Kapattılar. Günün dedikodusu, mirasyedi bir ünlü yapımcı. Kıyma bana Perihan, kalbim var diyormuş. Kıyma bana Perihan, tam film adı Ağbi! Onlar çıktı, iki kadın girdi. Vural Bey, gelin demiş. Sonra gene birileri... Gene telefon -. Kapıyı kapatmadan çalışılmaz burda. Nasıl kapatırsın... iyi oldu bir bakıma, insan unutuyor kendini... Herkes gidip de kendisiyle kalınca anladı unutmadığını. Gene telefon açtı Suna’ya, yok. Kalktı. Saffet Ağbi’ye uğrayayım. Daha çıkmamıştır. Çıkmamıştı. Narin Ceylân girdi Refik’in peşi sıra. Demek onu bekliyordu Saffet Ağbi. Yukarıya gelmiş de bir uğrayayım demiş. Yukarı kattaki bir yapımcıyla filme başlıyorlar. Güzel kız. Tipim değil. Olsa ne yapacaktın? isteseydim... Bırak ulan, Saffet Ağbi’yle mi takışacağız? Herife baksana nasıl bakıyor karıya? Alay eder gibi!. Gerçekten de alay eder gibi. Ne anasının gözü herif bu! Dünyayla alay ediyor... Senin de milyonların olsa-- - Çocukluğunda ninesi buna fındık altınları verirmiş, oynasın diye; öyle anlatıyorlar... Helâl olsun... Ama şu kız yüzünden çoluk çocuk, kan, hiç bir şeyi gözü görmüyormuş...</span></p>
<p class="calibre2"><span class="font1">— Nasıl gidiyor senaryo?</span></p>
<p class="calibre2"><span class="font1">— iyi Ağbi, dedi Refik. Bugünlerde pek buluşamadık Gündüz Ağbi’yle. Yarın arayacağım.</span></p>
<p class="calibre2"><span class="font1">Ertaş Film’de olduğunu söyledi.</span></p>
<p class="calibre2"><span class="font1">— Gel bizim Yazıhaneyi bekle Refik, dedi Saffet Duran takılır gibi.</span></p>
<p class="calibre2"><span class="font1">Dalga geçiyor benimle. Yoo, ciddi.</span></p>
<p class="calibre2"><span class="font1">— Valla iyi olur, dedi Saffet Duran. Dışarı gideceğim. Çağırıyorlar. Ayrılamıyorum burdan...</span></p>
<p class="calibre2"><span class="font1">Sevindi Refik. Gene de inanamıyordu. Nasıl otururum bu koltuğa ben?..</span></p>
<p class="calibre2"><span class="font1">— Ne vakit isterseniz... Siz emredin Ağbi!.. Dedi.</span></p>
<p class="calibre2"><span class="font1">Herif işletiyor beni. İşletsin bakalım... Narin Ceylân senaryoyu bekliyormuş. Telefon çaldı. Saffet Bey’i evden arıyor olmalılar. Biraz geç gelecekmiş. İşi varmış. Narin’le işe gidecekler demek! Karıyı atlatıyor. Nasıl rahat herif... Evlenmek de iyi bir bok değil aslında. Evlenip de bir yere varanı gördük mü? Çıkmaz sokak. Gene de evleniyor herkes. Ben de bir gün... ola ki biriyle hiç bir zaman... Büyük</span></p>
<p class="calibre2"><span class="font1">konuşma oğlum! Daha dün Emine’yle sen bir şeyler kuruyor... Eşşoğlueşşeğin orospusunu</span></p>
<p class="calibre2"><span class="font1">— Yorgun görünüyorsun Refik...</span></p>
<p class="calibre2"><span class="font1">Toparlandı. Gülmeğe çalıştı.</span></p>
<p class="calibre2"><span class="font1">— Valla, koşturuyoruz Ağbi, dedi..</span></p>
<p class="calibre2"><span class="font1">— Hadi şöyle iki kadeh hava alalım bir yerde! Kendimize geliriz...</span></p>
<p class="calibre2"><span class="font1">Tarabya’ya gidiyorlardı. Zincirlikuyu kavşağını dönmüşlerdi ki Saffet Bey, yol boyu sürüp giden ıvır zıvır konuşmaları aralamak ister gibi,</span></p>
<p class="calibre2"><span class="font1">— Yasak duygular diye bir projen vardı senin dedi. Ne oldu o?</span></p>
<p class="calibre2"><span class="font1">— Yasak Dakikalar’ı diyorsunuz...</span></p>
<p class="calibre2"><span class="font1">— Ha, öyle miydi?..</span></p>
<p class="calibre2"><span class="font1">— Duruyor Ağbi...</span></p>
<p class="calibre2"><span class="font1">Eski bir aşkından söz ediliyor gibi... Nesi eski? önde, Saffet Duran’ın yanında oturan Narin Ceylân’a baktı. Kız bu işte. Narin de ilgiyle dönmüştü. Geçen film çalışmasında bir ara sözünü etmişti şöyle, Narin dinlemişti sadece. Ne yapsındı?</span></p>
<p class="calibre2"><span class="font1">— Sen biliyor musun? Dedi Saffet Bey. İlginç bir konusu var Refik’in.</span></p>
<p class="calibre2"><span class="font1">— Söylemişti bana -- O değil mi? Hani kıza, sevdiği adamın babası...</span></p>
<p class="calibre2"><span class="font1">— O, dedi Refik... Sevindim Ağbi. Ben de unutup git-mişsinizdir diyordum.</span></p>
<p class="calibre2"><span class="font1">—■ Unutmadım da, dedi Saffet Duran, sansürü nasıl olur bir; sonra...</span></p>
<p class="calibre2"><span class="font1">Sollayan bir arabaya takılmış gibi duraladı.</span></p>
<p class="calibre2"><span class="font1">— Sansürden geçer Ağbi...</span></p>
<p class="calibre2"><span class="font1">Ses çıkarmadı Saffet Duran. Bir süre sustu. Karşıdan farlarını projektör gibi yakıp gelen bir arabaya söylendi. Başka söz karışsın istemiyor, evecenlikle susuyordu Refik de.</span></p>
<p class="calibre2"><span class="font1">— Gündüz Bey’le konuştunuz mu bunu?</span></p>
<p class="calibre2"><span class="font1">Sinirlendiğini belli etmemeğe çalıştı. Artık hiçbir işi</span></p>
<p class="calibre2"><span class="font1">Gündüz Bey’siz olmuyor bu herifin de.--</span></p>
<p class="calibre2"><span class="font1">—■ Bir ara sözünü ettik mi, anımsamıyorum... Dedi.</span></p>
<p class="calibre2"><span class="font1">— Ona bir aç bakalım...</span></p>
<p class="calibre2"><span class="font1">Olur açarız...</span></p>
<p class="calibre2"><span class="font1">— Gündüz Ağbi bu tür şeylerden pek hoşlanmıyor... O daha çok sosyal nitelikte-.-</span></p>
<p class="calibre2"><span class="font1">Saffet Duran kesti birden,</span></p>
<p class="calibre2"><span class="font1">— Bu da sosyal nitelikte. Değil mi? Dedi.</span></p>
<p class="calibre2"><span class="font1">— Evet. Bir bakıma-..</span></p>
<p class="calibre2"><span class="font1">— Hangi bakımdan baksan sosyal. Sosyal olmayan ne var ki?</span></p>
<p class="calibre2"><span class="font1">Gelmişlerdi. Arabayı yol kıyısına çektikleri sıra yağmur başladı. Koşturarak içeri girerlerken kapıda sivil polislerle karşılaştılar, ilerde de bir polis aracı bekliyordu. Arama yapıyorlar demek. Narin Ceylan’ı görünce gülümseyerek durdu iri yarı bir sivil. Kapıdan çekildi,</span></p>
<p class="calibre2"><span class="font1">— Buyrun Narin Hanım, dedi.</span></p>
<p class="calibre2"><span class="font1">Saffet Duran’ı da başıyla selâmladı. Refik de yürümüştü peşleri sıra. Ona da bir şey dememişlerdi. Otomatik tabancalı erler de yandaki bir lokantadan çıkıyorlardı. Masaya yerleşirlerken işin alayında gibi gülerek,</span></p>
<p class="calibre2"><span class="font1">— Gene bir şeyler olmuş, dedi Saffet Duran...</span></p>
<p class="calibre2"><span class="font1">Koşar gibi gelen lokanta sahibi açıkladı ne olduğunu, otobüsü çevirip öğrencileri öldürmüşler. Bir ağırlık çöktü. Saffet Duran garsonun getirdiği tabladaki mezelere bakıyor gibiydi ya acıyla dalgınlaşmıştı belli ki. Narin Ceylân’a baktı Refik. Kız da üzgün görünüyor.</span></p>
<p class="calibre2"><span class="font1">— Tat tuz bırakmadılar ülkede, dedi Saffet Duran. Şöyle oturup bir kadeh rakımızı da içemeyeceğiz artık...</span></p>
<p class="calibre2"><span class="font1">— Peki, hükümet niye baş edemiyor bunlarla?</span></p>
<p class="calibre2"><span class="font1">Narin’in sorusundaki saflık Saffet Bey’i güldürmüş-</span></p>
<p class="calibre2"><span class="font1">tü.</span></p>
<p class="calibre2"><span class="font1">— Hükümet bizimle uğraşıyor, dedi. Sansürle filân... Bunlara vakti yok!... Hadi içelim...</span></p>
<p class="calibre2"><span class="font1">Masa donanmıştı. Eski tanıdığı lokanta sahibi bir şeyler taşıtıp duruyordu garsonlara. Pek kalabalık sayılmazdı, dolu bir kaç masa vardı lokantada. Olayların yarattığı ürküntü, işlerini kötü etkilemişti. Sonra sonra birileri daha geldi. Gelenlerin gözü hemen Narin Ceylân’m masasına takılıyordu. Çekingen bir yakınlıkla gülümseyerek birbirlerine gösteriyorlardı. Saffet Duran havasını bulmuştu. Fıkra anlatıyor, binlerini çekiştiriyor, alay ediyor, bazı bazı Na-rin’e de takılıyordu tatlısından. Ucuz bir kat bulmuşlar Na-rin’e, Maçka’da. Banyonun şofbeni dışardaymış. Koridor gibi bir yerde.</span></p>
<p class="calibre2"><span class="font1">— Olsun diyordu Narin. Daha iyi. Ben korkarım. Patlar matlarsa dışarda patlasın...</span></p>
<p class="calibre2"><span class="font1">Saffet Duran sululukla kıkır kıkır gülmeğe başladı,</span></p>
<p class="calibre2"><span class="font1">—• Demek içerde patlamasın! Korkuyorsun...</span></p>
<p class="calibre2"><span class="font1">Kız da başlamıştı gülmeğe.</span></p>
<p class="calibre2"><span class="font1">— Aman Saffet... Seninle konuşulmaz ki...</span></p>
<p class="calibre2"><span class="font1">— Aman içerde patlamasın!.. Bir şey dediğimiz yok -.</span></p>
<p class="calibre2"><span class="font1">Ne anasının gözü adam be... Yaşamı bu, herifin!., öyle</span></p>
<p class="calibre2"><span class="font1">de değil, sulu görünüyor, bakıyorsun ağırbaşlı... Gece geç saate kadar kah kah-kih kih sürüp gitti. Az içip çok eğlenenlerden Saffet Duran. Narin Ceylân da bir tek içki içmedi. Refik iyice olmuştu. Söylemek, bir şeyler anlatmak, bugün yaşadığı acıyı —Ne acısı? Kızgınlık..— kızgınlığı duyurmak, birisiyle bölüşmek için kıvranıyordu. Oysa ağzını bile açmamıştı nerdeyse. Benim silâhım da susmak. Ne konuşacağım bunlarla. Şu adama bak. Karısı bekliyor evde; o burda... Ne yapsın? Çingene bir klarnetçiyi anlatıyorlardı. Sevgilisiyle baş başa lokantalarda, meyhanelerde... Evde çoluk çocuk aç, yoksul. Bir gün lokantada masayı donatmışlar, sevgilisiyle içiyorlar. Karısı bastırmış. «Ooh, kumrular gibi sevişirsiniz!.» Klarnetçi de sevgilisi de donup kalmışlar. Kadın masayı süzmüş, başını sallamış, birden. «Ama, ben de yiyeceğim o tavuktan» demiş. Bunu da Saffet Duran anlatmıştı bir kaç gün önce. Gene kınlıyordu gülmekten. Olmuş; fıkra değil. Şimdi bunun karısı kapıdan girip de... Niye gelsin? O da tavuğunu yiyordun Annem de acılara katlandı. Emine istediğiyle yatıyor. Peki, evlenince?.. Konuş!. Onunla mı? Orospuyu... Evlenecek göz yok o kızda. Narin Ceylân’a takılıp kaldı gözleri. Ne güzel kız. Ama, içi boş gibi. Bir de Emine’ yi... Emine bunun yanında -. O kadar da değil... O da böyle boyanıp süslense çoklarının başını çevirtir. Hele taş gibi göğüslerinden yuvarlacık kalçasına doğru... Kalkıp telefona gitti. Suna’yı aradı gene, yok. Kimbilir kimin koynunda o kaltak da... Döndüğünde kalkıyorlardı. Yağmur da öyle artmış ki. Narin arabanın arkasına geçip yattı. Sızdı kan!., önde, Saffet Duran’ın yanındaki Refik de öyle dalgındı ki karşılıklı bir iki sözden sonra arabanın yağmurlu camlarındaki titrek ışıltıları yalayan sileceklere takılıp suskunlukla Tak-sim’i buldular. Kız arkada uyudu mu ne? Uyumamış. Başı ağnyormuş. Yağmur azalmıştı ya, durmamıştı. Sokağın köşesine getirip bıraktılar Refik’i. Güle güle!.. Siz de doğru Ayazpaşa’ya. Saat daha onbir, Saffet Bey. Kan çocuklarıyla tavuğunu yemiştir evde; yatsın uyusun!. Arabada öne geçmiş el sallayan Narin’e el salladı o da. Islak, parıltılı caddede kayıp uzaklaşan arabaya baktı bir süre. Yasak Duygular diyor! Yanlış da olsa aklına takılmış demek. Günde kaç şeye aklı takılıyor onun... Bastırayım, belki de onu yapanz. Narin’e daha da uyuyor. Elimizdeki yürümüyor işte... Gündüz Ağbi’ye YASAK DAKlKALAR’ı... Köşeyi dönüyordu ki zop diye Gündüz çıktı karşısına. Burun buruna geldik dedikleri. öyle şaşırdı ki.</span></p>
<p class="calibre2"><span class="font1">— Ağbi, merhaba!-■■</span></p>
<p class="calibre2"><span class="font1">Gündüz de toparlandı, gülmeğe başladı,</span></p>
<p class="calibre2"><span class="font1">— Merhaba, dedi--- Şükür! Böyle rastlantılar da olmasa...</span></p>
<p class="calibre2"><span class="font1">Pervin’lerle de tiyatroda rastlaşmışlar. Fatih’te bir gençlik etkinliğiymiş. Eve bırakmış onu. Pervin’ler? Seniye’mi? Yoo, o karşıda bugün. Bir arkadaşında kalacaktı. Demek Pervin binleriyle gitti.    </span><span class="font9"><sub class="calibre13">(</sub></span></p>
<p class="calibre2"><span class="font1">— E hadi oturalım biraz...</span></p>
<p class="calibre2"><span class="font1">Gerçekten istiyordu. Bununla da ne konuşacağım? Senaryoyu...</span></p>
<p class="calibre2"><span class="font1">— Çok yorgunum Refik’ciğim dedi Gündüz. Baskıya yetiştireceğim bir de iş var elimde. Telefonlaşalım...</span></p>
<p class="calibre2"><span class="font1">Eve girip de merdivenleri ağır ağır çıkarken birden takıldı; yoksa Gündüz bey bizim Pervin’le... Pervin’in kapısm-daydı. Çal kapıyı sor; abla, Gündüz seni... Cinsel bir ürperti dolaştı içinde. Kıskançlık duygusu!. Niye?.. Çekingenlikle girdi eve de... Şimdi Makbuş çıkarsa... Tuvalete girdi sessizce, işini bitirip odasına geçti Kapıyı kapatınca bir yalnızlık duygusuyla mutlu buldu kendini. Kadın isteği de gömülmüştü. Senaryoya bakmayı düşündü. Yattı. Kanşık düşlerle dolu bir uykudan sabahın erken saatında açtı gözlerini. Dışarda tıkır tıkır bir şeyler vardı. Makbuş bir işler yapıyor. Kapattı gözlerini gene uyumaya çalıştı. Düşlerini, dünkü olayları geçirdi. Bir daha benimle yatmayacak!. Belki de beğenmedi benim... Olabilir ya, doyuramadım kanyı.. Oysa ben sevgiyle, sevecen... Bir daha olursa parçala da anlasın; biz istersek... Sabah diriliğiyle bütün gövdesi ateşe battı batıyordu. Umarsız kıvranır gibi sağa sola döndü bir iki... Fırladı yataktan. Biraz daha kalırsak, tamam... Giyindi, tuvalete girip çıktı; aynldı evden. Koşturdu yol boyu. Bodrumdaki çaycıya çay söyleyip iki çatal çörekle yazıhaneye çıktığında saat daha sekiz buçuk olmamıştı. Getirdiği tretmanımsı çalışmayı aldı. Sayfalan şöyle bir geçti; not aldığı yerlere baktı. Kupkuru. Konuya baştan ısınamadım. Şu anda onu mu düşünüyorsun? Onu düşünmüyordu. Kahveci çocuğun getirdiği çayı, çöreklerin yanı sıra yudumlarken hangi işe, nereden başlaması gerektiğinin arayışında, dalıp gitti. Bir sonuca yaramıyordu bir türlü. Kafasındaki bu kargaşa... Kargaşa filân değil; ne kargaşası?.. Kalkıp odada dolandı bir iki. Pencereye dikilip sokağa baktı. Ayak sesleriyle döndü; biri çıkıyor merdivenden. Telefon da başladı. Buyrun. Anadolu’ya gittiler kardeşim. Haftaya... Kapatıp merdivenden çıkan kıza dikti gözlerini. Bizim piyasanın çürüklerinden.</span></p>
<p class="calibre2"><span class="font1">— Nasılsınız Refik Bey?.--</span></p>
<p class="calibre2"><span class="font1">iyiyim, sen nasılsın? Vural Ağbi’ler mi, gitti onlar kızım. Benden iste! Oğlan gelip çay fincanlarını almıştı ki ne vakit filme başlıyorsunuz Refik bey? Hemen başlayalım istiyorsan!.. Niye yapmayacakmışım. Kapıyı sürgüleyip değerli ses sknatçısı Sezen Egeli’yi yukardaki depoya çıkarması beş dakikayı- buldu bulmadı. Kız, üstündeki kırık reflektörleri iteleyerek açtığı sediri ordaki bir bezle sildi şöyle bir. Deriymiş sedir. Kahverengi... Bezin geçmediği yerler yoğun toz kaplı. Belden aşağısını açıp yattı sırtüstü. Sezen değerli sanat... Telefon da zırlayıp duruyor... Ne vakit filme başlıyorsunuz mu diyecekler gene.-- Başladık!.. Amma uzuıı çaldı bu da... Bırakmadı kız. Bir daha istiyordu. Helâl olsun, gerçekten bu işi... Aşağı indiklerinde kan tere batmıştı. Üst-üste çabucak oldu mu, demek... Kız makyajını tazeliyordu elindeki küçük aynaya bakıp. Çıktı; gene uğrayacakmış... Merdiven ötesindeki musluk, aptesane olan yere geçti. Yıkandı. Yüzüne su vurdu. Yer yer sırları dökülmüş, kara lekeler dolu aynada saçlarını taradı. Odaya gelip de koltuğa oturunca hem bir yorgunluktan kurtulmuş gibiydi, hem de yorgundu. Yaptığıyla mutlu değildi. Pişman da değildi ama. Emine’yle o gece... Bazı mutlulukla yıkılıp gidiyorsun... Yazıhanelerde böyle şeyleri yapanları hoş görmezdi. Bir evi olmasını da bu yüzden istemişti... Biz de başladık işte... Dinsizlikten değil demiş bektaşi, yersizlikten... Gülemiyordu. Kız da ne kızmış ya... Bir çok filmden tanıyordu da, böyle olduğu doğrusu... Alıcı gözle bakmamışım demek. Gazinolarda şarkı filân da söylüyor derlerdi... Değerli ses sanatçı... Telefon çaldı... Kim? Kaç numarayı aradımz? Yanlış kardeşim. Ne?... Donup kalmıştı. «Yanlışsa niye açıyorsun eş-şoğlu eşşek!..» deyip küt diye kapatmıştı herif. Kimdi bu puşt? Bizim piyasadan mıdır? Başka nerden çıkar böyle mallar? Gülmeğe başladı. Bir daha da açmayayım şu telefonu. Vural’ın bura da amma işlekmiş!.. Yeni yazıhane. Daha duvarlarında film kartpostalları, afişler yok. Yerini hazırlamışlar, boş, bekliyor. Haftaya yollarlar, biz de asarız. İlk filmi oğlanın. O da alsın hevesini. Ne abık sabık şeydir kim-bilir... Temel beğendiyse -. İşte o kadardır. Kendi rolünü beğenmiştir o. Saata baktı; Saffet Ağbi gelmiştir. Çevirdi telefonu,</span></p>
<p class="calibre2"><span class="font1">— Ağbi merhaba!</span></p>
<p class="calibre2"><span class="font1">— Nasılsın akşamdan beri? Ben de seni aratıyordum, dedi Saffet Duran takılır gibi. Yeni bir durum var; Narin bir anlaşma yapacak... Gel de konuşalım...</span></p>
<p class="calibre2"><span class="font1">Demek bu sabah yeniden döndü işler. Bir sabahta -. Ne piyasa be, her şey bir sabahta--- Yasak Dakikalar Saffet Bey, Yasak Duygular değil... Yalnızdı Saffet Duran. Olay şuymuş:--. Böylece de yirmi gün içinde filme başlamak gerek. Sonra kız gidiyor. Üç ay yok... Oysa işletmecilere de söz verilmiş.</span></p>
<p class="calibre2"><span class="font1">— Valla Ağbi dedi, yirmi günde bu senaryo çıkmaz...</span></p>
<p class="calibre2"><span class="font1">— Senin o, Yasak Dakikalar diyordun hani...</span></p>
<p class="calibre2"><span class="font1">Hah, sözü ben de oraya getireceğim. îyi ki sen açtın.</span></p>
<p class="calibre2"><span class="font1">— O daha çabuk olur bana göre de... Bir de Gündüz Ağbi’yle konuşalım.</span></p>
<p class="calibre2"><span class="font1">Gündüz Ağbi’yi de Saffet Duran’a güven vermek için söylüyordu. Gündüz Ağbi’nin yaran olur kuşkusuz da bakarsın öyle bir yerinden vurur ki içinden çıkamazsın. İdeoloji sokacak; bir de onunla uğraş...</span></p>
<p class="calibre2"><span class="font1">— Olur, dedi Saffet Duran, istersen bir ara bakalım..</span></p>
<p class="calibre2"><span class="font1">Masadaki telefonu gösteriyordu. Kendi aramaz... Kalkıp</span></p>
<p class="calibre2"><span class="font1">telefonu çevirdi Refik. Gündüz Ağbi telefon!.. Bir salon uğultusunun ardından sesi duyuldu Gündüz’ün... Akşama uğrayacakmış. iyi, akşama başlıyor Yasak Dakikalar! Saffet Du-ran’dan ayrılıp da Vural’ın oraya gelirken kurt gibi açlık duydu. Saat biri geçiyor. Bab’da bir şeyler yiyeyim. Gene mi oraya? Ne yani, o karı yüzünden lokantayı mı lânetle-dik?.. Orda beni bekliyor çünkü! Orta masalardan birinde Emine’yi bir kız bir oğlanla yemek yerlerken görünce şaşaladı. Elindeki tepsiyle kaldı bir an. Görmedi o. Kim yanındakiler? En yakın boş yere oturup çabucak tıkınmaya başladı. Lokmalar boğazına dizildi gibi. Ne yediğini anlamamıştı. Sokağa çıktığında kızdı kendine, saçma buldu. Bu kadar mı etkiledi bu karı beni? Etkilemedi mi? Hiç bir şey olmamış gibi oturmuş yemek yiyor! Biliyorum, saçmalıyorum gene... Belki de beni gördü o da. Cehenneme!. Bitti o iş... Bitti mi? Akşam Saffet Duran’a gidip de konuşmaya başlayınca bir kez daha şaşkına döndü.</span></p>
<p class="calibre2"><span class="font1">— Senin kızın işini de bağladık diyordu Saffet Duranl</span></p>
<p class="calibre2"><span class="font1">Neyi bağlamış? Emine’yle üç filmlik anlaşma yapmışlar</span></p>
<p class="calibre2"><span class="font1">bugün. Ardirektör olarak çalışacakmış. Birden toparlana-mamıştı Refik. Saffet Duran bir şeyler sezinler gibi oldu.</span></p>
<p class="calibre2"><span class="font1">— Sen de biliyorsun sanıyordum dedi. Bir kaç kez geldi, konuştuktu daha önce, özellikle senin filmlerinde çalışmak istiyor...</span></p>
<p class="calibre2"><span class="font1">— Sevindim, dedi Refik kekelememeğe özen göstererek.</span></p>
<p class="calibre2"><span class="font1">Cin bu herif, yutar mı? Sinsi gülüşü gözlerinin içine oturdu bile. Peki, bu Emine denen kız... Gündüz girdi içeri. Oturup Saffet Duran’la yeni durumu konuşmaya başladıklarında da kafasında dönenip duran tek şey Emine’ydi Refik’in. Saffet Duran da üstüne geliyor gibiydi. Bir konuş-sunlarmış yeni senaryo üstünde, Emine de olsunmuş... Olsun... Yirmi gün, bilemedin bir ay içinde her şey tamamlanacak, filme başlayacağız; Emine Hanım da ayağımıza dolanacak. Sanki bir bok bilir de... Benim filmlerimde çalışmasını istemiyorum! Nasıl diyeyim? Biliyorsunuz, ilkinde yanıtı bırakıp gitti, filân... Anlaşmayı yapmış herif... Saffet Ağbi bana bozulursa bir de... Gündüz’le o da kalktı. Çıktılar.</span></p>
<p class="calibre2"><span class="font1">— Ben size yarın öyküyü yollanm bizim çocuklarla, dedi aynlırlarken. Ertesi gün de otururuz, izin gününüz-dü...</span></p>
<p class="calibre2"><span class="font1">Yardımcısı Serdar’a rastladığı çocuklarla haber saldı,.</span></p>
<p class="calibre2"><span class="font1">yarın Ertaş Filme gelsin diye. O çocuk da günlerdir bekliyor parasız pulsuz. Serdar benim başladığım yıllardaki gibi, bu işin delisi. Başka nasıl çekilir yardımcılık kahrı? Çalışırken ayrı, işsiz beklemek ayn... Ev olmasa ben dayanamazdım. Bir iki film sonra yönetmenliğe kalkar o da!.. Yok, daha çok genç... Bir şeyi umursadığı yok; fişek gibi atılıyor... Haberi gece yarısı alsa eve damlar... Sabah, Ertaş Film’in kapısında bekler buldu Serdar’ı. Biraz önce söylemişler. Yukarı çıkıp tretmanımsı taslağı şöyle bir gözden geçirdiler. Değişmeyecek, temel yerleri saptadılar. Villâ, fabrika, kadın berberi, büyük garaj filan... Bildiği bir kaç yer varmış. Prodüktör Lütfullah’la da konuşup bir dolaşacak. Tretmaru da gazeteye, Gündüz Ağbi’ye bırakacak. Daha Serdar inerken merdivenlerde ayak sesleri... Neclâ Hanım. Dün gelememiş. Tokar Film’de iş koymuşlar, tyi; biz de burda iş koyduktu dün!.. Vural Bey filmde bir rol var demiş de---Vural Bey gitti, şimdi bizim film bâşlıyor. Saçları da Emine’ye benziyor bu kızın. Yukarı çıkarıp da şöyle bir soyunca benzerlik daha çok çıktı ortaya, değil mi? Devinimli bir gündü; İzmirli parayı bıraktı; Karadeniz’den gelen bonoları stüdyodan uğrayıp aldılar. Cumartesi gideceklerin biletlerini aldırdı. Birine, Mehpare’ye biletini verdi. Yukarda verdi biletini! Bu eski tamdık. Bunun nesi benziyor Emine’ye? Hiç bir şeyi. Sessiz, iç çeker gibi soluması belki. Böylesi cinsel açlığa, azgınlığa demek gerek, düştüğünü anımsamıyor gibiydi, öc alıyordu sanki!. Akşama doğru birer saat arayla gelen iki kız da —Birisi yeni gelmişti piyasaya. Randevu evinde çalıştığı da söyleniyordu— yeni filme başlıyormuşsunuz Refik Bey, hadi başlayalım... En güzeli de bu sonuncusu, tıpkı şeyin, işte onun kalçaları!.. Ancak bir kez yapabildiğine kızgın yukardan inerken delik balon gibi pörsümüştü. Koltuğa bıraktı kendini. Telefonu geç açtı, isteksiz. Vural’dı. Başlamışlar. İyi gidiyormuş herşey. Ya orası. Burası da iyi-- - Bonolar verildi, para geldi, biletler alındı. Yukardaki filmler mi? Adana’lı almadı daha. Güle güle, kaygılanma, burda işler iyi... Yukarda ne filmler var biliyor musun? Sen de ne filmler çevirmişsindir... Çıkmadan bir Saffet Ağbi’yi arayalım. Hep aynı Saffet Duran. Tam kapatırken söyledi Suna aramış Refik’i. Bir şey dememiş. Hemen Suna’yı açtı. Üzgündü sesi. Teyzesinin başında beklemişler üç gündür. Şimdilik atlatmış. Şeker komasıymış. Gelsene diyordu. Gelsene mi? Gidip uyumaktan başka bir şey düşünmüyordu oysa. Kamı dş acıkmıştı. Suna da bir şeyler vardır, yeriz. Sokağa indiğinde iyice kararmıştı. Caddeye çıkıp bir arabaya atladı. Eve çıkarken nedenini düşünemediği bir suçluluk taşıyordu içinde. Biraz soluk yüzü, yorgun gülümsemesiyle Suna dikilince karşısına daha da arttı bu duygu, istekli sarılışına yapma bir isteklilikle karşılık verme çabası da boşuna olmaya başlamıştı. Her vakit seviştikleri sedirde çıplaklığıyla kaldı birden. Üşüyordu. Ev de pek sıcak değildi gerçi; öyle değil. Birden duraladı Suna. Gözlerindeki panltı ürkütücüydü. Uzanıp sütyenini, donunu aldı. Bir kez daha baktı aynı soğuk katılıkla,</span></p>
<p class="calibre2"><span class="font1">— Ulan puşt, dedi. Kim boşalttıysa siktirol o orospunun koynuna git!. Bir daha da uğrama bu eve!..</span></p>
<p class="calibre2"><span class="font1">Bir şey söylemeğe, yanıt vermeğe gücü yoktu. Kalkıp usulca giyindi, çıktı evden. Kapıdan çıkışına bile bakmamıştı kadın, banyoya geçmişti hemen. Duş sesi geliyordu. Geceyi evde çok kötü geçirdi. Geç vakit uyuyabildi ancak. Sabah kalktığında da bir ağrı oturmuştu başına. Akşam mutfakta bir fincan süt içmesine karşın hiç acıkmamıştı. Her şeye isteksizdi. Tuvalete girip de çişini yaparken çok eskilerde tanıdığı acıyı duyunca sendeler gibi oldu. Hay Allah kahretsin; kırdık. Pis orospular!.. Hangisinden acaba?. Acıyı bastıramayan bir sevinç gezindi içinde: iyi ki Suna’yla olmadı...</span></p>
<p class="calibre2"><a id="bookmark1"></a></p>
</body>
</html>
