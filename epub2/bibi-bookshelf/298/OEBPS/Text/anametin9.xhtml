<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre6"><a id="bookmark0" class="calibre9"></a><span class="font11">vııı.</span></h2>
<p class="calibre2"><span class="font1">Senaryoyu bitirip de yanındaki pencere içine koyunca uzandığı sedirde bir süre dalıp kaldı Refik. Gerçekten güzeldi senaryo. Konuşmalar kısa, yerinde. Olaylar takılmadan gelişiyor. Tipler iyi çizilmiş. Saffet Duran’ın verirken gülümsemesinden</span></p>
<p class="calibre2"><span class="font1">— Al bakalım, nasıl bulacaksın? Deyişindeki ses tonundan, güzel olduğunu anlamıştı senaryonun. Gene de böylesini ummamıştı. İstediği öğeler de yerine konmuştu. Gene de sert. Beni denetleyecek değil ya çekerken, her şey bana bağlı... Kesin bir şey de demedi Saffet Ağbi, benim çekeceğim nerden belli? Nerden bellisi var mı?... Çok anasının gözü aslında bu Saffet Bey. Herşeyi öylesine inceden inceye kuruyor ki aşkolsun herife... O gün ben de ileri gittim. Ama, iyi oldu... Emine’ye anlatmam iyi olmadı ama. Yoo, o da iyi oldu. Hep birbirlerini tutuyor bunlar, ilgiyle başını sallayarak dinledi önce. Ben de sandım... Sonunda, Gündüz Ağbi’nin yaklaşımı daha gerçekçiymiş!... Ezberlemişler, hep aynı şeyi yineleyip duruyor bunlar. Ezberlemesi var mı? Şu senaryoyu da mı ezberleyip yazdı adam? Yok, kafası işliyor; güçlü herifler kuşku yok ki... Cin gibi. Fuat da öyle... Emine’yle o geceki serüvenlerini öyle tatlı anımsıyordu ki. Böylesine başına buyruk kız görmediğini düşünüyordu hep. Tam erkek gibi... Fuat’ı da çok seviyormuş. îçinde bir şeyler dolanıp duruyordu Emine’ye karşı. Bebek’te meyhanede, amerikanbarda daldıkları söyleşide hep o ilk günkü ıslak perçemli kızı gördü karşısında. Fuat’ı unutup gitmişti. Gece yarısına doğru Beşiktaş’ta çorbacıya gitme önerisi yapıldığında hemen fırlayıp nerdeyse Refik’i kolundan tutup çekmesiyle neler esmedi içinde. Arabada, (Akademi’den, Emine’nin arkadaşı bir oğlanındı araba) Fuat’ı anımsattı biri.</span></p>
<p class="calibre2"><span class="font1">■—■ O oturdu mu bir yere, kalkmaz dedi Emine.</span></p>
<p class="calibre2"><span class="font1">Sevecendi konuşması; yerme, taşlama değil. Ben onu böyle seviyorum mu demek istiyor. Kıskan istersen!., öyle ortak yanları var ki, nasıl sevişmesinler? Sinema delisi ikisi de. Bardaki konuşma da sinemayla açılmıştı. Iç mimarlıkday-mış Akademi'de. Batı sinemasını iyi biliyor. Italyan, Fransız sinemalarını. Polonya’daki yönetmenlerden söz etti uzun uzun. Bunuel'den, Ispanyol sineması’ndan, Japon sinema-sı’ndan. Söylediği adların çoğunu ilk kez duyuyordu Refik. Belli etmemeğe çalıştı. Yerli sinemaya da tepeden bakmıyor, tanımıyor da pek öyle. Sorduklarını yanıtlarken mutluluk duyuyordu Refik. Sinemada biz de iyi şeyler yapma çabasın-dayız... Türk Sineması’nda da biz... Sonunda dolanıp Kaf-ka’da buluştular. Kafka delisiymiş Emine! Ama Kafka’yı ters, gerici yorumla alanlara da dayanamıyormuş. Kişiyi çarpıklaştıran acılı bir düzeni yansıttığını görmeyenlere kızıyor-muş... Birbirine karşıt iki yaklaşım olabileceğini Kafka’ya, bugüne dek hiç düşünmediğine utanır gibi oldu Refik, ilerici yorum da buysa, yok bir sakıncası öyle. Solculuk mu bu? Emine’ye katıldığını göstermek için başını sallayıp durdu kız konuşurken. Nasıl da inandırıcı, bıcır bıcır... Peki, bizim aptal Seniye’yle nerden arkadaş olurlar?... Soramamıştı. Beşik-taş’daki çorbacıdan sonra ayrıldılar. Görüşürüz deyip gitti Emine ötekilerle birlikte. O geceden sonra bir değişim başladı bende! Kara böcek oldun Kafka’daki gibi! Eskiden kara-böcektim belki de!.. Değişme meğişme değil; böyle bir kadının oldu mu hergün yepyenisin... Fuat belli ki bu kızı öyle pek de bırakamam gibi değil. Sevmek ne zaten? Yatıp kalkmaksa, o herkesle oluyor. Asıl iş... Neyi aradığını bulamıyor gibiydi gene de. Değişme dediğim de bu. Eskiden biliyordum da bu kız mı unutturdu? Yoo, onu demedim. Şimdi al Zühtü Bey’i, yakışıklı, Şemi Bey’den de güçlü kuvvetli. Annem bırakıp gittiyse demek aralarında... Ne bileyim ben?... Emine bırakıp gitmez kolay kolay. Koparacak bir bağı yok, yüreğinden başka--. Gitmekte o kadar özgür ki, niye gitsin?... Sinemada çalışmaktan da söz etti. Yardımcılık etsin bana bu filmde! Niye olmasın? İstedi mi kız senden!.. Yooo!... Gidip Saffet Ağ-bi’yle konuşalım önce. Senaryoyu iyi bulduğumu söylemem gerek. Namussuzluk olur, şimdi... Akşam üstü yazıhaneye gidince de ölçülü konuştu Saffet Duran’a.</span></p>
<p class="calibre2"><span class="font1">— Pek takıldığım bir yer olmadı Ağbi, dedi. Temelde karşıyım biliyorsunuz. Üstünde çalışılabilir bence. Bilmem siz ne diyorsunuz?...</span></p>
<p class="calibre2"><span class="font1">Koltuğuna yaslanmış, örtülü bir alayla bakan Saffet Bey’in ne düşündüğü öyle belliydi ki, böyle bir soru yöneltmenin yersizliği sırıtıp kalmıştı ortada. Doğruldu Saffet Duran,</span></p>
<p class="calibre2"><span class="font1">— Bak Refik’ciğim, dedi sevecen bakışıyla. Böyle biriyle çalışman sana çok şeyler kazandırır, önyargılardan kurtulmaya bak. Epeyi yıllar dışarda bulundum, biliyorsun. Biz-deki kalıplarla bir yere varamayız bu dünyada. Gençsin. İyi sinemacı olacaksın. Herkesten çok senin açık olman gerekir her türden düşünceye. Sansüre de boş ver. Asıl kötüsü sansüre köleliktir... Kendi sansürümüz. Doğru dürüst biri gelmiş sinemaya, bizden ayrı düşünüyor diye kaçırırsak ne kazanırız?...</span></p>
<p class="calibre2"><span class="font1">— Beni yanlış anlamayın Ağbi, diye hemen aldı Refik, yordamla aranır gibi tek tek bir şeyler söyleyip durdu ya, aslında afallamış, biraz da utandırmıştı adamın sözleri. O gün filmi onun yöneteceğini de kesinlikle bildirdi Saffet Duran. Sevinçle korku alaşımı bir duygu dolmuştu içine. Bu işin altından kalkabilecek miyim? Hah işte böyle ol!.. Senin asıl sorunun bu oğlum. Başaramadın mı suçu senaryoya yüklemek, iş değil; böyle kaçamaklarla bir şey kurtaramazsın. Başarmaktan başka yolun yok!. O da nerden çıktı, başaracağımdan kuşkum mu var benim? Yok da, hani olursa, ilerde ben size bu senaryoyla dememiş miydim filân... Saçma!.. İnanma^ dığım bir senaryoyla da--. İnanmıyor musun? Söyle açık söyle! İnanıyordu senaryoya. Evden çıkmadan bir kez daha okumuş, daha da sevmişti. Karşı çıktığı yerleri kendi önermişçesine benimsediğine kızıyor, kızamıyordu. Biz de başlarız yakında, toplumsal gerçeklerin sınıfsal nitelikli... Kimse beni öyle papağan yapamaz... Hepsi papağan demek bunların?.. Fuat, Emine... Onlar başka biraz ne de olsa, tatlı... Aslında söyledikleri öyle boş şeyler değil kuşkusuz ötekilerin de... Yalnız o Şahin DOĞU... Bir de güler bıyık altı... !Ne bıyık altısı, güldü mü otuziki diş gülüyor herif... Holivut gülüşü!. Büyük Jön!.. Adamı bir küçük görüşü var, sanki profesör de biz de hademeyiz onların şeyinde... Asıl kurnazlan Gündüz Ağbi kuşkusuz. Feleğin çemberinden geçmiş. Saygım var ama. Sevmek dendi mi... Sevmek zorunda mısın? Yoo, içimden gelmeyince olmaz ki... Yetenekli adam. Saffet Duran gibi birini bir konuşmada bağladı kendine!.. Kolay bağlanır mı Saffet Duran? Ne anasımn gözü o... Herif işini biliyor oğlum. Sende bil!.. Biliyoruz işte. Annem duyunca deli olacak sevincinden! Film yönetmeni olmamı onun kadar isteyen, bekleyen yok. Anacığım, aslında zavallı bir kadın!. Bizi bırakıp gitmesini uzun yıllar sindiremedim bir türlü ya, bugün düşünüyorum da... Kalsaydım, tımarhanedeydim şimdi dediğini anımsadıkça yüreği burkuluyordu. Ne acılar o!.. Kadınlar köle be!. Emine? Emine genç kız daha, hele lair kadın olsun bakalım!. Güldü. Ne de el değmedik kız ya!.. Ne biliyorsun? Enayi değil ya... Kadın olması için ille de eve kapatılması mı gerek? Mefharet Hanım’la Emine öyle uzaklar ki birbirlerinden. Hiç de değil. Annemin özlemi belki Emine. Emi-ne’nin var olması Fuat’la... Zühtü Bey’le Emine olunur mu? Mefharet olunur ancak; canına tak deyince de kaçılır!.. Şemi Bey gözünün içine bakarmış annemin; Seniye öyle der. Biı* kez bile kavga ettiklerini görmemiş, o kadar yıl kaldı yanlarında. Şemi Bey iyi huylu, efendi bir adam. Zavallı anacığım, yıllardan sonra geldiği eve, evimize nasıl ağladı bakıp bakıp. Ya Makbuş’un ağlaması içini çekerek... Seniye de bir yanda-.. Nerdeyse beni de ağlatacaklardı!. Hele Mefharet kalkıp da, kutsal bir yerde gezinir gibi evi dolaşmağa, kapılara, duvarlara, pencerelere, evin kıyı köşesine dolu gözlerle bakmaya başlayınca, gülse mi ağlasa mı, öylesine güç durumda kalmıştı. İşte şurda, tam kapının eşiğinde görmüş büyük Ha-nım’ı! (Kaynanasına, Refik’in Babaannesine herkes gibi o da Büyük Hanım derdi) Elinde mor taşlı yüzük, Mefharet’e uza-tıyormıış, niye takmıyorsun diye... iki gece üstüste aynı düşü Körünce... O mor taşlı yüzüğü, kendisine vermesini yalvararak istiyordu Zühtü Bey’den. Diyemiyordu, çekindiği için ya, gerekirse parayla... Aslında ona vermişti yüzüğü Büyük Hanım, daha nişanlılıklarında. Herşeyi gibi onu da bırakıp gitmiş evden... Baban seni kırmaz demişti, niyeyse? Babam salt beni kırmak için vermeyebilir yüzüğü, ah benim garip anacığım. Çağrılarıyla Divan’da yemeğe gittiğinde Refik’e öyle güç gelmişti ki babasının o kaba yanıtını annesine incitmeden ulaştırmak. Ne kadar yumuşatsa olmuyordu... Yitirmiş dedi yüzüğü, nerde olduğunu bilmiyor!. Gene gözleri doldu Mefharet Hanım’ın. inanmışa benzemiyordu. Satsan kimse para vermezmiş; ondört ayar, adi taşlı bir yüzük... Ama işte... Sustu, içinde bir şeyler kaynıyordu belli ki... Refik annesine öyle yakınlık duydu ki birden. Suskun kaldılar bir süre. Mefharet Hanım dolu gözlerini kaçırıyordu.</span></p>
<p class="calibre2"><span class="font1">— Keşke hiç söylemeseydim, dedi acılı bir mırıldanışla-.. O dangalak ne anlar böyle şeylerden...</span></p>
<p class="calibre2"><span class="font1">Ne diyeceğini bilemedi Refik. Bütün yüreğiyle annesinin yanında bulmuştu kendini. Şemi Bey, sözü başka konulara kaydırma çabasıyla olacak, yeni çalışmalarım sordu Refik’e. O da emekliliğini istemiş. Partizanlık böylesine azgınken devlet işinde kalınmazmış artık. Bıkmış da... Mersin’e, belki de Anamur’a yerleşmeyi düşünüyorlarmış. Babadan kalma muz bahçeleri varmış orda. Çiftçilik yapacakmış... Tatlı adam Şemi Bey; pek inandırıcı olamıyor. Belki kendisi de bilmiyor daha ne yapacağını. Mefharet Hanım’m suskunluğunu geçiştirme çabasıyla konuşuyor belki de. Yılda dört ürün alınırmış Anamur’da. Sonbaharda Karadeniz’den inen bıldırcın sürüleri kışı orda geçirirlermiş, susam tarlalarında. Keklikler sonra... Denizi bir de... Anamorium denen örendeki deniz dört mevsim pırıl pınl... Annesi duymuyor gibiydi. Garsonun getirip özenle masaya koyduğu karışık meyve tabağına da ilgilenmiyormuş gibi bakıyordu. Aklı daha mor taşlı ondört ayar yüzükte demek</span></p>
<p class="calibre2"><span class="font1">— Gelir bizim muz bahçelerinde film çevirirsiniz Refik Bey!..</span></p>
<p class="calibre2"><span class="font1">Mefharet Hanım da gülümseyerek dönünce Şemi Bey sonunda başarmış olmanın sevinciyle sürdürdü,</span></p>
<p class="calibre2"><span class="font1">— Anamur cennettir. Tam size göre. Bir değil beş film çevirirsiniz!.. Sinema dendi mi böyle şeyler aklına geliyor bunların!.. Ama niye olmasın?..</span></p>
<p class="calibre2"><span class="font1">Ayrıldıklarında kucaklayıp göğsüne bastırdı, koklar gibi uzun uzun öptü oğlunu Mefharet Hanım.</span></p>
<p class="calibre2"><span class="font1">— Ah, dedi sizleri nasıl göreceğim geliyor!</span></p>
<p class="calibre2"><span class="font1">Gözleri doldu gene. Yılda, bazı bir kaç yılda bir karşılaşmalarında yinelenenlere benzemiyordu bu. Yaşlandıkça özlemi ağır mı basıyor ne? Seniye geldi o sıra. Yemeğe yetişe-memiş, önemli bir semineri bırakamamış bir türlü. Aç değilmiş. Ayrıldı Refik. Onlar otele uğrayıp alışverişe çıkacaklardı birlikte. Divan Oteli’nde kalıyorlardı. Annesiyle bu buluşma bir dönüm noktası mıydı yargılarında? Zühtü Bey’den yana değil miydi artık? Oysa çocukluğunda uzun yıllar, geceler, -Bazı geceler gizlice ağlardı- onları bırakıp giden annesine nasıl kızgınlıkla sövüp saydığım öyle iyi anımsıyordu ki... Zühtü Bey’den yana da olmadım hiç bir gün. Aklımın ermediği bir işti. Erince de beni ilgilendirmiyordu artık. Şimdi? Şimdi ilgilendiriyordu. Neden ilgilendirdiğini açık seçik bilmiyordu gene de. Kadın erkek ilişkileri, toplumda kadının konumu üstüne son senaryo çalışmalarındaki günler dolusu tartışmalar da etkiledi belki; başka türlü bakıyorum olaya... Nesinden etkileneceğim?... O değil de, belki Emine ile Fuat’ın... Bunlar üstüne ne biliyorum daha?... Emine başına buyruk, Fuat da öyle olmasından mutlu... Mutlu mu?... Niye olmasın? Evlenecekler. Evlenecekler mi? Onlar senin kadar kesin söylemiyor. Yol boyu, sonra o gece, sonraki günler, geceler, kafasında dönüp durmuştu bu konu. Senaryo üstünde çalışmalara oturduğunda da iki çocuğuyla kocasını bırakıp sevdiği erkeğe kaçan annesi, hiçbir bağımlılığa yanaşmayacak gibi yaşayan Emine, sanki birbirini arayıp da rastla-şamayan iki kişiydi yöresinde. Onlar beni de tanımıyorlar. Sen tanıyor musun? Her geçen gün yeniden tanımamız gerekiyor demek kendimizi!.. Evlenmeyi de onun için düşünmedim bugüne dek. Daha dur bakalım, önce kendini Zühtü Bey’-in evinden kurtar!.. Babasının sorusuna verdiği yalan yanıtla öylesine sevinç doldu ki içine; şıp diye uyduruvermesine de ayn bir sevinçle şaşıp kaldı. Mefharet Hanım yemin verdirmiş, sakın söyleme diye! Nasıl olsa yüzüğü vermiyeceksin Zühtü Bey, meraklan hiç değilse... Meraklanmış mıdır ki? Unutup gitmiştir hemen, öyle de değil, için için işleyen duygulu bir yanı var ya... Gündüz Ağbi’nin geçmiş olsun’a gelişinden nasıl etkilendi!. Herif o suçtan yatmış yıllarca diyorum. Komünist momünist, ağırbaşlıymış!.. Zirzop, haym birine benzemiyormuş öyle... Adama çirkef de atarlarmış! Savunuyor herifi!. Sen uyanık ol gene diyor bana!.. Oysa ben, duyunca, bu heriflerle mi başladın diye, bana da basacak kalayı dedim. Seni de uyuttular Zühtü Bey!. Yaşlanıyor, ondan!. Hastalık da var.... Fuat’la anlaşma yapması da iyi oldu... da bakalım ne kadar sürecek?... Evde senaryo üstünde çalışmaya başlamıştı ki, kapı çalındı; Temel,</span></p>
<p class="calibre2"><span class="font1">— ölsek aramayacaksın Ağbi, diye girdi.</span></p>
<p class="calibre2"><span class="font1">Dedikodularla doluydu gene. O geceden sonra iki gün</span></p>
<p class="calibre2"><span class="font1">yatmış. Ayvalık’a gitmişler RAY-Film’le. Şahin Doğu Fırat Film’le üç film anlaşması yapmış. Hepsi de bomba gibi, vur-kır, tam iş filmi... Üstüste çekeceklermiş, ara vermeden... Oğlan yırttı Ağbi, önümüzdeki yıl kimse tutamaz artık... Başta. Ben sana dedim Ağbi... Demiştin Temel’ciğim. Senin demediğin ne var ki?.. Bu oğlan bizim filmde oynamayacak mı peki? Sormadı Temel’e. Böyle bir olasılıkla sevinmişti. Kimi oynatacağız? Oturup Saffet Ağbi’yle bir konuşmalı. Artık yavaş yavaş, hazırlanmalı ki... Ertesi gün bir iki notla Saffet Duran’a gittiğinde Temel gene yazıhanedeydi. Şahin, FIRAT FlLM’le Adana’ya geçmiş, ordan Maraş’a gideceklermiş. TOPRAK FlLM’le de anlaşıyormuş... iyi iyi, Şahin DOĞU belâsından kurtulduk!..</span></p>
<p class="calibre2"><span class="font1">— Sen üzülme Ağbi, diyor Temel, bu filme gün ayırır o-..</span></p>
<p class="calibre2"><span class="font1">Bizim ne vakit başlayacağımız belli mi? Saffet Bey durgundu biraz. Refik’in sıraladığı notları dinlemiyor gibi... işletmecilerle bir avans sorunları varmış, daha çözememişler. Yarın akşam konuşalım, diyor. Olur Ağbi. Saffet Duran’ın odasından çıkarken bir parfüm dalgasıyla Narin Ceylân’la yüz-yüze geldi. Gülücüklü sesiyle</span></p>
<p class="calibre2"><span class="font1">— Nasılsınız? Dedi, Narin Ceylân.</span></p>
<p class="calibre2"><span class="font1">Odaya girdi, işletme • işleri biraz karışık Saffet Ağbi’-nin; Tanrı yardımcısı olsun!.. Fakat, güzel kız... O burun, gözler... Tam sinema tipi... Şu filmde çalışırsak benim taslağı da açarım yavaştan. Bu «He» dedi mi, tamam... önce şu filmi bir yüzümüzün akıyla çıkarırsak gerisi gelecek oğlum. Dışarda bekleyen Temel’le birlikte merdivenleri iniyorlardı ki, reflektörler, spotlar, sandıklarla işten dönen set işçileri, elektrikçilerle karşılaştılar. Para almaya gelmişler; geçen haftalıkları da içerdeymiş daha. Çalıştıkları gece kulübü sahibi bıraktırmış işi. Tam filim bitiyormuş, yeni bir program başlıyor gece, ışık provası var diye salondan çıkarmış bunları...</span></p>
<p class="calibre2"><span class="font1">— Yalan, dedi Temel. Bir gün fazla para alacak. Bu Şaik Engin var Barcı Şaik anası s...işmiş orospu çocuğu, hep böyle yapar. Bir plânımız kaldı Enşim Ağbi’nin filminde, çıkardı bizi. Başın belâya girer ha... Gangster... Engin Ağbi de ne yaptı? Geldi yazıhanede çekti... Yutturdu gitti...</span></p>
<p class="calibre2"><span class="font1">Güldü Refik. Engin Ağbi’n size yutturur ancak. Ne kötü koşullarda film yapıyoruz be! Bizim başımıza da neler gelecek? Beyoğlu’na çıktılar. Temel, önemli bir şey söyleyeceğinde yaptığı gibi, koluna girip eğildi Refik’e ağırlaştırdı yürümelerini,</span></p>
<p class="calibre2"><span class="font1">— Ağbi, dedi, aslında işler yaş biraz. Sen gene duymamış ol! Saffet Duran’ın para durumu bombokmuş. Badikyan kesmiş krediyi. Ortaklan varmış bunun, madenciymişler. Baştaki de kayınbiraderi. Bu Narin Ceylân işi kapanmazsa zırnık alamazsın demiş... İşletme bonolanna da el koymuşlar...</span></p>
<p class="calibre2"><span class="font1">Sarsıldı Refik. Herkes için yayarlar böyle şeyler ya; inanıvermişti. Çökmüş gibi değil miydi Saffet Ağbi? Sinema piyasasını elinde tutan ünlü Ermeni tefeciydi Badikyan. Musluğunu kapattığı yapımcının işi güçtü biraz. Şimdi ne olacak? içine oturan tedirginliği atamadan dolamp durdu bir süre. Senaryoya bakmak da gelmiyordu içinden. Her işte bir karı parmağı... Kadın parmağı olmadı mı tadı tuzu mu kalır sinemanın?--. Böyle parmağın... Suna’yı aradı telefonla.</span></p>
<p class="calibre2"><span class="font1">gripten yatıyormuş. Sesinden belli. Oyunları da ertelemişler, kimseye çıkamazmış bu durumda. Sakın gelme ulan, diyor. Bir hafta sonra. Patladın mı?... Patlıyordu sıkıntıdan. Eczaneye uğramak geldi birden. O geceden beri de görmedim Fuat’ı. Eczane kapanıyordu gittiğinde.</span></p>
<p class="calibre2"><span class="font1">— Ben de size uğrayacaktım dedi Fuat. Zühtü Bey’le bir hesabımız var da...</span></p>
<p class="calibre2"><span class="font1">Eve gitmek, hele Zühtü Bey’i görmek olacak şey değil. Duraladığını görünce,</span></p>
<p class="calibre2"><span class="font1">— Sen istersen Kilim’e git dedi Fuat. Emine’ler de gelecek.</span></p>
<p class="calibre2"><span class="font1">Bundan güzeli olamazdı. Emine’ler de gelecek... içindeki sıkıntı dağılıvermişti. Bu da kadın parmağı!.. Tarlabaşj Caddesine çıkıp ağır ağır yürüdü. Karakolu dönüp meyhanenin kapısında duraladı bir, merdivenleri indi. Biraz çekinerek girdi salona. Bakındı, tamdık yüze rastlamadı pek. ilerde, kuytuda duvar dibindeki masada oturanları benzetir gibi oldu, tiyatrodan mıydılar ne? Onlar da baktılar şöyle bir, döndüler. Karşı köşedeki bir masaya gidip oturdu. Sıkıntı içinde kalksam mı diyordu ki kapıdan giren birileri arasında Emine’yi görünce bir soluk aldı. Emine görmemişti onu. îki kız, bir oğlanla Refik’in demin baktığı masada gülerek ayağa kalkanlara doğru yürüdüler. Bunları bekliyorlarmış demek. Karman çorman el sıkışmalar, kucaklaşıp öpüşmelerden sonra yerleşmişlerdi. Umarsız bir yalnızlığa battı batıyordu ki, daha sandalyasını ileri geri oynatıp duran Emine görmüştü; fırladı masadan, koşar gibi geldi; ayağa kalkan Refik’e sevinçle uzattı elini,</span></p>
<p class="calibre2"><span class="font1">— Merhaba, dedi. Ne güzel rastlantı!..</span></p>
<p class="calibre2"><span class="font1">Keşke rastlantı olsaydı! Sımsıcaktı eli.</span></p>
<p class="calibre2"><span class="font1">— Sizi bekliyordum, dedi Refik. Fuat söyledi...</span></p>
<p class="calibre2"><span class="font1">— öyle mii? E, gelsenize...</span></p>
<p class="calibre2"><span class="font1">Şurda başbaşa kalmalarını nasıl da yeğlerdi!. Hiç birini tanımıyordu öteki masadakilerin. Bir tek Melih diye bir oğlanı anımsadı. Anımsayınca da sinirleri geriliverdi birden. Düşmanımız bizim bu hergele!.. Sine-kulübün kurucularından. Yeşilçam’a saldıran aydın züppelerin elebaşısı... Şununla bir kapışır mıyız? Niye kapışacaksın? Kiim, hele bir şeyler söylesin. Yeşilçam filân diye burun kıvırmaya kalksın bu kızlara fiyaka için, ağzını burnunu kırarım... Konuşmalar havadan sudandı. Fıkralar anlatıyorlar, ressam bir oğlana takılıyorlar, birbirlerini işletiyorlardı daha çok. Gır gır... Lâzın biri bir gün... Şişman bir gazeteci lâz mıymış ne?... Kimsenin bir şeye aldırdığı yok. Emine yanındaydı Refik’in, öte yandaki bir kızla Akademi’deki sınavı konuşuyorlardı. Döndü bir ara,</span></p>
<p class="calibre2"><span class="font1">— Ne vakit başlıyorsunuz? Dedi.</span></p>
<p class="calibre2"><span class="font1">Garsonun ortaya getirdiği plâkiden tabağına almaya çalışan Refik</span></p>
<p class="calibre2"><span class="font1">— Bilmem, dedi Emine’ye dönüp bakarak. Gözleri nasıl ışıltılı bu kızın!.. Hep gülüyor. Sımsıcak, çocuksu gene de... Perçemi de tıpkı o ilk gün merdivendeki gibi. • Islak değil. Yağmur yağdı mı ıslanır. Fuat da gelir nerdeyse...</span></p>
<p class="calibre2"><span class="font1">— önümüzdeki hafta belki... Senaryo bitti...</span></p>
<p class="calibre2"><span class="font1">— Haa, nasıl? Dedi Emine aşın bir ilgiyle.</span></p>
<p class="calibre2"><span class="font1">Gözlerini Refik’e dikmişti. Yalan söyleyecek değilim, iyi</span></p>
<p class="calibre2"><span class="font1">doğal ki de... Yani aslında...</span></p>
<p class="calibre2"><span class="font1">— Biraz daha çalışmak gerek, dedi. Temelde bir sorun yok pek...</span></p>
<p class="calibre2"><span class="font1">Sevinmiş göründü Emine. Daha bir şeyler diyecekti, Me-lih’le gazetecinin yükselen sesine döndüler. Politik konuda bir tartışma başlatmışlardı. Kıbrıs konusunda bizim hükümetin tutumuyla, Amerika’nın baskısı, Yunan cuntasının... Kulağını tıkamış gibi önündeki yemeğe döndü Refik. Rakısını yudumladı. Hangi yan neyi savunuyordu, onu da pek çıkaramamıştı. Nedir bu politikaya düşkünlükleri?... Yunan cuntası demokrasiyi yıkmış da bilmem kimi adalara sürmüşler... Ünlü sinemacı da şimdi Paris’te-■■ Emine de nasıl dinliyor!.. Melih’e bak; inceden inceye solcu görüşlerini sinema filân diye gazeteci de hıyar... Oturmak bile doğru değil bunlarla... Ama Emine sinemaya iyice tutkun... Geldiğini görmemişlerdi, Fuat dikiliverdi başlarında. Tartışmanın sıcaklığını kesmeden karşıdaki boş bir yere aldılar onu da. Emine’ye bakıp, şöyle bir başını salladı gülerek,</span></p>
<p class="calibre2"><span class="font1">— Ne haber? Dedi...</span></p>
<p class="calibre2"><span class="font1">İyiymiş o da... Ne biçim sevişme bu be? -- Fuat Refik’e de baktı,</span></p>
<p class="calibre2"><span class="font1">— Seninkiyle bir kapıştık bugün, dedi gülerek....</span></p>
<p class="calibre2"><span class="font1">Şaka mı ciddi mi anlayamamıştı Refik. Zühtü Bey’le</span></p>
<p class="calibre2"><span class="font1">bir kapışıldı mı biter o iş!. Bu adam, Zühtü Bey’i de lâçka eder... Etti bile.</span></p>
<p class="calibre2"><span class="font1">— Yüzüne aynayı tuttum dedi Fuat. Gör dedim...</span></p>
<p class="calibre2"><span class="font1">Refik de güldü,</span></p>
<p class="calibre2"><span class="font1">— Gördü mü? Dedi.</span></p>
<p class="calibre2"><span class="font1">— Bilmem gördü mü, dedi Fuat. Görecek nasıl olsa!..</span></p>
<p class="calibre2"><span class="font1">Melih’e dönüp tartışmaya katılacak şimdi de. Başladı</span></p>
<p class="calibre2"><span class="font1">bile. Faşizm geldi mi böyle geliyormuş işte!.. Susmuş Fuat’ı dinliyorlardı.</span></p>
<p class="calibre2"><span class="font1">— Gözümüzü açıp da bir şeyler yapmaz, böyle sürgit birbirimizi yersek Yunanistan’dan kötü olur bizde, dedi.</span></p>
<p class="calibre2"><span class="font1">Ne olacakmış Yunanistan’dan kötü? Faşizm dedikleri bunların, komünistlere karşı oldu mu, tamam... Açık açık... Ne pis şey be politika!. Şu aklı başında tatlı adam bile nerdeyse kalkıp komünist gibi şey yapacak... Sinemayı bunlar bilseler de sonunda döndürüp dolaştırıp bakıyorsun altından hooop solcu görüşler... Sinema sözde. Konuşma sinema^ ya gelmişti. Melih bu yıl Sine-Kulüp’te gösterecekleri İsveç filmlerinden açmıştı. Üye sayısı çok artmış. Emine’nin karışmasıyla söz, Akademi’li bir grup öğrencinin, Sine-Kulüb’e karşı bir başka sinema derneği kurmalarına geldi. Refik ilk kez duyuyordu bu yeni atılımı. Aslında arkalarında yerli sinemanın belli üç beş kişisi varmış, onlar kışkırtmışlar oğlanları. Refik’in tamdığı bir iki yönetmenin adı geçiyordu. Epeydir uzağız; demek... Maşa diyordu Melih Akademi’lilere. Ağır suçlamalar da yaptı başlarındaki bir oğlan için. Yalancı, düzencinin biriymiş. Emine karşı, çıktı. O kadar da değil gibisine. Kapıştı kapışacaklar Melih’le,</span></p>
<p class="calibre2"><span class="font1">— Sen neyi savunuyorsun Emnoş’cuğum? Dedi Fuat yavaşça.</span></p>
<p class="calibre2"><span class="font1">— Doğru’yu...</span></p>
<p class="calibre2"><span class="font1">— Neymiş doğru?</span></p>
<p class="calibre2"><span class="font1">— Bir kez tanıdığım çocuklar onlar; düzenci, yalancı da değiller öyle... Bütün çabalan...</span></p>
<p class="calibre2"><span class="font1">Emine toparlanmak ister gibi duraladı. Fuat aym yumuşak, sevecen sesle</span></p>
<p class="calibre2"><span class="font1">— Evet dedi. Bütün çabalan?</span></p>
<p class="calibre2"><span class="font1">— Bizim sinemamıza karşı tutumlan ayn birkez.... Ben de katılıyorum. Bir Metin Erksan, bir Halit Refiğ, daha ne bileyim, bir sürü sinemacı... E, sen tut hepsini yok say, aş-şağıla, Yeni Dalgaymış, meni dalgaymış...</span></p>
<p class="calibre2"><span class="font1">— Hah şimdi anlaşıldı, dedi Fuat o babacan gülümsemesiyle. önce neyi tartışıyorsunuz, onu anlıyalım. Çoğu kez ka-nşıyor çünkü...</span></p>
<p class="calibre2"><span class="font1">Bir sessizliğe kalmadan Melih aldı,</span></p>
<p class="calibre2"><span class="font1">— Sorun o değil dedi. Kimseyi aşşağıladığımız filân yok. Yalnız aşşağılık olanlan da belirtmekte yarar var...</span></p>
<p class="calibre2"><span class="font1">Sinirli biçimde güldü yavaşça. Ağır ağır, sözcükleri seçerek konuşmasını sürdürdü gene,</span></p>
<p class="calibre2"><span class="font1">— Yeşilçam’da iyi kötü bir şeyler yapıldığım biz de biliyoruz, ama yapılanları nerdeyse başyapıt diye yutturma yaygarasıyla ortaya atıldıklarını gördünüz mü, işte ona karşı çıkmamak elinizde değil artık. Bilmiyorum Emine’nin katılmadığım söylediği bu mu?... Ha sonra, adamlarda açık açık büyük sinema yapıtlanna, temel yapıtlara düşmanlık var. Gösterilmesinden gocunuyorlar. Oysa... biz...</span></p>
<p class="calibre2"><span class="font1">Sinemamn dev yapıtlarım birer ikişer getirip gösterdiklerinden, çeşitli ülkeler sinemalannın en seçme filmlerini burda görme olanağı sağladıklarından söz etti uzun uzun. Karışsa mı, kanşmasa mı, karışırsa ne söylese, bir türlü kes-tiremeden öyle bir sinirlilik içinde dinliyordu ki Refik... Oğlan da güzel konuşuyor... Şimdi bu adama kalkıp da birden, sen zaten Türk Sineması’nın düşmanısın diye... Olmaz... Emine de sustu, dinliyor. Demek bunlar da aralarında tam anlaşamıyorlar sinema dendi mi... Emine ne güzel başlamıştı oysa... Bu kız başka... da, gene de aym kafada hepsi. Bakma; biraz da bana gösteriş gibi söyledikleri... Bana ne diye gösteriş yapacak be?.. Konuşmalar gene dağılmıştı. Tiyatrodan, yeni çıkan bir kitaptan, gene bitip tükenmeyen politikalarından (Vietnam’da öyle bir örgütlenmişler ki solcular... Gerçekten, orda Amerika’nın durumu biraz yaş gibi) sonunda lâz fıkrası... Lâzın biri bir gün... Benim sinemacı olduğumu hiç biri bilmiyor sanki... Fuat da kafayı bulmaya başladı. Buldu bile--. Asıl sorun Türkiye’nin sosyo-ekono-mik, yapısal bilmem ne deyip duruyor yanındakine...</span></p>
<p class="calibre2"><span class="font1">— O senaryoyu ben de okuyabilir miyim?</span></p>
<p class="calibre2"><span class="font1">Emine’nin birden dönüp de söyleyiverdiği bu sözler öyle</span></p>
<p class="calibre2"><span class="font1">şaşırttı ki Refik’i, içmek için kaldırdığı kadehle kaldı.</span></p>
<p class="calibre2"><span class="font1">— Ne vakit isterseniz? Dedi evecenlikle...</span></p>
<p class="calibre2"><span class="font1">— Yarın alayım ben sizden dedi Emine. Bir gecede okurum...</span></p>
<p class="calibre2"><span class="font1">— Sevinirim dedi Refik. Okuyun da tartışalım...</span></p>
<p class="calibre2"><span class="font1">— Olur...</span></p>
<p class="calibre2"><span class="font1">Yüreklenmişti Refik.</span></p>
<p class="calibre2"><span class="font1">— isterseniz çalışalım, dedi, bu filmde sizinle...</span></p>
<p class="calibre2"><span class="font1">Emine’nin duraladığını görünce, bağlamak ister gibi.</span></p>
<p class="calibre2"><span class="font1">— Sinema yapmak istediğinizi söylüyordunuz, dedi.</span></p>
<p class="calibre2"><span class="font1">— Evet, dedi Emine... Bilmem...</span></p>
<p class="calibre2"><span class="font1">Düşünür gibi daldı.</span></p>
<p class="calibre2"><span class="font1">— Sınavlara çalışmam gerek... Düşüneyim... Senaryoyu nasıl alırım sizden?</span></p>
<p class="calibre2"><span class="font1">Refik istediği yere götürmeyi önerecekti ki,</span></p>
<p class="calibre2"><span class="font1">— Seniye’ye ver istersen dedi. Yarın göreceğim onu... Ertesi gün de... Nasıl getireyim?..</span></p>
<p class="calibre2"><span class="font1">— Ben gelip alırım dedi Refik... Bir yer söyleyin...</span></p>
<p class="calibre2"><span class="font1">Gene bir düşündü,</span></p>
<p class="calibre2"><span class="font1">— Bir çay içmeye bana gelebilir misiniz? Dedi... Levent’teyiz... Konuşuruz da... Biraz erken gelin isterseniz. Uç, üçbuçuk filân...</span></p>
<p class="calibre2"><span class="font1">Çantasından çabucak çıkardığı bir incecik kâğıda adresi yazarken bir yandan da tanımlıyordu. Üçüncü Levent’de son duraktan sonra yokuşu inip sağdaki sokaktan girdin mi... Refik’in kafası Seniye ile buluşmalarına takılmıştı. Sorsam mı? Ne soracaksın, ikide bir aşağıda da toplamyorlar ya... Kadınlar toplantısı... Gizli bir yerden dinlemeli şunları, ne konuşurlar? Erkekler için neler söylüyorlardır? Seks fıkrası anlatırlarmış!. Bizim piyasa kızları mı bunlar?... Kendi aralarında oldular mı öyle şeyler konuşurlarmış ki... Sen de îzzet’ten duydun!.. Ne duyması be, bunlar insan değil mi? Seksi de olacak... Suna ne der? Bir de baktım ki, anam da yapmış bu işi!. Kalktıklarında gece yarısına yaklaşıyordu. Melih’ler önden çıktı. Hesabı paylaştılar; Fuat Refik’e ver-dirmemişti. Konuğuymuş. Arabayla Taksim’e bıraktılar onu. Emine’nin yamndaki kız Beşiktaş’ta oturuyormuş, Parkotel’e doğru uzaklaştılar. Arabanın arkasından bir süre baktı Refik. Karışık duygularla sallanıp duruyordu. Talimhane’ye doğru yürürken de sürüp gitti karmaşa. Evlenecekler, peki, evleneceklerse bu bizim film için bir de yarın bakalım Saffet Duran’la güzel uyuyayım bu gece. Bir de senaryoyu yarın sabah kıza vermeli. Seniye bazı erken çıkar... Eve geldiğinde çıt yoktu. Herkes uyumuş. Bu saata kim kalır bizde? Masa üstünde dağınık duran senaryoyu paketledi, Seniye’ye kâğıt yazdı; mutfakta kahvaltı masası üstüne, göze çarpar biçimde koydu. Artık rahat uyuyabilirdi. Yattı. Uyuyamadı bir türlü. Kafası Melih’e takılmıştı. Oğlana bir tek söz söylemeden kalmış olması gittikçe öyle koyuyordu ki... Hiç dönüp yüzümüze bile bakmadan sinema üstüne aklı sıra... Kavga bile edilirdi... Emine’nin sonradan suskunluğunu da bu pısırıklığına mı?... Korkak demiştir belki de... Bu puştlar... Saffet Du-ran’ın durumu da bozuksa... Kimi oynatacağız? Bakalım yarın Saffet Ağbi... Bu karmaşa içindeydi ertesi gün de. Sabah, bıraktığı paketi Seniye’nin aldığını görüp çıkmıştı evden. Stüdyoda iki kısımlık bir montaj işi vardı. Sansürden dönmüş Anıt-Film’in bir filmi. Yeniden bir iki sahne çekmişler. Hemen bağlayıp sansüre yollayacaklarmış. Haftaya sinemalara girecek. îyi de para vermişlerdi. Stüdyodan çıktığında dördü bulmuştu. Taksim’e indi; ayaküstü bir şeyler yedi öğle yemeği diye; yazıhaneye koşturdu. Dünkü çocuklar merdivenlerdeydiler gene; ışıkçılar, setçiler filân. Dün para alamamışlar. Film bitmiş... İçerki odalar da kalabalıktı. Çoğu para bekliyor olmalı bunların da. Demek durum gerçekten... Yok camm, her vakit böyledir. Paraları olsa da süründürmeden vermezler. Çoğuna bono zaten. Takside bağ-</span></p>
<p class="calibre2"><span class="font1">ImlıUlurııtu da üç dört kez gidip gelmeden ödeme yaptıkları </span><span class="font">Hiınllıııüş </span><span class="font1">mü? Bizim piyasa, bu! işletmeci Nurettin Bey «İr </span><span class="font8">hep </span><span class="font1">böyle çalımlı oturur. Parıl parıl daz kafasıyla ara sıra filmlerde oynayarak yeteneksizliğini göstermese bütün filmleri bu yapıyor diyeceksiniz!.. Operetlerde mi oynarmış ne, bir zamanlar?</span></p>
<p class="calibre2"><span class="font1">— Ağbiciğim, Saffet Ağbi beni bekliyordu...</span></p>
<p class="calibre2"><span class="font1">işletmeci Nurettin; dudağımn kıyısında alaya çalan bir</span></p>
<p class="calibre2"><span class="font1">kımıltıyla,</span></p>
<p class="calibre2"><span class="font1">— Hiç sanmıyorum bugün görüşebileceğinizi, dedi.</span></p>
<p class="calibre2"><span class="font1">Bekleyenleri gösterir gibi bakışlarım odaya kaydırdı. Ara</span></p>
<p class="calibre2"><span class="font1">sıra böyle olur burası. Dalsam mı içeri. Olmaz. Çıkıp telefon etsem bir yerden. Telefonu da önce bu herif açıyor; paralel. Çoğuna da yok diyor. Bir köşeye oturup umarsız beklemeğe başladı, içerde bilmem ne bankasından birileri varmış. Para işi demek... Aman çözümlesinler de tek, biz bekleyelim. Umudunu kesenler birer ikişer kalkıp gitmeğe başlayınca içersi biraz seyrelmişti. Karanlık basıp, ışıklar yandıktan nice sonra Saffet Bey çıktı odasından, yanında bir kadın, iki erkek, koridora dönüyorlardı ki, Refik’i gördü. Yaklaşıp elini sıktı,</span></p>
<p class="calibre2"><span class="font1">— Bağışla Refik’ciğim, dedi. Onikiye doğru gelebilir misin yann? Çıkmam gerek...</span></p>
<p class="calibre2"><span class="font1">— Tamam Ağbi... Sağolun!..</span></p>
<p class="calibre2"><span class="font1">içindeki sıkıntı yerini, bitmek bilmeyen kaygılara bıra-kıvermişti. Beyoğlu’na çıkınca binlerine rastlamak, bu geceyi, dağınık düşüncelerin ağırlığım taşımadan atlatmak isteğiyle sağa sola bakınarak ağır ağır yürüdü Taksim’e doğru. Evini bilsem Gündüz Ağbi’ye giderdim. Kahvelere uğramak gelmiyordu içinden. Bir sürü saçma sapan herif... Bursa so-kağı’na, Çocuklara uğrasam, onlar da şimdi ne havalar çalar?.. Kime rastlamak istiyorsun? Ne bileyim? Hiç kimseye rastlayamadan evi buldu. Yorgundu. Seniye’yle Makbuş yemeğe oturuyorlardı. Zühtü Bey bir arkadaşındaymış. Başladı herif! Bir kriz daha, götürür. Böyle inatçı, burnunun doğrusuna giden adam... Seniye paketi vermiş Emine’ye. Sağol!.. Hiç bir şey sormak gelmiyordu içinden. Bir iki atıştırıp kalktı masadan. Seniye’nin konuşması kadar Makbuş’un sessizliği de sinirine dokunuyordu. Oysa severdi. Annem gibi bir şey. Annemden çok emeği var. Odasına geçince Emine’yle çalışmasının getireceği sonuçları kurmaya başladı. Yarın öğlende Saffet Ağbi’yle, akşam çayına da Emine’yle... Saffet Ağbi’ye söyleyeceğim, ardirektör olarak çalışacak diyeceğim. Dur bakalım, ardirektöre gelinceye kadar... Kafka’nın DE-GtŞlM’ini aldı, karıştırdı, bir yana bırakıp transistörlüde müzik buldu. Arka üstü uzanıp kitabı rastgele açtığı bir yerinden okumaya başladı. Kafasını toparlayıp bir şeyler anlamaya kalmadan uyku bastırmıştı. Dağılmasından korkarak öylece bıraktı kendini. Uyandığında ortalık ışıdı ışıyordu. Oda soğuktu. Ürpertilerle doluydu içi. Küçük radyo cansızca hırlayıp duruyordu. Kapattı. Pilini bitirdik bunun da... Tuvalete gidip geldi. Soyundu, yatağına girdi. Gene dalmıştı. Kalktığında onu geçiyordu. Kafasının kiri pası da gitmişti. Sevinç doldu içine. İşlerimiz önemli bugün... Kalkıp sessiz evde tembel tembel dolaştı bir süre. Kimseler yok. Zühtü Bey de gelmemiş dün gece. Giyinip çıktı ağırdan. Sallanarak yazıhaneye vardığında onikiye geliyordu. Gene merdiven ağzında bekleşen işçileri görünce güleceği geldi birden; gece de burda mı kaldı bunlar?... Üzüldü. Parasız, pulsuz beklemek ne demek, bilirim ben. Bunların baktığı bir sürü kişi var. Sendika... Ne yapacak sendika? Para yoksa yazıhanede... Saffet Bey bekliyormuş, girdi hemen. Prodüksiyon meneceri Hayri, bir takım hesaplar gösteriyordu Saffet Bey’e. Şöyle bir bakıyor sanki, göz ucuyla gibi. Kâğıttan imzaladı; başka gibisine baktı Saffet Bey, adam saygılı selâmlayıp çıktı. Merdivendeki çocuklar paraya kavuştular!.. Gülerek Refik’e döndü,</span></p>
<p class="calibre2"><span class="font1">— E, nasıl gidiyoruz? Dedi.</span></p>
<p class="calibre2"><span class="font1">— îyi Ağbi, dedi Refik... Şu şeyi şey yapalım isterseniz... Kadroyu konuşalım bir, sonra tarihini kesin...</span></p>
<p class="calibre2"><span class="font1">Kapımn çat diye açılıp içeriye tiyatrodan ünlü iki kadın oyuncunun dalmasıyla sözü ağzında kalmıştı.</span></p>
<p class="calibre2"><span class="font1">— Şükür Saffet!.. Uç gündür telefon ediyorum, yok diyorlar... Provadan kaçtım vallahi...</span></p>
<p class="calibre2"><span class="font1">Ayağa kalkan Saffet Bey’in yanaklarına öpücük kondurdu. öteki suskun gülümsüyordu, el sıkıştı sadece. Saffet Hey kalkıp yer gösterdi, özür diledi. Refik’i tanıttı, yönetmen diye... Sıcak gülücüklerle bakıp başlarıyla selâmladılar. Saffet hani oyunlarına gelecekmiş? Locayı ayırtmışlar, boşmuş o gece. Yine özür diledi Saffet Bey, eşinin migreni tutmuş... Haber de verememiş... Valla burda akşama kadar bir gürültü bir patırtı ki sormayın. Konuşma uzadıkça uzuyordu. Sorun belli olmuştu. Son oynadıkları filmden paraları kalmış; önemli bir. şey de değilmiş ya--- Asıl Saffet Bey’i görmek için uğramışlar. Saffet Bey zile bastı, gelen adama bir şeyler söyledi, adam başını sallayıp çıktı. Biraz sonra içeri giren bir adam kadınlara makbuzları imzalatıp paralarım verdi. Bunlar çıkmağa hazırlanıyorlardı ki, yönetmen Ergin, yanında kötü adama çıkan ünlü oyuncu dostuyla girdiler.</span></p>
<p class="calibre2"><span class="font1">— Saffet Ağbi bakın size kimi getirdim...</span></p>
<p class="calibre2"><span class="font1">— Oooo ■■■</span></p>
<p class="calibre2"><span class="font1">Ooo’lar birbirine karışmıştı. Tiyatrocu kadınlarla yönetmen de, kötü adam da Saffet Bey’den önce sarmaş dolaş oldular. Saffet Duran da bulmuştu havasını.</span></p>
<p class="calibre2"><span class="font1">— Bu kötü adamı niye getirdin Ergin dedi. Bizi temizlesin diye mi?.--— Aman'Ağbi, biz yalancıktan temizliyoruz. Perdede bizimki... Siz bizi açlıkla tam temizliyorsunuz...</span></p>
<p class="calibre2"><span class="font1">Kah kah kah... Son filmde verdikleri para yırtılan elbiseye yetmemiş...</span></p>
<p class="calibre2"><span class="font1">— Saffet Ağbi, eskilerinden bir takım versin sana!..</span></p>
<p class="calibre2"><span class="font1">Kah kah kah...</span></p>
<p class="calibre2"><span class="font1">— İngiliz kumaşı giyer o. Bizde o kalıp nerdeee? Efendi-mizinki Feshane kalıbı!</span></p>
<p class="calibre2"><span class="font1">Kih kih kih... Sinirleri gerilmeğe başlamıştı Refik’in. Kaldı bizim iş, bunlar gitmeğe niyetli değil. Saat bire geliyor... Saffet Ağbi’nin de umursadığı yok... Takılmalar sürüp gidiyordu... Herkesin keyfi yerinde... Saat bir buçuk...</span></p>
<p class="calibre2"><span class="font1">— Ağbi, bu adam açlıktan ölüyorum diye ağlıyordu köşede, ben de aldım getirdim... Saffet Ağbi acır sana dedim!..</span></p>
<p class="calibre2"><span class="font1">Boğaz’da yemeğe gitme kararı bir kaç dakika içinde verildi, bitti. Yabancısı değildi böyle şeylerin; gene de kötü bozulmuştu Refik, ötekiler önden çıkınca, masayı toparlar gibi kalan Saffet Duran’a, sinirliliğini örtmeğe çalışan gülümsemeyle,</span></p>
<p class="calibre2"><span class="font1">— Nasıl yapacağız Ağbi? Dedi.</span></p>
<p class="calibre2"><span class="font1">Umarsızlığını göstermek için ellerini açtı Saffet Duran, görüyorsun gibisine,</span></p>
<p class="calibre2"><span class="font1">— Sen gelmiyor musun? Dedi. Dönüşte konuşuruz...</span></p>
<p class="calibre2"><span class="font1">Duraladı Refik. Dönüşte olacağa da güveni yoktu; erken,</span></p>
<p class="calibre2"><span class="font1">hele ayık dönüleceğine de. Emine de bekliyecek...</span></p>
<p class="calibre2"><span class="font1">— Benim bir işim var Ağbi, dedi İsterseniz...</span></p>
<p class="calibre2"><span class="font1">— Yarın biraz erken gel dedi Saffet Duran. Öyle yapalım Refik’ciğim...</span></p>
<p class="calibre2"><span class="font1">Saffet Duran’ın sckak içinde bekleyen Pontiak’ına doluşup da önü sıra çıkıp gittiklerinde içine bir ağırlık oturdu Refik’in. Ağırlık değil, boşluk... Merdiven başında basamaklara çökmüş gene bekler buldukları seıçi, elektrikçi çocukların, bunlar geçerken hemen kalkıp iki yanda saygılı duruşları da, bakışlarındaki bulanık suskunluk da niye bu kadar yakınındaydı? Neye bozulacağını düşünmeğe çalışıyordu. Bozulacak bir şey de yok aslında. Emine’ye giderken işler tam kesinlik kazanmış olsaydı kuşkusuz daha iyi olurdu. Bu film olacak mı, olmayacak mı? Nasıl olacak?... Ben ne alacağım? Şubat ayı geldi mi, yüreğimiz böyle pıt pıt atar demişti, çok yıllar önce bir yönetmen. Eskiden baharda başlardı film yapımları. Yılda da beş on film ancak... Şubatta iş alamadın mı, tamam... Aman, boş ver, Emine’ye gideceğiz şimdi... Ağacami’deki lokantada bir şeyler yiyip, elinde bir kutu çikolatalı pastayla Taksim’de Levent dolmuşuna atladığında üçe geliyordu. Levent çevresini iyi bilirdi. Emine’nin tanımıyla aşağı yukarı çıkarmıştı evin yerini. Hava da serin, güzelce. Bulutlar dolaşıyor. Levent’te son durakta inip iki yanlı, sıra bahçeli evler, villâlarla kuşatılmış asfalt yollarda, sokaklarda Levent’in iç mahallelerine doğru yürürken içinde sinsice büyüyen çekingenlik ağırdan suçluluk duygusuna da dönüşmeğe başlamıştı. Cicili ambalajıyla elindeki pasta kutusunu da yadırgadı. Sevgiliye gider gibi..-nirıı/. Ay 1«' ama, pasta kutusundan değil bu... Daha ilk gördüğünde takıldın. Pastayla çaya gitmen doğal da... Ben doğal dcflllim... Bu kız nişanlı. Hem Fuat gibi biri... îyi, bunları düşünüyorsan sakınca yok demektir. Kara sevdaya çarpılmadın ya... Daha neler!.. Yalnız kızda bir başkalık!. Benim bugüne dek görüp konuştuklarımdan apayrı yanlar var bir kez bu kızda .. Sonra... Daha ne tanıyorum ki?... Fuat’ı ondan çok tanıyorum sayılır. Sıcak, candan bir yanı var ki kızın o perçemleri de... Sokağı bulmuştu. Numaralara baktı. Şu kar-şıki iki katlı, yeşil pancurlu olmalı... Orasıydı. Arka bahçeden köpek sesi geliyordu. Duraladı. Isırmaz dedikleri bir köpek kolunu ısırdığından bu yana korkuyordu köpekten, iğneler yemişti. Küçük demir kapıyı geçip zile basarken evin iki yamndaydı gözü; köpek bir yerden fırlarsa kendini nasıl sokağa atacağım kestirmeğe çalışıyordu. Kapı hemen açıldı. Orta yaşlı bir hammdı açan. Ak tellerin kırçıllaştırdığı arkaya taranmış saçlar, yüzündeki gülümsemeyi daha da tatlılaştırıp karşısındakine güven veriyordu.</span></p>
<p class="calibre2"><span class="font1">— Buyrun efendim, dedi.</span></p>
<p class="calibre2"><span class="font1">îçeri alıp elini sıktı Refik’in.</span></p>
<p class="calibre2"><span class="font1">— Siz Refik Bey’siniz değil mi? Emine şimdi geliyor.</span></p>
<p class="calibre2"><span class="font1">Refik’in sıkılarak uzattığı pasta kutusunu aldı.</span></p>
<p class="calibre2"><span class="font1">— Sağolun... Zahmetler etmişsiniz dedi. Şu arkada bir arkadaşına kadar gitti Emine, kaset götürdü. Ben annesiyim... Rica ederim çıkarmayın pabuçlarınızı; bizde kimse çıkarmaz efendim... Buyrun... Hoş geldiniz.</span></p>
<p class="calibre2"><span class="font1">Trençkotunu askıya takan Refik’i, hemen yanda bir salona aldı. Emine’nin bir iki dakikaya kadar geleceğini yineleyip çıktı. Kadife koltuklan, halısı, nakışlı, kolalı örtüler yayılmış sehpalan, kocaman bitkili saksılan, ağır perdeleri, duvara yaslanmış sarkaçlı saati, büyücek akvaryumu ile ortanın üstünde varlıklı bir evin konuk salonuydu burası. Pencereleri yumuşakça örten tül perdeler, bahçedeki köpeğin şimdi daha yakınlaşmış vahşi havlamasım yumuşatıyor gibiydi. Derinden bir müzik sesi geliyordu. Radyo mu? Pikap belki... Emine kaset götürmüş... Kapı açıldı, Emine girdi içeri. Uzanıp sımsıkı sıktı elini, özür diledi</span></p>
<p class="calibre2"><span class="font1">— Benim oraya geçelim isterseniz dedi... Daha rahat ederiz...</span></p>
<p class="calibre2"><span class="font1">Emine’nin peşi sıra yürüdü. Çıkıp bir koridora saptılar. Gür, kara saçlan, san bir kazağın örttüğü dimdik omuzlarına dökülüyor, daracık, blucindeki gergin, devinimli yu-varlacık kalçalar, çıtı pıtı yapışım görkemliyordu. Ufak tefek olduğuna bakma, mermi gibi Ağbi!. Temel’in sözü... Gülecekti. Arka bahçeye bakan genişçe bir stüdyoydu Emine’nin benim ora dediği... Duvarlarda resimler, karşıda müzik seti, genişçe bir çizim masası, kilimli divan, kitaplarla dolu bir duvar, iki tahta koltuk, bir iki alçacık yer sandalyesi...</span></p>
<p class="calibre2"><span class="font1">— Şöyle geçin isterseniz, dedi Emine. En rahat yerim burası...</span></p>
<p class="calibre2"><span class="font1">Minderli tahta koltuklara karşılıklı oturdular. Gülerek baktı Emine,</span></p>
<p class="calibre2"><span class="font1">— Hoş geldiniz, dedi. Merhaba, önce, size ne vereyim?... Cin tonik, votka? Ya da bir kahve?... Çayı sonra içeriz.</span></p>
<p class="calibre2"><span class="font1">Aralıklı, kara perçem altındaki alnı parlak, gözleri ışıl ışıldı.</span></p>
<p class="calibre2"><span class="font1">— Bilmem, dedi Refik. Siz ne içerseniz,..</span></p>
<p class="calibre2"><span class="font1">— Cin-tonik?...</span></p>
<p class="calibre2"><span class="font1">— Oldu... Sağolun...</span></p>
<p class="calibre2"><span class="font1">Emine fırlayıp çıktı odadan. Duvarlara baktı Refik. Ressamını çıkaramadığı bir soyut resim, yanında gene tanımadığı bir başkasımn karalı, kırmızılı, büyücek bir tablosu. Bulutlar arasında birileri sanki... de değil; lekeler... Yan duvarda reprodüksion bir Gaugin. Mango taşıyan kızlar. Çıplak memeleri, kucağında tepsi gibi bir şeyde mangolar... Emine’ye benzemiyor bu kız. Onun memeleri böyle midir? Daha küçük, tomurcuk...</span></p>
<p class="calibre2"><span class="font1">— Buz isterdiniz değil mi? Diye girdi Emine.</span></p>
<p class="calibre2"><span class="font1">Bardaklan alçacık masaya korken,</span></p>
<p class="calibre2"><span class="font1">— Bir de müzik yapalım, dedi. Nasıl bir şey? Folk?..</span></p>
<p class="calibre2"><span class="font1">— Severim dedi Refik...</span></p>
<p class="calibre2"><span class="font1">Kitaplıktaki dizi dizi kasetlerden birini alıp teype koydu çabucak. Ruhi SU, Niksar’ın fidanlanm söylüyordu.</span></p>
<p class="calibre2"><span class="font1">— Hay ılıyorum bu adama, dedi, yerine oturup kadehini alırken.</span></p>
<p class="calibre2"><span class="font1">— Hcn de seviyorum dedi Refik.</span></p>
<p class="calibre2"><span class="font1">Oysa hep bir çekingenlik duymuştu. Aşın solcuymuş... Sesi de öyle güzel ki... Kadehlerini kaldırıp birbirlerine baktıkları sıra, azgın köpek havlaması patladı birden, hem de öyle yakında ki, pencerenin dibinde belki... Güldüler...</span></p>
<p class="calibre2"><span class="font1">— Bizim Muço, dedi Emine. Bağlandı mı huysuzlanı-yor...</span></p>
<p class="calibre2"><span class="font1">— Köpek seviyorsunuz...</span></p>
<p class="calibre2"><span class="font1">Bir yudum aldı içkisinden,</span></p>
<p class="calibre2"><span class="font1">— Seviyorum da, dedi Emine; biraz da sevmek zorundayız. Tek koruyucumuz o. Geceleri bırakıyoruz. Son günlerde hırsızlık olayları çok arttı bu çevrede. Bir kadına da saldırmışlar. Annem yalnız evde korkuyor... Siz de sever misiniz?</span></p>
<p class="calibre2"><span class="font1">Güldü Refik,</span></p>
<p class="calibre2"><span class="font1">— Korkuyorum, dedi.</span></p>
<p class="calibre2"><span class="font1">Şakaya aldı Emine; güldü o da. Babası ava tutkunmuş. Kendini bildi bileli hep köpekleri olmuş evde. Konuşma ilerledikçe sormasına kalmadan Refik’in öğrenmek istediği şeylerin tümü çıkmıştı. Babası Doktormuş. Dört yıl önce ölmüş. Ablası Ankara’da evliymiş; Hacettepe’de kimya lâbaratuva-nnda çalışıyormuş kocasıyla. Ağbısi varmış bir de, Amerika’daymış. Bilmem ne üniversitesi, dedi. İşletme mi, ekonomi mi, öyle bir şey... Gecikmelerine değiniyor gibi,</span></p>
<p class="calibre2"><span class="font1">— İsterseniz senaryoyu konuşalım biraz dedi Refik gülümseyerek.</span></p>
<p class="calibre2"><span class="font1">— Evet, konuşalım, dedi Emine.</span></p>
<p class="calibre2"><span class="font1">Kaygılanmıştı sanki.</span></p>
<p class="calibre2"><span class="font1">— İlk kez senaryo okuyorum ben dedi. Daha doğrusu bizdeki senaryo... Bergman’ın, Antonoini’nin kimi filmlerinin senaryolarını okumuştum. Hiç benzemiyor onlara... önce yadırgadım. Sonra alışınca ilgiyle okunuyor. Bilmiyorum, ben sevdim...</span></p>
<p class="calibre2"><span class="font1">Sustu. Söyleyecekleri bitti gibi. Odada yalnız Ruhi Su’-nun sesi. Karacaoğlanı söylüyordu. Bi bir yandan-bi bir yandan... Kulakta mengüç küpeler...</span></p>
<p class="calibre2"><span class="font1">— Sizinle çalışmayı da öyle istiyorum ki...</span></p>
<p class="calibre2"><span class="font1">öyle içtenlikle söylemişti ki, mutluluk kuşattı Refik’i. Ya ben nasıl istiyorum biliyor musunuz? Belli etmemeğe çalıştı gene de.</span></p>
<p class="calibre2"><span class="font1">— Sağolun, dedi. Benim açımdan bir sorun yok. Sınav diyordunuz...</span></p>
<p class="calibre2"><span class="font1">— Evet, sınavım var Şubat’ta. Bir sürü şeyi yetiştirmem gerek.</span></p>
<p class="calibre2"><span class="font1">Bir şeyler demeği geçiriyordu Refik. Emine aldı hemen,</span></p>
<p class="calibre2"><span class="font1">— Ne kadar sürer bu?...</span></p>
<p class="calibre2"><span class="font1">— Ben de onu diyecektim dedi Refik. En erken Mart’ta başlarız. Daha önce birlikte çalışmamız gerekir ya; o olur... Sınava çalışmadığınız günler filân... Ar-direktörlük yaparsanız asıl sette işiniz...</span></p>
<p class="calibre2"><span class="font1">— Ar-direktörlük mü?...</span></p>
<p class="calibre2"><span class="font1">— Uygunu o değil mi sizin için?</span></p>
<p class="calibre2"><span class="font1">Yüzü kızarmış gibiydi Emine’nin. Çekingen bir gülümsemeyle,</span></p>
<p class="calibre2"><span class="font1">— Bilmiyorum dedi. Ne yapabilirim? Size bir yararım olur mu? Ben daha çok, hani konuk gibi filân bakıp görmek neyi nasıl yapıyorlar diye. Bir süre sonra belki alışırım da... Hemen...</span></p>
<p class="calibre2"><span class="font1">Duraladı. Sözü nasıl bağlayacağını bilmiyordu. Kurduğu egemenliğin tadını çıkarır gibi takıldı Refik,</span></p>
<p class="calibre2"><span class="font1">— Sette konuk olmaz, dedi. Herkesin işi vardır orda...</span></p>
<p class="calibre2"><span class="font1">— Ben de ondan korkuyorum!..</span></p>
<p class="calibre2"><span class="font1">Gülüşüyorlardı. Hiç yukardan atması yok kızın, tçten konuşuyor.    ı</span></p>
<p class="calibre2"><span class="font1">— Bir de dışarı gitme sorunu var dedi Refik.</span></p>
<p class="calibre2"><span class="font1">— Anlamadım. Nasıl yani?...</span></p>
<p class="calibre2"><span class="font1">— Maraş’ta, belki Urfa’da çevireceğiz bu filmi.</span></p>
<p class="calibre2"><span class="font1">— Sorun ne?</span></p>
<p class="calibre2"><span class="font1">— Dışarı gelebilecek misiniz? Dedi...</span></p>
<p class="calibre2"><span class="font1">Güldü Emine,</span></p>
<p class="calibre2"><span class="font1">— Buna ayrıca sevinirim dedi. Sizce bir sakınca yoksa-..</span></p>
<p class="calibre2"><span class="font1">İkircikli duraladı Refik. Gene takılmaya vurdu gülümseyerek,</span></p>
<p class="calibre2"><span class="font1">Fuat Bey izin verir mi?...</span></p>
<p class="calibre2"><span class="font1">Bir kahkaha attı Emine,</span></p>
<p class="calibre2"><span class="font1">— İzin alacak yaşı çoktan geçtim dedi... Sınavlardan başka kaygısı yok onun. Ben de istiyorum şu Allahın belâsı okulu bitirmeyi. Çok uzadı...</span></p>
<p class="calibre2"><span class="font1">— Haklı dedi Refik. Evlenmenizi engelliyor belki...</span></p>
<p class="calibre2"><span class="font1">— Yoo, o da değil dedi Emine evecenlikle. İstesek şimdi de evleniriz... Hazır değiliz daha... Ne bileyim? Güç geliyor...</span></p>
<p class="calibre2"><span class="font1">Güldü,</span></p>
<p class="calibre2"><span class="font1">— Hele biraz daha geçsin bakalım, dedi, kararlı bir sesle....</span></p>
<p class="calibre2"><span class="font1">Belli etmemeğe çalıştığı bir sevinçle bakıyordu Refik. Buldum, Pascal Petit’ye benziyor bu. Tam değil belki, havası...</span></p>
<p class="calibre2"><span class="font1">— Kimler oynayacak?</span></p>
<p class="calibre2"><span class="font1">— Bilmiyorum daha, dedi Refik, Saffet Duran’la da konuşmadık. Siz ne düşündünüz?</span></p>
<p class="calibre2"><span class="font1">— Bilmem ki dedi Emine. Yerli film oyuncularım tanımıyorum pek. Narin CEYLÂN değil mi şimdi en başta?</span></p>
<p class="calibre2"><span class="font1">— Evet dedi Refik. Belki de o olacak. Oğlam da Şahin Doğu diyorduk ya, belli olmaz bizim piyasa. Bir sürü anlaşma imzalamış. Üstüste film yapmaya başladı. Biliyorsun öykü üstünde onunla çalıştık...</span></p>
<p class="calibre2"><span class="font1">— Duymuştum dedi Emine. İyi oyuncuymuş diyorlar-..</span></p>
<p class="calibre2"><span class="font1">Kızdığını belli etmemeğe çalıştı Refik.</span></p>
<p class="calibre2"><span class="font1">— Kim görmüş? dedi. Hangi oyunlarım görmüşler?..</span></p>
<p class="calibre2"><span class="font1">Biraz sert mi olmuştu gene de?.. Duraladı Emine,</span></p>
<p class="calibre2"><span class="font1">— Bilmem öyle diyorlar, dedi...</span></p>
<p class="calibre2"><span class="font1">Sinirli güldü Refik,</span></p>
<p class="calibre2"><span class="font1">— Derler, dedi...</span></p>
<p class="calibre2"><span class="font1">Durdu bir,</span></p>
<p class="calibre2"><span class="font1">— Kötü oyuncu demiyorum, dedi. Daha öyle büyütecek bir yam da yok...</span></p>
<p class="calibre2"><span class="font1">Bir sessizlikte uzanıp boş kadehleri alırken,</span></p>
<p class="calibre2"><span class="font1">— Yenileyeyim dedi, Emine.</span></p>
<p class="calibre2"><span class="font1">— Sağolun!.. Ben içmeyeyim dedi Refik. Senaryo üstünde konuşalım biraz...</span></p>
<p class="calibre2"><span class="font1">— Olur, dedi Emine. Annem gidecekti. Ben şu çayı koyayım...</span></p>
<p class="calibre2"><span class="font1">Elinde boş kadehlerle çıktı odadan. İçinde esiveren garip bir yelle ürperir gibi oldu Refik. Evde yalnızız... E, ne olacak? Bir şey olacağı yok... Divanda yastıklar... Burada mı yatıyor? Ev büyük... Üst katta olmalı yatak odaları. Bir telefon sesi geldi içerden. Telefonu açan Emine’nin derinden bıcır bıcır konuşmaları odayı ılık bir meltem yumuşaklığıyla dolaşan Ruhi SU’nun türküsüyle öyle uyumlu bir çelişki yaratıyordu ki, (Gümüş İbrik’i söylüyordu. Gümüş ibriğidim kaynadım coştum...) telefon kapamp da konuşma kesilince türkü yalmzlaşmıştı sanki... Sinema müziği bu!.. içeri gülerek girdi Emine,</span></p>
<p class="calibre2"><span class="font1">— Fuat, dedi. Senaryoyu merak ediyormuş... Akşama yemeğe çağırıyor bizi...</span></p>
<p class="calibre2"><span class="font1">— Sağolsun dedi. Gece biraz çalışmam gerek. Yarın Saffet Bey’le buluşacağız!..</span></p>
<p class="calibre2"><span class="font1">Kızdığından dedin. Evet... Kime? Bu kızla Fuat’ı sürekli bitişik görmek, sinirime dokunuyor, niye saklıyayım? Sakla-Ima, söylesene! Telefonsuz bir yere gitsek!</span></p>
<p class="calibre2"><span class="font1">— O kadar ilgi duyuyorsa gelip çalışsın bizimle!..</span></p>
<p class="calibre2"><span class="font1">Güldü Emine,</span></p>
<p class="calibre2"><span class="font1">— Aman söyleme, dedi. Valla, bırakır işi gücü; eczane meczane gider hepsi... Deli zaten!..</span></p>
<p class="calibre2"><span class="font1">Bir küçük doyumla mutlu, güldü Refik. Deli diyor!. Ama, öyle bir diyor ki.. Bir karaltı düştü gene. Çok mu seviyor bu kız bu adamı? Gene de evlenmiyorlar!.. Deli zaten!. Nasıl çalışacağız peki? Kitaplıktan aldığı senaryo paketini uzattı Emine.</span></p>
<p class="calibre2"><span class="font1">— Not filân aldınız mı?</span></p>
<p class="calibre2"><span class="font1">— Yoo, dedi Emine. Dikkatlice okudum sadece. Diyorum size, daha bilmiyorum bu işi... Senaryo değil de roman, öykü okur gibi okudum...</span></p>
<p class="calibre2"><span class="font1">— O da iyi dedi Refik. Sıkılmadan okudunuzsa..</span></p>
<p class="calibre2"><span class="font1">— Hiç sıkılmadım. Hele konuşmalar çarpıcı, kısacık çoğu-•</span></p>
<p class="calibre2"><span class="font1">Oy İr dedi Refik. Takıldığınız bir yer yok demek...</span></p>
<p class="calibre2"><span class="font1">Sıı kaynamıştır diye kalkıp çayı demlemeğe çıkarken,</span></p>
<p class="calibre2"><span class="font1">Kız biraz abartılmış geldi bana. Bilmem... Dedi...</span></p>
<p class="calibre2"><span class="font1">Sıkıntıyla ayağa kalktı Refik de. Odada dolaşmağa başladı. Kızlar hep abartılır zaten! Burası biraz serin mi? Kalorifere koydu elini, ılıktı. Kapıdan giren Emine, kapıdaki elektrik düğmesini çevirirken,</span></p>
<p class="calibre2"><span class="font1">— Üşüdünüz mü dedi. Elektrik scbası var isterseniz...</span></p>
<p class="calibre2"><span class="font1">— Yoo, öyle baktım, dedi Refik...</span></p>
<p class="calibre2"><span class="font1">— Sabahlan bir kez yakar kaloriferi ondan sonra koy-dunsa bul. Ahmet efendi bahçeye filân da bakıyor...</span></p>
<p class="calibre2"><span class="font1">Köpek gene havlamaya başlamıştı. Refik kitaplara yaklaşınca Emine çayları almaya çıktı. Kitapların çoğu yabancı dilde... Fransızca, İngilizce... Romanlar, tiyatro, sinema kitapları. Marks’lar bir sürü. Kapital İngilizce. Lenin’ler. En-gels, Antidühring... Gene Marksizmin bilmem nesi... Üstüne çökmüş karaltı koyulaşıyordu sanki. Açılan kapıdaki teker sesiyle döndü. Bir servis arabasını odaya sokuyordu Emine. Çay termostaydı. Tepsiler dopdolu. Tatlı, tuzlu bir sürü yiyecek. Ortadaki benim getirdiğim çikolatalı. Şimdi bunlan mı yiyeceğiz? Niye bu kadar isteksizim ben? Gene telefon çalarsa!.. Çok az aldı yiyeceklerden. Emine de üstelemiyordu, soruyordu sadece. Konuşmaları da tek tük sözcüklere inmişti. Kız da bir şeylerin değiştiğini sezinlemiş de düşünüp bulmaya çalışıyor gibiydi. Okuldan söz edildi bir ara. Nötre Dame de Sion’u bitirince Ankara’da Ortadoğu’da okumuş bir süre. Sonra babası ölünce bırakıp gelmiş buraya, Akademi’de yeniden başlamış... E, yeter artık, kalkmalı.</span></p>
<p class="calibre2"><span class="font1">— Ben de çıkacağım, dedi. Birlikte ineriz Taksim’e...</span></p>
<p class="calibre2"><span class="font1">önce sevindi, sonra da sevinmedi Refik. Akşam yemeğine</span></p>
<p class="calibre2"><span class="font1">Fuat’a gidiyor. Yetmedi mi burda yiyip yuttukları? Pasta oburu bu kız! Şimdi gidip bir de... Bir rastlantı, çıkınca hemen durakta bekler bulduklan otobüste de konuşmadılar pek. Taksim’de inip ayrılacakları sıra,</span></p>
<p class="calibre2"><span class="font1">— Gelseydiniz Fuat sevinecekti dedi Emine.</span></p>
<p class="calibre2"><span class="font1">Ben de onun için gelmiyorum ya. Yeter sevindiği!</span></p>
<p class="calibre2"><span class="font1">— Valla, benim pek başım hoş değil o sizin çevreyle dedi. O gece gördünüz. Melih mi ne, alçağın teki; ağzının payım da vermedim, üzülüyorum ona da...</span></p>
<p class="calibre2"><span class="font1">Güldü Emine,</span></p>
<p class="calibre2"><span class="font1">— Yok camm, büyütüyorsunuz dedi. Aslında iyi çocuktur o da.-.</span></p>
<p class="calibre2"><span class="font1">Birden öylesine kızdı ki Refik, iyi çocuk diyor. Şimdi şuna...</span></p>
<p class="calibre2"><span class="font1">— Haydi güle güle, dedi.</span></p>
<p class="calibre2"><span class="font1">O gece sinir içinde dolaşıp durdu sokaklarda. Eve geç geldi. Sabah, bir kaç saatlik uykudan sonra yazıhaneye koşturur gibi gidip de Sc.ffet Bey’in ilk uçakla İzmir’e uçtuğunu duyunca... Annesi mi hastalanmış ne?... Gebersin... Uçak düşsün, Saffet Bey de... Ben de bir yerlere mi gitsem? Sabah sabah, bu oğlanlar gene birer ikişer merdiven başında toplanmağa başladılar. Para alamamışlar daha. Enayiliklerinden. Bastırıp alacaksın! Boğazda zıkkımlanmaya paralan var!.. Sokağa inmişti ki, kameraman Mahmut çıktı köşeden. ORTAKFlLM’den anyorlarmış Refik’i. Gene bir stüdyo işi. Çocuklardan biri ayağını kırmış stüdyoda. Filmleri kalmış... Sevindi. Demek birinin ayağı kınlacak ki... Stüdyoda geceli gündüzlü, kendim yitirircesine işe kaptırmasıyla her şeyi unuttuğu üç gün sonunda bir akşam üstü eve, yatağına düşüp tam ondört saat uyudu. Uyumak da değil, ölmek! Kalktığında tatlı bir anı gibiydi yorgunluğu. Seniye girdi, arayanlar olmuş. Sormadı bile. O da tanımıyormuş. Herkesin canı cehenneme.</span></p>
<p class="calibre2"><span class="font1">— Senaryo çok güzelmiş değil mi Ağbi?</span></p>
<p class="calibre2"><span class="font1">Gel de bu kızı dövme şimdi!..</span></p>
<p class="calibre2"><span class="font1">— Bilmiyorum. Çık dışarı dedi--.</span></p>
<p class="calibre2"><span class="font1">Bu evde kalırsam biriyle kapışacağız. Zühtü Bey de bir tersliğe kalkarsa -. Çıkıp ağır ağır Beyoğlu’na yürüdü. Yazıhaneye uğrasam mı? Saffet Ağbi gelmiş midir, isteksizce çıktı merdivenleri; Saffet Duran odasındaymış. Evecenlikle girdi. Yalnızdı Saffet Bey. Gülerek kalkıp elini sıktı Refik’in.</span></p>
<p class="calibre2"><span class="font1">— Hoş geldin, dedi. Kusura bakma. O gün apar topar atlayıp gittik. Annem hastaymış...</span></p>
<p class="calibre2"><span class="font1">— Geçmiş olsun Ağbi. Nasıl şimdi?...</span></p>
<p class="calibre2"><span class="font1">İyi d od i. Korkulacak bir şey değilmiş. Üşütmüş biraz. lIıiNtıılımdı mı hemen beni ister...</span></p>
<p class="calibre2"><span class="font1">Mir sessizlikten hemen sonra,</span></p>
<p class="calibre2"><span class="font1">— Asıl kötüsü başka haber, dedi. Üzülmüş gibi.</span></p>
<p class="calibre2"><span class="font1">Yüreği sıkıştı Refik’in. Başka haber mi?</span></p>
<p class="calibre2"><span class="font1">— Ankara’dan telefon ettiler sabah... Bizim senaryo takılmış sansürde.</span></p>
<p class="calibre2"><span class="font1">Hiç bir şey anlamamış gibi donuk bakmağa başladı Refik. Yavaş yavaş varıyordu bilincine. Sevinecekti. Üzülüyor muydu? Doğal değil mi? Üzülmek gerek aslında... Saffet Bey tam da duymamış telefon da. Yazısı gelsin bakalım, neresine takılmışlar? Bir umursamazlığın sessizliğini aralar gibi,</span></p>
<p class="calibre2"><span class="font1">— Beklediğiniz oldu galiba Ağbi!. Dedi.</span></p>
<p class="calibre2"><span class="font1">Saffet Duran, algılayamamış gibi baktı önce; iğneli bir gülüş ilişti dudağına,</span></p>
<p class="calibre2"><span class="font1">— Sen beklemiyor muydun? Dedi...</span></p>
<p class="calibre2"><span class="font1">Gerçekten beklemiyor muydum? Peki şimdi ne olacak?.</span></p>
<p class="calibre2"><a id="bookmark1"></a></p>
</body>
</html>
