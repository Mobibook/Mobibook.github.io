<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre6"><span class="font10">XVIII.</span></h2>
<p class="calibre2"><span class="font1">Salih’i yitirmekle bu yalnızlığa düşeceğini nasıl bilirdi Gündüz?.. O balyoz gibi ağır adamın kendinden önce öleceğini bir gün bile düşünmemişti. Bir süre suçluluk duygusuyla anımsadı olayları; düşündükçe de savunmaya, aklamaya çalıştı kendini, içindeki düğüm, bir başka suçlamaya dönüştü sonunda; bir tür yalancı doyum, devrimci görünümlü oyalanmaydı Salih’le sürüp giden bağı!. Aylar ayı kıvranıp durdu bu utanca dönük yalnızlık duygusu içinde. Çevresini sarmış küçük burjuvaların kaygan, itiş kakış kalabalığında bir koş-turmacayla çırpınıp dururken, avunma densin, yalancı doyum densin, devrimci kişiliğinin güvenilir tanığı olarak, çoktan geçmişte kalmış, gizlideki kavga günlerinin ortak anılarıyla yaprakları, tutunduğu tek daldı Salih; kırılıp gitmişti o da. Artık tek başınaydı bu bataklıkta!.. Eski arkadaşların çoğu da, hepsi bir başka köşede, aym acıyı yaşıyor olmalıydılar. Ülkenin, becerikli bir elden çıkmış izlemini veren, yasaklarla bezeli çirkin devrimci mozayiğinde, eski bir devrimci için, güzel rengi bulmak değildi sorun; o çizgide, yasal vuruşanları kara baskılara uğratmadan yararlı olmanın yolunu, biçimini bulmaktı. Bu sorumluluk duygusuyla köşesinde, içi içini yiyerek, ama gene de içiyle barışık sessiz çalışırken, eski bir devrimci işçinin güvenini taşımamn, kendisi için de nasıl bir güvence olduğunun tam bilincine, onulmaz bir yitirme acısıyla varabilmiş olmasını da sindiremiyor-du içine. Bu bilinci küçümsediği de oluyor; küçümsemesine kızıyordu da. Sallantıdaki yüreğini ele geçirmek için, birbirinden habersiz savaşır gibi didinen iki kadına da, çekilip günlerce uzaklardan bakmaya çalıştı... Bu parçalanış da ağırına gidiyordu. Yürütemiyeceğini biliyordu böyle bir iki yüzlülüğü. Bu günlerinde nasıl da yakıcı bir özlem duyuyordu bir kadına!. Umarsız cezaevi yalnızlığından beterdi bu; erişe-miyordu; kendi yasalarıyla tutukluydu. Kendini var gücüyle çalışmaya verdi; onda da yelterince verimli olamıyordu. Çok güçtü aldığı çeviri. Günün belli saatlerinde ona kapanıyor, ne etse, iki sayfa çıkarabiliyordu çok çok. İyice bunaldığı bir günde kapının sürekli çalınmasıyla inerek açıp da karşısında Pervin’i görünce çekingen duraladı önce, hemen toparladı kendini; gülerek karşılamaya çalıştı.</span></p>
<p class="calibre2"><span class="font1">— Az kalsın gidecektim diyordu Pervin. Kimse yok sandım...</span></p>
<p class="calibre2"><span class="font1">— Madam pazara gitmiş olmalı, dedi Gündüz. Nerdeyse döner!..</span></p>
<p class="calibre2"><span class="font1">Oysa Madam’ın evde olmadığını, dün akşam adaya gittiğini merdivenleri inerken ammsamıştı. Pervin’in sıcak kolları, sıcak göğsü, sımsıcak soluğu odada gene unutturdu herşeyi.</span></p>
<p class="calibre2"><span class="font1">— Seni nasıl özledim!, diyordu Pervin, sütyenini çabucak takarken. Telefon etme olasılığı da yok... Başına bir şey mi geldi dedim. Ya da, hasta olmasa bu kadar zaman ara. mamazlık etmez diyordum...</span></p>
<p class="calibre2"><span class="font1">Ses çıkarmadı Gündüz. Pervin’in beklediği yanıtı biliyordu, hiç bir şey demek gelmiyordu içinden. Sandalyadaki giysilerine uzandı.</span></p>
<p class="calibre2"><span class="font1">— Çalışmam gerek, dedi. Senaryo da bitmedi daha. Çeviri var bir de...</span></p>
<p class="calibre2"><span class="font1">Pantalonunu ayağına geçirirken gülümseme çabasıyla baktı,</span></p>
<p class="calibre2"><span class="font1">— Eskisi gibi değil artık... Dedi...</span></p>
<p class="calibre2"><span class="font1">Belki o da biliyor eskisi gibi olmadığım!. Nasıl bilecek? Seniye söylemez! Bir anlık sessizlikten ürkmüş gibi ekledi hemen,</span></p>
<p class="calibre2"><span class="font1">— Gazete filân yok şimdi... Sürekli çalışmak gerekiyor...</span></p>
<p class="calibre2"><span class="font1">Sandalyasına oturdu, ağır, dalgın giyinen Pervin’e baktı. Yorgun gibi o da.</span></p>
<p class="calibre2"><span class="font1">—■ Doğrusun, dedi Pervin. Çıkınca bir telefon etsen... Hiç çıkmıyor musun?</span></p>
<p class="calibre2"><span class="font1">Çıkıyordu. Yollarda dolaşıyordu daha çok. Taksim yöresindeki gezi yerlerinde dolaşıyordu, Beşiktaş’a iniyordu Maçka’dan, Beşiktaş’daki kıyı banklarına oturup Boğaz’ı, geçen gemileri, karşı kıyıları seyrediyordu. Dün Hacer Hanım telefon edip Gündüz’ü sormuş, ölüm günlerinden sonra onlara da uğramamıştı. İçinden gelmiyordu. Çocuklarla ilgilenmeliydi.</span></p>
<p class="calibre2"><span class="font1">— Gideceğim bugünlerde, dedi.</span></p>
<p class="calibre2"><span class="font1">— İstersen birlikte gidelim, dedi Pervin. Ben de istiyorum.</span></p>
<p class="calibre2"><span class="font1">Olur, gideriz’le savuşturmaya çalıştı. Ben istemiyorum mu deseydi? Toparlandıktan sonra tedirgin gülümsemeyle baktı Pervin,</span></p>
<p class="calibre2"><span class="font1">— Madam gelmeden çıkayım ben, dedi...</span></p>
<p class="calibre2"><span class="font1">Ses çıkarmadı Gündüz. Merdivenlerden inerken,</span></p>
<p class="calibre2"><span class="font1">— Pazara gider miyiz? Dedi Pervin...</span></p>
<p class="calibre2"><span class="font1">— Olur, dedi Gündüz. Bakalım, bir engel çıkmazsa... Senaryoyu yarın vereceğim... Konuşalım derler!...</span></p>
<p class="calibre2"><span class="font1">içinde burukluk vardı. Kapıyı açmadan durup boynuna sarılan Pervin acıya dönüştürmüştü burukluğu.</span></p>
<p class="calibre2"><span class="font1">— Hasta filân olma dedi. Aklım hep sende. Her gün kıyım var. Gazetelere bakamıyorum. Salih’in ölümünde öyle yıkılmış görünüyordun ki, korktum, iyisin ama!..</span></p>
<p class="calibre2"><span class="font1">— iyiyim, dedi Gündüz gülümseme çabasıyla. Kaygılanma. Yapacak çok işim var daha!..</span></p>
<p class="calibre2"><span class="font1">— Biliyorum, dedi Pervin de. Yüzünde hüzünlü bir gülümseme, yine sarıldı.</span></p>
<p class="calibre2"><span class="font1">Pervin gittikten sonra uzun saatlar çalışamadı. Odada dolandı. Kitap karıştırdı. Uzandı, dalıp gitti bir ara. Kalktığında karanlıktı oda. Aşağıda gürültüler vardı! Madam mı geldi? Ne yapayım geldiyse?... Biraz çıksam. Açıkmıştı. öğlende de pek bir şey yememişti. Gidip iki kadeh de bir şey içeyim. Yalnız mı? Kim olacaktı başka? Tuvalete gitti, dönerken Madam çıkıyordu merdivenlerden.</span></p>
<p class="calibre2"><span class="font1">— Ka sen burdasın? Yoksun belloordum!..</span></p>
<p class="calibre2"><span class="font1">Gelip oturdu. Bir şey diyecek. Sor, hangi oyuncuyu soracaksan Madam!.. Benim filmleri beğendiremedik sana!... ince kadındır. Beğenmedim de demez, sözü ustalıkla başka yana kaydırır! Ka ben Narin Ceylân’ı «Muradına Erenler» de görmüşüdüm. -. Şimdi nerde gördün? Susuyor. Biraz dalgın da. Zam mı isteyecek? Daha yeni yaptık.</span></p>
<p class="calibre2"><span class="font1">— Çok korkoorum dedi Madam.</span></p>
<p class="calibre2"><span class="font1">Dalgın, suskun kaldı gene. Gözlerini de hep kaçırıyor</span></p>
<p class="calibre2"><span class="font1">gibi.</span></p>
<p class="calibre2"><span class="font1">— Bir şey mi oldu Madam?</span></p>
<p class="calibre2"><span class="font1">Derince bir iç geçirdi,</span></p>
<p class="calibre2"><span class="font1">— Her gün bir şey oloor, görmoorsun? Dedi...</span></p>
<p class="calibre2"><span class="font1">Görmez olur muyum? Yalnız, senin dilinin altında bir</span></p>
<p class="calibre2"><span class="font1">şey var Madam. Sakın, evden çık, demeye kalkma!..</span></p>
<p class="calibre2"><span class="font1">— Haklısın Madam. Dedi. Çok kötü ortalık...</span></p>
<p class="calibre2"><span class="font1">— Kötü de sözdür?...</span></p>
<p class="calibre2"><span class="font1">Başka ne diyeyim Madam?... Şimdilik bize dokunan yok!...</span></p>
<p class="calibre2"><span class="font1">— Arka sokaktaki tamirhaneyi bilirsin? Dedi Madam...</span></p>
<p class="calibre2"><span class="font1">Ha, vardı öyle bir yer. Arabam yok ki bileyim!..</span></p>
<p class="calibre2"><span class="font1">— Tamirhanede Recep Usta vardır...</span></p>
<p class="calibre2"><span class="font1">— Tanımıyorum...</span></p>
<p class="calibre2"><span class="font1">— Karısını, kızını tanoorum ben... Çiçek gibi insanlardır. ..</span></p>
<p class="calibre2"><span class="font1">Gene bir durdu,</span></p>
<p class="calibre2"><span class="font1">— ismet Paşa’nın Partisindendirler!...</span></p>
<p class="calibre2"><span class="font1">ismet Paşa öleli... Şimdi nerden bunlar?</span></p>
<p class="calibre2"><span class="font1">— Sen gittin akşam, ben de çıkoorum, Yetvart geldi. Meryem vardır, görmüşsün burda, paskalyada yumurta gs-tirdiydi çörek içinde bızdık oğlanı Yetvart...</span></p>
<p class="calibre2"><span class="font1">Madam öldürdün!., işte o Yetvart’la çağırtmış Madam’ı, tamircinin karısı. Recep Usta’nın orda, bir komando oğlan Gündüz Bey’in adını ağzından kaçırmış!...</span></p>
<p class="calibre2"><span class="font1">— Ka ben Ada’dan, dün gittim, bugün döneridim? Sana sebep dönmüşüm!...</span></p>
<p class="calibre2"><span class="font1">Sağolasm Madam... Şimdi ne yapacağız?.. Daha bir şeyler anlattı Madam. Şoför muavinlerinden söz etti. Kahve varmış burda Dolapdere’ye inerken, onlannmış. Hepsinde «lü-verver»... Çevredeki işyerlerinden para kesiyorlarmış. Tamirhaneden de... Tuhafiyeci Antranik’i, hastanelik etmişler. Kalkıp pardösüsünü alırken,</span></p>
<p class="calibre2"><span class="font1">— Gidoorsun bu vakit? Dedi Madam...</span></p>
<p class="calibre2"><span class="font1">Gözleri korkuyla, biraz da kızgınlıkla açılmıştı.</span></p>
<p class="calibre2"><span class="font1">— işlerim var Madam. Eve kapanamam. Sağolun. Recep Uista’lar da sağolsunlar... Her yer böyle, ne yapalım?</span></p>
<p class="calibre2"><span class="font1">Biz de sağ olalım yalnız!. Kapıya çıkınca bir ürperti dolaştı içinde. Görünürde kimseler yoktu. Evlerden taşan ışıklar, köşedeki tek lâmba, ara sokağı gölgeleyince daha mı ürkütücü yapıyor? Sokaktan değil, Madam’ın sözlerinden ürk-tün!... Gecenin geç saatlerinde eve gelirken bu ıssız sokağa sapınca, sağa sola kuşkuyla bakındığı olurdu ya, bu o değildi artık. Çoğu öldürmelerin böyle tasarlandığı söyleniyordu. Korkuyorsun? Elin kolun bağlı, hiç beklemediğin bir anda kamına, kasığına bıçaklar saplanmasını, ya da kurşun yağmuruna tutulmayı düşünüp de korkmamak var mı? Bir tabanca mı edinsem ben de? Nerden? Bir de üstümde bulsunlar... Tedirginliği arttı o günden sonra. Evden sık çıkmamaya, gelip giderken çevreyi kollamaya özen gösterdi. Başka ne yapabilirdi? Kuşkulanacak bir şey de yoktu görünürde.</span></p>
<p class="calibre2"><span class="font1">Madam Ada’daydı. Dönünce de Bakırköy’deki akrabalarına gideceğini söylemişti. Çok korkuyor Madamcık!... Umduğumdan yürekli çıktı gene de. Ne de olsa uyanık bir yam var; yüreği de pırıl pırıl. Ya komşumuz Recep Usta’lar! Gel de umudunu kes bu ülkeden!... Bu ülkeden umutlu, hem de çok umutlu olmak için o kadar çok ki neden; ona mı kaldık!... Herifin kimbilir ne hesabı var!.. İnsanoğlu böyledir işte!.... Ne hesabı olacak? Senin canını kurtarıyor... Doğru mu bakalım?... Durduk yerde niye yalan söylesin adam? Yalan değildir de abartılmış olur... Olabilir. Gene de bir şey var demek. Bir şey değil, on şey vardır. Ülkenin bu karmaşasında bizim için de bir iyilik düşünecekler çıkmasın, olur mu?-Sinemada adının liste başı olduğunu bir kaç gün sonra Refik’ten öğrenince de, niye şaşsındı? îlk günlerin birden baş kaldıran korkusu da uyuşur gibi dağılıp gitmişti içinde. Olayı anlatırken Refik de pek önemser görünmemişti. Emine’yle birlikte bir işin peşindeydiler onlar da. Beyoğlu’nda bir rastlantıdan sonra birlikte girdikleri lokantada daha çok bu işin evecenliğiyle konuşuyordu Refik,</span></p>
<p class="calibre2"><span class="font1">— Size de uğrayacağım Ağbi diyordu. Kendimiz yapalım, şöyle gönlümüzce bir film olsun diyoruz...</span></p>
<p class="calibre2"><span class="font1">Genişçe bir ortaklık düşünüyorlarmış. Gündüz Ağbi, ya da tanıdığı birileri de katılır mıymış? öneriyi ilk yapan Emine olmuştu ya, Refik de ondan aşağı kalmıyordu Gündüz Ağbi’yle birlikte olmaya istekli görünmekte. Başka birinin senaryosunu düşünemiyormuş. Katillerin listesindeki yerimi de o söylüyor! Bu oğlan gerçekten çok yol aldı. Emine’nin nasıl parmağı var bu değişmede? Tehlikenin daha tam ayır-dında değil belki de!</span></p>
<p class="calibre2"><span class="font1">— Bakalım dedi Gündüz gülerek, ölmez sağ kalırsak bir düşünelim!.</span></p>
<p class="calibre2"><span class="font1">— Kollayın kendinizi Gündüz Ağbi, dedi Emine, tasalı bir yüzle. Çok acımasız gidiyor itler... Gülecek yanı yok...</span></p>
<p class="calibre2"><span class="font1">Sessiz kalkıyorlardı ki, Emine anımsamış gibi döndü gene,</span></p>
<p class="calibre2"><span class="font1">— Seniye buldu mu sizi? Dedi.</span></p>
<p class="calibre2"><span class="font1">Şaşaladı Gündüz. Toparlandı.</span></p>
<p class="calibre2"><span class="font1">— Hayır, dedi. Bir şey mi vardı?...</span></p>
<p class="calibre2"><span class="font1">— Sizin yargılamayla ilgili, dedi Emine. Gidişinden kaygılıymışlar... Arayın isterseniz...</span></p>
<p class="calibre2"><span class="font1">Galatasaray’da onlardan ayrılıp da Tünel’e doğru yürürken arayıp aramamakta ikircikliydi daha. Yargılamanın ne durumda olduğunu da bilmiyordu. Seniye’ye verdiği vekâletnameden sonra pek ilgilenmemişti. îyi gitmiyormuş!. İyi mi gidecekti ya?... Nihat’ın da tutuklanmasından bu yana, neyin geleceğini kestiremediği bir bekleyişin içindeydi. Bur-dan mı vuracaklar? Sokakta vurulmaktan iyidir!. Vurulmayı kötü taktın kafana!. Yüksekkaldırım’dan inerken yanından yöresinden gelip geçenlere, iki yanlı iş yerlerine, ülkede olup bitenlerin anlamını çözmesine yardımcı olmalarını bekliyor-muş gibi bakınıp duruyordu. Değişik olan ne? Herşey eskisi gibi!.-- Sokakların günlük yaşamı. Bir köşeden biri, ya da birileri çıkıp da niye yok etmek için saldırsınlar?... Tam dünyaya kendi rahat köşesinden bakan bir küçük burjuva gibi düşünmeğe başladın işte!.. Kavgadan ayrı düştüğün belli-Hep bu sessizlik, hep bu düz görünümlü gündelik yaşam içinde sürüp gitmez mi savaş? İlle siperlerde bombalar mı patlayacak? Bombalar da patlıyor... Biliyorum. Küçük burjuvalar gibi düşünmüyorum, düşünür gibi yapıyorum sadece!:. Karaköy Postanesi’nden Seniye’yi aradı, telefon yanıt vermiyordu. Sevindi de. Otelde geçirdikleri geceden beri bir kez bir oyunun galasında görmüştü, gidip arkalarda bir yere oturmuş görünmemeğe çalışmıştı. Birileri vardı Seniye’nin yanında. Çağrıyı, çeviri için yayınevine uğradığında Koray vermişti; çeviriyi almasına aracılık eden çocuk. Oyun da onun çevirisiymiş. Şehir Tiyatrosu’nun sıradan oyunlarından biri. Bitiminde hemen çıkmıştı tiyatrodan. Niye kaçıyordu, onu da tam bilmiyordu sanki. Kötü değilse bile yanlış bir şey yaptığı duygusunu yenemiyordu bir türlü. Yaşadıkları geceyi anımsamanın tadı bile irkilticiydi; bir de özlemi ağır basarsa!-■■ Yinelenmemeli! Yinelemenin kaçınılmazlığını da içinden biliyordu... Boşuna kaçıyorsun demek! Yo, kaçmıyorum... Nasıl kaçarım? Seniye benim avukatım. Pervin de biliyor... îki gün sonra Pervin’e telefon açtığında, o da söyledi</span></p>
<p class="calibre2"><span class="font1">Seniye’nin aradığını. Demek bu kadar önemli! Aramayayım da eve gelsin, Madam da yok... Evi nerden bilecek? Pervin’ den istesin adresi!... Başka?... Aman, kimse de gelmesin! Alnınım akıyla şu çeviriyi bitireyim. Takıldığı yerler için konuşup tartışacak birinin yokluğu sıkıntısı olmasaydı bir de... Redaksiyondan geçiyor diyorlardı yayınevinde; ilk verdiği bir kaç formayı beğenmişlerdi. Kim, ya da kimler yapıyordu redaksiyonu? Belki de yayınevi sahibi mimar, kendisi bakıyordu!. Bir iki dil bildiği söyleniyordu mimar Rahmi Bey’in. Güven veren bir adam. Gösterdiği güveni biz de yitirmesek. Pervin’in eve gelişiyle bir ivme kazanmıştı çalışması. Verimi artmıştı. Canına kıyılacağını duyması da aksatmamıştı pek. İnanmadığından. Belki de... İnanmak için de az neden yok. Ölüm korkusuna karşı duyduğu irkilmeyle karışık tiksintidendi belki. Cezaevi ayaklanmasında, siyasilerin kovuşuna sığınan bir gardiyanın korkuyla çarpılmış yüzü çakılıp kalmıştı kafasında, ölüm korkusu buysa, ölüm çok çekiciydi bunun yanında! Pek sık çıkmıyordu artık; özellikle geceleri geç kalmamaya bakıyor, çevreyi de kolluyordu gelip giderken. Kuşku uyandıracak bir durum yoktu görünürde. Gürültülü ana yoldan sonra sessiz ara sokak. Madam da yatışmış gibi. Bakırköy’den döneli aşağıda sessiz dolandığım duyuyordu.<sup class="calibre14">1</sup> Sinemaya da eskisi kadar gitmiyor artık. Şunun hoşlanacağı bir senaryo yazayım!. Bir kaç senaryo daha alırsam, uzun sürede, epeyi param da olacak. Gereğinde hiç kazanmadan beş altı ay yaşayabilir duruma gelsem. Çeviri biterse daha da iyi olacak. Şimdiden bankada -. Harcamalarını o kadar kısmıştı ki. Günde bir öğün, lokantada etli filân iyi bir yemek yiyor, gerisini evde geçiştiriyordu. Yetiyordu da. Bol meyve yiyordu. Ara sıra Madam, elinde bir tabak yemekle geliyordu. Hele o pilâki. Ermeni pilâkisi... Ah Madam, biraz genç olacaktın ki, o pilâki için bile alırdım seni!... Evin de var!.. Senin Ermeniliğin, benim siyasal geçmişim tadımızı kaçırsa da gül gibi yaşayıp gidecektik!... Yorulmuşum; gırgıra döküldü gene... Karanlık da basmış. İyi çalıştık bugün. Bu tartımda gidersem... Kapı çalınıyordu. Madam’m açtığını duydu. Kalınca bir erkek sesi aşağıda. İrkilir gibi oldu. Polis mi? Yoksa şeyler mi? Evi basıp öldürdükleri de oluyor... Kapıyı açtı, loş merdivenlerde Madam’ın önü sıra çıkan iri yan karaltıyı seçememişti.</span></p>
<p class="calibre2"><span class="font1">— Gündüz Ağbi merhaba!..</span></p>
<p class="calibre2"><span class="font1">Gene çakaramadı önce. Birden kızdı kendine. Korku gözünü mü perdeledi? Fahrettin. Nasıl sevinmişti... Kucaklaştılar. Madam da ürkeklikten kurtulmuş bir yüzle soruyordu,</span></p>
<p class="calibre2"><span class="font1">— Size kayfe yapayım?.</span></p>
<p class="calibre2"><span class="font1">— Sağol teyze, dedi Fahrettin. Ben bir şey içmem. Ağ-bimi alıp gideceğim işi yoksa...</span></p>
<p class="calibre2"><span class="font1">Sendikanın arabası köşede bekliyormuş. Kuruluşlarının yıldönümüymüş bugün. Bir toplantı düzenlemişler. Üç gündür Gündüz Ağbi’yi anyorlarmış, sonunda,</span></p>
<p class="calibre2"><span class="font1">— Pervin Hanım’a sorsanıza dedi, Hacer Teyze. Telefon ettik, burayı verdi... O gelemiyor... Haydin Ağbi, gidelim...</span></p>
<p class="calibre2"><span class="font1">Daha ilk gördüğünde kanı kaynamıştı bu oğlana. Sendikaya da başkan olmuş. Söylerken kızardı... Sakın bozulma oğlum!., öyle güç ki işin... Sevinerek gitti ya, gene de ummamıştı bu kadar mutluluk duyacağını. Kadınlı erkekli, çoluk çocuklu işçilerin doldurduğu salonda oyunlar oynanıyor, çoğu piyasa işi şarkılar, türküler söyleniyor, ara sıra yan söylev biçiminde konuşmalar oluyordu. Salon değil, köşedeki masada yöresine toplanan genç işçilerle, saatler geçtikçe koyulaştırdıkları söyleşiydi mutluluk kaynağı. İlgisini göstermek ister gibi ara sıra uğrayıp başka masalara geçiyor başkan. Gözleri parlıyor Gündüz’ün işçilerle söyleşilerini gördükçe. İşçiler de pek sevip sayıyorlar Başkanı... Konuşmaları da nasıl canlı tuttular... Politik konular tartışıldı uzun uzun. Partiler, çıkmış çıkacak yasalar üzerine öyle yerinde sözler ediyorlardı ki, Gündüz’e sorduklarında onlara katıldığını söylemekten başka diyecek bir şey bulamıyordu çoğu kez. Sonunda dönüp dolaşıp sinemaya gelindi. Hepsi de yakından ilgiliydiler; özellikle yerli filmlerle, yerli oyuncularla ilgili çeşitli sorular soruyorlardı. Narin Ceylân’ı tanıyor muydu? Ya Şahin Doğu’yu... Şahin Doğu açılınca kapanmak bilmedi artık. Bir insanın böyle tapılırca sevilmesine şaşmaktan öte korkuya kapıldı Gündüz!.. Şahin’in mi, sinemanın mı gücü bu? Sinemada yalnız Şahin mi var; ötekiler niye böyle değil? ölçüyü iyice kaçırdıkları sıra, tüysüz, mavi gözlü bir oğlan horozlanır gibi oldu. Tatlı bir Karadenizli ağzıyla,</span></p>
<p class="calibre2"><span class="font1">— Çoğu da atayiler ha, dedi. Gelsun de paa vursun öyle!...</span></p>
<p class="calibre2"><span class="font1">Gülüşüp dalga geçmeler başlayınca kızardı, Gündüz’e döndü,</span></p>
<p class="calibre2"><span class="font1">— öyle değil midur Ağbi? Dedi... Palavra değil midur onların çoği. Yok, pir furuşlta peş kişiyi haşat ediyi... Yumruk atduğu uçayi havada! Gelsun peni uçursun!..-</span></p>
<p class="calibre2"><span class="font1">Gündüz de gülüyordu sevinerek. Arkaladı,</span></p>
<p class="calibre2"><span class="font1">— Çok doğrü dedi. Sinemanın palavra yanı...</span></p>
<p class="calibre2"><span class="font1">— Peki Ağbi, Şahin Doğu da bizim gibi şey mi yani?...</span></p>
<p class="calibre2"><span class="font1">Gündüz’le birlikte herkes daha çok güldü bu söze. Gene-</span></p>
<p class="calibre2"><span class="font1">de gözünden kaçmadı Gündüz’ün; aslında hepsi de pek inanmıyorlardı Şahin’in de onlar gibi şey olacağına! Bir üstünlüğü vardı. Olsundu da... Kendilerine de yakıştırmayı düşledikleri yakıcı özlemleriydi ö. Gece geç saatte Fahrettin arabayla Gündüz’ü eve getirirken,</span></p>
<p class="calibre2"><span class="font1">— Bizim aramıza sık sık gelin Ağbi diyordu. Boş verin eski şeylere... Geçti o dönem... Kimin kimden yana olduğunu anladı işçi kimse bir bok yiyemez... Sizi de çok seviyorlar...</span></p>
<p class="calibre2"><span class="font1">Sağol deyip sustu Gündüz. Arınmış, güç kazanmıştı. O heyecanla bir türlü uyku tutmadı gözü. Kalktı, dolanıp durdu odada geç saatlere kadar. Gece’yle yaşıyor gibiydi. Çapa’daki salonda çevresini alan işçi yüzleri, konuşmaları odasındaydı. Fahrettin doğru söylüyor; Türkiye bir yerleri çoktan aştı. Bir çok ülkelerin yüzyıl boyu kazandığını yirmibeş yılda aldık!... Böyle miydi?... Ne işçimiz böyleydi, ne de biz... Ben gene de kopuğum onlardan. Birlikte üretiyorlar, çalışıyorlar, birlikte yaşıyorlar çevrelerinde. Sokakları, evleri, karıkoca-lan, çocukları, kavgaları gürültüleriyle öyle yakınlar ki birbirlerine; içiçeler. Bizse uzaklarda... Gidip aralarına mı yeı-leşmeli? Evlenip... Kimle evleneceksin? Evlenmek deyince Pervin geliveriyordu akima... Saçmalama da, oturup bir şeyler yapmaya bak!. Sinema yap! Sinema diye ölüyorlar hepsi.</span></p>
<p class="calibre2"><span class="font1">Onlann sinemasını yap yapabilirsen... Sinemacı diye seviyorlar seni, dergilerde çıkan ne kokar, ne bulaşır şiirlerinden değil... Geçmişini de kaçı bilir? Refik, Emine de hiç aramıyorlar. .. Telefonun da yok, nerden arasınlar? Herkes evine mi gelecek? Seniye de gelmedi. Gelse miydi? Yoo... Ertesi akşam Taksim’e doğru yürürken Seniye çekingenliğini yenip Refik’e uğramak geldi içinden. Evde midir? Değilse de bir şeyler yazar, bırakırım; arasın. Şahin DOGU’yla da konuşalım, şu film ortaklığı taslağına bir biçim verelim. Beni kırmaz Şahin. Desteğini alırsak... Refik ister mi? Onu öğreneceğiz biz de. Emine varken ister, niye istemesin?... Eve gelip merdivenleri çıkarken ikircikliydi. Pervin’in kapısında du-raladı. Önce onu mu çalsam? Yok canım, saçma... Yukarı çıkıp da zile basınca suçluluk duygusu kıpırdadı içinde. Sessizlik uzayınca kurtulmuş gibi dönüyordu ki, ağırdan bir ayak sesiyle açıldı kapı. Seniye’nin süzgün yüzüyle karşılaşınca şaşaladı. Seniye’nin şaşkınlığı dafya da büyüktü. Gözlerinin içi parladı birden. Gündüz toparlandı,</span></p>
<p class="calibre2"><span class="font1">— Refik’e baktım, diyebildi çekingenlikle.</span></p>
<p class="calibre2"><span class="font1">Sevinci yarım kalmış, şaşkınlığı biraz daha artmış gibiydi Seniye’nin.</span></p>
<p class="calibre2"><span class="font1">— Ağbim burda değil, dedi.</span></p>
<p class="calibre2"><span class="font1">Dönse miydi? Ne demeliydi?</span></p>
<p class="calibre2"><span class="font1">— Buyursanıza...</span></p>
<p class="calibre2"><span class="font1">Girsem mi? Belki gelir Refik!.</span></p>
<p class="calibre2"><span class="font1">— Bilmem, dedi Gündüz.</span></p>
<p class="calibre2"><span class="font1">Seniye ilk şaşkınlık duvarını aşmıştı artık.</span></p>
<p class="calibre2"><span class="font1">— Girin dedi. Çok sevindim... Ben de sizi arayacaktım...</span></p>
<p class="calibre2"><span class="font1">öyle mi?... Pardösüsünü çıkarmasına yardımcı olurken anlatıyordu bir yandan da,</span></p>
<p class="calibre2"><span class="font1">— Demek bilmiyorsunuz. Ağbim ayrıldı. Beyoğlu’nda bir yerde oturuyormuş...</span></p>
<p class="calibre2"><span class="font1">Ayrıldı mı? Beyoğlu’nda bir yerde... Pardösüyü astıktan sonra durmuş öylece bakan Seniye’nin karşısında kalmıştı Gündüz. Tutamamıştı, yeni bir sayfa çevirir gibi birden yaklaştı boynuna sarıldı Seniye. Başını göğsüne dayadı.</span></p>
<p class="calibre2"><span class="font1">— Ne iyi ettin dedi, inler gibi. Ne iyi ettin... Çıldıracaktım nerdeyse.</span></p>
<p class="calibre2"><span class="font1">Sıcak soluğunu yüzünde duyunca diretemedi Gündüz. Kızın dudaklarının yalazından kurtaramıyordu kendini. Kapı açılıp Zühtü Bey, ya da o kocakarı, neydi adı... Aşağıda Pervin. .. Scluk soluğa uzaklaşacak gücü sonunda bulabilmişti.</span></p>
<p class="calibre2"><span class="font1">— Ne yapıyorsun? Dedi-..</span></p>
<p class="calibre2"><span class="font1">Anlamıştı Seniye,</span></p>
<p class="calibre2"><span class="font1">— Kimse yok evde dedi....</span></p>
<p class="calibre2"><span class="font1">Kimse yok mu? Diretmesi Seniye’de çekingenlik yaratmıştı gene de. Sofadaki koltuğa ilişti Gündüz. Seniye de yanındaki sandalyeye çökmüştü yorgun gibi.</span></p>
<p class="calibre2"><span class="font1">— Makbuş’u hastaneye yatırmışlar dedi. Bakırköy’e... Demek kadın... Niye... mışlar?...</span></p>
<p class="calibre2"><span class="font1">— Babam da gezide. Bir doktor arkadaşı var, onunla Bursa, İzmir dolaşıyorlar...</span></p>
<p class="calibre2"><span class="font1">Evde yalnızız demek!.. Peki Pervin? Tutamadı kendini,</span></p>
<p class="calibre2"><span class="font1">— Refik niye bu evi...</span></p>
<p class="calibre2"><span class="font1">Sinirli kesti Seniye,</span></p>
<p class="calibre2"><span class="font1">— Bilmiyorum, dedi. Büyük bir kavga kopmuş babamla aralarında... Makbuş’u da o gün götürmüşler... içim parçalanıyor; bir kez gidebildim. Gözü yerde, donmuş gibi oturuyor. Ses soluk yok... Babam benimle konuşmaz genellikle. Ağbim de •• O da bir şey demiyor...</span></p>
<p class="calibre2"><span class="font1">Bir iki sövüp saydı babama; o kadar... Ağbim beni sevmez... Gözlerinden yaşlar dökülmeğe başlamıştı... Eğilip kendini Gündüz’ün göğsüne bıraktı gene. Nasıl direteyim? Hem niye? Bu kız, bu kadın bana dayanmak isteğiyle uzanıyorsa... Tutkulu bir sevişmeye geçivermişlerdi... Seniye kalktı, elinden tuttu. Yandaki Refik’in odasına geçtiler. Kapı aralık kalmıştı; sofadan gelen ışığın alacasında yavaşça divana çekti Gündüz’ü. ilk gecenin beceriksiz kızı değil artık, bildiklerini istiyor... Nasıl istemek böyle?.. Gebe kalmaktan da mı korkusu yok?. O niye korksun, sen kork! Kesik kesik iç çekişlerden sonra yanına uyur gibi uzanan Seniye’ye bakınca ba korku içini iyice tırmalamağa başlamıştı. Beni evlenmeğe zorlamak için... Utandı. Kıza saygısızlık bu. Yüreğine düşen pası kazıyıp attı acılıkla. Keşke gelmeseydim buraya!. Doğru söylemiyordu oysa; yalanını yüzlemek de ağırına gidiyordu!.. Sokulgan, sımsıcak etiyle, sinirleriyle, onurlu kişiliğinin pırıltılı kaynaklan gibi birden doluveren gözleriyle insanı alıp gider bu kız... Gözleri loşluğa alışmıştı. Yanında sessiz uzanmış Seniye’ye baktı.</span></p>
<p class="calibre2"><span class="font1">— Değişmiş bu oda, dedi...</span></p>
<p class="calibre2"><span class="font1">— Hım, dedi Seniye. Buraya geçtim ben. Küçücüktü benim odam. Divan eskisi gibiydi. Aynalı bir gardrop konmuştu kapının arkasına. Kitaplık gene vardı. Şurda bir... Kısa bir kapı ziliyle irkildi Gündüz. Seniye de ürkmüş gibi dikildi birden. Çabucak toparlandı, giysilerini çeken Gündüz’e döndü.</span></p>
<p class="calibre2"><span class="font1">— Yat sen, diye fısıldadı.</span></p>
<p class="calibre2"><span class="font1">Fırlayıp dolaptan çıkardığı sabahlık gibi bir şeyi geçirirken Gündüz’ün aklından geçenleri yanıtlar gibi yavaşça söyleniyordu,</span></p>
<p class="calibre2"><span class="font1">— Pervin toplantıya gidecekti!..</span></p>
<p class="calibre2"><span class="font1">Çıktı odadan, kapıyı çekti. Gündüz katılıp kalmıştı sanki. Bir türlü yenemediği ürküyle, utanca, kızgınlığa batmış, soluk almaktan korkar gibi kımıltısız bekliyordu. Kapı açıldı dışarda. Seniye’nin biraz çekingen sesi duyuldu yavaşça,</span></p>
<p class="calibre2"><span class="font1">— Ha, sen misin? Hani toplantı var demiştin?--.</span></p>
<p class="calibre2"><span class="font1">Pervin bu! Ezilip küçüldüğünü duydu Gündüz.</span></p>
<p class="calibre2"><span class="font1">— Gidiyorum, dedi Pervin. Dosyayı bırakmışım evde; sendikanın kâğıtları var... Onu aldım, gidiyorum: Ne o, sen hasta mısın?</span></p>
<p class="calibre2"><span class="font1">— Hımm, başım ağrıyor. Yatıyordum...</span></p>
<p class="calibre2"><span class="font1">— Geçmiş olsun canım--- Ben de hiç iyi değilim. Daha toplantıya giderken sinirlerim bozuluyor. Bizi atacaklarmış sendikadan; elden gitti sendika... Allah belâlarım versin!.. Gündüz Bey aradı mı seni? Bana telefon etmişti bir şey için, söyledim...</span></p>
<p class="calibre2"><span class="font1">Seniye,</span></p>
<p class="calibre2"><span class="font1">— Hayır, dedi önce silik bir sesle, sonra isteksizce ekledi, bir iki gündür yazıhanede değilim ben de---</span></p>
<p class="calibre2"><span class="font1">— Geç kalıyorum. Hadi Allahaısmarladık... Bende İngiliz aspirini var aşağıda, getireyim mi?</span></p>
<p class="calibre2"><span class="font1">— İstemem, dedi Seniye. Yatacağım hemen.</span></p>
<p class="calibre2"><span class="font1">— Hoşça kal canım... Sabah uğrarım...</span></p>
<p class="calibre2"><span class="font1">Kapının kapanışıyla sinirleri gevşeyivermişti Gündüz’ün. Bütün gövdesi ter içindeydi. Kız nasıl atlattı Pervin’ci-ği... ödeştiler!.. Aşağıda kaldığım ilk gece de Pervin ona oynamıştı bu oyunu!.. Sen kime oynuyorsun? İğrenir gibi oldu kendinden. İçeri çekingence giren Seniye’ye baktı. O da utanıyor gibiydi. Gülmeğe çalışıyordu, gülmek denirse! Kalkıp yorgunlukla giysilerini geçirdi ağır ağır. Divanın kıyısına ilişmiş Seniye’ye baktı. Çekingenlikle bakıyordu o da.</span></p>
<p class="calibre2"><span class="font1">— Beni suçlamıyorsun, değil mi?...</span></p>
<p class="calibre2"><span class="font1">Ne diyor bu kız? Kendimi suçluyâmıyorum; alçağın biriyim ben!... Aynı boku yiyoruz sövüp saydıklarımızla...</span></p>
<p class="calibre2"><span class="font1">— Rastlantıya bak, dedi Seniye -• Kâğıtları evde unutmuş...</span></p>
<p class="calibre2"><span class="font1">— öyle, dedi Gündüz. Acıklısı, gülüncüyle nasıl yaşayacağız rastlantılar olmasa?-■■ Yeşilçam’dayız!--</span></p>
<p class="calibre2"><span class="font1">Gülerek kalkıp Gündüz’e sarıldı,</span></p>
<p class="calibre2"><span class="font1">— Geçti bitti artık, dedi... Bir şey yiyelim istersen</span></p>
<p class="calibre2"><span class="font1">Kalktı,</span></p>
<p class="calibre2"><span class="font1">— Bağışla beni, dedi Gündüz. Bir arkadaş gelecek eve!..</span></p>
<p class="calibre2"><span class="font1">Seniye kuşkulu baktı bir an, sonra,</span></p>
<p class="calibre2"><span class="font1">— Peki, dedi uysallıkla... Konuşmamız da gerek. Sizin dava hiç iyi gitmiyor. Benden başka da ilgilenen, izleyen yok. Çocukların avukatı nerde?</span></p>
<p class="calibre2"><span class="font1">— Bilmiyorum, dedi Gündüz. Hiç birini görmüyorum. Elimdeki işlere kapandım. Yetiştirmek zorundayım...</span></p>
<p class="calibre2"><span class="font1">Bir an duraladı, utanıyormuş gibi gülümsedi Seniye,</span></p>
<p class="calibre2"><span class="font1">— Bir de yitirirsek davayı, dedi. Ben sorumlu olacağım... Korkuyorum...</span></p>
<p class="calibre2"><span class="font1">— Boşuna, dedi Gündüz. Onlar akıllarına koydularsa ağzınla kuş tutsan iş olacağına varır... Üzme kendini...</span></p>
<p class="calibre2"><span class="font1">Karşı çıktı Seniye. öyle değildi pek; hukuk temeli sağlamsa kolay kolay yıkamazlardı! Atıl Âğbi’lerin davası bak nasıl iyi gidiyordu!... Ses çıkarmadı Gündüz, Seniye öyle içtenlikle söylüyordu ki...</span></p>
<p class="calibre2"><span class="font1">— Önümüzdeki ayın onyedi’sinde duruşma. Ne olur uğrayın bana. Konuşacağımız şeyler var...</span></p>
<p class="calibre2"><span class="font1">— Peki...</span></p>
<p class="calibre2"><span class="font1">Oda kapısından çıkarken yine sarıldı Gündüz’e. Nasıl da kavurucuydu dudakları; birazcık diretmese herşey yeniden başlayacaktı. Başı gene döner olmuştu. Bu kez de yenilirsem. Kilyos kumsallarında «kuyu var» derler; bir battın mı çekiyormuş; kurtulamazsın. Geçen yaz bir delikanlı boğulmuştu. Sen delikanlı mısın? Yenilmedi. Hemen çıktığı sofada,</span></p>
<p class="calibre2"><span class="font1">— Hoşça kal!.. Dedi solumasını güçlükle tutarak. Duruşma günü gelmeğe çalışacağım.</span></p>
<p class="calibre2"><span class="font1">— Sabah saat Onda...</span></p>
<p class="calibre2"><span class="font1">— Onda... iyi geceler!...</span></p>
<p class="calibre2"><span class="font1">Kötü günler, bu iyi geceler dileğiyle başlamıştı sanki; düştüğü çelişkilerden bir türlü kurtaramıyordu kendini. Yalana dayanan bir ilişki biçimi cinsellikteki yaygınlığıyla daha da yakıştıramadığı, utanılası bir tutumdu kendisi için. Kördüğüm gibi oturmuştu içine. Asıl acı veren yanı da çözmeğe gücü yetmemesiydi. Bu gerçeği açıklaması da, açıklayamaması da yıkıcı oluyordu. «Namuslu» kalmak bu kadaı güç demek!... Palavra suçlamalarla olmuyor işte. Doğa güçlü... Biz de güçlü olacağız!.. Vardığı en son aşamayız doğanın; kaç milyon yılda ortaya koyabildi bizi!. Gerçekten, o ne sabır!.. Doğanın pek umurundaydı! Ortaya koyduğu da doğru dürüst bir şey olsa bari; yarım yurum bir yaratık!... Daha işin başında; nerelere varacak o yaratık?.. Her şeyi kül yığınına çevirmezse-.. Bu kadalr pislik ne doğuracak bakalım?. Böyle kaygılara kaptırırsak iyi şeyler doğmayacak. Yavaş yavaş eski düzenine oturtabilmişti çalışmalarını. Epeyi sallandıktan sonra son bitirdiği senaryoyu yazıhanede elinden kapar gibi almışlar, bir daha da aramamışlardı. Filmi çekip bitirmişlerdir bile. Kimbilir ne kılığa soktular? İlgilenmiyordu artık; tek uğraşı çeviriydi. Bir daha da böyle iş almam, ama bunu bitirmem gerek. Bir de şu Refik’lerin ortaklığı konusu takılı duruyordu kafasında. Aramadılar da. Ben nerden bulacağım onları? Senaryo için yazıhanelere uğradığı günler sormuş, rastlatamamıştı. Pervin bilir mi? Nerden bilecek? Birden ammsadı, Fuat’a sormak en iyisi. Çoktandır görmedim de o çocuğu. Akşamüstü erken çıktı bir gün, eczaneye gitti. Kapanmak üzereydi. Sevinerek karşıladı Fuat,</span></p>
<p class="calibre2"><span class="font1">— Biz de sizi arayacaktık Ağbi, dedi.</span></p>
<p class="calibre2"><span class="font1">Hep böyledir nedense!. Sevinmişti gene de.</span></p>
<p class="calibre2"><span class="font1">— iyi, dedi Gündüz. Ben daha önce davrandım!..;</span></p>
<p class="calibre2"><span class="font1">— iyi ettin Ağbi. Boş musun? Ramiz Bey’le buluşacağız biz. Birlikte gidelim. Hani Genel Kurul günü Rejans’ta yemek yedikti...</span></p>
<p class="calibre2"><span class="font1">— Biliyorum dedi Gündüz. Anımsadım, ilginç bir adamdı...</span></p>
<p class="calibre2"><span class="font1">—■ Evet öyledir, dedi Fuat. Başı dertten kurtulmuyor onun için de!...</span></p>
<p class="calibre2"><span class="font1">Güldü. Sokak kıyısındaki arabaya binip kontak anahtarını çevirirken de ekledi,</span></p>
<p class="calibre2"><span class="font1">— Bizim de başımız dertte. Daha doğrusu Zühtü Bey’in  Başım derde soktuk...</span></p>
<p class="calibre2"><span class="font1">Yol boyu anlattı ağır ağır. Ramiz Bey ortaklığı genişletmek isteyince (ilâç yapım ortaklığı) Zühtü Bey’i de yüklüce bir para yatırmaya kandırmış Fuat. Yarım milyon kadar... işler hiç de iyi gitmiyormuş. Gitmek umudu da kalmamış gibi. Zühtü Bey’in kaybından çok Ramiz Bey’in başarısızlığına üzüldüğü, Fuat belli etmemeğe çalışsa da seziliyordu. Genel Kurul’u almanın da coşkusuyla, o gece, Doktor Ramiz’le nasıl bir mutluluk düşünü paylaştıklarını ammsadıkça bu kırılışını yadırgamıyordu Fuat’ın. Doktora da saygı duymuştu. Nasıl da inanmış adam! Şu ülkenin yapışım bilmesem söylediklerinin tümüne ben de kaptırıp gittimdi!. Bu tekelci yapıyı tek başına kıracak!.. Hem de namuslu yoldan!..</span></p>
<p class="calibre2"><span class="font1">— Şu olayın filmini yapalım Ağbi...</span></p>
<p class="calibre2"><span class="font1">Bu oğlan da içimden geçeni mi okuyor?</span></p>
<p class="calibre2"><span class="font1">— Yapalım dedi Gündüz... Kim yapacak?...</span></p>
<p class="calibre2"><span class="font1">— Sana sözünü etmişler dedi Fuat. Film ortaklığı peşinde bizimkiler. Refik’le konuşalım istersen.</span></p>
<p class="calibre2"><span class="font1">Arabayı bir ara sokağa bağlayıp da Galata’da, Ramiz</span></p>
<p class="calibre2"><span class="font1">Bey’in Haliç’e bakan yazıhanesine çıkarlarken filmin senaryosu üstünde ilk aramalara içten içe başlamıştı Gündüz. Kıvırâ-bilsek, gerçekten güzel konu... ölümle bile yolunu kesebilirler bu adamın... İtalya’daki Enriko Mattei olayı gibi bir şey. O da petrol karteline çatmıştı, havada uçup gitti... Ros-si yapmış onun filmini de. Francesco Rossi. Fotoğraflarını görmüştü bir yabancı dergide. İlâç daha insancıl bir konu; en acımasız sömürü alanı. Dış tekeller, iç ortaklan... Sekreter kız geldiklerini bildirince hemen içeri aldılar. Ramiz Bey geniş yazıhanesinde ayakta karşıladı. Yüzünde yorgun, hüzünlü bir gülümsemeyle ellerini sıktı.</span></p>
<p class="calibre2"><span class="font1">— Nasıl Ağbi, yeni bir durum var mı?</span></p>
<p class="calibre2"><span class="font1">Fuat’ın bu evecen sorusuna daha da acı gülümseyerek baktı Ramiz Bey,</span></p>
<p class="calibre2"><span class="font1">— Var, dedi. Dün gece beni karakolda sabahlattılar...</span></p>
<p class="calibre2"><span class="font1">Fuat şaşalayıp kalmıştı. Sessizce bakıyordu adama.</span></p>
<p class="calibre2"><span class="font1">— Karakolda mı? diye mırıldandı,</span></p>
<p class="calibre2"><span class="font1">— Evet. Burda, karakolda...</span></p>
<p class="calibre2"><span class="font1">Çöken ağır sessizliği Ramiz Bey bozdu gene.</span></p>
<p class="calibre2"><span class="font1">— Dün öğleden sonra gelip şuraya oturdu adam. Akşama kadar dertleştik. Durumu olduğu gibi anlattım. Doğrusun, der gibi baş sallıyordu ara sıra. Geç vakit kalkıp gitti, önümüzdeki hafta sıkıntımızın azalacağına o da inandı! Fason ilâçlan aksatmasalar, daha bu hafta açılıcaktı herşey... Aylardır atlatıyor beni lâbratuvar. Neyse sonuna vardık diyordum. Tam çıkacağım ben de, polis gelmiş. Alın dedim. Girdi, karakolda Komiser Bey sizi görmek istiyor, dedi... Merak da ettim. Karakolluk neyimiz var? Gittim. Savcılıktan gelen kâğıdı gösterdi Komiser. İki milyonluk çekimiz karşılıksız çıkmış, hemen beni istiyor Savcı. Şaşırdım. Biraz evvel bendeydi herif, çeki savcılığa verdiğini söylememişti! Demek... Komisere yann sabah hemen Savcılığa gideceğimi söyledim, rica ettim, ısrar ettim, boş. Sandalya üstüne oturtup sabaha kadar bekletti beni. Evden çılgına dönmüşler. Telefon ederken utandım, karakoldayım diye... Her şey öyle düzenlenmiş ki...</span></p>
<p class="calibre2"><span class="font1">Sesi titredi titreyecek sustu. Göz pınarlarındaki kızarıklığı saklayamamıştı. Gözleri ıslak ıslak parlıyordu.</span></p>
<p class="calibre2"><span class="font1">— İşte böyle dedi, yukardan bir gülümsemeyle bakmağa çalışarak.</span></p>
<p class="calibre2"><span class="font1">Sessizlik çöktü gene. Acılı bir yakınlıkla bakıyordu adama Gündüz de övünelim mi biraz? Ya; işte böyle olduğunu sen daha geçen yıl tatlı düşlerle anlatıp dururken biliyorduk! Kırk yıldır, elli yıldır biliyoruz! Bilmekten de öte görüp yaşıyoruz Doktor’cuğum; bekle, daha neler çıkacak karşına!. Fuat’la konuşmalara başlamışlardı; durumu yavaş yavaş ayrıntılarıyla anlatıyordu Doktor Ramiz. Yaman bir sarmala alındığı her anlattığından belliydi. Ham maddeyi ucuza getirmek için bir dışalımcı firmayla ortak gibi çalışmaya başlamışlar. Çok yakım hepsi de! Kendi yağıyla kavrulurken bunların desteğiyle krediler sağlayıp işi genişletmiş. Bu, çok yakım firma daha da artıralım demiş, artırmışlar! Bonolar veriyormuş bu çok yakını firmaya; kırdırıp kul-lamyormuş onlar da. Sonunda bakmış ki işler sıkışıyor, siz de kefil olun bonolara demiş, bu çok yakını firmaya; olur demişler. Otuz milyonunu imzalayıp gerisini boşlamışlar. Yüzü tutmamış. Firma çok yakını!. Bakmış, on milyonluk senet alıp altı milyonluk ilâç ham maddesi getirtiyorlar! Gerisi? Plâstik filân işleri var, ona yatırmışlar • ■ Ne desin, firma çok yakını!. Biraz üsteleyince ellerindeki bir fabrikayı (Pek çalışmıyormuş fabrika. Eskiceymiş. Trikotaj filân..) verelim demişler borç karşılığı. Almasın mı? Borçları karşılamak için satmaya kalkınca epeyi zararı olmuş ondan da. Tefecilere ödediği ayda yüzde on. Yenilmemiş gene de. Fakat, aksi şeytan, tam bu sıra, fason ilâç yaptırdığı lâbratu-varlar ilâçlarını da yapmamaya, ya da bütün hesaplarım altüst edecek biçimde savsaklamalara kalkışmasınlar mı?</span></p>
<p class="calibre2"><span class="font1">— Eskiden yapmazlar mıydı böyle savsaklamalar?</span></p>
<p class="calibre2"><span class="font1">Dönüp baktı Doktor Ramiz. Gündüz tamamladı sorusunu.</span></p>
<p class="calibre2"><span class="font1">— Şey için sordum, dedi. Sürpriz mi oldu sizin için? Beklenmez mi idi bunlar?</span></p>
<p class="calibre2"><span class="font1">Aymış gibi durdu Doktor Ramiz,</span></p>
<p class="calibre2"><span class="font1">— Evet, dedi. Bir anlamda evet... Bağlandığım lâbratu-varlann çoğu el değiştirdi. Başkalarına satıldı çoğu son yıllarda... Eskiden... Tatlı tatlı anlattığı ülkenin tatsız yazgı-sıydı. Yıllarca köşelerinde didinip durmuş küçük firmalar, lâbratuvarlar, büyük sermaye kurtlarının, holdinglerin kapanına düşüyorlardı. Doktor, piyasanın kodaman firmalarını sayarken gülerek Fuat tamamlıyordu çoğu kez. Oynanan oyunu öyle iyi biliyor ki o da... Hükümet, ilâçlar için «bio-yararlılık» isteyince küçük firmalar apışıp kalmışlar... O aygıt yalmz Büyükler’de var... Aslında bir ilâç ham maddesi çıkınca «bio-yararlılık» belirlenir. Yetmez, demiş hükümet!. Üniversite’ye başvurmuş bunlar da. Profesörler dissolution yeterli diyorlarmış. Doktor Ramiz’in bir iki ilâcının da satışını durdurmuş Bakanlık. Yorulmadan, içini dökerek anlatıyordu Doktor. Gazetelere, dönen oyunları açıklayıp verdikçe işleri daha da sarpa sarıyordu ya, o gene bir şeyler bekliyordu hükümetten! Macarlar, Çinliler, İtalyan firmaları ucuz ham madde öneriyorlar.</span></p>
<p class="calibre2"><span class="font1">— Bizim devlete yapın önerinizi, dedim. Belki gözleri açılır bizimkilerin diye...</span></p>
<p class="calibre2"><span class="font1">İçinden hep acıyla gülmek geliyordu Gündüz’ün. Devlet onun sanıyor bu adam. Coşkulu konuşmasını aralayınca aldı yavaşça,</span></p>
<p class="calibre2"><span class="font1">— Bağışlayın Doktor’cuğum dedi. Siz burjuvazi’nin vicdanısınız!... Burjuvazi vicdanından nefret eder... Korkarım yaşatmayacaklar sizi...</span></p>
<p class="calibre2"><span class="font1">Koyu karartılı bakışları gene buğulandı Doktor Ramiz’in, gülümsemeğe çalıştı,</span></p>
<p class="calibre2"><span class="font1">— Doğrusunuz dedi. Ailenin yazgısı bu!.. Babam Kurtuluş Savaşı’nı başlatan subaylardandı. Acılar içinde öldü-..</span></p>
<p class="calibre2"><span class="font1">Şimdi oldu!. Her şeyi biliyor demek bu adam!. Kolay mı bu ülkede yurtsever olmak?--- Daha da kabaracak faturası... Sokağa çıkıp arabaya yürürlerken,</span></p>
<p class="calibre2"><span class="font1">— Başlıyor muyuz Ağbi?, dedi Fuat öc almaya kalkışır</span></p>
<p class="calibre2"><span class="font1">gibi.</span></p>
<p class="calibre2"><span class="font1">— Ben varım dedi Gündüz. Refik ne diyecek bakalım?...</span></p>
<p class="calibre2"><span class="font1">Dört gün sonra buluştular Refik’le, ilâç konusunu, Fuat’la Emine anlatmışlar ona da. Pek kesin bir şey demiyordu daha. Oluşturacakları kurumun sürekliliğini, çıkması çok olası sarsıntılara dayanıklı olmasını sağlamak için yerinde kaygılarla araştırma, soruşturma çabasındaydı daha çok. Sorun ortaklığın nasıl oluşacağı, kimlerle işbirliği yapılacağı, bölge işletmeleriyle nasıl bağ kuracakları v.b. idi. Yükleneceği sorumluluğun bilincindeki her namuslu insan gibi, güvenceler arıyordu titizlikle.</span></p>
<p class="calibre2"><span class="font1">— önce bir yazıhane tutacağız Ağbi, dedi. Oturup konuşabileceğimiz bir yerimiz bile yok. Benim orası asansörsüz, yedinci kat. Zırt fırt ben bile çıkamıyorum...</span></p>
<p class="calibre2"><span class="font1">Galatasaray’dan kıvrılmış Tepebaşı’na yürüyorlardı ağırdan. Evden niye ayrıldığını soracak oldu, vaz geçti.</span></p>
<p class="calibre2"><span class="font1">— Peki Refik’ciğim, ben ne yapabilirim?</span></p>
<p class="calibre2"><span class="font1">— Birilerini bulalım diyorum Ağbi! Şahin Doğu’yla konuşur musunuz?</span></p>
<p class="calibre2"><span class="font1">— Oynaması için mi?</span></p>
<p class="calibre2"><span class="font1">— Adana Bölgesi için... işletmeciler ağzının içine bakıyor...</span></p>
<p class="calibre2"><span class="font1">Oynamasını istemiyor pek! O da ister mi?</span></p>
<p class="calibre2"><span class="font1">— Olur, dedi Gündüz. Nerelerde o şimdi?... Telefonu filân...</span></p>
<p class="calibre2"><span class="font1">Bulmak kolay olmadı Şahin Doğu’yu. O gün, biraz önce buluştukları Fırat-Filmin yazıhanesine dönüp sağa sola telefonlar açtılar Refik’le. Uludağ’a gitmiş film çekimine. Yok, senaryo çalışıyorlarmış Kilyos’ta, otel’de. Bursa’daymış. İznik’te bir arkadaşının çiftliği varmış, yer bakımına ona gitmişler... Sonunda Levent’deki evinde olduğunu öğrendiler. Telefonu yamt vermiyordu. Fişi mi çektiler ne?... Setçi çocuklardan biriyle pusula mı gönderselerdi? iki satırlık bir şey yazdı Gündüz. Bir iş için hemen görüşmek istediğini söylüyordu. Oğlan fırladı. Yandaki boş bir odada çaylarını yudumlayarak gene aynı konular üzerine konuşmaya başlamışlardı ki Serdar göründü kapıda. Yeni Melek sokağında bir yazıhane varmış, devredeceklermiş. Kalktı Refik,</span></p>
<p class="calibre2"><span class="font1">— Bakalım mı Ağbi? Dedi. Ya da siz oturun, biz bir bakıp gelelim...</span></p>
<p class="calibre2"><span class="font1">Yarım saat sürdü sürmedi döndüler. Yer uygun gibi gö-rünüyormuş. Akşama gelecekmiş adam. Anlaşabilirlerse-■■ Hep utamyor gibi kaçırmasa gözlerinin içi gülüyor bu Serdar’ ın. Alaylı gülüyor biraz da... Neyi beklediklerini öğrenince tedirgin kımıldadı.</span></p>
<p class="calibre2"><span class="font1">— Söyle! Dedi Refik. Sallanıp durma!.</span></p>
<p class="calibre2"><span class="font1">Gündüz güldü. Çok iyi tanıyor bu çocuğu Refik. Serdar kızarmıştı,</span></p>
<p class="calibre2"><span class="font1">— Şa-şa-şa-Şahin Doğu’dan i-i-iiş çıkmaz Ağbi... Diyebildi-..</span></p>
<p class="calibre2"><span class="font1">Biraz bozulmuş, daha çok da sevinmiş göründü Refik.</span></p>
<p class="calibre2"><span class="font1">— Gündüz Ağbi için yapar dedi, kışkırtmak ister gibi-..</span></p>
<p class="calibre2"><span class="font1">— Ya-ya-yapmaz...</span></p>
<p class="calibre2"><span class="font1">Birden basan sessizlik bu kaba yargıyı iyice ağırlaştırmıştı. Gündüz tedirginlikle gülümsemeğe çalıştı. Ne desindi şimdi? Serdar da başı önünde, savına gerekçeler aranır gibi yavaştan sallanıyordu ki, Şahin Doğu’ya gönderdikleri çocuk, soluk soluğa göründü kapıda. Evdeymiş Şahin Ağbi. Alıp okumuş pusulayı, bir şey demeden içeri girmiş. Gene bir sessizlik çöktü. Gündüz kalktı,</span></p>
<p class="calibre2"><span class="font1">— Peki, sağol oğlum dedi oğlana.</span></p>
<p class="calibre2"><span class="font1">Gideyim ben... Sessizce sokağa çıkıp ana caddeye yürürken,</span></p>
<p class="calibre2"><span class="font1">— Yarın filân iner misiniz? Dedi Refik. Ben gene buralardayım.</span></p>
<p class="calibre2"><span class="font1">— Ben de evdeyim, dedi Gündüz. Sen de gelebilirsin. Şu çeviriyi kolaylayayım ki...</span></p>
<p class="calibre2"><span class="font1">Caddede el sıkışıp ayrılırlarken Serdar göründü Gündüz’ün yanında. Ta-Ta-Ta-Taksim’e uğrayacakmış o da... Bir süre sessiz yürüdüler. Bu oğlanda bir şey var!, ilk heceleri biraz güç çıkarmasa güzel de konuşuyor, ilk sözü başlattıktan sonra, gene takılmaktan kaçar gibi koşturarak da olsa, öyle tatlı sıcak bir anlatımı var ki... Hani simit almak için «Si-si-si-si,...» deyip de beceremeyince, «Siktiret, bir ekmek ver şurdan!.» demiş; bu oğlan o türden. Tutamadı, gülmeğe başladı... Döndü,</span></p>
<p class="calibre2"><span class="font1">— Ee, dedi Serdar’a-. Şahin atlattı bizi!.. Ne yapacağız şimdi?...</span></p>
<p class="calibre2"><span class="font1">Gözlerini önüne dikti Serdar,</span></p>
<p class="calibre2"><span class="font1">— Bo-bo-boş ver Ağbi, dedi. O-o-Onun yolu bize uymaz!..</span></p>
<p class="calibre2"><span class="font1">Yolu uymaz mı bize? Kimin yolu kime uyuyor ki bu ülkede? Fakat bu oğlan nasıl da yakın sayıyor kendine beni?... Bizim yolumuz uyuyor demek!..</span></p>
<p class="calibre2"><span class="font1">— Neymiş onların yolu?</span></p>
<p class="calibre2"><span class="font1">Bu soruyu bekler gibi gözleri parlayarak dönüp baktı Serdar,</span></p>
<p class="calibre2"><span class="font1">— O-O-O-Onlann yolu başka Ağbi, dedi.</span></p>
<p class="calibre2"><span class="font1">Aym takılıp koşturmalarla sürdürdü sonra. Başka bir siyasal çizgi tututturmuş onlar, apayrıymış tutumları! Teröristlerle mi işbirliğine kalkıştı? Açık bir şey de söylemiyordu Serdar. Yuvarlıyor ağzında. Bir de üstele hadi bu kekemeyi!.. Şahin’in silâh tutkusundan söz etti bir ara. Bilmiyen mi var onu? Filmleri ortada... Bunlar mı bizden ayrı oluşu?</span></p>
<p class="calibre2"><span class="font1">— Bb-be-beğenmiyorlar sizi Ağbi!.</span></p>
<p class="calibre2"><span class="font1">Kışkırtmaya kalkıştı şimdi de!.. Güldü Gündüz.</span></p>
<p class="calibre2"><span class="font1">— Ne yapalım, beğenmesinler!. Dedi...</span></p>
<p class="calibre2"><span class="font1">Serdar da güldü,</span></p>
<p class="calibre2"><span class="font1">— Çç-Çe-Çe-Be-Se diyorlar...</span></p>
<p class="calibre2"><span class="font1">Çe-Be-Se mi diyorlar? Ç.B.S. boya firması değil mi? Boyacı mı oluyoruz biz yani? Yok, öyle değilmiş. Çizgisi belirsiz sosyalist demekmiş Ç.B.S.... Çok güldü Gündüz. Serdar da gülüyordu. Neler buluyorlar Tanrım?... Ağırdan da bir üzüntü doluyordu içine. Serdar da anlamış gibi sözü yavaşça başka yanlara kaydırdı. Refik Ağbi bir şey demiş miydi O’na? Herifler liste başı yapmışlar... Asıl belâ ordandı. Ye-ye-yerini değiştirse iyi ederdi. Sinirleniyordu artık Gündüz. Bu da başladı. Yerimi değiştirip de nereye gideceğim? Kolay mı? Orda da bulurlar. Gizli yaşayacak değiliz ya!. İşte şimdi biri gelip şu sokağın kıyısında dan diye... Şahin’den bir silâh alayım ben en iyisi!. Görebilirsen!. Bu kadar mı</span></p>
<p class="calibre2"><span class="font1">değişti bu oğlan? Ara sıra tutukluk yapsa da, bir tabanca gibi yanında sürekli tak tak eden Serdar’ı hiç de ilgiyle dinlemiyordu artık. Eleştirmen olacakmış o. Ne olursan ol!. Bu kekemelikle yönetmen olacak değildin ya... Refik Ağbi’yle-rin kurdukları bu ortaklıkta sosyal konular... Sizin sosyal konunuzdan... Şahin Doğu senden daha ateşliydi. Ne olmuş ateşine?.. Çizgisi sana uymuyor diye... Sen Ç.B.S.’sin! Onun çizgisi belli!. Daha da belli olur bu gidişle!. Kulağına gelen şeyleri üzüntüyle anımsıyordu. Kumarhanelerdeki serüvenlerinden söz etmişlerdi. Şimdi şu oğlana da sorsam ne öyküler anlatır. Servet denecek bir para yitirmiş bir gece ünlü bir Mafia’cınm masasında. Karşılığında bir film yapacaksın bize, demişler. Ücretini iki katına çıkarıp bir o kadar para istemiş! Bir çevre kuşatmış ki adamı, her yaptığıyla tapıyorlar! Nasıl belli olmaz çizgisi?... Ah bu sinemanın gözbağı gücü!... Çok da içiyormuş. Buna daha çok şaşıyordu Gündüz. Oğlan, limon suyundan başka şey koymazdı ağzına. İnsan denen yaratık, neyine güvenelim senin?... Saçmaladın!. Serdar’dan ayrıldıktan sonra yol boyunca, o gece, ertesi gün hep Şahin Doğu’ya takılı kalmıştı. İnsan, çevresi, yaşadığı ortamla bağlan, gücünün, güçsüzlüğünün kaynağıydı dönüp duran sorun. Bildiklerinin tatsız yinelenmesinden öteye de geçemiyordu. Sinemanın yanılsatan, gözbağcı etkisini üstüne koyacaksın!.. Kendini Şahin Doğu’nun yerinde gibi kuruyordu bazı! Doğrular aynı doğrular olmayacak mıydı? Benim doğrulanm da mı değişir? Yetti abuk sabuk şeylerle uğraştığım. Gerçek şu: Elinde iyi bir film çıkarma olanağı var. Bunu da devrimci olmayan bir genç adamla yapacaksın. Bir de şu çeviri... Allah kahretsin bu çeviriyi!.. Biraz geç çıktı öğle yemeğine. Sirkeci’ye inip Konyalı’da şöyle iyice bir yemek yiyip... Yemekten sonra gazeteye yürüdü ağır ağır. Nevzat’a çıkarken çekingendi biraz. Ona da şaşırdı, nasıl coşkuyla karşılamıştı!.. Kucakladı Gündüz’ü,    _</span></p>
<p class="calibre2"><span class="font1">— Demin telefon etti Turgut da, dedi. Seni soruyordu. Dur hemen açalım...</span></p>
<p class="calibre2"><span class="font1">Telefondaki Turgut’un sesi de öyle sıcaktı ki,</span></p>
<p class="calibre2"><span class="font1">— Niye aramıyorsun yahu? Diyordu. Küstürecek bir şey mi yaptık?...</span></p>
<p class="calibre2"><span class="font1">Yarın akşam Şehit’in yemeğine gidiyorlarmış; o da gel-sinmiş. Peki, dedi. Daha telefonu kapatmamıştı ki Mandrake Nevzat odadan fırladı. Biraz sonra koşturarak geldi yine. Telefon açtı, giren birine bir şeyler söyledi. Her şey eskisi gibi; gazeteyi -Ne gazetesi, dünyayı- sırtında taşıyor adam!.. Bu görünümüyle nasıl onurlanıyor kim bilir?... İşten güçten, gazeteden yakınmalara başlamıştı gene... Kazandığı onurun önemli parçası da bu yakınmalar... Biraz da Gündüz’ün işlerinden söz edildi. Yeter!. Gazeteden çıkarken merdivende arkasından yetişecek, ya da aşağıda birden karşısına çıkacakmış gibi, Nihat’ı arandı. Hüzün dolmuştu içine. Sessiz, çalışkan, yaşından umulmayacak olgunlukta genç adamın şimdi belki de acılar içinde kıvrandığını düşündükçe yüreği burkuluyordu. Nevzat’a sorsa mıydım? Ne soracaksın, herif gölgesinden korkuyor... Karla karışık yağmur vardı sokakta. Paltosunun yakasını kaldırdı, çabuk çabuk yürümeğe koyuluyordu ki ardı sıra gelen ayak sesine döndü. Gülümseyerek yaklaşan şemsiyeli, gözlüklü genç adamı çıkaramadı önce.</span></p>
<p class="calibre2"><span class="font1">— Merhaba!. Nasılsınız Gündüz Bey?.</span></p>
<p class="calibre2"><span class="font1">Melih değil miydi bu? Şemsiyesinin altına aldı Gündüz’ü.</span></p>
<p class="calibre2"><span class="font1">— Sevindim size rastladığıma, dedi Gündüz. Nihat’tan bir haber var mı? Durumu?...</span></p>
<p class="calibre2"><span class="font1">Hemen kesti Melih,</span></p>
<p class="calibre2"><span class="font1">— Durumu pek iyi değilmiş, dedi. Hastaneye götürmüşler diye duyduk bir ara... Gözaltındaymış Güvenlik’te...</span></p>
<p class="calibre2"><span class="font1">Sustu. Çekingenlikle susmuş gibiydi. Üstelemedi Gündüz.</span></p>
<p class="calibre2"><span class="font1">— Bizim davada siz var mıydınız?</span></p>
<p class="calibre2"><span class="font1">— Yoktum dedi Melih. Rahmi vardı... Bir de Erkin... İkisi de dışarda. Rahmi Paris’te...</span></p>
<p class="calibre2"><span class="font1">Nasıl gidiyor sinema, diye soruyordu Melih. Biraz alaylı. Hep öyle bu!. Sine-Kulüp duralamış ya, gene başlayacaklarmış. Yer anyorlarmış Yeşilçam’cılarla kıran kırana kavgaları küllenmiş gibiydi. O anlamsız, giderek iki yana da zararlı dalaşmayı düşündü. Bir şeyler söylemek geldi içinden.</span></p>
<p class="calibre2"><span class="font1">Ne söyleyecekti? iki yan da kendilerine karşı sayıyorlardı onu!. Biraz da öyle değil mi? Bir bakıma bunlara daha yakınım. Sanatsal kaygı, düşünce yöntemi olarak. Daha doğrusu öyle olmam gerekiyor. Aynı öğretiyi savunuyoruz görünüşte!. O öğreti adına yapılan saçmalık, terslik; işe, olaya yanlış yaklaşım daha çok tepki yaratıyor insanda, ötekilerin öğretisi möğretisi hepsi palavra... Ama film yapıyorlar; içlerinde iyileri de çıkıyor!. Ya ürettikleri bir yığın pislik? Hep güzellikler doğacaktı bu toplumdan!. Gücünün yettiğince iyi şeyler yapmaya çalışırsın sen de; oturup söz üretmezsin!. Bunlar söz mü üretti? Onca güzel filmi kim gösterecekti bu çocukların çabası olmasa? Sosyalist ülkelerin sinemasını kim tanıttı? Bir sürü dünya ülkesinin?... Onca baş yapıt... Aslında nasıl yakınlık duyuyordu şu yanında yürüyen genç adama... Şemsiyesinin altına almış beni... iyiyi, doğruyu, yararlıyı, birbirini çiğnemeden, yadsımadan yanyana getirmede niye böylesine beceriksiz kalıyoruz bu ülkede? Beceri mi? Oynanan oyun bu!. Yıllar yılı, hem de her alanda... Karabasan gibi çökmüş üstümüze. Kime anlatacaksın? Yeni film tasarısından söz edeyim!.. Birden tuttu kendini. Refik ne der sonra? işimiz diplomatik!.. Oysa Melih’i çekip bir yerde oturtmak, yapmayı tasarladığı film için yürek dolusu konuşmak geliyordu içinden. Ama olmaz. En doğal parıltılı davranışlar bile üstüne çarçabuk kirli örtüler çekilmiş tehlikeli yangın başlangıcı gibi karartılıverir böyle... Sulu karların kayganlaştırdığı taşlara çekinerek basıp Ankara Caddesi’-nden Sirkeci’ye inerlerken çöken suskunluğun can sıkıntısına dönüşmesini engellemek ister gibi döndü Melih,</span></p>
<p class="calibre2"><span class="font1">— Şahin Doğu’nun son filmini gördünüz mü? Dedi. Çok güzel...</span></p>
<p class="calibre2"><span class="font1">— Öyle mi? Dedi Gündüz. Sevindim. Çoktur sinemaya gidemiyorum...</span></p>
<p class="calibre2"><span class="font1">— Yeni başladı, dedi Melih. Vaktiniz varsa gidin, görün bugün. Tam sinema havası...</span></p>
<p class="calibre2"><span class="font1">O da şu karşıki hana girecekmiş. Dört’ü geçiyor. Kar da arttı. Bir dolmuşla ucuucuna yetişti sinemaya. Filmi ille de görme isteği duyması Melih’in beğenmesinden de değildi. Şahin’in görmediği son bir iki filmi çeşitli tartışmalara konu olmuştu. Basında da çelişkili şeyler çıktı. Sinema çok kalabalıktı. Çoğu kızlı oğlanlı yüksek öğrenim gençleri gibi. Yerli sinemaya Şahin’in kazandırdığı yeni seyirciler bunlar. Filmde Şahin Doğu’yu, ağır başlı, olgun, ülkenin sorunlarını tartışmaya getiren ilerici bir aydın kimliğinde görünce sevindi birden. Çok iyi başladı, hep böyle gitsin, ne olur!. Ara-sıra çıkıveren tutarsızlıklara, bilinenleri yinelemelere takıl-mamaya çalışıyordu. Kurgusu çarpıcı bir kez... Sorunlara atak, yürekli yaklaşımıyla göz dolduran görkemli bir film, akıp gidiyor işte!... İçinde ağır ağır birikip dolmağa başlayanlardan kurtulmaya çalışıyordu. Takılma şimdi; coşkulu film bu, o kadar olur!.. Üstüste gelen bir iki tökezlemeden sonra direnci kalmadı. Denetim’den kaçırılmış - Belki de sonradan eklenmiş-, keskin sloganlar, ünlü devrimcilerin ikide bir görülen posterleri, vurucu nitelikte sipsivri sözler, siyasal bakış açısındaki çarpık, bireyci çıkmazı süslemekle kalmıyor, daha da zararlı kılıyordu. Ağılı süs bitkisi. Kazındı-mı altında, düşünce yapısıyla da, sinemasıyla da AmerikanLzm yatıyor bunun... Eşkiya, kabadayı, mafya babası lümpen kahramanların yerini bunlar alıyor şimdi!. Sinemadan çıktıktan sonra bütün gün, gece düşünüp durdu; bu tehlikeli yanlışı bilerek mi yapıyor bu oğlan? Olası gelmiyordu. İncesine aklı erecek bilgisi yok, bir; çevre de onu, olumlu birikimle tam bilince varmaya değil, tuttuğu çekici yolda daha da azdırmak için kışkırtıp duruyor... Sevinçlerimiz hep yarımdır bu ülkede. Ne yapalım böyleyse, alış artık!... Çalıştı, çalışmadı, akşamı, etti ertesi gün. Tarabya’ya Şehit’in yemeğine gitmek için çıkıyordu, kapı çalındı. Madam da yok. İnip açtı. Kapıdaki adamı görünce duraladı. Ürkecekti ki, kara yağız adam gülümsedi yakınlıkla,</span></p>
<p class="calibre2"><span class="font1">— Gündüz Ağbi sizsiniz değil mi? Dedi saygıyla eğilir gibi.</span></p>
<p class="calibre2"><span class="font1">— Evet!</span></p>
<p class="calibre2"><span class="font1">Daha da saygılı yaklaştı adam,</span></p>
<p class="calibre2"><span class="font1">— Ben Şahin Doğu’nun şoförüyüm Ağbi. Şahin Ağbi sizi bekliyor!.. Kusura bakmasın dedi. Gelemedi o. İşiniz yoksa sizi ben götüreceğim...</span></p>
<p class="calibre2"><span class="font1">Kızsın mı, sevinsin mi, birden ürkmüş olmasından mı utansın, ne yapacağını, ne diyeceğini bilemeden duralayıp kalmıştı. Toparlandı,</span></p>
<p class="calibre2"><span class="font1">— Nereye gideceğiz?</span></p>
<p class="calibre2"><span class="font1">— Şahin Ağbi’lere... Üçüncü Levent...</span></p>
<p class="calibre2"><span class="font1">— Peki, dedi yavaşça...</span></p>
<p class="calibre2"><span class="font1">Nasıl olsa Tarabya’ya gidiyorum. Yol üstü... Levent’in bahçe içinde, iki katlı evlerinden biri önünde arabadan inip de loş merdiveni çekinir gibi ağır ağır çıkarken kapı açıldı, ak dişleri, sırım gibi gövdesiyle Şahin göründü ışıkta. Gözlerinden bütün gövdeye yayılan sımsıcak bir gülümsemeyle çıktı kapıdan, kollarım açtı, gelip daha da sıcak kucakladı Gündüz’ü,</span></p>
<p class="calibre2"><span class="font1">— Bağışla Ağbi, dedi. Konuklarım vardı, ben gelemedim. Yarın da gidiyoruz...</span></p>
<p class="calibre2"><span class="font1">Alkol, anason kokuyordu soluğu. Holde ayak üstü, saygıyla bekleyen birileri vardı. Gidiyorlar mı, yeni mi gelmişler?.. Bir kaç basamakla inilen, şömineli büyük bir salonda da bir kızla, bir iki delikanlı hemen ayağa kalktılar Gündüz’le Şahin girince. Gülerek yaklaşıp elini sıkan kızı anımsadı; Şahin’in filmlerinde oynuyor. Bu çocuklar da.</span></p>
<p class="calibre2"><span class="font1">— Buyur Ağbi!..</span></p>
<p class="calibre2"><span class="font1">Merdivenin sağındaki boşluğa, pencere önüne oturtulmuş üstü dopdolu, biraz dağınık, uzun içki masasının ancak ayrımına varmıştı Gündüz. Bir sandalyeye ilişirken,</span></p>
<p class="calibre2"><span class="font1">— Afiyet olsun Şahin’ciğim dedi. Yemeğe çağrılıyım ben de.</span></p>
<p class="calibre2"><span class="font1">Bu söz pek iyisine gitmemiş gibi duraladı Şahin, gülümsedi gene,</span></p>
<p class="calibre2"><span class="font1">— Bu akşam birlikte oluruz demiştik, dedi.</span></p>
<p class="calibre2"><span class="font1">— Yaa, iyi olurdu...</span></p>
<p class="calibre2"><span class="font1">içki dolu bir kadeh bıraktılar önüne, ses çıkarmadı Gündüz.</span></p>
<p class="calibre2"><span class="font1">— Hoş geldiniz Ağbi. Sağlığınıza-..</span></p>
<p class="calibre2"><span class="font1">— Hoş bulduk... Sağlığınıza...</span></p>
<p class="calibre2"><span class="font1">Kadehini kaldırdı, yudumlayıp koydu masaya. Daha şimdiden sıkıntı basmış gibiydi. Doğru dürüst tanımadığım bu kişiler arasında ne konuşacağız? Dışardan gelen iki delikanlıyla şimdi daha da kalabalıktı masa. Sonradan bir kadın daha girdi içeri, öte baştaki irice oğlanın yanına oturdu. Karşıda iki oğlan kürtçe mi konuşuyorlar ne?.. Şahin tam dönmüş söze başlıyordu ki biraz önce çalan telefona çağırdılar. Kalktı. Dönerken bir telefon daha. Uzunca konuştu. Telefon ta karşıda küçük alevlerle yanan mermer şöminenin üstündeydi, ne dediği duyulmuyordu. Oraya buraya yerleştirilmiş bir kaç koltuk, yerde kocaman halı, masalar, bir kaç büyük vazo, köşedeki büyük müzik seti, radyo, pencerelerde sarkan tüller, şöyle bir bakınca, hepsi de başına buyruk bir uyumsuzluk içinde, geniş salonun hemen göze çarpan ağırlıkları gibiydi. Bir iki kez gittiğimiz soğuk bekâr odasında ne güzeldi bu adam!.. Adam gene güzel... Güzel olmayan ne peki? Sen arayıp bulmaya çalışıyorsun güzel olmayanı!.. Şahin gelip otururken,</span></p>
<p class="calibre2"><span class="font1">— Bağışla Ağbi, dedi. Yarın filme başlıyoruz da... Bilirsin... Masamn öte başındaki adamla kadın tartışmaya girişmiş gibiydiler. Şahin bakınca sustular.</span></p>
<p class="calibre2"><span class="font1">— Verin bakayım!..</span></p>
<p class="calibre2"><span class="font1">Adam masanın altından gibi çıkardığı bir tabancayı kalkıp uzattı. Aradaki kız alıp Şahin’e verdi. Elinde şöyle tartar gibi bakmaya başladı Şahin.</span></p>
<p class="calibre2"><span class="font1">— Yerli bu, dedi...</span></p>
<p class="calibre2"><span class="font1">Adam karşı çıkmıştı birden,</span></p>
<p class="calibre2"><span class="font1">— Ağbi, damgası...</span></p>
<p class="calibre2"><span class="font1">— Damgaya bakma dedi, Şahin. Yerli. Lâz yapısı... îyi makina... Belçika’dan iyidir, bakma...</span></p>
<p class="calibre2"><span class="font1">Gülümser gibi döndü Gündüz’e,</span></p>
<p class="calibre2"><span class="font1">— Dener misin? Ağbi, dedi yavaşça.</span></p>
<p class="calibre2"><span class="font1">Şaka yapıyor!.</span></p>
<p class="calibre2"><span class="font1">— Hayır, dedi Gündüz.</span></p>
<p class="calibre2"><span class="font1">Bir devinimle namluya kurşun sürdü Şahin, eliyle tartar gibi bir daha yokladı tabancayı. Gözler üstündeydi. Gündüz de heyecanlanmıştı; sessizce bakıyordu.</span></p>
<p class="calibre2"><span class="font1">— Bardağı!..</span></p>
<p class="calibre2"><span class="font1">Bir oğlan fırladı, masadan aldığı bir içki bardağını çabucak götürüp şömine içinde, bakır şamdan gibi uzunca bir şey üstüne koyup geldi. Gündüz şaşkındı, inanamıyor gibiydi. Dolu tabancayı kıza uzattı Şahin. Aldı kız. Masadakiler iki yana çekilmişlerdi. Tabancayı şömineye doğrulttu, nişan aldı, tetiği çekti. Birden patlayan güm sesiyle salon sarsılmış, camlar kırılacak gibi şangırdamıştı. Kız vuramamış-tı bardağı. Kızardı. Heyecanlıydı, çekinerek gene doğrultuyordu ki Şahin uzanıp sol eline aldı tabancayı, kolunu ileri doğru uzattı, tetiği çekti hemen. Bardak parçalanmıştı. Yoğun barut kokusu çökmüştü masaya.</span></p>
<p class="calibre2"><span class="font1">— Aslan Şahin Ağbi!..</span></p>
<p class="calibre2"><span class="font1">Sinirleri iyice gerilmişti Gündüz’ün. Gösteri yapıyor oğlan!. Kime? Bir şeyler söyleyip kalkayım. Saat sekizi bulmuş. Kürtçe konuşan oğlanlar da tabancalarını çıkarmışlar, gösteriyorlardı. Gülmek geldi içinden. Western setindeyiz!. Büyük kovboy eğilip belinden çıkardığı küçücük, avuca sığacak gibi bir tabancayı koydu masaya! Kız özlemle içini çekti,</span></p>
<p class="calibre2"><span class="font1">— Ne güzel!... Dedi heyecanlı bir sesle.</span></p>
<p class="calibre2"><span class="font1">Bir süre bakıp durdular. Uzanıp aldı kız; onun elinde bile pek göze batmıyordu.</span></p>
<p class="calibre2"><span class="font1">— Baaayanlara göre bu Ağbi!..</span></p>
<p class="calibre2"><span class="font1">Gülüştüler, tyice silâhlara dalmıştı Şahin; Gündüz’ü unutmuştu sanki. Bir ara brovniki söküp taktılar. Tutukluk yapmış... Göğsünden, koltuğunun altından sıyırır gibi kocaman bir tabanca daha çıkarıp bilmem ne mekanizmasını gösterdi ötekilere.</span></p>
<p class="calibre2"><span class="font1">— Şununla bir atış yapsana Ağbi!..</span></p>
<p class="calibre2"><span class="font1">Tümü delirmiş bunların. Bıyık altı güler gibi bakıyordu çevredekilere Şahin. Tabancayı atışa hazırlıyordu ki zil sesiyle duraladı. Kapı olmalıydı. Biraz sonra gelen bir oğlan, biraz da heyecanlı,</span></p>
<p class="calibre2"><span class="font1">— Ekip geldi Ağbi!.. Dedi.</span></p>
<p class="calibre2"><span class="font1">Yann çekime gidecekler ya, ekip... Film çekim ekibi diye anlamıştı Gündüz. Tabancaları kaldınvermişlerdi. Şahin şöyle bir baktı bekleyen oğlana</span></p>
<p class="calibre2"><span class="font1">— Alın içeri, dedi. Buyursunlar!..</span></p>
<p class="calibre2"><span class="font1">Biraz sonra içeri giren biri komiser yardımcısı, iki polisten oluşan «ekip»i görünce donup kalmıştı Gündüz. Ne olacak şimdi? Hepsi ayağa kalktılar. Gündüz de kalktı. Şahin gülerek:</span></p>
<p class="calibre2"><span class="font1">— Buyrun, dedi.</span></p>
<p class="calibre2"><span class="font1">Komiser yardımcısı da gülümseyerek bakıyordu, polisler de!..</span></p>
<p class="calibre2"><span class="font1">— Merhaba Şahin Bey dedi. Rahatsız olmayın!.. Biz şöyle bir baktık... Silâh sesi, dediler de!..</span></p>
<p class="calibre2"><span class="font1">— Haa, biz de duyduk öyle bir şey. Egzost lâstik patlaması gibi. Buyurun!..</span></p>
<p class="calibre2"><span class="font1">Yaklaşan Komiser yardımcısının uzanıp elini sıktı, oturttu masaya; polislere de yer açmışlardı. Onlar da oturdular.</span></p>
<p class="calibre2"><span class="font1">— İçki koyun!..</span></p>
<p class="calibre2"><span class="font1">— Görevdeyiz Şahin Bey, dedi komiser yardımcısı.</span></p>
<p class="calibre2"><span class="font1">Şahin de gülüyordu sessizce,</span></p>
<p class="calibre2"><span class="font1">— Hep görevdeyiz!.. Dedi.</span></p>
<p class="calibre2"><span class="font1">Birer küçük tek’e karşı çıkamamıştı polisler. Mezelere uzandılar.</span></p>
<p class="calibre2"><span class="font1">— Yarın filme başlıyoruz da, arkadaşlarla söyleşiyorduk diye anlatıyordu Şahin.</span></p>
<p class="calibre2"><span class="font1">Kimilerini tanıttı. Gündüz’ü de tanıttı Ağbimiz diye... Komiser yardımcısı Şahin’in yanındaki kıza gülerek bakıyordu.</span></p>
<p class="calibre2"><span class="font1">— Geçen filmde, elindeki bardağı vurmuştunuz Melâ-hat Hanım’m...</span></p>
<p class="calibre2"><span class="font1">Yerli film kültürü iyi komiserin! Yerli filim mi? Şahin Doğu kültürü!. Adam nasıl hayran bakıyor! Hepsi, bütün polisler. Gelin benimle çalışın, film çevireceğiz dese, soyunup hepsi koşar valla!. Biraz sonra imzalı resimler istendi. Şahin, polislerin hepsine, çocuklarına, yakınlarına fotoğraflar imzaladı. Melâhat’dan da aldılar bir iki resim. Bu arada ikinci tek’ler de içildi. Bir süre sonra da k</span><span class="font7">alkı</span><span class="font1">p gittiler. Kovboylar, Şerif’i atlatmış başkanlarına yürekten bağlılıkla onurlanarak bakıyorlardı, içkiler yenileniyordu ki kalktı Gündüz. Şahin şöyle bir baktı,</span></p>
<p class="calibre2"><span class="font1">— Siz nereye gidiyordunuz Ağbi? Dedi.</span></p>
<p class="calibre2"><span class="font1">— Tarabya’ya...</span></p>
<p class="calibre2"><span class="font1">Sessizce kalktı o da,</span></p>
<p class="calibre2"><span class="font1">— Ben Ağbi’yi bırakıp geleceğim, siz oturun dedi.</span></p>
<p class="calibre2"><span class="font1">Dışarı çıktıklarında kar serpeliyordu.</span></p>
<p class="calibre2"><span class="font1">— Tedirgin olacaksın, dedi Gündüz. Ben giderdim...</span></p>
<p class="calibre2"><span class="font1">— Yok Ağbi, dedi Şahin, arabanın kapısını açarken. Buyur!..</span></p>
<p class="calibre2"><span class="font1">Şoförün kullandığı değil bu. Yepyeni spor bir araba. Markalarını da bilmem. Daha biner binmez ok gibi fırlattı arabayı. Ana caddeye çıkınca da bir sürü aracı sollayarak uçar gibi gitmeğe başladılar.</span></p>
<p class="calibre2"><span class="font1">— Neydi Ağbi, benimle konuşmak istediğin?</span></p>
<p class="calibre2"><span class="font1">Duraladı Gündüz. Ne diyeyim buna? Daha önce söylenecek öyle çok şey var ki!</span></p>
<p class="calibre2"><span class="font1">— Biz bir film yapıyoruz, dedi.</span></p>
<p class="calibre2"><span class="font1">Gözleri ilerde, duymamış gibiydi Şahin. Bir anlık sessizliği gene o bozdu!.</span></p>
<p class="calibre2"><span class="font1">— Refik’lerle...</span></p>
<p class="calibre2"><span class="font1">— Evet, Refik’lerle...</span></p>
<p class="calibre2"><span class="font1">— Ortaklık kuruyorlar...</span></p>
<p class="calibre2"><span class="font1">Şaşırmıştı Gündüz. Dönüp şöyle bir baktı; gözlerini ilerlerden ayırmadan bir gülümsemeyle, ak dişlerini aralayıver-mişti Şahin.</span></p>
<p class="calibre2"><span class="font1">— Biliyorsun!..</span></p>
<p class="calibre2"><span class="font1">— ilâç konusu...</span></p>
<p class="calibre2"><span class="font1">Onu da biliyor!. Gülümsemesi bütün yüzüne yayılmış, kara bıyıkları altındaki parlak ak dişleri ışıl ışıl diziliver-mişti gene. Aynı sıcak gülüşle dönüp baktı,</span></p>
<p class="calibre2"><span class="font1">— Bu piyasada saklı hiç bir şey yoktur Ağbi, dedi. Bu akşamki şu buluşmamız bile şimdi yazıhanelerdedir!..</span></p>
<p class="calibre2"><span class="font1">— Ne isteyeceğimi de biliyorsun öyleyse!.</span></p>
<p class="calibre2"><span class="font1">Gülmesini bekledi. Gülmedi Şahin. Bir suskunluktan</span></p>
<p class="calibre2"><span class="font1">sonra,</span></p>
<p class="calibre2"><span class="font1">— Şehmuz’la konuşurum, dedi. O sizi arar! Adana’da; bugünlerde gelecek.</span></p>
<p class="calibre2"><span class="font1">Şehmuz mu? Ad yabancı gelmiyordu kulağına Gündüz’ün,</span></p>
<p class="calibre2"><span class="font1">— Tamdımzdı. Hani bir gün size geldikti.</span></p>
<p class="calibre2"><span class="font1">Anımsamıştı. Şu ağzım açmaya üşenen yumuk gözlü oğlan!.</span></p>
<p class="calibre2"><span class="font1">— Konuşmaya başladı mı o?</span></p>
<p class="calibre2"><span class="font1">Şahin güldü gene,</span></p>
<p class="calibre2"><span class="font1">— Konuşmaz Ağbi o, iş yapar, dedi. Adana ondan soruluyor şimdi!..</span></p>
<p class="calibre2"><span class="font1">Bütün sözler söylenip bitmiş gibi, sessizlik çöküverdi gene. Yollan yutuveren sinsi motor sesi vardı sadece. Tarabya’ya dönen yol kavşağına varmışlardı. Şu yokuşu indik mi yol bitecek. Oysa neler söylemem gerekli şu adama!.. Ne söyleyeceğim?</span></p>
<p class="calibre2"><span class="font1">— Kaygılanm var Şahin, dedi birden. Büyük kaygılarım var senin için.</span></p>
<p class="calibre2"><span class="font1">Sessizlik birden daha da ağırlaşmıştı. Tartışınz, bir daha da konuşmayız gerekirse!.</span></p>
<p class="calibre2"><span class="font1">— Biliyorum Ağbi, dedi Şahin yavaşçau</span></p>
<p class="calibre2"><span class="font1">Küçük bir aradan sonra ekledi,</span></p>
<p class="calibre2"><span class="font1">— Ne yaptığımı da biliyorum!..</span></p>
<p class="calibre2"><span class="font1">Ee, bana halt etmek mi düşüyor? İyi. Gene de söyleyeceğim ben.</span></p>
<p class="calibre2"><span class="font1">— Belli, kendine çok güveniyorsun!. Kuşku duymak yararlıdır bazı...</span></p>
<p class="calibre2"><span class="font1">Gerildi sessizlik. Evecen bekliyordu. Haydi, saldırı sırası sende! Sessiz Şahin’in kayıp giden asfalttaydı gözleri. Biliyorum, umursamıyorsun oğlum. Ne yapalım ki susamam ben. Susmayı hiç bir gün yakıştıramadım kendime...</span></p>
<p class="calibre2"><span class="font1">— Çok var birbirimizi görmüyoruz, dedi. Ülke öyle karışık ki... Bu siyasal kargaşada doğru çizgide yürümek çok önemli, hem de çok güç... Sinemada düşler var bir de...</span></p>
<p class="calibre2"><span class="font1">— Düş müş değil Ağbi, dedi birden.</span></p>
<p class="calibre2"><span class="font1">Sustu. Sesinde sinirlilik değil, güven vardı. Kesindi yargısı. Başka?</span></p>
<p class="calibre2"><span class="font1">— Bugün silâhı alıp çıksam yüzbinler var peşimde!..</span></p>
<p class="calibre2"><span class="font1">Gülecekti. Dönüp baktı, nasıl söyliyebiliyor diye? Şaka</span></p>
<p class="calibre2"><span class="font1">yapmıyor. Dönüp çocuksu bir gülüşle baktı Şahin de,</span></p>
<p class="calibre2"><span class="font1">— Şaka etmiyorum Ağbi, dedi.</span></p>
<p class="calibre2"><span class="font1">— Filmde mi?..</span></p>
<p class="calibre2"><span class="font1">Gözleri gene ilerde, gülüşü bütün yüzüne yayılmıştı.</span></p>
<p class="calibre2"><span class="font1">— Yok Ağbi, Türkiye’de dedi.</span></p>
<p class="calibre2"><span class="font1">Nasıl da güvenli, hem de alçak gönüllü bir tonda söylüyor!. Ne denir bu adama?.</span></p>
<p class="calibre2"><span class="font1">— Silâhla oynanacak gün değil oğlum, dedi Gündüz, gizliyemediği bir sinirlilikle.    '</span></p>
<p class="calibre2"><span class="font1">Kendini tutmağa çalışıyordu.</span></p>
<p class="calibre2"><span class="font1">— Silâhlı serüvene kışkırtıyorlar, dedi. Kimlerin parmağı var belli... Ülkeyi çıkmaza itiyorlar... Tepeden inerek bir yere varılmaz. Bugün beğenmediğimiz haklara göz dikildi oğlum!.. Keskin devrimci aldatmacalarla, tuz buz edip alacaklar elimizden. Bu işlerin oyuna, şakaya gelir yanı yok...</span></p>
<p class="calibre2"><span class="font1">Sustu. Dönüp şöyle bir baktı Şahin’e, hiç bir tepki izi yoktu yüzünde. Duymamış!. Dönemeci kıvrılıp arabayı lokantaların önüne sürmekten başka düşündüğü yok, belli ki!.. Kar da yağacaksa yağsa... Minik minik uçuşup duruyor.</span></p>
<p class="calibre2"><span class="font1">— Burası mıydı Ağbi?</span></p>
<p class="calibre2"><span class="font1">— Şu ağacın orda dur istersen...</span></p>
<p class="calibre2"><span class="font1">Arabayı bağlayıp Gündüz’e döndü Şahin. Bıyıklar altında dizili ak dişler, esmer yüzünde ışıyıverdi gene, durup baktı bir an,</span></p>
<p class="calibre2"><span class="font1">— Tamam Ağbi, dedi yusyumuşak bir sesle. Söyliye-ceklerini de biliyorum. Kırma kalbimi!. îyi şeyler yapacağız, göreceksin...</span></p>
<p class="calibre2"><span class="font1">Nasıl sıcak gülümsüyor bu adam. Sevgi gözlerinin bebeğinde. Bir süre baktı Gündüz de, umarsız bir gülümsemenin pörsüttüğü sinirlilikler,</span></p>
<p class="calibre2"><span class="font1">— îyi, dedi. Hadi bakalım!..</span></p>
<p class="calibre2"><span class="font1">Dönüp çıktı arabadan. Şahin de çıkmıştı. Serpeleyen kar altında karşıya geçmek için bakınan Gündüz’ün yolunda durup elini uzattı. El sıkışmaya kalmadan boynuna sarıldı.</span></p>
<p class="calibre2"><span class="font1">Sımsıcak kucakladı. Gündüz de duygulanmıştı. Bu kaynayan yüreği, bitirecek bu oğlanı.</span></p>
<p class="calibre2"><span class="font1">— Sağol, dedi. Başarılar...</span></p>
<p class="calibre2"><span class="font1">— îş için kaygılanma Ağbi, dedi. Şehmuz tamamdır. Dönüşte ararım ben de...</span></p>
<p class="calibre2"><span class="font1">—■ Sağol!. iyi akşamlar...</span></p>
<p class="calibre2"><span class="font1">— iyi eğlenceler Ağbi...</span></p>
<p class="calibre2"><span class="font1">Uşümüştü, koşturarak geçti karşıya, lokantaya daldı. Yolüstü geniş pencerenin önündeki büyük bir masada oturanların gözü kapıya dönmüştü, ilk Turgut kalktı. Şehit Niyazi, Nevzat, Kanlan. Gençten birileri, kızlı oğlanlı. Gündüz masaya yaklaşınca gençler, erkekler ayaktaydılar. El sıkışmalar, tanıştırmalar...</span></p>
<p class="calibre2"><span class="font1">— Gelmeyeceksin sandık!.</span></p>
<p class="calibre2"><span class="font1">Turgut’a döndü,</span></p>
<p class="calibre2"><span class="font1">— Bağışlayın dedi. Bir takıntı oldu da -.</span></p>
<p class="calibre2"><span class="font1">— Gördük, dedi Turgut!. Şahin Doğu’ymuş o, değil mi? Çocuklar hemen tanıdı...</span></p>
<p class="calibre2"><span class="font1">— Evet, dedi. Bir konu vardı, onu konuşmamız gerekiyordu. ..</span></p>
<p class="calibre2"><span class="font1">— Neymiş bu önemli konu, biz de öğrenelim bakalım!..</span></p>
<p class="calibre2"><span class="font1">Kâğıtçı Turgut, bütün masa adına soruyordu, senli benli! Şahin Doğu’ya bu ilgi, bana değil-. ■ Saygınlık kazandık oğlanla görülünce. Alın öyleyse!.</span></p>
<p class="calibre2"><span class="font1">— Desteğim istedim Şahin’in, dedi. Bir ortaklık oluşturuyoruz. iyi şeyler yapmak istiyoruz sinemada.--</span></p>
<p class="calibre2"><span class="font1">Saygılı bir sessizlikde gözler iyice üstüne dönmüştü Gündüz’ün.</span></p>
<p class="calibre2"><span class="font1">— Şahin Doğu mu oynayacak?..</span></p>
<p class="calibre2"><span class="font1">Cengiz’di, Niyazi’nin cin bakışlı oğluydu soran.</span></p>
<p class="calibre2"><span class="font1">— ilk filmde hayır, dedi, ilerde olabilir. Gücünü «Yıldız» dan almayan bir sinema düşünüyoruz, içeriğinden, sinema gücünden alan..</span></p>
<p class="calibre2"><span class="font1">Susup cin bakışlı oğlam yokladı göz ucuyla, tamam!. Yaman pazarlamacı olmuşum ben!. Refik duysa!. Duyarsa duysun; onun reklâmım yapıyoruz!.</span></p>
<p class="calibre2"><span class="font1">Cengiz’in gözleri parlamıştı,</span></p>
<p class="calibre2"><span class="font1">— Sinema o, dedi. Asıl sinema o!.</span></p>
<p class="calibre2"><span class="font1">Konuşmaları bu yörüngeden ayrılmadı artık. Cengiz mastırını yapmış, bu yemeği onun için vermiş babası da. İlk karısından olan bu oğlana karşı ilgisini sürekli tanıtlama çabasında olduğunu daha önceki buluşmalarındaki sözlerinden de sezinlemişti Gündüz. Oğlunu, şimdi bir mimarla evli olan annesinden kendine daha yakın tutmak için mi yapıyordu? İkinci karısıyla ilişkileri de pek parlak görünmüyordu. ikisi de birbirini küçümsüyor snnki. Kan biraz da, günahı başına, Niyazi’yi arkadan vurup şehit etmiş gibi!..</span></p>
<p class="calibre2"><span class="font1">— Bizim Cengiz de sinema delisi, dedi Niyazi...</span></p>
<p class="calibre2"><span class="font1">Oğluna döndü,</span></p>
<p class="calibre2"><span class="font1">— Birlikte çalış işte, dedi. Sinema diyorsun...</span></p>
<p class="calibre2"><span class="font1">Ne de çabuk gelişiverdi her şey. Şahin’ciğim sen çok yaşa!. Hemen de bütün gece boyu sinemadan söz edildi. Çoğu, oyuncularla ilgili. Çeşitli sorular soruyorlardı Gündüz’e. Odak gene Şahin Doğu’ydu. Bir ara kâğıtçı Turgut da katılmaya kalkıştı oluşacak ortaklığa.</span></p>
<p class="calibre2"><span class="font1">— Senin işin mi yok oğlum? Dedi Şehit Niyazi. Bırak gençler yapsın.</span></p>
<p class="calibre2"><span class="font1">Döndü ötekilere,</span></p>
<p class="calibre2"><span class="font1">— Zoru artistlerle onun, dedi. Sinema minema değil. Güzel kadınlar, kızlar...</span></p>
<p class="calibre2"><span class="font1">Gülüşmeler, takılmalarla gelişen söyleşi sonunda, yeni oTtaklığa Cengiz’in girmesinin uygun olacağı sonucuna varıldı! Para konusunu da «Bir şey yaparız!.» diye bağlamıştı Şehit Niyazi. Yerli sinemaya karşı zaman zaman aydın özentili kasılmaları, duygulu bir genç görünen Cengiz’in bu işten duyduğu sevinci örtmesine yetmiyordu. Asıl sallantıda olan Gündüz’dü. iyi mi ediyordu, kötü mü? Nedir, ne değildir, bu Şehit’in oğlu? Bırak artık bayat kuruntulan!.. Bir çekiciliği var ki sinemanın kimler koşmuyor!.. Adam tiyatrocu, hem de genel müdürlük peşinde; gelir gelmez bütün Yeşilçam' ın diline düştü. Uyanık bir yapımcının yamna girmiş, tam köpeği olmuş herifin; en aşağılayıcı, ağza alınmaz sövüp saymalarını gık demeden yalayıp yutuyormuş. Adı ilericiye de çıktığı için duydukça içi bulanıyordu Gündüz’ün. Yapımcıdan korkusuna, Sinemacılar Yürüyüşü’ne katılmadı diye nasıl bozuluyordu Serdar da... O tatlı kekeme ağzıyla, onur derisini yüzüp almışlar dedi bir gün. O yüzden ha-ha-ha-haş-lakmış suratı!. Sinema bu; haşlak suratlısı da gelecek, Şehit Niyazi’nin oğlu da--. Kimin ne bok olduğu belli mi bu ülkede? Peki, Refik ne diyecek? Sorun o işte... İstemezse olmaz çok çok, ne yapalım?.. Gene de kendini suçluyor gibiydi, havaya kapılıp tezelden bağlantıya kalkıştığı için... Geç saatte Nevzat’ın arabasıyla dönüyorlardı; ağzından cımbızla söz çıkan Nevzat, davayı sordu nasıl gidiyor diye. Avukatın kaygılarından söz etti Gündüz, öteki sanıkların çekip dışarı gittiklerini de söyleyince,</span></p>
<p class="calibre2"><span class="font1">— Sen de git, dedi Nevzat.</span></p>
<p class="calibre2"><span class="font1">— Pasaport verirler mi bana?</span></p>
<p class="calibre2"><span class="font1">— Bu kadar aflar çıktı... Bir başvur...</span></p>
<p class="calibre2"><span class="font1">Nerden şimdi bu? Söz kıtlığında asmaları budayalım!.. Tek engel de pasaport sanki. Alsam neyle gideceğim? Gittim; ceza yesem dönmeyecek miyim? Oralarda ne yaparım?.. Bilinçaltı özlemler depreşmişti gene de. Başka ülkeler görüp insanlar tanımanın, kitapları, resimleri, filmleri aşan çekiciliğine dayanamadı, bir süre kaptırdı kendini, düşler kurmaya başladı. O kadar dost, tanıdık, yakın var dışarlarda. • • Kimbilir, nerdedirler, ne yaparlar? Yaşam öyle parçalıyor ki bizi!.. Bir döküntü söz, alabildiğine açık alanlara çekip sürüklüyor insanı. Hem de şu adamın sözü... Nevzat, Taksim’e inerken, Elmadağı’ na doğru sokağın başında bıraktı Gündüz’ü. Çoktandır gecenin bu geç saati dönmemişti. Issızdı sokak. Aydınlık da sayılmazdı, ikinci köşeyi dönüp de evin sokağına sapınca bakındı. Aşağıda, birden beliren birileri yokuş yukarı çabuk çabuk çıkıyorlardı. Adımlarını evecenlikle açtı eve doğru. Kapıda anahtarı kilide sokarken dönüp yine baktı. Yoktu kimse. Bir yere mi sapiılar? Utandı birden. Ürküye kapıldık!. Tam kapıyı açmış giriyordu ki, bir ayak sesiyle bu kez gerçekten ürküye kapıldı. Sokağın üst başından —belki de peşi sıra!— gelen biri karşı kaldırımda ağır ağır iniyordu aşağı doğru, içeri girip durdu kapı içinde, baktı. Başı önünde, kılıksız bir oğlandı gelen. O da dönüp şöyle bir kaçamak baktı Gündüz’e. Başım yine önüne çevirdi, yürüyüp indi ağır ağır, sokağın alt başındaki köşeyi dönüp kayboldu. Sanki gördüğüm bir yüz!.. Şimdi bile doğru dürüst görmedin ki... Korkutucu uyanlar olmasa sokaktan geçen bir oğlan işte!.. O gece, daha sonraki günler, geceler, kimi kuşkuyla, kimi kuşkusundan biraz da utanarak ammsayıp duruyordu olayı. Ne kadar unutup çalışmaya verse kendini, sinsi sinsi önüne bakarak karşı kaldırımda yürüyen kılıksız oğlan, şıp diye gözünün önünde beliriyordu. Lâdes tutuştuk, hep «aklımda»!.. Devrimci, çevresiyle lâdesli yaşayacak; unut da bak nasıl yuttururlar zokayı!.. Pervin’i özlemişti. Bir kaç gün diretti, aradı sonunda. Telefonda tanımadığı bir adamın sesi, beklemesini söyledi. Doktor’un sesi değil. Epeyi de bekledi. Gelen Pervin de çekingen konuşmuştu. Belli ki yanında birisi var. Gündüz’ü arayacağım söyleyip kapattı. Madam’ın evde olmadığı bir gün kapı çalınınca sevinçle hop etti yüreği. Açınca şaşırdı, Emine’yle Refik’ti. Sevinçliydiler. Yazıhaneyi tutup döşemişler bile. Orası değilmiş, yeni bir yermiş bu. Hele Emine, hiç görmediği biçimde, sevinçten uçuyor gibiydi.</span></p>
<p class="calibre2"><span class="font1">— Artık iş başı, Gündüz Ağbi diyordu... Eve kapanmak yok. Yazıhanemiz var!..</span></p>
<p class="calibre2"><span class="font1">Çeviriye de yardım önerdi. Gerekirse, temize çekmek, daktilo etmekte seve seve yardımcı olacaktı. Ha, Adana’lı Şeh-muz aramış Refik, tamammış o iş.</span></p>
<p class="calibre2"><span class="font1">— Senaryo, Ağbi, diyordu Refik de...</span></p>
<p class="calibre2"><span class="font1">Niyazi’nin oğlu Cengiz’den, gerekirse ortak olmayı istediklerinden söz etti Gündüz. Onu da iyi karşıladılar. Refik telefonunu aldı Niyazi’nin. Fuat’la kararlaştırmışlar, ilk film ilâç konusuymuş. Gündüz Ağbi de istiyor demiş Fuat. Birden saldınya uğramış gibi serseme dönmüştü...</span></p>
<p class="calibre2"><span class="font1">— îlâç konusu güzel de, çok sıkı çalışmak gerek çocuklar, dedi. Aceleye gelmemeli...</span></p>
<p class="calibre2"><span class="font1">— Hiç bir şey aceleye gelmeyecek Ağbi, dedi Refik. Gön-lümüzce yapacağız... Göreceksin!..</span></p>
<p class="calibre2"><span class="font1">Hay Allah, şu oğlana bak, nerelerde? Asıl, şu domuz kıza bak sen!.. Ne kız, ne oğlan; yaşamın doğurgan diyalektiği oğlum. Bizim lâz Sefer ne derdi hep o büyük tutuklamada. «Tasalanmayasuz, kökü suyadur bu işin!..» Emine’yle, Refik gittiklerinde bir süre toparlanamadı gibi. Haftaya cuma, öğleden sonra yazıhanede toplanacaklardı filmin ilk konuşması için. Haftaya Cuma’ya takılmıştı kafası. Anımsadı. Onye-di’si. Duruşmamız var o gün. Söz verdim Seniye’ye. Daha önce de ara, konuşalım demişti. Ne konuşacağız? Pervin’le bile konuşamadık!.. O gün akşam üstü eve dönen Madam’ın hemen ardından yorgun argın Pervin de geldi. Madam açmıştı kapıyı. Gene çıkıyormuş o da. Yukarı kadar getirdi Pervin’i.</span></p>
<p class="calibre2"><span class="font1">— Bir isteğiniz vardır? Ben gidoorum, dedi. Kaza geçirmişler babasıylan; kolu kırılmıştır Yetvart’ın. Yarın sabah Yedikule Sürpagaop’a...</span></p>
<p class="calibre2"><span class="font1">Öyküyü tamamlamadan çıkmadı. Pervin’in kalmasını yadırgar da görünmemişti. Aşağıda kapının kapanma sesiyle çekingen kaldılar gene de. Ah Madam, seni bile anlamak ne güç!. Yalnız istekle değil özlemle de sarıldı Pervin’e. Bir saat kadar sonra birlikte çıktıklarında durulmuş gibiydi. Günlerin üstüne yığdıklarının altından başka nasıl kalkabilirdim?.. Kendini bu kıza bağlayan şeyin ağırlığı çökmüştü şimdi de. Nasıl sımsıcaktı sevişirken. Telefona çıkan adam, Doktor’un Amerika’dan gelen oğluymuş. Büyük uzmanmış radyoterapide. Orayı yeni aygıtlarla donatıyormuş.. Bu kızdan başladı belki de!.. Ne kötü yüreklisin!.. Sor, kuşkuluysan!. O da sorarsa?.. Suçluluk duyunca denge kurmaya çalışıyor insan! İlle haklı olacağız!.. Yemeğe gelmedi Pervin,</span></p>
<p class="calibre2"><span class="font1">— İnan ki ölü gibi yorgunum, dedi. Gidip yatmaktan başka hiç bir istek yok içimde. Işın yiyorum, belki ondan...</span></p>
<p class="calibre2"><span class="font1">Taksim’de ayrıldıklarında, avucunun içine bıraktığı küçük ellerindeki sevecen ısı, bal rengi gözlerindeki yorgun gülücük, yüreğine batmış diken gibiydi Gündüz’ün. Ben bu yalan ilişkilerin adamı mıyım? Canı bir şey yemek istemiyordu onun da. Tünel’e kadar yürüyüp döndü. Ayaküstü bir portakal suyu içti Taksim’de, sandviçi bitiremedi. Eve girerken, o geceki kılıksız oğlanı anımsadı birden. Niye hiç bu konulardan söz etmedim Pervin’e? Cuma günü avukatına açarsın!..</span></p>
<p class="calibre2"><span class="font1">Tamirci komşumuzla, sinemacı kardeşlerimizin yetiştirdiklerini mi? Karşı kaldırımdan kılıksız bir oğlan geçiyordu gecenin bir vakti; yan yan baktı bana!.. Ama, böyle götürüyorlar adamı... Beni de götürürlerse... En çok kim üzülür acaba? Bırak başkalarını da sen üzülmeğe bak önce!. Şu anda kapı çalınsa da açsam, içerde delik deşik edebilirler beni... Ne yapabilirim? Hiç. Otur da çalışmana bak! Cuma sabahı on’a beş kala Adliye’de heyecanla bekler buldu Seniye’yi. Baş yargıç hastaymış; başka bir yargıçla duruşma yapılıyormuş. Sinirli, biraz da üzülmüş gibiydi Seniye, niyeyse? .. Yargıç sorarsa, «Bu konuşmayı siz mi yazıp verdiniz, ya da söylediniz; diye, «Hayır» desinmiş Gündüz. «Konuşmamın değiştirilmiş biçimi» desinmiş. Hakaret anlamı verilen sıfatlar Gündüz’den izinsiz, sonradan eklenmiş olacakmış, böylece de... Paçamızı kurtaracağız. Pek aklı yatmamıştı. Tartışmaya da olanak yoktu orda. Biraz sonra duruşmaya alındılar. Seniye bilirkişi için bazı isteklerde bulundu mahkemeden. Müvekkilinin suçlama konusu sözcükleri kullanmadığını, bunların sonradan eklendiğini, aslında o sözcüklerin de hakaret taşımadığım biraz da fazla heyecanla söyledi. Yargıç tutanaklara geçirtti. Gündüz’e bir şey sormadılar, öteki sanıkların soruşturması için bilmem nereye ne yazılmasına deyip duruşmayı baştan savar gibi ertelediler. Üç beş dakika içinde olup bitmişti her-şey. Koridora çıktıklarında heyecanını daha bastıramamış gibiydi Seniye. Gülmeğe çalıştı,</span></p>
</body>
</html>
