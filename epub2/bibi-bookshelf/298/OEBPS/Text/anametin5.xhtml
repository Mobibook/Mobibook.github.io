<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre6"><span class="calibre10">IV.</span></h2>
<p class="calibre2"><span class="font1">O geceki çalışma iyi bir başlangıç gibi gelmedi Gündüz’e. Pek verimli de olmadı. Yemek uzadı. Odaya geçtiklerinde gece yansıydı nerdeyse. Refik sayıklamaya başlamıştı. Bir kaç kez gidip yüzüne su vurdu muslukta. Dün gece de uyumamış. Kalkmak istediklerinde bırakmıyordu da. Hep böyle çalışırlarmış. Yarın gece, ya da öteki geceler başka türlü olacak değilmiş ki... Rakının da etkisi vardı bu ağırlıkta belki. Refik’in saatler ilerledikçe, her şeyi gülerek anlatması da rakıdan mıydı? Üstündeki gerginliği atabilse, aslında tatlı çocuk. Kız kardeşine de, Pervin’e de tepeden bakar, ötesi, kızar gibi. Aralarında bir şey var belki, ilişkilerindeki ayrın-</span></p>
<p class="calibre2"><span class="font1">Ulan hemen öğrenecek değiliz ya, Pervin, ilginç bir kadına benziyor. Belki Refik’le de ilişkileri var da... îki kız da çekingen Refik’e karşı. Gündüz de sayıklamağa başlayınca, artık sinemacısınız Ağbi, demişti Refik. En çok kullandığı söz de Ağbi. Epey şey biriktirmiş, boş görünmüyor. Saygı değer bir sinema pratiği var belli ki. Yalnız, kafası şemalarla dolu. öyküyü tartışarak geliştirip uyarlamaya çalışırlarken, kalıplarla dikiliveriyordu hemen. îlle de bu yoldan geçip şu sonuca varacak. Dışarısı sinemanın yasak bölgesi! îşi insanlar^ la değil de, yazgıları çizilmiş, tanıdık insan resimleriyle... Ben de mi böyle olacağım? Kendini kollamayıp da batarsan sen de olursun doğal ki... Sinemacı oldun artık... Kollayacağız! Şahin de hemen hiç konuşmuyor, dinliyor hep: Bir iki yerde karıştı, bayağı da iyi şeyler söyledi ya, gene de gözlemci daha çok. Evden çıktıklarında sabahın dördüydü. Oysa o saatte bir yerlere götürecekti Gündüz’ü Şahin. îşkembe çorbası içip ordan da Boğaz’da... Genç olmadığıma inandırmak gerekecek bunları önce. Diretmesem tamamdır. îşten güçten de oluruz, sağlıktan da. Ertesi gün güç yetişmişti gazeteye. Bütün gün de uykulu çalıştı. O akşam atladılar; ertesi gün cumartesiydi, Gündüz’ün izin günü, sabahtan oturup bir kaptıracaklardı, Refik’in deyimiyle. Ne tatlı söylüyordu... Bir kaptırırız Ağbi... Hepsi güzel de, biz bu çocukla biraz güç anlaşacağız. Yalnız Yeşilçam alışkanlıklannın getirdiği bir diretme değil, düşünce yapısında bir karşıtlık, örtbas etmeğe çabaladıkça sırıtan bir tedirginliği var. ön yargıların baskısından kurtulamıyor mu demeli?... Kötü yollara sürüklemeyeceğimize inandıramazsak olmayacak! Kulağına kar suyu kaçtı mı, uğraş dur artık, öyle değil de böyle diye... Bereket Şahin var yanımızda. Olmazsa olmaz sonunda, ne yapayım? Onu da pek kolay diyemiyordu. Saffet Bey’le konuş-malan umutlar vermişti. Bu oğlanla anlaşamazsak, gider derim adama ki... Ne dersin? Bir şey de denmez ya. Daha bir merhabamız var. Bu oğlana da çok güvenli herif, öyle olmasa niye bizi birlikte çalışmaya koşsun? Belki de denetim için seçti bu oğlanı. Filmi de bu mu yönetecek? Niye açıklamıyor? Bana söylemeyi uygun bulmadılar belki. Niye? Ne bileyim niye? Şahin’Ic konuşmalı bu konulan da... O bir şeyler biliyordur... önümüzdeki sorun, bu Refik’le çalışıp iyi bir şey koymak ortaya. Onun da, benim de çıkarımıza bu. Oğlan da namusluysa, ki niye namussuz olsun, tertemiz çocuk, ukalâlıkları olacak doğal ki, genç; bu işi olumsuza saptırmamak bana düşer... Bu sonuca varınca içine su serpildi. Refik’in olumlu yanlarını anımsıyordu artık. Kitaplığı, okuma tutkusu; müzik, edebiyat, sanatseverliği. Derinliği yokmuş, modaya uygunmuş; olsun. Derinleşir. Çok genç; gözlerini bir açtı mı, senin göremeyeceklerini görür. Keşke hep böyle olsa Ye-şilçam’dakiler... Daha pek kimseyi de tanımadım ya... Yakınımız, tamam; Şahin’in derinliği ne? Hiç Kafka okumamış; ötekinin özentisinden daha mı iyi bu? Düşünsel, sanatsal konulara eğilimi özenti de olsa, alışveriş olanağı var demektir o kişiyle, özentiyle başlamayan kaç kişi?.. Yeni bir yola çıkıyoruz, bu adamlar da en kötüleri değil; var olanın en iyisi belki de. Doğrusu da böyle almak. Refik şu Nihat’a benzemiyor mu? Merdivenlerden iniyordu Nihat da. Dönüp baktı,</span></p>
<p class="calibre2"><span class="font1">— Boş musun Gündüz Ağbi? Dedi..</span></p>
<p class="calibre2"><span class="font1">Güldü Gündüz,</span></p>
<p class="calibre2"><span class="font1">— Uykusuzum sadece, dedi.</span></p>
<p class="calibre2"><span class="font1">— Dün gece iki saat uyudum ben de, dedi Nihat. Çocuklarla buluşacağız şurda, dergi için. Çok kalmayız... Gelirseniz sevinirler... Tanışmak istiyorlar sizinle...</span></p>
<p class="calibre2"><span class="font1">Derginin yönetim yeri arka sokaktaki bir han odasındaydı. Nasıl da birbirinin tıpkısı olagelir bu gençlik sanat, edebiyat dergileri. Merdivenlerden dördüncü kata tırmamştan, şu perdesiz pencereli odanın bir iki sandalya, bir masa, bir kaç kitap görüntüsüne, üç beş delikanlının koşup yürek dolusu tartışmalarına kadar her şey, yirmi yıl öncelerde bizim gençlik dergilerindeki ilkel evecenliğimizin yinelenmesi. Dergiyi sırtına yüklenmiş, masada oturan uzun boylu, sessiz ozan, Fransa’da son çıkan bilmem kimin eleştirilerini çevirince ortalığın karışacağı savında kasıntılı genç, varlıklı ailesinden para çekti mi derginin durumunun düzeleceği umulan can çocuk, üç bini bulmayan baskı, başa dert olmuş iadeler, para alınamayan dağıtıcı, hepsi yerli yerinde! Bize üstünlükleri, kirayı depo yaptığı yandaki büyük odayla birlikte avukat ağbisi ödüyormuş birinin. Bu dergi batmaz!. Gündüz’ün şiirini sevmiş ozan. Yaşanmışlık varmış. Yazı kurulunda okunmuş, hepsi sevmiş ya, ozanın sevmesi önemli!. Başka yazılarını bekliyorlarmış. Şimdilik telif ücreti ödeyemiyorlarmışJ Vah, durumum ne olacak şimdi?.. Kitap yayınlarına başlamayı da düşünüyorlarmış. Bu iyi işte... Benim şiirleri de basarlar mı? Bir şey demedi Gündüz. Bir yayınevinin bir yazara ettiklerinden söz açtı birisi. Kızgın sözcükler doldurdu odayı. Uzayacaktı ki, kapı açıldı, kumral, orta boylu, gözlüklü bir genç girdi içeri. Hepsi sevinerek kalktı, kucaklaşıp öpüştüler. Tanıttılar, Melih’miş adı. öykücüymüş. Bir sinema kulübünün kuruculanndanmış; yöneticisi de oluyormuş... Film gösterileri için yeni bir salon ayarlamışlar, ilk onu muştuladı gelen genç. Bilmem kaçyüzbin liraya tutmuşlar. Sayı öyle büyük göründü ki Gündüz’e... Yoo, doğru söylüyor. Anımsadı; kuruluşuna basın da yer vermişti bu kulübün; büyük holdingci bir aileden sinemasever birinin adı da kurucular arasındaydı. Varlıklı, kalburüstü sanatsever bayanlar, baylar, seçkin aydınlar, yazar çizerler üyesiydiler kulübün. Salon tutmak sorun olur mu? Genç de belli ki sürekli sinema yaşıyor. Hem de iyi yetişmiş; sinemanın ünlü ustaları, temel yapıtları dilinden düşmüyor. Eisenstein’den girip Trufault’dan çıkıyor. Hepsini getirip göstereceklermiş. Sevindi Gündüz,</span></p>
<p class="calibre2"><span class="font1">— Ben de görmek isterim, dedi. Adlarını biliyoruz sadece...</span></p>
<p class="calibre2"><span class="font1">Konu iyiden iyiye sinemaya dökülmüştü. Daha çok Melih konuşuyordu. Bir görev yaptıkları inancındaydı bu kulüpte. Yerli sinema pisliğini süpürüp atmak, yerine gerçek sinema sanatım oturtmaktı amaç! Sırası düştü mü pis herifler diye söz ediyordu yerli film yapanlardan. İçinde bir ezilme duydu Gündüz. Aşağılanma... Sana ne oluyor? iyi ki kimseye sözünü etmedim daha. Yol yakınken bırakıver!.. İç cebindeki üç bin lira ağırlaştı birden. Savunmak geldi içinden, neyi savunacağını bilemiyordu. Doğru dürüst kaç yerli film gördüm ki? Refik, Şahin, pis herifler mi? Bu da onlardan söz etmiyordur ya. Pek kimseyi ayırdığı da yok. Sen de giriyorsun bu tayfaya arlık!. Bir zamanlar, kavgası basına da yansımış, sansürün, gericilerin saldırısından güç kurtulmuş bir köy filmini anımsadı, ilericiler tutmuştu filmi. Melih’in bir duraksamasından yararlanıp,</span></p>
<p class="calibre2"><span class="font1">— Ara sıra iyi şeyler de çıkıyor dedi Gündüz.</span></p>
<p class="calibre2"><span class="font1">— örneğin?</span></p>
<p class="calibre2"><span class="font1">Anımsadığı filmin sözünü etti. Katıydı Melih.</span></p>
<p class="calibre2"><span class="font1">— Köylülerin arsa sorunlarıyla bir yere varılmaz, dedi.</span></p>
<p class="calibre2"><span class="font1">Filmi görmediği için bir şey diyemeden kaldı. Doğruluk</span></p>
<p class="calibre2"><span class="font1">da var bu sözde, yanlışlık da... Gibi görünüyor... Ezbere konuşamam ki... Konusunu iyi biliyor adam. Uyarıydı bu konuşma. Refik’le Melih arasında bana da düşen bir görev olmalı. Sinema gibi çok önemli bir olguya, doğru yaklaşımı bulmak gerek. Doğru hangi yanda, neyi tutacağız? Burası Türkiye, doğru iki yanda da olmaz çoğu kez! iki yandakiler iki yana çekiştirip dururlar; doğru da orta yerde sallanır kalır. Sinemada başka mı olacak? Kalkıp burdan bir filme gitmeli. Han odasındaki gençlerden ayrıldıktan sonra bir eksiklik duygusu oturdu içine. Yerli filmlere gitmem gerek. Melih’in kestirip atan yanıtı da sinirine dokunmağa başlamıştı. Köylülerin arsa sorunuyla... Niye varılmasın bir yere, öyle çok yere, yerlere varılır ki... Iş, sinema yapmasını bilmekte, ötesi, insanı tammakta, söylenecek şeyi, söyleyecek yeteneği olmakta... Deseydin ya... Filmi görmeden ne diyeyim?... Yuvarlak sözler olur, ne desen... Yerli filmlere karşı küçümseme, soğukluk vardı içinde. Göreyim derken bir alçak gönüllülük ediyordu sanki. Katlanacaktı! Bir bakıma öyle. Şu senaryo işi olmasa, yerli filme gitmek nerden gelecek aklıma? Yanlış olan da bu değil mi? Bilmiyorum. Yanlış, doğru; gideceğiz işte, inci Sinemasına taşınır dururuz artık Madam’la! Ka Madam seniyilen gider? Namuslu ayile kadım... Dolmuştan inip de sokağa girerken Mart ayındaki olayı anımsadı, gülmeğe başladı. Arka bahçeye bir sürü erkek kediyi toplayan bir dişi kediye kızmıştı Madam Annik. Bas bas bağırıyordu: Ka burası namuslu aile evidir; hiç utanmak kalmamıştır sende?.. Al yerli film! Ertesi sabah bir sinemada ilk gösterimi varmış Şahin’in oynadığı bir filmin. Buluştuklarında Refik, birlikte gitmelerini önerdi. Gündüz’ün sevinerek karşıladığı bu rastlantı çok şeye de kolaylık getirdi. Konuşmayı kahveleri verirken dinleyen Seniye, Refik’ten çekinmesinden olacak, bir şey diyemedi. Biraz sonra yukarı çıkan Pervin, dışar-da bir fiskostan sonra girip onların da gelmesinin bir sakıncası olup olmadığını sorunca o da çözümlendi. Ordan çıkınca da bayanlar hastaneye, Zühtü Bey’e gideceklermiş. Refik dün ordaymış, iyiymiş Zühtü Bey. Çenesi açılmış, yasak dinlemiyor, ona buna lâf atıyor, takılıyormuş. Arkadaşı olan doktora,</span></p>
<p class="calibre2"><span class="font1">— Senden önce gideceğimi mi sandın ibne?. Demiş...</span></p>
<p class="calibre2"><span class="font1">Bu sözleri kızlar dışarı çıkınca söyledi Refik. Ne terbiyeli çocuk bu. Zühtü Bey’in de ilginç bir kişiliği olmalı. Çıksa da tanışsak... Çabucak toparlanmalarına karşın, Beyoğlu’ndaki sinemaya gittiklerinde film başlıyordu. Karanlıkta her birini bir yere çekip oturttular. Şahin Gündüz’ü bırakmamıştı. Bereket daha jenerikte film mi koptu ne, ışıklar yandı gene. Refik’le Pervin hemen önlerindeki sıradaydılar. Sıra başında Seniye oturmuştu. Doğal ki Refik’le oturacak Pervin Hanım!.. Kalabalıktı sinema. Gündüz’ün hiç görmediği bir seyirci kitlesiydi. Sinemacılar, tanıdıkları, yakınları. Basından da gelirlermiş. Magazinlerden daha çok. Bakındı, tanıdığı kimse yoktu. Film başladı. Jeneriği de baştan aldılar. Hiç tanımadığı bir sürü ad. Şahin Doğu üçüncü yazılmıştı. Kimi adlara yalancıktan gösteri yapıp, alaylı alkış tutuyorlar, bazıları «Bravo» diye bağırıp dalga geçiyordu. Film başlayınca sesler kesildi, ara vermeden sonuna dek saygıyla izlendi. Kötüydü film. Bir Amerikan filminden almışlar. Çoğu yerler uymamış. Şahin içkici bir serseriyi oynuyordu. Gerçekten iyi oynuyordu. O uyduruk kişilikle etkilemişti salonu. Arkadan biri eğildi Şahin’e,</span></p>
<p class="calibre2"><span class="font1">— Helâl olsun Ağbi, diye fısıldadı. Yedin baş oyuncuyu...</span></p>
<p class="calibre2"><span class="font1">Işıkçı bir çocukmuş. Adını söyledi Şahin; o da kulağına</span></p>
<p class="calibre2"><span class="font1">eğildi Gündüz’ün,</span></p>
<p class="calibre2"><span class="font1">— Boş ver diye fısıldadı. Herkese yağ çeker böyle...</span></p>
<p class="calibre2"><span class="font1">Değildi. Genel kanıyı yansıtıyordu ışıkçı çocuk. Gerçek-</span></p>
<p class="calibre2"><span class="font1">Icn Ig vur bu oğlanda. Film bitince Şahin’in çevresine dolup kulluyunlur bayağı kalabalıktı. Başta da Temel. Gelip boynunu sarıldı, şapur şupur öptü yanaklarından,</span></p>
<p class="calibre2"><span class="font1">— Allahıma Ağbi dedi. Girip geçireceen ortalığı...</span></p>
<p class="calibre2"><span class="font1">Yalnız kendi kanısı değilmiş, işletmeciler varmış yanında, onlar da söylemişler. «A star is born!.» Bizde de böyle oluyor demek. Film bir şeye benzeseydi bari. Sinemadan çıktıkları ara sokakta Pervin’le, Seniye de kutladılar Şahin’i. Refik kızlan sepetleme yolundaydı ki Şahin bırakmadı,</span></p>
<p class="calibre2"><span class="font1">— Şurda bir yemek yiyelim Ağbi, dedi Refik’e. Aç açına yollamayalım...</span></p>
<p class="calibre2"><span class="font1">Aç değiliz, filân, mırın kınnlanna da kalkışmadı kızlar. Bekliyorlarmış! Hacı Salih lokantasına vardıklarında sinemadaki yüzler vardı bir çok masalarda. Şahin’i kutluyorlardı uzaktan yakından. Ardlarından Temel de yetişti. İçerdeki geniş masalardan biri boşalıyordu. Tanıdık garsonlar oraya götürdü gelenleri. Gündüz’ü başa aldılar. Temel duvarın dibinde Refik’e yakın oturmuş bir şeyler anlatıyordu alçak sesle. Gizlice gibi, öyle de evecenlikle anlatıyor ki... İşletme, makas sözcükleri... Seniye, Şahin’in verdiği yemek listesine göz atarken karşısındaki Pervin’in gülümser gibi baktığım gördü Gündüz. O da gülümsedi. Zorunluymuş gibi,</span></p>
<p class="calibre2"><span class="font1">— Nasıl buldunuz? Dedi...</span></p>
<p class="calibre2"><span class="font1">— Bilmem, dedi Pervin, kurnaz, biraz da alaylı bir gülümsemeyle. Siz nasıl buldunuz?</span></p>
<p class="calibre2"><span class="font1">— Film kötü,</span></p>
<p class="calibre2"><span class="font1">Hoşgörüden yoksun olmadığını tanıtlaması gerekliymiş</span></p>
<p class="calibre2"><span class="font1">gibi,</span></p>
<p class="calibre2"><span class="font1">— İyisi de nasıl yapılacak bilmem ki? Dedi...</span></p>
<p class="calibre2"><span class="font1">Sesi çevreye güvensizlik taşıyordu. Küçümseme belki, öyle demek istemedim oysa. Bir şeyler daha ekleyip, açıklık getirmeyi düşündü, vaz geçti. Neyi açıklayacağım? Niçin? Bu kadın da ilginç. O gece yemekteki konuşmalan geldi aklına. Bayağı akıllı sözler etmişti. Okuyor da. Adını saydığı kitapları gerçekten okuduysa, hele anladıysa, valla bravo yani!.. Cezaevi’ndeki alaylı beğeni bildirileri: Valla bravo ya-ı&gt;i!.. Garson dikilmişti. Yemekler söylendi. Gündüz maden suyu istedi.</span></p>
<p class="calibre2"><span class="font1">— Soğuk olmasın, dedi.</span></p>
<p class="calibre2"><span class="font1">Giderken garsona yineledi soğuk olmamasını. Üstelemesine bakıyordu Pervin.</span></p>
<p class="calibre2"><span class="font1">— Soğuk sevmiyorsunuz!? Dedi.</span></p>
<p class="calibre2"><span class="font1">Sırası; sıcak seviyorum deyip bak gözlerinin içine şunun!..</span></p>
<p class="calibre2"><span class="font1">— Kolluyorum dedi. Vaktiyle bir şeyler geçirdik...</span></p>
<p class="calibre2"><span class="font1">Niye böyle dedim? Ne bileyim ben?</span></p>
<p class="calibre2"><span class="font1">— Rakıya da buz koymadınız o akşam, dedi Pervin.</span></p>
<p class="calibre2"><span class="font1">Demek gözünden kaçmamış. Ne ilgi!.. Bir kadın bunu dedi mi boş bulunmuş da yakalanmış gibi gözlerini önüne indirmez mi? Öylece bakıyor bu.</span></p>
<p class="calibre2"><span class="font1">— Ne geçirmiştiniz?</span></p>
<p class="calibre2"><span class="font1">Ne mi geçirmiştim? Aydı Gündüz. Röntgenci ya bu, kendini doktor sayıyor! Güldü, işin alayında gibi.</span></p>
<p class="calibre2"><span class="font1">— Plorizi avec apanchman post pneumonikL Dedi.</span></p>
<p class="calibre2"><span class="font1">Pervin gülmedi. İlgisini belirtmek ister gibi ağır ağır başını salladı,</span></p>
<p class="calibre2"><span class="font1">— Geçmiş olsun, dedi. Gelin de bir scopi yapalım size.</span></p>
<p class="calibre2"><span class="font1">Ne diyeceğini bilemedi Gündüz. Gülecek gibi olup tutmuştu. Pervin ekledi hemen,</span></p>
<p class="calibre2"><span class="font1">— Gerekirse film de alırız...</span></p>
<p class="calibre2"><span class="font1">— Sağolun!</span></p>
<p class="calibre2"><span class="font1">Konuyu örtmek istiyor, toparlayamıyordu. Dediği hastalığı geçireli yirmi yıl olmuştu belki. Alay olsun diye söylerdi bu dizi dizi sözcüğü. Zatürre’den çevirmiş sulu zatülcenp.. Geçenlerde, kebapçıdaki pis boğazlığmdan sonra hafiften bağırsakları bozulmuş, midesinde ağrılar duymuştu. Soğuk içmemesi ondandı bir kaç gündür. Bunları mı anlatsaydım şimdi? İşin ucunu bırakıcılardan değildi Pervin. Çantasını açıp bir kart çıkardı. Telefon numaraları adres... Cumartesileri çalışmazmış Doktor. Savsaklamadan gelmesini istiyordu. Yardımcı olursa sevinecekti. Yani çıkar için yapmıyorum, diyor kızcağız. İyi ya, bir gideyim. Pazartesi, sabah on, olur mu? Oldu. Yemek daha çok Temel’in şaklabanlıklarıyla geçti. Bu film öyle iş yapacakmış allahıma... Ne kendi inanıyordu, ne dinleyenler... Yemekten sonra Seniye’yle Pervin hastaneye gittiler. Temel de ayrıldı; bir işi varmış. Kuru yemekle kurtulamazmış böyle Şahin; ıslatacaklarmış başarısını. Yemekleri Şahin ödemişti. Temel’in ardı sıra baktı Gündüz. Sevgi de duyulabilirdi bu oğlana, kuşku da. Girip çıkmadığı yer yok gibi herifin... Şahin’i de uyarsam mı? Uyaracak ne yapıyor ki Şahin? Eski alışkanlıklardan kurtul artık!. Sen ortalarda değilken çok şey değişmiş dışarlarda. Ben de değiştim. Daha da değişeceksin! Pervin’den de kuşkulansana! Ne var ki? Sana sokuluyor. Kimbilir belki de... Hiç aklıma gelmedi. Gelmez; o kadın değil mi? Çekiciliğine dayanamamıştır olsa olsa!. O kadar da manyamadık daha... Belli etmiyor ya, fıkırdayan bir yanı var o kadının. Niye olmasın, kadın değil mi? Refik’le ilişkili görünmüyor pek. Kafasındaki yeri ufaktan genişlemeğe başlamıştı Pervin’in. Yolda, eve gittiklerinde çalışma boyunca Refik’e bir şeyler sormak isteği dolanıp durdu içinde Pervin’le ilgili. Ne soracaksın? Röntgene gideceğini söylemen bile doğru değil! Akşama doğru çay molası vermişlerdi ki, Pervin’le, Seniye ellerinde kekler, çöreklerle geldiler. Zühtü Bey, çıkacağım diye tutturmuş. Makbuş önleye-biliyormuş ancak. «Bu deliyi bu acuze tutar» deyip odasına Makbuş için bir kanape koydurmuş arkadaşı Doktor bilmem kim... Ahsen Bey mi dediler? Kafasındaki karışıklığa karşın çalışmaları bugün daha verimli olmuştu Gündüz’lerin. Dışar-da düzenlenen çay masasında uzunca bir söyleşiye daldılar. Sanat, edebiyat, sinema sanatı, tiyatro derken şiirde kalındı. Seniye, Metin Eloğlu’nun şiirlerine bayılıyormuş! Çekingence söylediği bu söze ağbisi öyle kızgın bakıyordu ki, gülecekti Gündüz. Derdi nedir bu iki kardeşin? Kendi pek tanımıyor Eloğlu’nu, ona mı içerledi? Masadaki havadan mutluluk duymaya başlamıştı Gündüz. Biraz geçince Refik de yumuşar oldu! Hadi sen de Kafka’dan başla oğlum!.</span></p>
<p class="calibre2"><span class="font1">— Bize kendi şiirlerinizden okur musunuz Ağbi?</span></p>
<p class="calibre2"><span class="font1">Refik’in sözleriyle bir tuzağa düşürülecekmiş gibi dura-ladı Gündüz. Bu da nerden çıktı gibisine bakındı, gülümsemeye çalıştı. Hepsinin gözleri üstündeydi.</span></p>
<p class="calibre2"><span class="font1">— İnanmayacaksınız ama, dedi, hiç biri aklımda yok...</span></p>
<p class="calibre2"><span class="font1">Güldü.</span></p>
<p class="calibre2"><span class="font1">— önümüzdeki hafta dergide çıkacak, dedi. İsterseniz getiririm okursunuz...</span></p>
<p class="calibre2"><span class="font1">ötekiler de gülümsedi; konuyu atlamak için hemen aldı Gündüz, Ahmet Arif’ten, Hasretinden Prangalar Eskittim’-den söz açtı. Şahin çok seviyordu. Ahmet Arif’ten dizeler okumaya başladı. Gündüz’e döndü Pervin,</span></p>
<p class="calibre2"><span class="font1">— Şiirlerinizi unutmanız...</span></p>
<p class="calibre2"><span class="font1">Uygun sözcük arar gibi duraladı,</span></p>
<p class="calibre2"><span class="font1">— şaşırtıcı, dedi. İnsan yazdıklarını hiç unutmaz gibi geliyor bana.</span></p>
<p class="calibre2"><span class="font1">Yalan söyledin demeye mi getiriyor bu kız?.. Sessizlik oldu. Kollamasına karşın sözlerinin Gündüz’ü tedirgin ettiğini görünce, konuyu geçiştirmek ister gibi, bardağına uzandı,</span></p>
<p class="calibre2"><span class="font1">— Çayınız bitmiş, dedi. Yenileyeyim...</span></p>
<p class="calibre2"><span class="font1">Sevecenlik vardı sesinde. Sen öyle olmasını istiyorsun!. Sana yeni çay verdi, o kadar. Kırdığı potu düzeltme çabasında belki. Ne potu? Yalan söyledin demek istemedi ki... Bu kız, bir şeyler arıyor. Aradığını bulmuş o!. Arayıp duran sensin. Hem de bulamayan. Hiç de bulamayacağım besbelli-■■ Biraz da Nâzım’dan söz açsam mı şunlara? Aç da, bul aradığını!. Şiir konuşmaları tavsamıştı. Bir dönüşün sessizliğine girmişlerdi ki,</span></p>
<p class="calibre2"><span class="font1">— Asıl Nâzım’ı severim ben, dedi Gündüz. Nâzım Hik-met’i. ..</span></p>
<p class="calibre2"><span class="font1">Sessizlik daha da koyulaştı sanki. Damdan düşer gibi mi olmuştu? Aldırmadan sürdürdü,</span></p>
<p class="calibre2"><span class="font1">— Benzeri yeryüzünde bile az... Neruda, Aragon, filân... Küçümsenen, yadsınan işçi sınıfımızın evrensel adamı. Şiirimizde anıt.</span></p>
<p class="calibre2"><span class="font1">Şahin’in yüzünde mutluluk dolaşıyordu. Bir de Pervin’in mi? Yoo, susuyor... Hepsi susuyor. Seniye evecen bakıyor.. Bu Refik de hep taş gibi... Döndü,</span></p>
<p class="calibre2"><span class="font1">— Hiç Nâzım’dan okudun mu? Dedi Refik’e.</span></p>
<p class="calibre2"><span class="font1">— Hayır, görmedim.</span></p>
<p class="calibre2"><span class="font1">Kestirip almıştı! Gittikçe soğuyan bir suskunluk yaşanıyordu, Şahin bir şeyler söylese ya. Bakındı Gündüz. Hadi NAzım'dnn bir şeyler oku Pervin’ciğim!. Refik davrandı birden,</span></p>
<p class="calibre2"><span class="font1">— Ee, iş başı yapalım mı? Dedi gülerek...</span></p>
<p class="calibre2"><span class="font1">Herkes bu öneriyi bekliyormuş gibi yekindi oturduğu yerden. Sandalye takırtıları, çay için teşekkürler arasında masadan ayrılıp odaya geçtiler. Gündüz renk vermemeğe çalışıyordu. Ne var bozulacak? Kimlerle olduğunu daha iyi anladın. Bir daha da unutma!.. Şahin boşuna susmadı ya... Çalışmanın havasına uzun süre giremediler. Gene, ordan bur-dan konuşmalarla geçti bir süre. Saat ona geliyordu ki bıraktılar. Salıya kadar izin istiyordu Refik. Hem yapılanlaıı bir toparlasındı. Zühtü Bey’in hastalığı da girince stüdyo iyice aksamıştı. Montaj masası boşalıyordu. Yarın, öbür gün, bir kaptırsındı bakalım... Gündüz’e de iyi gelmişti bu. Şa-hin’le çıktıklarında kızlar yoktu. Pervin’lerin katına inmiş olmalılar. Sis vardı, sokaklar nemliydi. Taşlar parlak, kaygan, pırıltılı. Tarlabaşı’na çıkıp ağır ağır, konuşmadan yürüdüler bir süre. Ağacamii’nin altındaki sokağa geldiklerinde, düşüncelerini paylaştığını açıklamak zorunluğunu duymuş gibi dönüp baktı Şahin,</span></p>
<p class="calibre2"><span class="font1">— Bizim piyasanın insanı bu, ağbi, dedi. Kafa hepsinde tın tın... öyle binde bir... Hiç bir şey konuşmayacaksın bunlarla. Film yapacaksın... Bu gene okuyor iyi kötü.</span></p>
<p class="calibre2"><span class="font1">Güldü Gündüz. Bir şey demedi. Sokağa döneceklerken durdu,</span></p>
<p class="calibre2"><span class="font1">— Ben gidip yatayım biraz, dedi.</span></p>
<p class="calibre2"><span class="font1">— Yoruldun...</span></p>
<p class="calibre2"><span class="font1">Şahin’in de bir yerlerde işleri varmış. Yarın da koşturacakmış. Ben sizi ararım, deyip ayrıldı. Döndü Gündüz, Tak-sim’e doğru çıkmaya başladı. Gerçekten yorgundu. Üstüne çökmüş ağırlığı atamıyordu bir türlü. Günü akşam eden, çoğu gereksiz gevezeliklerle dolu çalışmadan değildi bu yorgunluk. Kendini, koca bir yığının altına yapayalnız itilmiş görmekten geliyordu. Doğruları, tek başına bir yük gibi taşıyacaksın, bölüşmenin mutluluğu varken... Hiç bir şey konuşmayacaksın bunlarla. Film yapacaksın!.. Ne konuştum ki zaten?... Biz içerdeyken çok şey değişmişti dışarda değil mi? Adlardan bile korkuluyor daha... Addan değil yalnız; işçi sınıfımız filân dedik ya... Ne güç işe koşulmuşuz!.. Uzun saatler uyuyamadı o gece. Ertesi gün de taşıdı o ağırlığı. Madam yoktu. Kınalıada’daki akrabalarına gitmişti sabahtan. Evin ıssızlığı içinde gezindi, okudu; uyudu bir süre. Geceden beri çiseleyen yağmur da evden çıkmak isteği bırakmıyordu. Çalıştıkları öyküyü düşünmeğe çalıştı, olmadı, isteksizdi. Yüreğine bir ölü uzanıvermiş sanısıyla irkildi birden. Ayıpladığımız, ötesi, taşladığımız şeyler. Böylesine kırık dökük olmak ancak karamsar bir dünya görüşünden doğar. İki eşşe-ğin eşşekliği çıktı diye sana ne oluyor? Bunların hepsi iyi, güzel de, ben yarın o kızla bir konuşup... Tutunacak dal arama çabası bunlar. Tutun bakalım, inandığın sapasağlam doğrulardan daha güçlü tutunacak bir şey bulabilirsen... Bölük pörçük uykulu bir geceden sonra, yağmur altında dolmuşa atlayıp da Şişli’de, muayenehanenin bulunduğu hanın önünde inerken kendine kırgındı. Üstünde çalışma giysileriyle kapıyı açan Pervin’in gülümseyen yüzü, günaydın’lı, hoş gel-diniz’li, sıcak el sıkışı, beklediğimin üstünde içten karşılanış, bir şeyleri kımıldatmağa başladı. Daha Doktor Bey gelmemiş. Bir koridorun başındaki küçük odasına aldı Gündüz’ü. Arka bahçeye bakan bir pencere, aygıtlar, ilâçlar olan bir cam dolap, telefonlu masa, sandalye, koltuk. Aynı sıcak ilgiyle,</span></p>
<p class="calibre2"><span class="font1">— Sağlığınızda yeni bir durum? Dedi Pervin.</span></p>
<p class="calibre2"><span class="font1">Toparlandı Gündüz,</span></p>
<p class="calibre2"><span class="font1">— Yooo, dedi, iyiyim...</span></p>
<p class="calibre2"><span class="font1">Gülümseyerek bakışırlarken az kalsın bozacaktı bu oyunu!.. Bir bokum yok benim, kızım. O dediğim hastalığı geçireli yirmi yılı aştı. Pis boğazlıktan ara sıra sindirimimi bozuyorum; bağırsaklarım tutmuyor. Tamam, onu söyle de bağırsak filmi desin karı... Lavmanlar yapıp demirli aygıtlar soksunlar kıçından.</span></p>
<p class="calibre2"><span class="font1">— Ben de sizinle konuşmak istiyordum.</span></p>
<p class="calibre2"><span class="font1">Söyleyince kızardı Pervin. Yüzüne ateş bastı dedikleri. Gülmeğe çalıştı. Evecenlik Gündüz’e de geçmişti. Hay yaşı-yasın!.. Ben de istiyorum... da, böyle senin istemen...</span></p>
<p class="calibre2"><span class="font1">— Sevinirim... Dedi.</span></p>
<p class="calibre2"><span class="font1">Bir zil sesiyle fırladı Pervin. Kapıydı. Birilerini aldı içeri, koridorun ucundaki bekleme odasına gönderdi. Daha odaya girerken telefon başlamıştı. Doktor Bey onbirde efendim. Kapattı. Bir sessizlikte yüz yüze geldiler gülümseyerek. Ner-de kalmıştık?...</span></p>
<p class="calibre2"><span class="font1">— İşiniz kaçta bitiyor?</span></p>
<p class="calibre2"><span class="font1">— Benim mi? Dedi Pervin.</span></p>
<p class="calibre2"><span class="font1">Başka kim var burda? Zaman kazanmak için düşünmeden söylenen bu sözü gene telefon zırlaması izledi. Gene aynı konuşmalar. Kapatınca, görüyorsunuz der gibi yakınarak baktı,</span></p>
<p class="calibre2"><span class="font1">— Yedide filân, dedi.</span></p>
<p class="calibre2"><span class="font1">— Benim de dedi Gündüz. Akşam birlikte yiyebilir miyiz?</span></p>
<p class="calibre2"><span class="font1">Gene kapı, gizleyemediği bir sevinçle fırlamıştı bu kez. Kapıdan çıkarken,</span></p>
<p class="calibre2"><span class="font1">— Olur, dedi gülerek.</span></p>
<p class="calibre2"><span class="font1">Orta boylu, sıska da, sivrice göbek, gözlüklü bir adam geçti koridordan, Pervin’in önü sıra. Buruşuk alnına binmiş daz başının yanından boynuna sarkan ak saçlar öndeki kamburumsu gövdenin peşine düşmüş gibiydi. Doktormuş. Bir süre sonra Pervin uzandı kapıdan,</span></p>
<p class="calibre2"><span class="font1">— Buyrun, dedi Gündüz’e...</span></p>
<p class="calibre2"><span class="font1">Bir ısı düşüklüğü olmuştu sanki birden herşeyde. Odasında Doktorla bir şeyler konuştu Pervin. Çıktı, Koridorda bekleyen Gündüz’ü, ölü bir ışığın kararttığı, serin röntgen odasına aldı. Soyunmasını söyledi. Röntgeni hazırladı çabucak, Gündüz’ü aygıttaki yerine geçirdi. Dirsekler şöyle... Artık güleceği de gelmiyordu Gündüz’ün. İş bayağı ciddi!. Doktor girdi. Işığı söndürüp aygıtı çalıştırdılar. Soluk alın. Daha derin. Göğsünüzü şöyle... Sesi de ne incecik bu adamın? Per-vin’inki daha kalın!.. Evire çevire bakıyordu Doktor. Pervin de yanı başında. Şimdi ne diyeceğim ben herife? Bakalım o ne diyecek?</span></p>
<p class="calibre2"><span class="font1">— Sağda mı geçirmiştiniz?</span></p>
<p class="calibre2"><span class="font1">— Evet dedi Gündüz.</span></p>
<p class="calibre2"><span class="font1">Bildi! Yoksa?...</span></p>
<p class="calibre2"><span class="font1">— Ne kadar oluyor?</span></p>
<p class="calibre2"><span class="font1">— Beş altı yıl filân!..</span></p>
<p class="calibre2"><span class="font1">Biraz daha inceleyip baktı. Durdurdu aygıtı. Sönük ışık yandı. Kapıya yönelirken,</span></p>
<p class="calibre2"><span class="font1">— Geçmiş olsun dedi Doktor. Kaygılanacak bir şeyiniz yok. iyisiniz..— Sağolun...</span></p>
<p class="calibre2"><span class="font1">Utanmıştı biraz. Kuruntu ettiğime vermiştir; niye numara yaptı desin? O da hoş değil. Giyinip çıktı, Pervin’in peşi sıra. Koridorun sonundaki küçük odaya girdiler. Masadaki kâğıtları toparlayan Pervin’e,</span></p>
<p class="calibre2"><span class="font1">— Sağolun!. Dedi. Borcumuz?</span></p>
<p class="calibre2"><span class="font1">Gülümsedi Pervin,</span></p>
<p class="calibre2"><span class="font1">— Borcunuz yok, dedi.</span></p>
<p class="calibre2"><span class="font1">Duraladı Gündüz, bir şeyler demesine kalmadan,</span></p>
<p class="calibre2"><span class="font1">— Doktor Bey, sizden ücret dileğinde bulunmuyor, dedi Pervin. Yazar olduğunuzu söyledim...</span></p>
<p class="calibre2"><span class="font1">Pervin’in gösterdiği incelik şaşırtıcıydı. Ne diyeceğini bilemedi. Kızaracaktı nerdeyse. Estağfurullah filân mı denir? Toparlandı,</span></p>
<p class="calibre2"><span class="font1">— Akşam nasıl?...</span></p>
<p class="calibre2"><span class="font1">Bekleyecek vakti yoktu Pervin’in.</span></p>
<p class="calibre2"><span class="font1">— Yedibuçuk filân olur mu? Dedi elindeki kâğıtlarla kapıya yürürken.</span></p>
<p class="calibre2"><span class="font1">— Sekiz... Ben gazeteden ancak...</span></p>
<p class="calibre2"><span class="font1">— Sekiz’de aşağıda... isterseniz telefon edin... Başka bir yerde de olur... Kusura bakmayın...</span></p>
<p class="calibre2"><span class="font1">Doktor zile basmıştı, Pervin’i çağırıyordu belli ki... Sım-(gıkı el sıkıştılar.</span></p>
<p class="calibre2"><span class="font1">— Her şey için sağolun!.. Dedi Gündüz.</span></p>
<p class="calibre2"><span class="font1">Çıktı. Caddeye indiğinde yenilenmiş buldu kendini. Binleriyle çabucak oynayıp bitirdiği bir oyunun sonunda... Ne</span></p>
<p class="calibre2"><span class="font1">Homı? Perde ıtruNi bu. Oyun yeni başlıyor! Oyunu ben baş-lullım, d dürdürüyor. Yoo, başlatan da o, sürdüren de. Benimle konuşmak istiyormuş. Çok rahat bir kadın. Kolay katlini. Heııi de hep böyle kadınlar bulur!. Feriha... Feriha’nın hizmetçisi olamaz bu. O kadar da değil. Aslında güzel çizgileri, bakıyorsun, öyle bir ağır basmış ki... Beni röntgene sokarken çıplak omuzumu tutup da başını yana doğru sert çevirince bakışı, topuzu, güzel saçları var bir defa.. Göğüsleri, sonra... Doktor iyi ediyordur bunu!.. Başlama. Bir erkek böyle bir kadınla çalışacak da... Doktor da ne erkek ya... O iş belli olmaz!.. Benimle neyi konuşacak? Ağırdan büyümeğe başladı kafasındaki soru. Beklemediği, ummadığı bir şey olmuştu aslında. Nasıl da kolay deyiverdi: Ben de sizinle konuşmak istiyordum!. Ben de istiyordum, ama böyle küt diye söyleyemezdim! önemli bir şey olmalı. Akşama kadar aklından geçirdiği olasılıkların hiç birini bir yere oturtamadı. Yemeğe nereye gideceklerine de takılıp duruyordu. Pahalı da olmamalı... Tamam Nihat’çığım, satır buraya kaymış... Taksim’de buluşsak, orda bir yerlerde.., öyle bir yerleri de bilmiyorum ki. Yediğim ya köfteci, ya kebapçı, ya dördüncü sınıf aşçı dükkâm. Gene «Angara» dizmişler. Ona sorarım. Bilir mi? Pat diye istediğini söyleyiveren kadın her şeyi bilir! İngiltere draliçesi... Böyle bırakalım!.. Akşam, Sirkeci’-den bindiği dolmuştan Şişli’de inerken de bu sorunların hiç birini çözememişti. Hanın kapısına bakındı, gelip geçenlerden başka kimse yoktu. Saat sekizi beş geçiyor. Yoksa indi de beni bulamayınca... Çıkıyor işte. Hanın camlı kapısında görünmüştü Pervin. Gülerek gelip uzattı elini,</span></p>
<p class="calibre2"><span class="font1">— Merhaba, dedi. Yukardan bakıyordum, gördüm indiğinizi ...</span></p>
<p class="calibre2"><span class="font1">Sıcak elini Gündüz’ün soğuk avucuna bıraktı.</span></p>
<p class="calibre2"><span class="font1">— Merhaba dedi Gündüz de. Gittiniz mi dedim hemen görmeyince...</span></p>
<p class="calibre2"><span class="font1">— Gider miyim?...</span></p>
<p class="calibre2"><span class="font1">Hay allah, bu kadın nasıl böyle dan diye konuşuyor? Ne var bu sözde? Söyleyişi? İçtenlikle konuşuyor, kötü mü? Kötü demedik. Bankaların önünden aşağı doğru yürümeğe başladılar. Hava iyice serindi. Pardösü yetmiyor artık. Paltom da yok. Bunun üstü de pek öyle... Tayyör.</span></p>
<p class="calibre2"><span class="font1">— Soğuk, değil ’mi? Dedi Gündüz..</span></p>
<p class="calibre2"><span class="font1">Gülerek dönüp baktı.</span></p>
<p class="calibre2"><span class="font1">— Bilmem dedi. Pek üşümem ben. Sıcağı sevmem.</span></p>
<p class="calibre2"><span class="font1">Ben de soğuğu sevmem. Başladık anlaşmaya!. Feriha da</span></p>
<p class="calibre2"><span class="font1">böyleydi. Buz gibi havada bakarsın odada bir donla...</span></p>
<p class="calibre2"><span class="font1">— Siz üşüyorsanız?...</span></p>
<p class="calibre2"><span class="font1">— Yoo dedi Gündüz. Ama bir yere girsek...</span></p>
<p class="calibre2"><span class="font1">Birden durup baktı Pervin’e.</span></p>
<p class="calibre2"><span class="font1">— Bağışlayın dedi. Ben bir türlü bulamadım... Sizin bildiğiniz bir yer varsa, gidip şöyle bir şeyler yiyip... Hem de...</span></p>
<p class="calibre2"><span class="font1">Hem de, ne?.. Nasıl da gülüyor bu kadın böyle? Beceriksizliğimle alay mı ediyor?</span></p>
<p class="calibre2"><span class="font1">— Bir yerde yememiz gerekli mi? Dedi Pervin. Çok acık-tınızsa, şurdan bir sandviç alır, yürürüz Nişantaşı’na, Maçka’ya doğru. Yol boyunca da konuşuruz. Daha iyi değil mi?</span></p>
<p class="calibre2"><span class="font1">Değil. Bunu önermen iyi gene de... Numara yaptığı izlenimi de vermiyor. Gülümsedi Gündüz de,</span></p>
<p class="calibre2"><span class="font1">— Soğuklarda dolaşmama doktor izin vermiyor, dedi!</span></p>
<p class="calibre2"><span class="font1">Bir kahkaha attı Pervin.</span></p>
<p class="calibre2"><span class="font1">— Evet, durumunuz ağır biraz!.. Dedi..</span></p>
<p class="calibre2"><span class="font1">Gülmeğe başladılar. Söz gene de batıyordu Gündüz’e. Numaracı diyor. Ya da kuruntulu... Anladılar bir bokum olmadığını- .. Sürdürdü gene de,</span></p>
<p class="calibre2"><span class="font1">— Bir de zayıf buldu doktor, dedi. Bakımsız kalmışım, öyle sandviçle filân olmaz, dedi.</span></p>
<p class="calibre2"><span class="font1">Pervin gülüyordu,</span></p>
<p class="calibre2"><span class="font1">— öyledir doktorlar, dedi. Yiyin derler, ötesini düşünmezler. Var mı yok mu?</span></p>
<p class="calibre2"><span class="font1">Duraladı Gündüz,</span></p>
<p class="calibre2"><span class="font1">— îyi söylediniz, dedi, ömrümde ilk kez van yoğu düşünmeden bir lokantada yiyebilecek param var.</span></p>
<p class="calibre2"><span class="font1">Pervin şaşalar baktı, bir şeyleri düzeltmek gereğini duymuştu, Gündüz bırakmadı,</span></p>
<p class="calibre2"><span class="font1">— îlk senaryo param cebimde, dedi. Harcamaya sizinle başlayacağız. Ne iyi rastlantı değil mi?</span></p>
<p class="calibre2"><span class="font1">r*ervin bir şeyler diyecekti, bulamadı. Gülümsedi,</span></p>
<p class="calibre2"><span class="font1">— Sağolun dedi yavaşça.</span></p>
<p class="calibre2"><span class="font1">Üste çıkmış gibiydi Gündüz. Daha güvenliydi artık. Bu kadından da rahat davranamazsam...</span></p>
<p class="calibre2"><span class="font1">— Buralarda olmayacak, dedi. Taksim’e insek?...</span></p>
<p class="calibre2"><span class="font1">Pervin, belirsiz bir gülümsemeyle boyun eğer gibi bakıyordu. Karşıya geçip bir dolmuşa atladılar. İnerken sağda Parmakkapı’da büyük bir lokanta vardı, o gelmişti aklına. Dolmuşta herkes susuyordu. Arkadaydılar. Konuşmadan indiler Taksim’e. Beyoğlu’na doğru yanyana, çabuk çabuk yürüyüşlerini birden yadırgadı Gündüz. Yanlış bir şey yapıyor duygusu belirmişti içinde. Böyle şeyler gençlikte olur. Nasıl şeyler. Bir kadınla bir lokantada akşam yemeğe gitmenin yadırganacak nesi var be? Yemeğe gidiyorsunuz işte. Ben yalnız yemek mi düşünüyorum? Nasıl saklıyayım? Kendimden mi saklıyacağım? Ahlâksızlık da değil ki bu. Dolmuşta bacağı bacağıma değince elektriklendim. Yadsıyacak mıyım? Niye? öyleyse onu da yadırgama. Yalnız gençlikte olmuyor demek bu... Vitrininde kocaman bir kış kavunu duran lokantanın kapısına gelmişlerdi. Durdu,</span></p>
<p class="calibre2"><span class="font1">— Burası dedi Gündüz.</span></p>
<p class="calibre2"><span class="font1">Girdiler. Sıcaktı lokanta. Garson pardösüsünü aldı. Geride bir masaya oturdular. Şöyle bir bakındı; çoğu masalar doluydu. Bir kaç yabancı kadın, erkek vardı yakınlarındaki masada. Alman gibi... Listeyi verdi Pervin’e,</span></p>
<p class="calibre2"><span class="font1">— Ne içersiniz? Dedi...</span></p>
<p class="calibre2"><span class="font1">— İçecek miyiz? Dedi Pervin.</span></p>
<p class="calibre2"><span class="font1">Soru değil olumlu yanıttı.</span></p>
<p class="calibre2"><span class="font1">— Benim ilk senaryoyu ıslatmazsak...</span></p>
<p class="calibre2"><span class="font1">Gülümsedi,</span></p>
<p class="calibre2"><span class="font1">— Nasıl isterseniz dedi.</span></p>
<p class="calibre2"><span class="font1">— Rakı?</span></p>
<p class="calibre2"><span class="font1">— İyi -</span></p>
<p class="calibre2"><span class="font1">Birden değişmiş gibiydi Pervin. Üstüne bir ağırlık gelmişti sanki. Oyuna mı başladı? Sakın kalkma öyle numaralara aklın varsa! Eski davranışların daha yakışıyor sana.</span></p>
<p class="calibre2"><span class="font1">Garson isteklerini yazıp gitmişti. Birden yüz yüze kalmışlardı. Gülümseyerek bakışıyorlardı.</span></p>
<p class="calibre2"><span class="font1">— Size bir şey diyeceğim, dedi Pervin.</span></p>
<p class="calibre2"><span class="font1">Kesti, davrandı birden,</span></p>
<p class="calibre2"><span class="font1">— Yalnız, önce şu ceketimi çıkarayım, burası çok sıcak.</span></p>
<p class="calibre2"><span class="font1">Gündüz’ün uzanmasına kalmadan tayyörünün ceketini</span></p>
<p class="calibre2"><span class="font1">çıkardı, sandalyesinin arkasına geçiriverdi. Üstünde petrol rengi yün bir bluz vardı. Kestaneye çalan saçları; ışıltılı elâ gözleriyle gülümseyen, uyumlu bir resim çıkmıştı Gündüz’ün karşısına. Bu kadın aptal değil. Ne diyecek?</span></p>
<p class="calibre2"><span class="font1">— Hemen açıklamam iyi olacak diye düşündüm dedi Pervin.</span></p>
<p class="calibre2"><span class="font1">Aynı tatlı gülümsemeyle baktı bir,</span></p>
<p class="calibre2"><span class="font1">— Ben sizi tanıyorum Gündüz Bey, dedi.</span></p>
<p class="calibre2"><span class="font1">Şaşaladı Gündüz. Yani, şimdi... Tanıyor muymuş? Nedenini anlayamadığı bir sıkıntı belirdi yüreğinde. Pervin gözlerini ayırmıyordu üstünden. Yaptığı etkiyi ölçüyordu sanki. İstediğini elde etmenin mutluluğuna erişti işte. Gündüz de gülümsedi,</span></p>
<p class="calibre2"><span class="font1">— Sevindim, dedi. Yemeğe geldiğinize göre pek kötü tanımıyorsunuz demek...</span></p>
<p class="calibre2"><span class="font1">Ciddileşti Pervin,</span></p>
<p class="calibre2"><span class="font1">— Siz de beni kötü tanımayın diye söyledim, dedi.</span></p>
<p class="calibre2"><span class="font1">Bir şeyler demek istedi, bulamadı Gündüz. Garson dolu</span></p>
<p class="calibre2"><span class="font1">tepsiyle gelmişti. Sustular. İyi de olmuştu; zaman kazandırmıştı Gündüz’e. Ben de onu kötü tanımayayım diyor. Ben onu niye kötü... Çok mu iyi şeyler düşündün? Artık öyle düşünmeyecek miyim?... Nerden tanıyormuş beni? Güzel kadın bu. Birer duble rakı demişlerdi; garson bir küçük şişe getirmiş. özür dileyip geri götürme numaralarında itoğluit!.. Kalsın ulan: İçeriz içtiğimiz kadar. Üç kuruşu düşünecek sıra mı?... Bu kız kaç duble devirdi o gece... İçmesini biliyor hem de... Tabaklarına bir şeyler alıp kadehlerindeki rakıları da sulandırınca şöyle bir gülümseyerek bakıştılar gene yüz-yüze. Uzanıp Gündüz tuttu kadehi, kaldırmadı. Pervin’in de kadehi elinde kalmıştı.</span></p>
<p class="calibre2"><span class="font1">— Beni nasıl tanıdığınızı söylemeden içmeyeceğim dedi. Ayıkken öğrenmek isterim!.</span></p>
<p class="calibre2"><span class="font1">Tutamadı, güldü Pervin, kadehi bıraktı,</span></p>
<p class="calibre2"><span class="font1">— Peki, dedi.</span></p>
<p class="calibre2"><span class="font1">Durup baktı bir; söyleyeceklerinin etkisini gözleyecekti belli ki,</span></p>
<p class="calibre2"><span class="font1">— K.D.D. üyesiyim dedi. Sonra bizim iş kolundaki sendikanın da kurucularındanım ...</span></p>
<p class="calibre2"><span class="font1">K.D.D. üyesi mi? Algıladı. Kadınlar Dayanışma Derneği adlı ilerici bir kuruluş, dediği. Sendika kurucusu... Güvenli, gene de çekingen bir gülümsemeyle bakıyordu Pervin. Yakınlık bekliyor. Sevindirici olmuştu Gündüz için. Nedense belli etmemeğe çalıştı. Güldü,</span></p>
<p class="calibre2"><span class="font1">— Oralardan tanışmış olamayız!... Dedi. K.D.D. üyesi değilim. Sendikanızda da değilim.</span></p>
<p class="calibre2"><span class="font1">Pervin de gülmeğe başladı. Beklediğini tam ele geçire-memenin sinirliliği vardı biraz bu gülüşte. Gündüz’ün içinden gene takılmak geldi,</span></p>
<p class="calibre2"><span class="font1">— Hele o K.D.D. dedi... Kadınlar dedikodu demeği de-<sub class="calibre11">;</sub>ğil mi?</span></p>
<p class="calibre2"><span class="font1">Gülmeğe çalışması boşunaydı Pervin’in, bozulmuştu, sak-lıyamıyordu. Ciddileşti,</span></p>
<p class="calibre2"><span class="font1">— Biliyor musunuz? Dedi. Bu tür takılmalarla yıpratıyorlar bizi...</span></p>
<p class="calibre2"><span class="font1">Gündüz gülüyordu, Pervin ciddi bir şeyler diyecekti, bırakmadı,</span></p>
<p class="calibre2"><span class="font1">— Takılmayla yıpranacak demek olduğunuza inanmam, dedi.</span></p>
<p class="calibre2"><span class="font1">Pervin toparladı kendini; gülümsemeğe çalıştı, övgüye sevinmişti. Gündüz’ün artan gülüşüyle tedirgin bakmaya başladı.</span></p>
<p class="calibre2"><span class="font1">— Bakın, dedi Gündüz. Sizin derneğin ilk kuruluş günlerinde bir eski arkadaşa anlatıp duruyorlardı, bu derneğin erkeklerin baskısına karşı kadınlar için ne denli önemli bir görev yüklendiğini, filân. Tatlı bir oğlandır arkadaş. Dinledi. Döndü bana, «Efendim, anlaşıldı» dedi. «Bunlar kan-koca kavgasını ülke çapında örgütleyecekler...»</span></p>
<p class="calibre2"><span class="font1">Pervin de gülüyordu, daha doğrusu gülmeğe çalışıyordu ya, asıl Gündüz’dü gülen. Yavaşça kesti o da. Bu kızcağız demek yakın çevrelerden. Biraz kırgın bakıyor. İyi oldu, daha çok yakışıyor bu bakış. Yetti bu kadarı. Yakınlığımdan kuşkuya düşecek, inan ki sevindim, öyle iyi ettin ki bu günlerimde karşıma çıktığına. Şakalarıma bakma, kadınlardan korkuyorum ben... Kadınsız yalnızlığa dayanamıyorum çünki... Kadehini kaldırdı yavaşça, dostça bakıp gülümsedi,</span></p>
<p class="calibre2"><span class="font1">— Sevindim dedi. Yıllardan beri en iyi günüm... Hoş geldiniz...</span></p>
<p class="calibre2"><span class="font1">Pervin’in yüzü ışıyıverdi. Beklediğinden öte bir şey bulmuştu; kaldırdı kadehini gülerek,</span></p>
<p class="calibre2"><span class="font1">— Sağolun, dedi. Çok sevindirdiniz beni...</span></p>
<p class="calibre2"><span class="font1">Bir yudum alıp kadehi yerine korken,</span></p>
<p class="calibre2"><span class="font1">— Daha söyleyeceklerim bitmedi dedi. Ben sizi daha eskilerden tanıyorum. Yazılarınızdan da bilirim ya, asıl...</span></p>
<p class="calibre2"><span class="font1">Neyi, nasıl söylemesi gerektiğini araştırır gibi durala-</span></p>
<p class="calibre2"><span class="font1">dı.</span></p>
<p class="calibre2"><span class="font1">— şeyden tanırım dedi. Sizin mahkemelerden...</span></p>
<p class="calibre2"><span class="font1">Gene bir süre durdu. Ağır ağır etini keserken,</span></p>
<p class="calibre2"><span class="font1">— Nezahat öğretmeni tanırsınız dedi, sizinle birlikteydi</span></p>
<p class="calibre2"><span class="font1">Tanıyordu, tanımaz olur mu? Zavallı sakat kalmıştı çektiklerinden.</span></p>
<p class="calibre2"><span class="font1">— Bize uzaktan akraba olur, dedi. Pervin. Samsun’ludur onlar da...</span></p>
<p class="calibre2"><span class="font1">Gündüz mutlulukla bakıyordu. Uzamp bir parça peynir aldı bıçağıyla, çiğnedi yavaşça,</span></p>
<p class="calibre2"><span class="font1">— iyi etmişim numara yaptığıma, dedi.</span></p>
<p class="calibre2"><span class="font1">Pervin biraz şaşkın kaldırdı başını, anlamadan bakmağa başladı. Ne numarası?..    «</span></p>
<p class="calibre2"><span class="font1">— Yirmi yıldan eski benim o hastalığım, dedi. Plorizi avec epanchman post pnömonik.. Tekerleme gibi yinelerim... Size gelmek için de attım... Bakın rakıyı nasıl buzlu içiyorum. Gene midemi bozmazsam iyi...</span></p>
<p class="calibre2"><span class="font1">Pervin kahkahayla güldü birden,</span></p>
<p class="calibre2"><span class="font1">— Ben sizi bırakmazdım ki, dedi. Daha konuşacaklarımız var...</span></p>
<p class="calibre2"><span class="font1">Bu kadarı çoktan yetmişti Gündüz’e. Daha da varmış. Olsun bakalım. Ne olacaksa iyidir artık. Bir sessizlikten sonra,</span></p>
<p class="calibre2"><span class="font1">— Refik’i yeni tanıyorsunuz, dedi Pervin.</span></p>
<p class="calibre2"><span class="font1">— Evet-.</span></p>
<p class="calibre2"><span class="font1">— Sizi uyarmak yararlı göründü bana, dedi. Refik, hele Zühtü Bey, babası, onu tanımadınız sanırım, çok tutucudurlar... Şöyle böyle değil... Bas bayağı gerici... Politik anlamda-■■</span></p>
<p class="calibre2"><span class="font1">Sessiz dinliyordu Gündüz. Pervin, tepki bekler gibi durdu, sürdürdü gene,</span></p>
<p class="calibre2"><span class="font1">— Düşünün ki, Seniye, kız kardeşi, ödü patlıyor... «K. D.D.’ye girdiğimi bilseler tadım tuzum kaçar» diyor evde. Siz o gece Nâzım’dan, hele öyle işçi sınıfı filân diye siyasal övgülü havada söz edince ikimizin de yüreği hop etti. Bilmem ayrımına vardımz mı, Refik nasıl bozuldu? Kusura bakmayın. İşinize karışmak için değil...</span></p>
<p class="calibre2"><span class="font1">Bıraktı. Yanıt bekliyordu.</span></p>
<p class="calibre2"><span class="font1">— Ne kusuru, dedi Gündüz. Sağolun. iyi ettiniz...</span></p>
<p class="calibre2"><span class="font1">Sustu, bir şeyler arandı söylemek için.</span></p>
<p class="calibre2"><span class="font1">— İnsanın güveni artıyor, dedi. Yalnız olmadığını duymak iyi bir şey...</span></p>
<p class="calibre2"><span class="font1">Dediği doğruydu ya, biraz daha yalnızlık duymuştu gene de. Çorak toprağa düşmüşüz; alın yazımız!. Senin için tasalanan yüreğiyle bu sıcak bakışlı kadın da bu toprakta.. Mutluluk da bu değil mi? İçkisini yudumladı,</span></p>
<p class="calibre2"><span class="font1">— O ölçüde bağnaz görünmemişti, dedi Gündüz.</span></p>
<p class="calibre2"><span class="font1">i— Refik mi?</span></p>
<p class="calibre2"><span class="font1">— Evet...</span></p>
<p class="calibre2"><span class="font1">— Nâzım’da da kalmazsınız diye kaygılandım, dedi. Pervin. Ne bileyim, belki başka konulara da geçersiniz diye... Abartmış olmayayım... O da o yüzden kesti konuşmayı sanırım. Korkar bunlar Gündüz Bey, konuşmaktan, düşünmekten filân... Zühtü Bey, babası, bir yanıyla tonton adamdır... Ama biraz kurcalayın... Hitler döneminde Almanya’da kalmış galiba, ondan belki... Biraz gerçeklerden söz edin, şöyle nedenlerine bastırarak, çekip vuracak adam sanki... llişkile</span><span class="font1">rini de bilemezsiniz... Karışık biraz. Ya da bana öyle göründü. Babasının etkisinden kurtulamaz Refik de. Ara sıra di-kelir; o kadar...</span></p>
<p class="calibre2"><span class="font1">Sustu, inandırıcı olmadığının kaygısıyla söyleyecek bir şeyler daha aranıyor gibi gözlerini kaydırıp düşünceli dolaştırdı masada,</span></p>
<p class="calibre2"><span class="font1">— Hadi başka şeylerden açalım, dedi Gündüz. Uyarınız yerinde oldu. Kaygılanmayın, yeteri kadar denemem var bu konuda...</span></p>
<p class="calibre2"><span class="font1">— Hiç kuşkum yok, diye kesti Pervin.</span></p>
<p class="calibre2"><span class="font1">Gündüz’ü kazandığının inancıyla gülümseyerek bakıyordu. Gündüz aldı gene,</span></p>
<p class="calibre2"><span class="font1">— Güzel şeylerden söz edelim, dedi, isterseniz hadi kalkıp bir yerlere gidelim. Müzikli lokaller var şuralarda... Hiç görmedim ya, paramız var, burjuvalaşalım biraz. Nasıl eğlendiklerini görürüz hiç değilse...</span></p>
<p class="calibre2"><span class="font1">Pervin şaşırmıştı. Gülümseyerek bakarken söylediklerinin şaka olup olmadığını anlamaya çalışıyor gibiydi. Bunları niye önerdiğinin Gündüz de tam bilincinde değildi. Kızgınlık mı, kadına karşı isteğini açıklamadaki çekingenliği mi, duyduklarına başkaldırma mı, kaçış mı, güvensizlik mi? Saçma- ■ • Hoşlansam bari o yerlerden- -. Sinemacı, olduk, görmemiz gerek.</span></p>
<p class="calibre2"><span class="font1">— Boş verin, dedi Pervin. Oturuyoruz işte, içki de var... Siz de paranızı harcamasını bilmiyorsunuz, diyeceğim...</span></p>
<p class="calibre2"><span class="font1">Güldü Gündüz,</span></p>
<p class="calibre2"><span class="font1">— Param olmadı ki harcamasını bileyim dedi... Cebimde nasılsa üç bin lira var, batıp duruyor. Daha benim de sayılmaz...</span></p>
<p class="calibre2"><span class="font1">Gündüz’ün konuşmalarından hoşlandığını göstermek ister gibi Pervin de gülüyordu...</span></p>
<p class="calibre2"><span class="font1">— Hadi içelim, dedi. Sinema çalışmanıza.. Başarılı olacağınıza inanıyorum...</span></p>
<p class="calibre2"><span class="font1">Yadırgı bir duygu esivermişti Gündüz’ün üstüne. Başarılı olacağıma inanıyor muymuş? Şu beylik sözleri etmesen olmazdı! Sağol, mağol demiyeceğim... Daha ben bilmiyorum ne olacağımı, sen nereden bileceksin? Güzel kadın. İçkiyi de çekince ^i/lrrl içinden fıkırdamağa başladı. Ne güzel gülüyorsun seıı?.. Ama ben de bilirim böyle gülmesini!. Şimdi nasıl anlııt.sak şuna?... Ne anlatacaksın, her şeyi biliyor o-.- Kar-şımu du hep böyle her şeyi bilenler çıkıyor benim. Feriha ço-banınu benzeyen ne yam var bu kadının? Belki daha kurnazı. Kurnaz mı? Uyarmak korumak için konuşmak istemiş benimle! İnanmadın demek? İnandım mı diyeyim? Belki o da var; ama tam onun için olduğuna niye inanayım? Söyledikleri akla yakın görünüyor; o kadar. Baksana şu bakışlara.. ■ Sanki kadını kötü bir durumda yakalamış gibisin!. Yoo, o da biliyor bunun kötü bir durum olmadığını! Uzatma öyleyse... Sor bakalım, şu K.D.D., sevişmek konusunda ne diyor?</span></p>
<p class="calibre2"><span class="font1">— Evlendiniz mi hiç?</span></p>
<p class="calibre2"><span class="font1">Bekliyormuş gibi hemen yanıtladı Pervin,</span></p>
<p class="calibre2"><span class="font1">— İki kez, dedi. Birincisinde ondördümdeydim. Mahallede imam nikâhıyla yaşlı bir bakkala verdiler. İki ay sonra gitti adam. Enfarktüsmüş. Kızlan vardı, yetişkin. Kötü dövdüler beni. Annemle kalkıp İstanbul’a geldik. Babam da yeni ölmüştü zaten.    </span><span class="font9">I</span></p>
<p class="calibre2"><span class="font1">Sarsılır gibi oldu Gündüz, öyle dümdüz anlatmıştı ki öyküsünü; saklamaya da gerek görmemişti, altını çizmeğe de...</span></p>
<p class="calibre2"><span class="font1">— Nerden geldiniz?</span></p>
<p class="calibre2"><span class="font1">— Samsun’dan. Babam Havza’da, demiryolunda makasçıydı. Emekli etmişlerdi. Ayağım kestiler, kangren oldu...</span></p>
<p class="calibre2"><span class="font1">— Kaza filân?..</span></p>
<p class="calibre2"><span class="font1">— Yooo, pislikten. Yıkamamış ayağını. Tırnak batmış, Mikrop almış. Aldırmadı, uzun süre. İnatçıydı. Şekeri de var-rtnş, bilmiyorduk. Çok içerdi.</span></p>
<p class="calibre2"><span class="font1">Pervin durup baktı öyküsünü aralar gibi. Sormamı mı bekliyor? Meydan okuyor sanki. Ne sorayım? Gerçekten bir başkalığı var bu kadının.</span></p>
<p class="calibre2"><span class="font1">— Sonra burda evlendiniz?</span></p>
<p class="calibre2"><span class="font1">Güldü Pervin,</span></p>
<p class="calibre2"><span class="font1">— Hayır, dedi. Bursa’da- • Annemin akrabaları vardı, oraya gitmiştik bir ara. Havlu dokumada iş buldular bana, Salih de ordaydı. Usta gibi... Almanya’ya gideceğim diye tutturdu o da..</span></p>
<p class="calibre2"><span class="font1">Her şeyi öyle olağan anlatıyordu ki. Susuşu da doğaldı.</span></p>
<p class="calibre2"><span class="font1">— Sonra? Dedi Gündüz.</span></p>
<p class="calibre2"><span class="font1">Gülümsedi gene, yavaşça,</span></p>
<p class="calibre2"><span class="font1">— Gitti, dedi Pervin...</span></p>
<p class="calibre2"><span class="font1">Taş filân yok sesinde. Salih de Almanya’ya gitmiş. Peki, nikâh filân? Sormadı Gündüz. Dolu bir kadın bu. Yaşadıklarını biriktirmiş, özellikle Bursa’da, havlucuda çalışmasıyla epeyi şeyler edinmiş. Çevreyi anlattı; çoğunluk olumlu...</span></p>
<p class="calibre2"><span class="font1">— Meyve, tatlı bir şey?</span></p>
<p class="calibre2"><span class="font1">Gündüz’e bakıp başını salladı,</span></p>
<p class="calibre2"><span class="font1">— Hayır, dedi Pervin. Şu içkimi bitireyim, tamam...</span></p>
<p class="calibre2"><span class="font1">Kalktıklarında onikiyi bulmuştu. Doktorun yanına girişini anlatmıştı aynı düz sesle. On yıl önce bir tanıdıkları yerleştirmiş. Bu ara bir de kursa yollamış Doktor bunu. Bir tür laborantla, röntgen teknisyeni gibi bir şey olup çıkmış. Dok-tor’a çok saygılı. Masonmuş. îki oğlu varmış, Amerika’da uzmanlıktaymışlar. İkisi de Doktor... Yola çıktıklarında artık anlattıklarını dinlemiyordu Gündüz. Bütün coşkusu yitip gitmişti sanki. Aradığını bulamadın. Aradığımdan çoğu çıktı da ondan belki. Ne diyeceğim bu kadına şimdi? Hadi gidip yatalım mı diyeceğim? Bekle de, bir kaç gün sonra «Seni seviyorum,» de!.. O da olacak şey değil, bu da. İki şeye de yaramayan kadını ne yapayım ben?... Tarlabaşı’na inip de, evlerinin sokağına gelince ayrımına varmış gibi dönüp baktı Pervin,</span></p>
<p class="calibre2"><span class="font1">— Sizi sıktım, dedi...</span></p>
<p class="calibre2"><span class="font1">İrkilerek toparlandı Gündüz,</span></p>
<p class="calibre2"><span class="font1">—. Yoo, dedi birden. Nerden çıkardınız? Dilim tutulmuş gibi kalırım bazı... Siz anlattıkça kafam öyle düşüncelere dalıp gitti ki...</span></p>
<p class="calibre2"><span class="font1">— Sağolun, dedi Pervin... Hep ben gevezelik ettim bu gece. Benim de sizden öğrenmek istediğim çok şey var... Görüşeceğiz herhalde...</span></p>
<p class="calibre2"><span class="font1">— Sevindim dedi Gündüz. Telefonunuz var bende, siz de gazeteden arayabilirsiniz. Her şey için sağolun...</span></p>
<p class="calibre2"><span class="font1">— Çok güzel bir geceydi. Siz de sağolun... İyi geceler...</span></p>
<p class="calibre2"><span class="font1">Gündüz’ün elini sıkıp kısa yokuşu koşar gibi indi, kapıya gelince gene dönüp baktı, daldı. Evin iki katında da ışık vardı. Dönüp Talimhane’ye doğru ağır ağır çıkmaya başladı Gündüz. Ah bu karanlık sokaklarda yalnız dönüşlerin yorgunluğu-■■ Bu kadın nerden çıktı? O yaşam çizgisinden mi gelmiş buralara? Anlatmadığı çok şey vardır. Senin yok mu?..</span></p>
</body>
</html>
