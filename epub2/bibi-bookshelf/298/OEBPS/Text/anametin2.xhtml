<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre6"><span class="font6">I </span></h2>
<p class="calibre2"></p>
<p class="calibre2"><span class="font1">Bursa sokağına saptı'. Yağmur artmıştı. Taştan taşa su birikintilerini atlayarak ilerde, ara sokağın başındaki apar-tımana daldı. Alışkanlıkla çıktığı ikinci katın karanlık merdivenlerine gürültüler geliyordu içerden. Sami’ler mi döndü? Urfa’ya gittiler, daha on gün olmadı. Belki de bitirdiler. Yönetmen Şadi Akın filmi bu!.. Zili çaldı, bekliyorlarmış gibi hemen açıldı kapı. Nuri’ydi.</span></p>
<p class="calibre2"><span class="font1">— Na geldi, dedi. Nerdesin oğlum? Sabri Gürün aratıp duruyor seni, Refik’le çalışacağım, diye tutturmuş.</span></p>
<div class="calibre3">
<p class="calibre2"></p>
</div>
<p class="calibre2"><span class="font1">Ses çıkarmadan girdi, ıslak pardösüsünü duvara astı. Yandaki sedirde arka üstü uzanmış, kımıldamadan yatan kameraman Mahmut’un ayak ucuna ilişti. Tanımadığı bir oğlan daha vardı kapı dibindeki sandalyede. Osman çıktı yandaki odadan. Bıyık altı gülüyor mu bu?.. Dalga geçiyorlar benimle!.. Hiç bozmadı, ilgisiz bir bakışla sordu:</span></p>
<p class="calibre2"><span class="font1">— Ne yapacakmış beni?..</span></p>
<p class="calibre2"><span class="font1">— Filme başlıyor Sabri Ağbi, dedi Osman. Perşembeye... Hemen git istersen, yazıhanedeler daha -.</span></p>
<p class="calibre2"><span class="font1">Şöyle bir baktı gene; işletiyorlar mı? Pek benzemiyor. Ama Sabri Gürün beni nasıl çağırtır? Dört ay önce kavgayla ayrıldık. Filmin bitimine üç gün kala bıraktım.</span></p>
<p class="calibre2"><span class="font1">— Arasınlar, dedi.</span></p>
<p class="calibre2"><span class="font1">Sırtın: kireç duvara yaslayıp yerleşti sedire.</span></p>
<p class="calibre2"><span class="font1">— Gitmeyecek misin?</span></p>
<p class="calibre2"><span class="font1">Nuri’ye baktı umursamazlıkla,</span></p>
<p class="calibre2"><span class="font1">— Gitmeyeceğim, dedi. O herifle çalışmam ben.</span></p>
<p class="calibre2"><span class="font1">Kabadayıca davranmanın tadıyla biraz daha yaslandı</span></p>
<p class="calibre2"><span class="font1">duvara. Cepte para da yok. Olsun. Nuri bozuldu gibi. Ona ne? Borcum var diye mi?.. Veririz parasını. Nerden bulacaksın? Kameraman Mahmut" doğruldu yavaşça,</span></p>
<p class="calibre2"><span class="font1">— Ben senin yerinde olsam giderim ağbi, dedi.</span></p>
<p class="calibre2"><span class="font1">Bir sessizlik oldu. Osman karşısındaki sandalyeye oturdu, baktı bir,</span></p>
<p class="calibre2"><span class="font1">— Git oğlum git, dedi. îyi film yapacaklar. Sabri ağbi yıllardır çalışıyor bu senaryo üstünde. Biliyorsun, o, kafaya bir şey koydu mu...</span></p>
<p class="calibre2"><span class="font1">— Kafasına onun...</span></p>
<p class="calibre2"><span class="font1">Kapı dibinde oturan oğlan güldü sadece. Ötekiler biraz da kızgın bakıyorlardı. Doğruldu, uzanıp pardösü cebinden sigara paketini aldı, kalmış tek sigarayı yaktı, içine çekti.</span></p>
<p class="calibre2"><span class="font1">— Gitmem ağbi, dedi. Çalışmam o manyakla ben.</span></p>
<p class="calibre2"><span class="font1">— Yok yahu, büyütüyorsun sen, dedi Osman. Namussuzum hepsinden temizdir yüreği onun.</span></p>
<p class="calibre2"><span class="font1">Ses çıkarmadı, ötekiler de susmuşlardı. Aslında öyle istiyordu ki işi almayı. Söylemişti bir kez, dönemezdi. Dönerdi de, bir neden filân olmalıydı. Kapının zili çalınınca yüreği hop etti. Belki de gene geldiler beni aramaya: Figüran Melâhat’ti gelen, yukarımn anahtarını istiyordu. Yok dediler önce. Kız direndi,</span></p>
<p class="calibre2"><span class="font1">— Kölen oluyim Nuri Abi, ver anahtarı. Allah canımı alsın ki Müzeyyen Abla yolladı. Çocuğun bezleri varmış, yı-kıycam, söz verdim.</span></p>
<p class="calibre2"><span class="font1">— Senin sözüne... dedi Nuri.</span></p>
<p class="calibre2"><span class="font1">Kapı ardında, çiviye asılı anahtarı uzatırken,</span></p>
<p class="calibre2"><span class="font1">— Kız, dedi, gene o oğlanı al içeri; gelip ikinizi de s...rim namussuzum...</span></p>
<p class="calibre2"><span class="font1">Refik dalıp kalmıştı kıza.' Çocuğun bezlerini yıkayacakmış. Müzeyyen Abla dediği, tulûat tiyatrolarından gelme, orta yaşlı, yıllardır sinemada, uzunca diyaloglu figüranlık yapan çilli kadına takılmıştı aslında. Bir zamanlar kantoya çıkmış, çıtıpıtı kadını istekle düşünüyordu. Bir kaç kez yatmışlardı yukarda. Kocası esrarkeşti. Piyango bileti satıyordu Ka-raköy’de. Bezleri yıkanacak çocukta benim de bir katkım vardır belki!. Güldü. Kız sırıtarak kapıyı kapatıp gidince Nuri döndü,</span></p>
<p class="calibre2"><span class="font1">— Orospu, dedi. Yuttuk sanıyor...</span></p>
<p class="calibre2"><span class="font1">Refik kalktı. Sıkıntı basmıştı. Sövgü sözleri içini karartırdı hep. Hele orospu sözcüğü— Kaçıyor musun? Dedi Nuri. Kalaydın, bakarsın kendi gelir Sabri Ağbi. Konuşursunuz.</span></p>
<p class="calibre2"><span class="font1">Ses çıkarmadan gidip açtı kapıyı,</span></p>
<p class="calibre2"><span class="font1">— Hadi eyvallah!., deyip çekti.</span></p>
<p class="calibre2"><span class="font1">Karanlık merdivenleri inerken bir güçlülük duyuyordu içinde. Cebimde yirmi lira var. Sabri manyağına uşaklık edeceğiz! Ağacami’nin köşesinde durup vitrindeki poğaçalara baktı. Saat sekize geliyor, öyle de acıkmışım ki. îyi yemek istiyordu canı. Tarlabaşı’na çıkmadan bir iki filimciyle selâmlaşıp yürüdü. Konuşsa takılacaktı. Lâfdan çok ne var filmci milletinde? Yağmur ufaktan başladı gene. Sabri Gürün arar mı beni? Ararsa gideyim en iyisi. Ne yapacağım başka? Ulan, bir elime geçsin... Adana’lı işletmeci yatkın görünüyor. O da puşt ya... Bakarsın verir işletme avansını. Fatma’yı da kandırırım. YASAK DAKİKALAR... Göreceksiniz ulan, nasıl film yaptığımı... Hilmi Ağbi de yardım edecek... Onun-ki de boş söz. Güvenecek bir adam yok şu piyasada be... Dünya böyle. Amma indifdi! Birden boşalan sağanaktan Altmbak-kal sokağının başında bir kapı içine sığındı. Yağmur altındaki ışıltılı sokakta koşuşanlar, saçak altlarında bekleşenler, üstteki Tarlabaşı caddesinden akıp giden otobüsler, çeşitli araçlar, kararmış renk renk yapılar, camlan buğulanmış işyerleri, bir çekim setinin sıcak düşüyle kaplayıp donatmağa başlamıştı içini. Yasak Dakikalar’da kızla oğlana koşturacağım yağmurda, şu çıkmanın altına. Otobüs geçecek. Son Otobüs. Kamera şurada. Sağda şu duvarı kesmeli... Aman be, ne güzel görüntü. Soldan, oğlan girecek önce. Kızı çekecek yavaşça, iki yakın.. Saçları ıslak ikisinin de... Tutkuyla bakışıyorlar., öpüşme isteğiyle... Bu yağmur duracağa benzemiyor. Bir koşu fırlamalı. Nasılsa su doldu pabuçlar... Saçak altlarından koşturarak Feridiye sokağına saptı. Yokuşu inip san boyalı, iki katlı evin kapısını bulduğunda ıslanmadık yanı kalmamıştı. Üst kat merdivenleri ikişer üçer çıkarken vıcık vıcık pabuçları basamaklarda su fışkırtıyordu. Son basamakta anahtanm çıkarmağa çalışırken kapı açıldı, çelimsiz ince yapısıyla kızkardeşi Seniye göründü.</span></p>
<p class="calibre2"><span class="font1">— îki kez seni aradılar ağbi, dedi. Buldular mı?..</span></p>
<p class="calibre2"><span class="font1">Sorduğuna bak, ne salaktır bu kız.</span></p>
<p class="calibre2"><span class="font1">— Çekil! dedi, anladık. Şu durumuma baksana be...</span></p>
<p class="calibre2"><span class="font1">Kız ancak aymış gibi,</span></p>
<p class="calibre2"><span class="font1">— Uvvv, dedi. Islanmışsın...</span></p>
<p class="calibre2"><span class="font1">Islanmışım ya... Nasıl da anladın?.. Bu geri zekâlı üniversite bitirecek. Bitirecek hem de... îki sınavı mı ne kaldı. Avukat da olur. Sen bitiremedin ama parlak zekâlı!. Bitirip eczacı olacaktık! Aklıma geldikçe- . • Merdiven yanında, bağımsız bölüme benzer odasına girip kapıyı kapattı. Pabuçlarını, çoraplannı çıkarıp  terliklerini taktı. Soyundu çabucak. Kurulandı. Donuma bile geçmiş. Çamaşır değişti. Islanan yeni giysileriydi. Şimdi bunlar var: Eski pantalon, balıkçı kazağı... Bir katı daha vardı, kahverengileri; temizlikçiden alamamıştı. Bu para işini... îki kez aramışlar... Şu aptal kız... Evde kimse yok mu başka? Odadan çıktı. Seniye mutfaktaydı, ayaküstü bir şeyler atıştınyordu.</span></p>
<p class="calibre2"><span class="font1">— Makbuş da Pendiğe gitti, dedi... Sen aç mısın?</span></p>
<p class="calibre2"><span class="font1">Sorduğuna bak! Ne var bunda? Bu kızın da herşeyi batıyor sana.</span></p>
<p class="calibre2"><span class="font1">— Açım, dedi. Çıkıyor musun? Böyle ayaküstü...</span></p>
<p class="calibre2"><span class="font1">— Yoo, Pervin’e ineceğim...</span></p>
<p class="calibre2"><span class="font1">Alt katlanndaki kiracıydı Pervin. Annesiyle otururlardı yıllardır. Bir röntgencinin yanında çalışıyor, muayenehaneyi çekip çeviriyordu. Elinden her iş gelir türünden. Gelir, gelmez mi? Otuzuna varmadan iki kocayı sepetlemiş... ötekilerin sayısını... Bu aptalın da akıl hocası. Holdeki masayı hazırlayan Seniye’ye baktı, öteberiyi getirmek için mutfağa gidip gelirken kalçalannı kıvırıp duruyor. Kimbilir ne boklar yiyor bu kız? Onbeşini yeni geçmişti iki sokak ötedeki eczanelerinde kalfayla yakalandığında. Kalfa da, Seniye de bir temiz sopa yemişlerdi Zühtü Bey’den. Kalfa kovuldu. Seniye annesinin yanma gitti. Liseyi Anadolu’da bir ilçede bitirdi. Mefharet Hamm’ın, annelerinin ikinci kocası yaşlı bir kaymakamdı. Zühtü Bey’in ettikleri canına tak deyince, iki çocuğu bırakıp bu adama kaçmıştı yıllar önce. Bu, Mefharet Hamm’ın anlatması. Zühtü Bey’e sorarsan orospunun biriydi Mefharet. Kaymakamı boynuzlatmak daha kolayına gitmişti. Bu kız da malın gözü.</span></p>
<p class="calibre2"><span class="font1">— Otursana Ağbi...</span></p>
<p class="calibre2"><span class="font1">Aslında Seniye, dalkavukluğa varan bir yakınlık gösterirdi ağbisine. Soğukluk Refik’teydi. Nedenini kendisinin de pek bilmediği soğukluk.</span></p>
<p class="calibre2"><span class="font1">— Kimdi arayanlar?</span></p>
<p class="calibre2"><span class="font1">Ağzından sarkan yeşil salatayı çatalıyla toparlamağa çalışırken,</span></p>
<p class="calibre2"><span class="font1">— Şey, dedi Seniye. Hani bir oğlan vardı. Kara benler var yüzünde. Demirci çırağını oynuyordu geçen filmde...</span></p>
<p class="calibre2"><span class="font1">Ses çıkarmadı Refik. Biraz sertçe olan eti kesti ağır ağır. Anımsamaya çalışır gibi.</span></p>
<p class="calibre2"><span class="font1">— Temel Karan...</span></p>
<p class="calibre2"><span class="font1">— Hah, işte o oğlan dedi Seniye. Sen gelmeden biraz önce gene uğradı.</span></p>
<p class="calibre2"><span class="font1">— Neymiş, sormadın mı?</span></p>
<p class="calibre2"><span class="font1">— Adana’dan biri gelmiş dedi ya, pek anlayamadım. Daha ister misin?</span></p>
<p class="calibre2"><span class="font1">Sorduğuna bak. Ne sorsun? Bir parça et daha aldı. Karnı daha da acıkmış, isteği artmıştı sanki. Adana’dan biri gelmiş de Temel de beni aramış. Bu Sabri Gürün dalgası değil. Yoksa işletmeci mi? Temel Adanalı, artist olmaya özenen biri gelmişse... Biraz da parası varsa oğlanın, bu gece dolaşıp yemek için... Böyle bu Adanalılar; her delikanlı Ayhan Işık, Eşref Kolçak!.. Fikret Hakan... Kapımn zili zırlayınca hop etti içi. Seniye fırlayıp açtı, Pervin’di.</span></p>
<p class="calibre2"><span class="font1">— Merhaba, deyip girdi içeri.</span></p>
<p class="calibre2"><span class="font1">— Merhaba!.</span></p>
<p class="calibre2"><span class="font1">— Bu kız söyledi mi sana?</span></p>
<p class="calibre2"><span class="font1">Neyi söyledi mi? tki kez aramışlar... Buna ne?</span></p>
<p class="calibre2"><span class="font1">— îki kaburgası çatlamış... Geçende gönderdindi. Bir yönetmenin bilmem nesi... Düştüm diyordu ya, dövmüşler gibi...</span></p>
<p class="calibre2"><span class="font1">Anımsadı. Harun Arcan kötü dövmüştü Mükerrem’i. Boy-nuzlatıyormuş. Acıdan soluk alamıyordu kadın. Röntgene sok dediler. O da bir özel doktor arıyordu baktırmaya. Resmi’de işlem yapmaya kalkarlar diye korkmuştu.</span></p>
<p class="calibre2"><span class="font1">— Olabilir, dedi Refik elmasım soyarken. Şimdi iyi.</span></p>
<p class="calibre2"><span class="font1">Konuşmaktan pek hoşlanmazdı Pervin’le. Tepesinde topladığı kestane rengi saçları, buğdaysı yüzü, fıldır fıldır bakışlı elâ gözleriyle çekici kadın. Gene de itiyordu Refiği. Doğrudan bir bakışı var karının. Bizim piyasadakiler, daha maldırlar ya, yalancıktan da olsa —tam açılıp saçılıncaya kadar— örtmeğe çalışırlar; bu karının bakışı... kalktı,</span></p>
<p class="calibre2"><span class="font1">— Hadi inelim, dedi Pervin.</span></p>
<p class="calibre2"><span class="font1">Refik odasına girdi, kapıyı kapattı. Gene birileriyle toplanacaklar aşağıda. Bir kaç memur bayandır kendisi gibi!.. Yağmur daha da artmıştı. Canı sıkılıyordu sular akan camlara baktıkça. Sonbaharı severdi oysa; yağmuru da severdi. Yağmurlu havalarda çekim yapamadıklanna öyle kızardı ki... Niye bu teknolojik gerilik? Yabancı filmlerde adamlar... Pencere önündeki masa lâmbasını yaktı. Loş odayı da sevme-mişti. Oturdu. Bir şeyler okumaya, kıpır kıpır içini bastırmağa çalışmalıydı. Terlikten çıkardığı çıplak ayaklanna baktı, kirliydi. Üşeniyordu gidip yıkamaya. Üşüyordu da. Baş parmağının yanından kalın, kara, çizgi gibi uzanan kire bakıp durdu bir süre. Nasıl ayıplamışlardı Müjgân’ı. îkinci km filmin. Ayağım incitti, setten doktora götürdüler. Ayağı böyleydi onun da... Kızı kucaklarında taşıyan set işçileri utanmışlardı onun adına. O da utanmıştı ya... Yakında yıldız olur, banyolu evde yıkar ayaklarını. Alışmadıysa yıkamaz. Alışır gene yıkamaz. Teyzesini anımsadı; pislikten kokardı kan. Dadılarla büyümüş. Şu insanlar... Kalkıp hole çıktı. Ev boştu, ilerdeki banyo öyle soğuk görünüyordu ki gözüne. Kendini zorlayarak musluğa gidip yıkadı ayaklarını. Banyo mu yapsaydım. Üşeniyordu. Şimdi termosifonu yak... Odaya dönerken kapının ziliyle duraladı. Temel mi? Evecenlikle gidip açtı kapıyı, şaşırdı birden. Kahverengi beresi alnındaki perçeme yapışmış, sırılsıklam bir kızdı kapıdaki. Utangaç gülümsemeğe çalışıyordu.</span></p>
<p class="calibre2"><span class="font1">— Seniye’nin evi değil mi? Dedi çekingen.</span></p>
<p class="calibre2"><span class="font1">— Evet, dedi Refik. Buynın...</span></p>
<p class="calibre2"><span class="font1">Niye buyursun? Kız da yakalamıştı Refik’deki duralamayı,</span></p>
<p class="calibre2"><span class="font1">— Evde değil mi?</span></p>
<p class="calibre2"><span class="font1">Refik toparlandı,</span></p>
<p class="calibre2"><span class="font1">— Aşağıda, dedi. Aşağı katta. Pervin’de-.</span></p>
<p class="calibre2"><span class="font1">— Haa, dedi kız gülümseyerek. İlk kez geliyorum da... Yağmur da felâket...</span></p>
<p class="calibre2"><span class="font1">Merdivenlere dönüp inerken aynı gülümseyişle baktı,</span></p>
<p class="calibre2"><span class="font1">— Sağolun, dedi. Rahatsız ettim...</span></p>
<p class="calibre2"><span class="font1">— Estağfurullah...</span></p>
<p class="calibre2"><span class="font1">Aşağıki kapının açılıp kızın gürültüyle karşılanışını du-yuncaya dek kapıyı aralayarak bekledi. Taşan müzikle karışık, çığrışıp kapıya atılan kadın sesleri. Vah Minoş’cuğum! Seniye’nin sesi. Sonra birden derinlere kayan boğuk yankılanmalar. Durup biraz daha dinledi alt katı. Kapıyı kapatıp ağır ağır odasına girdi. Kız takılmıştı kafasına. Perçemi ne renkti? Gözleri kocaman, kahverengiydi. Yüzü ıslak, kızarmış. Dudakları... Oda daha sıcak görünüyordu. Pencere yanındaki duvarda asılı duran büyük Şarlo resmine baktı. Asri Zamanlar’daki Godard’ı ammsadı; rıhtımda muz çalar-kenki... Bıçak ağzında, sağa sola cin gibi bakan gözleri.■■ Ona tutkundu çocukluk yıllarında. Onikisinde filân. Sonra Gina.. Gina Lolobrigida... İlk kez mastürbasyon yapmıştı onun bir resmine bakarak. Yokuşun altındaki Ziba’ya götürmüştü bir arkadaşı, onaltısında.. Lise’deydi. İki yıl bir çingene kızma taşınıp durdu orda, para buldukça. Zühtü Bey yavaş yavaş umudu kesmeğe başlamıştı oğlundan. Liseyi bitirip Ziba’daki kadından belsoğukluğuna yakalandıktan, babasıyla son büyük kavgayı yapıp bir süre Akadeırii'ye de taşındıktan sonra Yeşilçam’a daldı. Bir rastlantıyla gördüğü ilâcın türünden şıp diye anlamıştı Zühtü Bey oğlundaki derdi. Bir şey demedi. Kırdın mı? dedi sadece. Ne demedi ya! Bak oğlum, bu eczane senin bu dünyada sırtını dayayabileceğin tek şey... Seniye evlenir gider. Sen sürünürsün, önce mesleğini edinip de... Kaçıncı kez söylediklerini bu kez de dinlemiyordu oğlu. Bir parmak çocukken dövemediği oğlunu dövmeğe kalkacak değildi ya... îyice koptular Zühtü Bey’le. Aslında seviyordu babasını; ötesi, beğeniyordu da. ilkelerinden ödün vermemiş adam. Yakışıklıdır da.. Kızın perçemi kumrala yakın açık... Minoş... Mine mi? Münevver olur, Mina olur. Belki ermeni filânsa, Meryem... Minoş olmaz. Ermeniye de benzemiyor. iki tümcede ele verir ermeni kendini. Ne kadar iyi konuşsa. Rum da değil. Yahudi? Olabilir. Türktür canım. Yarın öğreniriz. Nasıl? Seniye’ye mi soracağım, Pervin’e mi? Bizim salak kız ağzını yayıp güler aptal aptal. Kızı mı soruyorsun? Artist mi yapacaksın ağbi? Elinin körü yapacağım. Aslında onun içi gidiyor artist olayım diye!. Bir o eksik... Aklı sıra alay eder yerli filmlerle. Hepsinin tutumu o. Hele aydınlar, üst düzeydekiler. Yerli filme tepeden bakmakla onurlanıyorlar. Sinema dendi mi kafalarında batımn parlak sinema adlan... Sen başka türlü müsün? Duvarlarında bir yerli film afişi var mı? Afiş mi?... Afiş ya... Masanda bile Hum-phrey Bogart... Yabancı filmleri senin kadar tutkuyla izleyen kim var? Mesleğim. Yerli filmler mesleğin değil!.. Yerli filmler mi?.. Stüdyoda görüyorum. Kaçını görüyorsun yılda?.. Görülecek şeyler değil ki çoğu. Daha ne konuşuyorsun?.. Benim dediğim başka. Yağmur durdu mu ne? Karanlıkta parıltılı ışıklar ne güzel. Şu senaryoya çalışayım biraz. Kızın perçemi... Vah Minoş’cuğum... Ne yapıyorlar aşağıda?.. Seks partisi düzenlemişler!.. Kafamız pislik üretiyor be-.. Yeşil-çam’cıyız!.. Yeşilçam’a ilk girdiği yıllarda önyargıların getirdiği çekingenliği üstünden atamadı uzun süre. Kendi mi alışmıştı, çevre mi tanımlandığı gibi değildi, şimdi bütün ilişkiler doğal görünüyordu. Kadınların kolayı da var, zoru da. Erkeklerin de... Genel ahlâk kuralları biraz daha gerçekçi yanından almıyor, o kadar. Ya da gerçekçi davranış örtbas edilmiyor; daha açık herşey... Cinsel özgürlük tutkularını saklamıyor kadınlar, işin gereği kadın erkek yakınlaşması bir çok şeyi çiğniyor ister istemez. Kilyos’daki bir çekimi anımsıyordu hep. Kumsalda, denizden koşarak gelen bir çiftin öpüşmesini çekerlerken kadının nasıl kendini kaptırdığını unutmuyordu. Yinelenen prova aralarında azıtan duygularını örtbas etmek için kadıncağızın setten uzaklaşarak, gözden uzak yerde nasıl kıvrandığım görmüştü. Bir yönetmenin karısıydı; daha bir yıl önce sevişerek evlenmişlerdi. Anadolu’da çekime gitmiş kocasını gene seviyordu belki. Gündüz öpüşmeli çekimler yaptığı oğlanla o gece yattığı duyulunca şaşılacak nesi vardı ki?... Çoğu kızı, oğlanı buraya çeken şey de bu belki. Bir de para--- Kapma şansları olduğuna inandıkları büyük para... Parasız bir bok oluyor mu? İyi bir film için önce para, önce kafa oğlum. Parası olan bir sürü kişi, film yapıyoruz diye ne haltlar ediyor? İçindeki sıkıntı deprenip ayağa kalkmıştı gene. Kızın perçemi ıslak... Saat ona geliyor. Çık şimdi, inip aşağı kapıyı çal; Se-niye’ye, ben gidiyorum, arayan olursa -. Hepsi kapıya dolacaklar belki de. Kızı da görürüm; perçemindeki ıslak saçlar da... Ne boş şeylere kayıp gidiyor kafamız... Göreceğim de ne olacak? Biz de kadın görmüyorsak. Kadına niye doyulmaz? Açlık bu, doyarsın gene acıkırsın. Bir şeyler mi okumalı? Yarım bıraktığım bir Aziz Nesin vardı, neydi? Şuraya koymuştum. Yok işte. Seniye mi girip aldı? O almıştır, bayılır Aziz Nesin’e... Ne anlar ki?.. Kı kı kı gülsün ancak. Sersem. Kilit mi vurayım bu kapıya? Kalkıp odada dolaşmaya başladı. Uykusu da yoktu. Bari telefon olsaydı. Bize kızıp telefonu sattı adam; baba değil herif, şey--. Herifin ne suçu var? Seniye manyağı açıp tam bir buçuk saat konuşursa ne yapar fıttırmaz da?.. Eczanedeki yetiyor deyip ...Perihan’a telefon açardım şimdi, boşsa... Ne olacak boşsa, Bebek’e mi gideceksin? Kafası gittikçe karışıyordu. Montaja gideyim bir süre. Stüdyodan, gel deyip duruyorlar. Bir kaç kuruş alırız hiç değilse. Bu yağmur gene mi başladı? Akademi’ye gittiğim yıla benzedi... Bütün sonbahar böyle geçti. O alımlı yazılı kavak incirleri tatsız bu yağmurlardan. Filmler battı. Iş koyamıyorlar; yazıhanelerde kara kara düşünüyor millet. Çekim sırası yağmur yağdı mı yönetmendedir suç!.. Sabri Gürün ne yapacak bakalım?... Güneye giderler belki. Gidip</span></p>
<p class="calibre2"><span class="font1">almalı mı işi? Stüdyoda çürür insan. Orhan Ağbi dayanamadı, kıydı kendine. Allah rahmet eylesin, ne öğrendikse ondan öğrendik montajda. Niye kitap okumazlar? Şimdi gene okuyan var. Stüdyodakiler nasıl okusun? O karanlık odalarda günlerce kapanıp bitiyorlar. Yönetmenlerden var; bizim yardımcılardan var bir de ara sıra okuyan. Okudukları da ne?.. Fakülteye, ya da Akademiye mi gitseydim?.. Sanat tarihi, ya da felsefe filân... Ne olacaktı gidecektim de?.. Sinemadan uzak yaşayamam ben. Sinema düşünmediğim tek dakikam yok kendimi bildim bileli. Dünyaya değil, sinemaya doğmuşum! Daha çocuklukta başlıyor bu. Beyoğlu’na yakın oturmamızdan belki. Alkazar’dan îpek Sineması’na, Sümer’e, Melek’e, Neşe’ye, Yıldız’a, Şark’a, Lüks’e, daha başka neler vardı? Elhamra’ya, Pangaltı’dakilere... Ya da Şehzadebaşı sinemalarına... Hele kovboy filmlerini, üstüste bir kaç kez... O zaman matineler de sürekliydi, öğlende girdin mi akşama kadar seyret dur. Karşı geçede ikişer, üçer film birden... Beş yılda güç bitirdim Taksim Lisesi’ni. Zühtü Bey tutturmuş, ille de eczacı olacaksın. Gerçekten inanıyor muydu benim o fakülteyi kıvıracağıma? Şu bizim transistörlüde ne var bakalım? Tatlı bir Chopin piyanoda... Parazitlendi, bilmediği dillerden konuşmalar örttü; sonra gene dupduru piyano sesi... Filmini ammsadı Cpohin’in. Paul Muni’nin oyununu günlerce unutamamıştı. Çok büyük oyuncuydu be... Ya o Pasteur’de-- - Sonra Zola’da-. Şeyde... Meksika devrimiyle ilgili film... Juarez... Juarez’de... La Paloma... İçinde gezinen La Paloma ezgisiyle dalıp kaldı bir süre. Chopin’in piyano konçertosu cızırtılarla üste çıktı birden. Kapının ziliydi. Temel mi? Temeldi. Esmer, uzun boylu bir delikanlı vardı yanında da. Delikanlı gülümsemişti; yalnız kara gözleriyle değil Seyrek bıyıklar altındaki pırıl pırıl dişleriyle bakıyordu adama.    ‘</span></p>
<p class="calibre2"><span class="font1">— Arkadaş Adanalı, dedi Temel. Şahin Doğu. Hadi çıkalım mı Ağbiy? Bu üçüncü gelişim.</span></p>
<p class="calibre2"><span class="font1">— öyleymiş, dedi Refik. Söylediler. Girsenize. Nereye gideceğiz bu yağmurda?</span></p>
<p class="calibre2"><span class="font1">öyle çıkmak istiyordu ki oysa... Pabuçlar, giysiler sırılsıklam daha.</span></p>
<p class="calibre2"><span class="font1">— Yağmur durdu, dedi Temel. Arkadaş Adana’ya gidecek de... Şöyle bir gece dedik...</span></p>
<p class="calibre2"><span class="font1">Anlaşıldı. Ben de diyorum ah şöyle bir gece... Nasıl etsek?..</span></p>
<p class="calibre2"><span class="font1">— iyi, oturun biraz, dedi...</span></p>
<p class="calibre2"><span class="font1">Giyinelim, neyi giyineceğiz?.. Temel’le Şahin holdeki sandalyelere ilişince babasının odasına gidip gardrobu açtı. Askılarda sallanan giysilerin hiç biri yeni sayılmazdı. Kuru, te-(miz hiç değilse. Zühtü Bey bu kez ne edecek bakalım? iki yıl önce de böyle bir şey yapmıştı da, Zühtü Bey bana baksana aslanım ilişkini kestinse el atmazsın bir daha da... Kim demiş ilişki kestik diye? Evinde oturuyoruz.</span></p>
<p class="calibre2"><span class="font1">— Hadi, dedi, ben tamam...</span></p>
<p class="calibre2"><span class="font1">Nasıl tamam bakalım; cebinde yirmi kâğıt var. Ceketin, pantolonun ceplerine elini sokup arandı. Bakarsın bir köşede unutulmuş... Buldun!.. Babasının botları da ayağına bol geliyordu biraz. Merdivenlerden inerlerken Temel’in kolunu tutup silkeledi gizlice, para yok dedi elleriyle. Temel güldü, bağırır gibi,</span></p>
<p class="calibre2"><span class="font1">— Gorkma babam, dedi. Allahıma para var bu herifte...</span></p>
<p class="calibre2"><span class="font1">Ne de gizli söyledik ya. Alışamamıştı Adana’lıların bu...</span></p>
<p class="calibre2"><span class="font1">Alt katın kapısı açılıp Seniye görününce evecenlikle durala-dı. Perçemli kız...</span></p>
<p class="calibre2"><span class="font1">— Çıkıyor musun ağbi?..</span></p>
<p class="calibre2"><span class="font1">Deli eder insanı bu geri zekâlı. Yamnda kimse yok, içer-deler.</span></p>
<p class="calibre2"><span class="font1">— Kaçırıyoruz ağbinizi, dedi Temel.</span></p>
<p class="calibre2"><span class="font1">Bir şey diyecekti, yadırgı baktı Refik’e, yeni ayrımına varmıştı giysilerinin, gülümsedi.</span></p>
<p class="calibre2"><span class="font1">— Güle güle, dedi...</span></p>
<p class="calibre2"><span class="font1">Yavaşça örttü kapıyı. Gözüne çarpan değişik görünümün nedenini bulup çözememiştir belki de! Gelenleri merak etti sersem. Sen perçemli kızı merak etmedin mi? Perçemli kız mı? Beyoğlu arka sokaklarının yağmur artığı gecesinde parıltılı taşlara basarak ana caddeye doğru ağır ağır çıkarlarken, yaşamını kuşatmış yakıcı sinema sevisiyle, içinde gözünü açtığı bu çevrenin ayrılmaz yapışıklığı Temel’in durmadan anlatan sesini öylesi batıcı yaptı ki birden. Bu Ada-nalı’lara ne oluyor? Sinema manyağı itoğluitler!.. Bu oğlan da, Şahin de sinemacı olmak istiyormuş. îktisat’taymış şimdi. ikinci sınıftaymış. Bırakacakmış, öyküler yazıyormuş. Temel anlatıyor bunları. Adanalı biri varmış, parayı o veriyormuş. (Burasım eğilip fısıldar gibi söylüyor sırıtarak) Şahin gülümser bir suskunlukta hep. Yere bakan bir herif bu! Hep dişleriyle gülüyor.</span></p>
<p class="calibre2"><span class="font1">— Bırak bunları da, dedi Şahin yavaşça, gecenin tadını çıkaralım. Daha konuşuruz...</span></p>
<p class="calibre2"><span class="font1">— Olur Ağbi, dedi Temel, Refik’e döndü, önce Hafız’a uğrayalım.</span></p>
<p class="calibre2"><span class="font1">Ucuzcu bir ara sokak meyhanesiydi Hafız. Sahibi Sezai’nin ibne olduğu söylenirdi, Hâfız diyorlardı! Tıklım tıklım ufacık meyhanede duble rakılarını ayaküstü içmeğe başladılar. Eş dosttu çevre. Sinemacılar, tiyatrocular, bir kaç gazete foto muhabiri, esnaftan kişiler; sigara dumanı bulutunda birbirine girmiş herkes... Temel masalarda dolaşmağa çıktı. Sevmiyen yoktur bu kara benekli güleç yüzü. Şakası kimseye batmaz. Refik, köşesinde rakısını yudumlarken sıkılmağa başlamıştı ki Şahin anlamış gibi eğildi.</span></p>
<p class="calibre2"><span class="font1">— Kaçalım isterseniz, dedi. Sıkıldınızsa...</span></p>
<p class="calibre2"><span class="font1">— Yooo, dedi Refik. Size bağlıyım ben...</span></p>
<p class="calibre2"><span class="font1">Gene sessiz kaldılar bir süre. Refik, aynmına yeni varmış gibi dönüp bakmağa başladı Şahin’e. Belli ki yıldız olma sevisinde bu arkadaş! Olsun görelim! Ne yani, olanların boynuzu mu var? Boynuzu yok, güzellikleri var. Bu çirkin mi? Çirkin de değil, güzel de değil, öyleyse çirkin! Sinema bu oğlum. Çirkin olmanın bir üstünlüğü var gene. Ortada oldun mu, kalırsın. Bu oğlan ortada değil.</span></p>
<p class="calibre2"><span class="font1">— Kalacak mısınız Adana’da?</span></p>
<p class="calibre2"><span class="font1">Uyanmış gibi döndü Şahin, dişleriyle gülümsedi gene,</span></p>
<p class="calibre2"><span class="font1">— Adana’ya gitmiyorum canım, dedi.</span></p>
<p class="calibre2"><span class="font1">Refik’in duraksamasıyla ammsamış gibi,</span></p>
<p class="calibre2"><span class="font1">— Temel’e bakmayın, dedi. Ben aslında sizinle konuç-inak istiyorum. Bizim bir film işi var...</span></p>
<p class="calibre2"><span class="font1">önemsememeğe çalıştığı bir sevinç belirdi içinde Refik’in. Film işi mi?</span></p>
<p class="calibre2"><span class="font1">— Konuşalım, dedi yavaşça.</span></p>
<p class="calibre2"><span class="font1">Ağır yanını iteleyip uzaklaştırmak ister gibi,</span></p>
<p class="calibre2"><span class="font1">— Hep konuşuyoruz zaten, dedi.</span></p>
<p class="calibre2"><span class="font1">Sinsi bir taşlamadan sıyrılma çabasıyla gene dişleriyle gülümsedi Şahin.</span></p>
<p class="calibre2"><span class="font1">— îlk kez sizinle konuşuyorum bu konuyu, dedi. Daha Temel de doğru dürüst bilmiyor...</span></p>
<p class="calibre2"><span class="font1">Evecenliğini belli etmemeğe çalıştı Refik. Her şey değişmese ne halt ederdi sinemacı? Hangi mutluluk için geçerli değil ki bu?</span></p>
<p class="calibre2"><span class="font1">— Sağol, dedi. İyi bir şey yapmak istiyorum ben de, sinemayı bırakmak bile geçiyor içimden bazı. Bir sürü pis...</span></p>
<p class="calibre2"><span class="font1">Kesti. Ne gerek vardı sinemayı bırakmak yalanma? Kendime kıymak bu. Bağlılığımı vurguluyor; yalanlığı nerde?</span></p>
<p class="calibre2"><span class="font1">— Biz de iyi bir şey yapmak istiyoruz, dedi Şahin. Ada-na’ya gitmek işi de ordan çıktı. Okul arkadaşım var, fotoğrafçılık yapıyor orda. İşletmeciyle akraba oluyorlar. Akşam telefonla...</span></p>
<p class="calibre2"><span class="font1">Benzerini kimbilir kaçıncı kez dinlediği öyküyü ağır ağır anlatan Şahin’e, artan bir yakınlıkla bakmağa başladı Refik. Meyhaneye, içkiye, sinema düşü de bindirdi mi, tamam... Film yapma mutluluğu bu düşle başlar. İkinci duble rakılarını bitirdiklerinde filmin konusunu anlatıyordu Şahin; sarmadı Refik’i. Adana’da bir külhanbeyinin... Anlatacak başka şeyleri yok bu Adana’lıların allahıma!.. Külhanbeyini de bu oynayacak. İş yok...</span></p>
<p class="calibre2"><span class="font1">— Konuşuruz daha, dedi Refik, kırıklığını belli etmemeğe çalışarak. Uzak düştüklerini örtbas etmek ister gibi,</span></p>
<p class="calibre2"><span class="font1">— Bende de var bir iki konu, dedi. İstanbul da olur...</span></p>
<p class="calibre2"><span class="font1">Adana’da çekim yapmanın sağlayacağı yararlan anlatmağa başlamıştı Şahin. Refik pek dinlemiyordu artık.</span></p>
<p class="calibre2"><span class="font1">— Ağbiler!.. Geceyi burda mı geçireceğiz?</span></p>
<p class="calibre2"><span class="font1">Sözünü bölen Temel’in sorusunu algılamağa çalışır gibi duraladı,</span></p>
<p class="calibre2"><span class="font1">— Gidelim, dedi Şahin.</span></p>
<p class="calibre2"><span class="font1">Galatasaray’da yeni bir lokal açılmış; program varmış, onikiden sonra da şey geliyormuş. Kim gelirse gelsin, umurunda değildi Refik’in. Evden çıktığına bile pişman olmağa başlamıştı. Uzağız bu adamlarla, ayrıyız bile... Herifin aklı kovboy sinemacılığında. Bir de solculuk numaraları belki... Söylemiyor ya, belli. Sabri Gürün’le çalışırım daha iyi... Sorumluluğum da yok. Kendi filmimi ne vakit yapacağım peki? Bu oğlan da öyle bir şey demedi. Kendi mi çevirecek yoksa? Ben de yardımcılık yapacağım!.. Beni ne sanıyor bu herifler? Şeytan diyor, hassiktiri bas şunlara, dön eve... Temel boyuna bir şeyler anlatıyor. Karı buna demiş ki... Refik’in dinlediği yok, Şahin de dinler görünüyor ya... Yeni Melek sineması sokağının başına gelmişlerdi ki sokaktan çıkıp yanlarından dalgın geçen birine dönüp baktı Şahin, bir kaç adım geçtikten sonra seslendi:</span></p>
<p class="calibre2"><span class="font1">— Gündüz Ağbey!..</span></p>
<p class="calibre2"><span class="font1">Dönüp baktı adam, sevinçle ışıdı yüzü,</span></p>
<p class="calibre2"><span class="font1">— Ooo, dedi.</span></p>
<p class="calibre2"><span class="font1">Şahin fırladı, boynuna sarıldı, sarmaş dolaş oldular.</span></p>
<p class="calibre2"><span class="font1">— Nereye?..</span></p>
<p class="calibre2"><span class="font1">— Eve. Elmadağı’na...</span></p>
<p class="calibre2"><span class="font1">— Ben de seni arayacaktım, dön, dedi Şahin. Bırakmam valla...</span></p>
<p class="calibre2"><span class="font1">Bırakmadı da. Basında çalışıyormuş Gündüz Ağabey. Düzeltmen mi dedi, ne?... Bunlar da... Refik’le Temel’i de tanıttı çabucak, koluna girdi Gündüz Ağbi’nin, önden gitmeğe başladılar. Boyuna bir şeyler anlatıyordu Şahin. Az konuşan oğlana bak, neymiş meğer!. Refik’in koluna girdi Temel de,</span></p>
<p class="calibre2"><span class="font1">— Bak ağbi, dedi. Bu oğlan var ya, bu Şahin, Adana’mn kıralı namussuzum... Yakında göreceksin bak, dediydi dersin. Seni biliyorum, adam beğenmezsin öyle kolay kolay..</span></p>
<p class="calibre2"><span class="font1">— Yok yahu, dedi Refik gülerek...</span></p>
<p class="calibre2"><span class="font1">— Bırak şimdi, dedi Temel. Aptal değiliz biz de...</span></p>
<p class="calibre2"><span class="font1">Ne aptalı, cin gibisin! Sinema alanında yıllardır, düşe kalka sürdürdüğü renkli serüven, kişiliğine, göze çarpar bir sevimliliğin yanısıra doğrulan sezinleme yeteneği de kazan-</span></p>
<p class="calibre2"><span class="font1">dırmış. Bütün gün film yazıhanelerini dolaşır kıyı köşe der-&lt; lediği dedikoduları en kısa sürede, ayrıntılarıyla yetiştirmekten mutluluk duyduğu bir kaç filmciden biriydi Refik. Çalıştığı her yerde Refik’in Temel’e bir iş çıkarmasının bu yakınlıktaki payı da abartılamazdı. O da ne işler bulmuştu Refik’e. İçkiyi, ara sıra esrarı fazla kaçırmasa güvenilir biriydi, îki kez Refik de esrar çekmişti onunla birlikte; denemeydi, söz verdi kendi kendine, bir daha içmedi.</span></p>
<p class="calibre2"><span class="font1">— Sen onun konularım beğenmezsin Ağbi.</span></p>
<p class="calibre2"><span class="font1">Sırıtıyordu Temel. Refik de güldü. Neyi demek istediğini anımsamıştı. Esran çekip de kafayı buldu mu hep Refik’in anlattığı konulara benzer şeyler dolanıyormuş çevresinde. öyle derdi. Dalga geçiyor belki de. Galatasaray’daki ara sokağa girip te renkli neonlarla aydınlatılmış kapıya gelince durup bekledi Şahin.</span></p>
<p class="calibre2"><span class="font1">— Benim konuyu anlattım Ağbi’ye dedi. Senaryoyu birlikte yazacağız..</span></p>
<p class="calibre2"><span class="font1">Gündüz duymamış gibi yürüdü. Refik de ses çıkarmadı. Bozulmuştu aslında. Herif bizimle iş yapacak; sormadan gidip başkasıyla söz kesiyor. Manyak mıdır nedir? Senin ilgi göstermediğini anladı demek. Nerden anladı, ben bir şey demedim ki--. Salon kalabalıktı. Yeni açılmış genişçe bir gece kulübü. Bir yanda dansedenlerle dolu pist. Işıklı kartonpiye-lerle süslenmiş duvarlar. Gölgeli, sık masalarda sigara dumanları içinde kadın erkek kımıltıları, içki taşıyan garsonlar. Kıyıda, bir direğin dibindeki masaya oturmalarıyla Te-mel’in fırlaması bir oldu. İlerdeki masada birilerini görmüş. Gündüz konyak istedi, Refik’le Şahin votka.</span></p>
<p class="calibre2"><span class="font1">— Söyle Ağbi, dedi Şahin. Bu öykü için konuşalım. Arkadaş da, size söyledim, sinema piyasasının en yetenekli...</span></p>
<p class="calibre2"><span class="font1">Sonunu getirememiş gibi duraladı, ekledi,</span></p>
<p class="calibre2"><span class="font1">— sinemacı arkadaşımız...</span></p>
<p class="calibre2"><span class="font1">Gündüz baş salladı yavaşça. Kafası bir şeylere takılmış gibiydi. Bir sessizlik oldu. Şahin’in sorusunu anımsamış gibi,</span></p>
<p class="calibre2"><span class="font1">— Bu öykülerle bir yere varılmaz, dedi yavaşça. ît kopuk öyküleriyle iyi sinema yapmak olmaz değil, olur da, neye yarar?</span></p>
<p class="calibre2"><span class="font1">Sevinçten yüreği titredi Refik’in. Neler diyor bu Gündüz Ağbi?.. Şahin bozulmuş gibiydi. Toparlandı, gülümseyip ak dişlerini sıraladı birden. Gündüz aynı dalgınlıkla ekledi,</span></p>
<p class="calibre2"><span class="font1">— Her şeyle iyi sinema yapılabilir. Güçlü bir sinema anlatımıyla en olmayacak şeyleri başımıza dert edebilirler! Yeğleme sorunu... Adana külhanbeylerinin yaşamı niye ilginç geliyor sana? Edebiyatımızda eşkiya romanları vardı bir zamanlar. Gene var ya. Şimdi de külhanbeyi sineması...</span></p>
<p class="calibre2"><span class="font1">Kötü durumda olduğunu örtme çabasıyla ak dişlerini gizlemiş, sessiz bakıyordu Şahin.</span></p>
<p class="calibre2"><span class="font1">— İş yapması gerek Ağbi, dedi yavaşça. Film bu. Battık mı bitti...</span></p>
<p class="calibre2"><span class="font1">Bir sessizlikten sonra,</span></p>
<p class="calibre2"><span class="font1">— Demek çark böyle dönüyor, dedi Gündüz.</span></p>
<p class="calibre2"><span class="font1">Gülümsedi. Omuzunu kaldırdı umursamazlıkla, konyağım yudumladı. Benden bu kadar gibisine, dönüp programı seyretmeğe başladı. Dansözler gelip gidiyorlardı. Refik için can sıkıcıydı, bıkıp usandığı görüntülerin yinelenmesiydi pist-de, sahnede gelip geçen her şey... Çok az duyduğu, belki de bugüne dek hiç duymadığı bir ilgiyle, direğe ilişir gibi yaslanmış Gündüz’e takılmıştı gözü. İki tümceyle bu kadar yakınına düşmüş kimseyi anımsamıyordu sinema piyasasında. Gündüz, konyağım yudumlarken göz ucuyla baktığı dansözden masaya dönünce,</span></p>
<p class="calibre2"><span class="font1">— Sıkıldın mı ağbi? Dedi Şahin. Başka yere gidelim istersen.</span></p>
<p class="calibre2"><span class="font1">— Yooo, dedi gülümseyerek. Nereye gitsek o...</span></p>
<p class="calibre2"><span class="font1">Başıyla şöyle bir gösterdi gerisinde dolanıp göbek atan</span></p>
<p class="calibre2"><span class="font1">dansözü. Konuşmasını istiyordu bu adamın Refik. Bak</span><span class="font7">alım</span><span class="font1"> daha neler diyecek?.. Sinemayı biliyor, benim konulan açsam...</span></p>
<p class="calibre2"><span class="font1">— Refik’ciğim, merhaba yahu!..</span></p>
<p class="calibre2"><span class="font1">Döndü Sabri Gürün dikilmiş duruyordu sandalyanın ardında. Biraz sallanıyor mu ne? Kalktı Refik.</span></p>
<p class="calibre2"><span class="font1">— Merhaba Ağbi, dedi. Buyur...</span></p>
<p class="calibre2"><span class="font1">Kucakladı Refik’i, öpüştüler. Şahin de kalkmıştı. Gündüz oturduğu yerden bakıyordu.</span></p>
<p class="calibre2"><span class="font1">— Yok, dedi Sabri. Biz ordayız...</span></p>
<p class="calibre2"><span class="font1">Gösterdiği masada kadınlı erkekli bir kalabalık vardı. Temel de orda.</span></p>
<p class="calibre2"><span class="font1">— Temel’i gördüm. Sabahtan beri seni aratıyorum. Filme başlayacağız.</span></p>
<p class="calibre2"><span class="font1">— Sağol Ağbi...</span></p>
<p class="calibre2"><span class="font1">Ne diyeceğini bilemeden kalmıştı ki, bir ışık parladı kafasında, karşısındaki Şahin’i gösterdi yavaşça,</span></p>
<p class="calibre2"><span class="font1">— Biz de başlıyoruz Ağbi, dedi. Kusura bakma!. Uğrayacaktım size. Çocuklar söyledi.</span></p>
<p class="calibre2"><span class="font1">Bozulmuştu. İçkili yüzünde kıpırtılar belirdi birden, sallandı.</span></p>
<p class="calibre2"><span class="font1">— İyi, dedi. Sen bilirsin. Çalışmak isteyen çok... Ne yapalım, sağlık olsun. Başarılar size de...</span></p>
<p class="calibre2"><span class="font1">Sinirli, çalımlı bir baş selâmıyla dönüp uzaklaştı. Masalar arasından geçerken dik durmaya çalıştıkça yalpalıyordu. Oturduklarında güvenle doluydu Refik, mutluydu, doygundu. Ne rastlantı be!.. Oturduğu masaya baktı, sinirli, bir şeyler anlatıyordu Sabri Gürün. Atıp tutuyordur manyak. Kavgayla işi bıraktığı günü anımsadı, bir kez daha arttı mutluluğu. Yalnız Şahin’e değil, Gündüz’e de daha yukardan bakabiliyordu sanki. Tanıdılar beni!..</span></p>
<p class="calibre2"><span class="font1">— Sabri Gürün değil mi bu?</span></p>
<p class="calibre2"><span class="font1">Şahin’e baktı,</span></p>
<p class="calibre2"><span class="font1">— Haa, O, dedi. Küçümseyen bir sesle.</span></p>
<p class="calibre2"><span class="font1">— Bu da kendini yönetmen sanıyor.</span></p>
<p class="calibre2"><span class="font1">önce sevindi, gülümsedi. Kanına dokunmuş gibi durala-dı birden. Kızgınlığını belli etmemeğe çalışarak baktı Şahin’e. Sen kendini ne sanıyorsun? Sabri Gürün’ü ben küçümseyebilirim ancak.■■ Yok canım?...</span></p>
<p class="calibre2"><span class="font1">— Filmleri kapalı gişe oynuyor herifin, dedi, Şahin’e, meydan okur gibi.</span></p>
<p class="calibre2"><span class="font1">Şahin sustu, leblebiye uzandı yavaşça. Filmin iş yapma zorunluğundan sen söz etmedin mi Gündüz ağbiye?... Yanıtı bulmuş gibi dönüp baktı Şahin,</span></p>
<p class="calibre2"><span class="font1">— öyle ama, dedi film de filme benzemeli.</span></p>
<p class="calibre2"><span class="font1">Güldü Refik,</span></p>
<p class="calibre2"><span class="font1">— Tartışma da orda başlıyor zaten, dedi...</span></p>
<p class="calibre2"><span class="font1">Tartışmaya pek yanaşacağa benzemiyordu Şahin. Gün-</span></p>
<p class="calibre2"><span class="font1">düz’ün karşısında kendini iyice yalnız buluyor olmalıydı. Konuşulanlara ilgi göstermiyor gibi dalgın, gözleri masada bir yerde konyağını yudumlayan Gündüz, başını kaldırıp bir süre baktı Refik’e,</span></p>
<p class="calibre2"><span class="font1">— Tartışalım, dedi yavaşça.</span></p>
<p class="calibre2"><span class="font1">Şaşaladı Refik. Hiç aklına gelmemişti karşısına Gün-düz’ün dikileceği. Toparlandı,</span></p>
<p class="calibre2"><span class="font1">— Bazı gerçekler var ki dedi, onlar göze alınmadan bir şey yapılamıyor sinemada...</span></p>
<p class="calibre2"><span class="font1">— Bazı gerçekler göze alınmadan hangi alanda bir şey yapılabilir ki?</span></p>
<p class="calibre2"><span class="font1">Ses çıkarmadan baktı Refik. Gözlerini üstüne dikmiş Gündüz’ün karşısında sınava oturmuş gibiydi. Şahin’in gözlerinde alaylı gülümseme. Dişleriyle de değil, bıyığıyla gülüyor itoğlu it. Gündüz sürdürdü yavaşça:</span></p>
<p class="calibre2"><span class="font1">— Göze aldığın şeyler, getireceklerini aşıyor mu? Sorun bu...</span></p>
<p class="calibre2"><span class="font1">Doğruldu, biraz da dikeldi Refik.</span></p>
<p class="calibre2"><span class="font1">— Ben de bunun için göze alamadım Sabri Gürün’le çalışmayı, dedi...</span></p>
<p class="calibre2"><span class="font1">Biraz gerileme gereğini duymuş gibi ekledi:</span></p>
<p class="calibre2"><span class="font1">— Ama her vakit diretemiyor insan.</span></p>
<p class="calibre2"><span class="font1">— Yaşamak gerek, değil mi?</span></p>
<p class="calibre2"><span class="font1">Gündüz’ün bakışlarındaki anlamı çözemedi. Alay mı ediyor, bir gerçeği mi saptıyor?</span></p>
<p class="calibre2"><span class="font1">— Yalnız o da değil, dedi Refik. Ben babamlarla kalıyorum: ağır da gelse, sığınıyorum eve bir süre. Asıl sorun dışlanmak burda. Sürekli direttiniz mi sinema atıyor insanı. Bir daha hiç bir şey yapma olanağınız kalmıyor...</span></p>
<p class="calibre2"><span class="font1">Deminden beri Refik’in üstüne diktiği gözlerini bir yerlere kaydırdı Gündüz, başım salladı yavaşça,</span></p>
<p class="calibre2"><span class="font1">— Doğru, dedi. O ikilem her yanda var. Namuslu yaşama kavuşmak için orospuluğu göze alacaksınız!</span></p>
<p class="calibre2"><span class="font1">Ne suçlamak vardı sesinde, ne aklamak. Acılık vardı. Yoo, acılık da değil; anlayışla saptıyor durumu! Genelleştiriyor hem de. Demek her alanda böyle? Düşündüklerini sezinlemiş gibi dönüp gülümseyerek baktı Gündüz,</span></p>
<p class="calibre2"><span class="font1">— İnsan kafası da öyle bir şey ki dedi, orospuluğa baş-lamayagörsün...</span></p>
<p class="calibre2"><span class="font1">Duraladı Refik. Eeee? Yani?... Sinsice saldırıyor bu. Bizim kafamız orospuluğa başlamış bir kez, bitti demek. Şahin de kımıldadı. Yavaşça yer değiştirdi sanki, Gündüz’ün karşısına geçti, dik dik baktı,</span></p>
<p class="calibre2"><span class="font1">— Sinema biraz ayrı Ağbi, dedi. Orospuluk deyin, ne derseniz deyin, hiç ödün vermeden tek adım attırmazlar adama. Adam olup kafam, namusunu koruyacaksın gene de. Orospulaşmadan yani...</span></p>
<p class="calibre2"><span class="font1">Ak dişlerini döktü ortaya gene, güldü. Gündüz sessiz kaldı bir süre, sonra o da gülümsedi soğukça,</span></p>
<p class="calibre2"><span class="font1">— Basında başka türlü mü? Dedi. Yazarlık da... Sinemada biraz daha doğal karşılanıyor demek. Yasallaşmış!..</span></p>
<p class="calibre2"><span class="font1">Orospu sözcüğünü kullanmamıştı. Ne gerek var, neyin yasallaştığı belli değil mi? Karşı çıkmalarını önler gibi Gündüz aldı gene,</span></p>
<p class="calibre2"><span class="font1">— Doğru, dedi. Yazarlıktan bir ayrı yanı var kuşkusuz. Resimden, müzikten de... Şiirini bir simide yazabilirsin. Resim, müzik de yapılır iyi kötü... Sinema yaratıcılığının anahtarı ellerinde heriflerin. Kapitale bağımlı her şey. Bir ölçüde basın da öyle... Kısa bir duralamadan sonra ekledi gene,</span></p>
<p class="calibre2"><span class="font1">— Temelde aynı, dedi. İnsanın kafası sorunu... Nasıl koruyacaksın?..</span></p>
<p class="calibre2"><span class="font1">Konuşulacak her şeyi konuşmuş gibiydiler. Gündüz’ün aykırı sözleri bile batıcı gelmemişti Refik’e. Bir ara tedirginlik vermişti, o kadar. Sıcak adam aslında, görünüşü soğuk. Yoo, soğuk da değil; durgun, çekingen. Ne çekingeni, atak bile; sırasında saldırgan. Bir özelliği var işte bu adamın. Ne iş yapıyor? Düzeltmenmiş ya...</span></p>
<p class="calibre2"><span class="font1">— Ağbiler, ben gitsem ayıp olur mu?</span></p>
<p class="calibre2"><span class="font1">Dönüp baktılar, direğin ardından çıkmış duran Temel’di. Güldü Şahin,</span></p>
<p class="calibre2"><span class="font1">— Sen gitmiştin oğlum, dedi.</span></p>
<p class="calibre2"><span class="font1">— Kusura bakmayın, dedi Temel. Sabri Ağbilerle çıkacağız da..</span></p>
<p class="calibre2"><span class="font1">— Güle güle...</span></p>
<p class="calibre2"><span class="font1">Yanından geçerken eğildi, Refik’in kulağına fısıldar gibi,</span></p>
<p class="calibre2"><span class="font1">— Çok bozuldu sana Sabri Ağbi, dedi...</span></p>
<p class="calibre2"><span class="font1">Refik’in sırtına vurdu gülerek,</span></p>
<p class="calibre2"><span class="font1">— Boş ver, dedi, geçer...</span></p>
<p class="calibre2"><span class="font1">El sallayıp uzaklaştı. Güldü Refik,</span></p>
<p class="calibre2"><span class="font1">— Ne yapalım? dedi. Bize herkes bozuluyor zaten...</span></p>
<p class="calibre2"><span class="font1">Sabri Gürün’ün bozulması da onurlandırıcıydı! Olup biten her şey işe yarıyor bu gece...</span></p>
<p class="calibre2"><span class="font1">— Biz de kalkalım mı?</span></p>
<p class="calibre2"><span class="font1">Şahin, Gündüz’e baktı,</span></p>
<p class="calibre2"><span class="font1">— Siz bilirsiniz, dedi.</span></p>
<p class="calibre2"><span class="font1">— Yarına yetiştireceğim bir şey var, dedi Gündüz. Bir kitabın düzeltmeleri. Gidip onu tamamlayacağım daha..</span></p>
<p class="calibre2"><span class="font1">Kalktı, ötekiler de kalktılar.</span></p>
<p class="calibre2"><span class="font1">— Siz isterseniz kalın...</span></p>
<p class="calibre2"><span class="font1">Bilmem, gibisine Refik’e baktı Şahin.</span></p>
<p class="calibre2"><span class="font1">— Biz de gidelim, dedi Refik. Benim de erken kalkmam gerek.</span></p>
<p class="calibre2"><span class="font1">Hiç de gerek değildi. Gündüz’den ayrılmak istememişti nedenini pek bilmeden. Sokağa çıktıklarında taşlar gene parıltılı ıslak, gök yıldızlıydı.</span></p>
<p class="calibre2"><span class="font1">— Yarın hava açacak, dedi Şahin.</span></p>
<p class="calibre2"><span class="font1">— Açmaz, dedi Refik. Sabaha gene başlar. Filimcilere düşman bu hava!..</span></p>
<p class="calibre2"><span class="font1">Gülümsedi Şahin. Gündüz duymamış gibiydi. Beyoğlu caddesine çıkıp sessizce yürümeğe başladılar. Tatlı serindi. Arabalar, otobüsler geçiyordu tek tük. Gürültücü bir kalabalık Par-makkapı’ya doğru koşup ara sokağa daldı. Bir kadın, yalpalayan bir adamın koluna asılmış bir şeyler anlatıyor, sürülemeğe çalışıyordu Ağacamii’ne doğru. Beyoğlu, gecesini yaşıyor. Lâ-le’nin köşesinde açıkta satılan fındıklı kalın çikolatalardan üç parça aldı Şahin.</span></p>
<p class="calibre2"><span class="font1">— Bayılıyorum bu çikolatalara Ağbi, dedi. Yer ireniz?</span></p>
<p class="calibre2"><span class="font1">— Yeriz, dedi Gündüz gülümseyerek.</span></p>
<p class="calibre2"><span class="font1">Çikolatalarını ısırarak Taksim’e yaklaşıyorlardı ki Şahin durdu.</span></p>
<p class="calibre2"><span class="font1">— Ben burdan izin isteyeyim, dedi. Afrika Han’a uğrayacağım. Bir arkadaş gelecekti Adana’dan... Kusura bakmazsınız değil mi?</span></p>
<p class="calibre2"><span class="font1">Gündüz’ün elini sıkarken.</span></p>
<p class="calibre2"><span class="font1">— Sizi arayacağım Ağbi, dedi. Gazetedesiniz?</span></p>
<p class="calibre2"><span class="font1">— Genellikle... Ya da evdeyim...</span></p>
<p class="calibre2"><span class="font1">— Güzel... Sizinle de oturup şöyle ayrıntılı konuşalım isterseniz... Yarın olur mu söz gelimi?..</span></p>
<p class="calibre2"><span class="font1">— Olur, dedi Refik. Yarın boşum...</span></p>
<p class="calibre2"><span class="font1">Yeni Melek’in arkalarında bir sokakta bir yazıhane adı verdi. Oniki de buluşalım. Olur. Gündüz’le çikolatalarını yiyerek Sular İdaresi önünden yürürlerken baktı Refik. Boyu benim kadar. Belki bir iki santim uzun. Seksen yok; yetmiş sekiz filân. Kırkını geçmiş belki... Yok... Kırk olsa olsa...</span></p>
<p class="calibre2"><span class="font1">— Kitap filân yazıyor musunuz?</span></p>
<p class="calibre2"><span class="font1">Şaşırmış gibi döndü Gündüz.</span></p>
<p class="calibre2"><span class="font1">— Hayır, dedi. Dergilerde yazarım ara sıra...</span></p>
<p class="calibre2"><span class="font1">— Şiir?...</span></p>
<p class="calibre2"><span class="font1">— Şiir... Küçük öyküler... Kitap yapamadık daha...</span></p>
<p class="calibre2"><span class="font1">Gene bir süre sessiz yürüdüler. Sorup öğrenmek isteğiyle kıpır kıpırdı Refik. Çekingenliğini aşamıyordu bir türlü. Şahin’den öğrenirim yarın. Elmadağına doğru yürümeğe başladı yanı sıra.</span></p>
<p class="calibre2"><span class="font1">— Siz de bu yanda mı oturuyorsunuz?</span></p>
<p class="calibre2"><span class="font1">— Feridiye’deyiz... Tarlabaşından bu yana... Sizi götüreyim biraz...</span></p>
<p class="calibre2"><span class="font1">— Sağolun... Çok güzel bir gece...</span></p>
<p class="calibre2"><span class="font1">— Hımmm... Çok güzel....</span></p>
<p class="calibre2"><span class="font1">Gecenin tadını bilen bizdendir! Şiir yazıyor, öykü yazıyor; daha ne olsun?... Karanlıkta seçilmiyor ya, saçları kumral, kır düşmüş... Gözleri kuytu biraz. Dipsiz... Yalnız ışıltılı bakıyor... Elâ mı ne?..,</span></p>
<p class="calibre2"><span class="font1">— Nasıl başladınız sinemaya?</span></p>
<p class="calibre2"><span class="font1">îlk kez bir şey soruyordu Refik’e. Evecenliğini bastırmaya çalıştı.</span></p>
<p class="calibre2"><span class="font1">— Bilmem, dedi Refik... Çocukluğumdan beri tutkum-du... Girdik...</span></p>
<p class="calibre2"><span class="font1">Bulvarda, soldaki benzinciye yaklaşıyorlardı. Bir arabanın farlarıyla durup beklediler bir süre.</span></p>
<p class="calibre2"><span class="font1">— Siz de seviyorsunuz sinemayı. Dedi Refik.</span></p>
<p class="calibre2"><span class="font1">Arabaya yol verip küçük alanı sessiz yürürlerken,</span></p>
<p class="calibre2"><span class="font1">— Severim, dedi Gündüz. Sevmekten de öte... Sinema sevmeden bu çağ yaşanmaz...</span></p>
<p class="calibre2"><span class="font1">Duraladı gene, sonra yavaşça,</span></p>
<p class="calibre2"><span class="font1">— Yalnız dedi, makyajım, cilâsını değil, kendini, özünü sevmek gerek.</span></p>
<p class="calibre2"><span class="font1">Makyajı, cilâsı, kendi, özü... Ne anlamda yani?... Şan Si-neması’mn önüne gelmişlerdi. Afişlere bakıp gülümsedi Gündüz,</span></p>
<p class="calibre2"><span class="font1">— O da o kadar güç ki, dedi...</span></p>
<p class="calibre2"><span class="font1">Neymiş güç olan? Sormaktan kaçınıyordu Refik. Anlamadığım için küçümseyecek belki de...</span></p>
<p class="calibre2"><span class="font1">— Hep gazetede mi çalıştınız?</span></p>
<p class="calibre2"><span class="font1">Dönüp baktı Gündüz,</span></p>
<p class="calibre2"><span class="font1">— Yooo, dedi. Bir yıl filân...</span></p>
<p class="calibre2"><span class="font1">— Daha önce? ..</span></p>
<p class="calibre2"><span class="font1">Bir sessizlik oldu gene. Amma da soruya tuttun adamı. Şey sanacak...</span></p>
<p class="calibre2"><span class="font1">— Daha önce burda değildim, dedi Gündüz...</span></p>
<p class="calibre2"><span class="font1">Durakladı,</span></p>
<p class="calibre2"><span class="font1">— Muğla’daydım dedi. Sürgünde...</span></p>
<p class="calibre2"><span class="font1">— Haaa!..</span></p>
<p class="calibre2"><span class="font1">Bir irkilme dolaşmıştı içinde. Yoksa?.. Onu da mı soracaksın?... Refik’in düştüğü gerginliği sezinlemiş de yumuşatmak, belki de alaya almak istemiş gibi yüzünde bir gülümsemeyle durdu Gündüz,</span></p>
<p class="calibre2"><span class="font1">— Kuşlara ötüşün dedik: Sürdüler bizi... Dedi...</span></p>
<p class="calibre2"><span class="font1">Ne diyeceğini bilmeden dalan Refik’e uzattı elini,</span></p>
<p class="calibre2"><span class="font1">— Sağolun, dedi. Biz burdan.. Hadi eyvallah.., îyi geceler. ..</span></p>
<p class="calibre2"><span class="font1">— îyi geceler Ağbi... Güle güle...</span></p>
<p class="calibre2"><span class="font1">Köşeyi dönüp Nötre Dame de Sione’un başındaki sokağa girdi, uzaklaştı. Kuşlara ötüşün demiş, içeri girmiş! Sürmüşler. Komünistlik filân bu... Bu herifler niye hep böyle oluyor? Başına da belâ getirirler adamın. Şu benim konuyu anlatsaydım keşke. Şiir, öykü yazıyormuş... Senaryo da yazar belki... Kim yazdırır? Sansür kurt gibi bekliyor... Niye bırakmazlar şöyle herkes istediği gibi, düşündüğü gibi, gönlünce film yapsın?.. O zaman da tadını kaçırır bizimkiler... Komünistler de dökülür ortaya. Sinemanın cilâsı, sinemanın özü... Oturup uzunca konuşmalı şu adamla... Sabri Gürün bozulmuş... Yirmi kâğıt cebimde.. İşi de teptik. İyi ettim. Bakalım Zühtü Bey ne hava çalacak? Daha gelmemişse hemen soyunmalı. Şahin’le de bir şey olacağını sanmam. Kumaşımız ayrı oğlanla. Şahin... Anımsadı birden... Solcu bir oğlan diyorlardı. Sinemaya yeni girmiş. Bilmem kimle çalışmış... Gündüz de cezaevinde yatmış. Hepsi demek aynı... Yeniden tedirginlik bastı içini... Yarın gitmem o yazıhaneye. Gideceğim de ne olacak?.. Yokuşun başında durdu. Odasında ışık var, Zühtü Bey gelmiş. Saat... ikiyi geçiyor. Seniye yatmış olmalı. Şimdi ne olacak? Sokağı inip de merdivenleri çıkarken içindeki çekingenlik arttıkça artmış, kapının anahtarım kilitte döndürürken birden geri dönüp gitmemek için kendini güç tutmuştu. Nereye gideceğim? Kapıyı açıp girdi içeri. Odasının kapısına çıkmış Zühtü Bey’i buldu karşısında. Bıyık altı bir gülümsemeyle bakıyordu. Tepeden tırnağa süzdü aynı bakışla. Bozmadı Refik, botlarını çıkarmaya eğilirken,</span></p>
<p class="calibre2"><span class="font1">— Merhaba dedi... Kusura bakma... Çıkmak zorunda kaldım. Islaktı benimkiler...</span></p>
<p class="calibre2"><span class="font1">Robdöşambnmn sarkan kordonunu çekip bağladı Zühtü Bey,</span></p>
<p class="calibre2"><span class="font1">— iyi, dedi. Artık malımızdan da güvenli değiliz... Komünistlik mi ulan bu?...</span></p>
<p class="calibre2"><span class="font1">Gülümsedi Refik de. Keyfi yerinde Zühtü Bey’in. Ta-kılsam sabahlarız şimdi. Sonunda kavgaya dökmese iyi. Uykum da var. Damarına basmadan gidip yatsam. Gene de tutamadı, aynı alaylı bakışla,</span></p>
<p class="calibre2"><span class="font1">— Merak etme, dedi. Yenilerini yaptırırım sana da... Yakında yönetmenliğe başlıyorum..</span></p>
<p class="calibre2"><span class="font1">Yalancıktan bir abartmayla yüzünü astı, küçümser gibi baktı Zühtü Bey,</span></p>
<p class="calibre2"><span class="font1">— Hıh, bok dedi. Yenisini yaptıracakmış bana!.. Sen önce git de götüne don al... Yönetmenliğe başlıyorum!.. Daha çok şey kaldırırsın bu evden sen. Şu oda kapısına bir kilit vurmalı...</span></p>
<p class="calibre2"><span class="font1">Artık alıştığı sözleri gülümseyerek dinledi Refik, başını eydi selâmlar gibi,</span></p>
<p class="calibre2"><span class="font1">— iyi geceler!. Dedi...</span></p>
<p class="calibre2"><span class="font1">Robdöşambnnm cebinden çıkardığı bir zarfı uzattı Zühtü Bey,</span></p>
<p class="calibre2"><span class="font1">— Al şunu dedi... Kırk kez söyledim; o kan eczaneye yollamasın mektubunu bir daha. Benim eczanem posta kutusu değil... iyi geceler.</span></p>
<p class="calibre2"><span class="font1">Zarfı Refik’in eline tutuşturup odasına girdi. Anımsadı Refik, annesinden. Damgasına, yazıya baktı; Mefharet Hanımın yazısı. Gene bir filmimizi görmüştür. Oğlunun adını gördü mü bir filmde, duygulanıp hemen bir mektup yazar, eşine dostuna karşı nasıl onurlandığını bildirirdi. Zühtü Bey de bozulur böyle... Çabucak yırtıp baktı, tamam. Odada divana ilişip göz gezdirmeğe başladı. Ağır ceza başkanının karısı da kutluyormuş. Bayılmışlar. Benimle öğünüyormuş, daha büyük başarılanım bekliyor... Sonunu getirmeden yandaki masaya bıraktı. Sinemanın özü, cilâsı, makyajı-.■ Cilâsı bu, sinemanın, özü? Özü de benim içimdeki... Babam da değişiyor mu ne? Eskiden olsaydı... Yok, çoktandır böyle. Uykuda amma bastırdı. Demek bu Gündüz...</span></p>
</body>
</html>
