<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre6"><a id="bookmark0" class="calibre9"></a><span class="font10">XX.</span></h2>
<p class="calibre2"><span class="font1">Yeni varıyordu ayrımına; duvardaki afişin bir yam sarkmış... Emine’yle Serdar ilk taşındığı günler getirip yapışkanlarla tutturmuşlardı oraya. Bir Polonya filminin afişiymiş. Babasıyla kapıştıktan sonra bulup yerleştiği bu çatı katında her sabah gözünü açınca karşısında biten kızıllı karalı orman içinde adama benzer şey, bir yam kapanmış görünümüyle, yüreğini günlerdir kanatan sızıyı umarsız bir kimsesizliğe çeviriyordu. Bugün ikinci ameliyata alacaklardı Fuat’ı. Emine Cerrahpaşa’daydı, başından ayrılmıyordu. Coşkulu tartışmalarla yürüyüp giden çalışmalardaki tökezlemeler, duraklamalar atlatıldı gibi görünürken eczanenin bombalanmasıyla, Fuat’ın ağır yaralanması kökünden sarsmıştı her şeyi. Akşam daha yazıhanedeydiler yakınlarda bir yerde bomba patladığında. Fuat eczaneyi kapatmaya gitmişti. Duyulan bomba sesiyle Emine’nin kaskatı kalışı gözünün önündeydi hep. Nerden, nasıl sezinlemişti? Serdar’la o, ürkek, şaşkın, yönünü kestirmeğe çalışıyorlardı sesin. Fırlayıp çıkan Emine’ye, nerdeyse alaylı bakacaktık! Sen, Serdar değil. O da kuşkuluydu. Belki biraz kuruntulu bulmuştu Emine’yi. Gene de tedirgin toparlanıp ağır ağır çıkmışlardı yazıhaneden. Yeterince eastmen cölor negatifleri depolamanın sevincindeydiler daha. Fuat’ın tanıdığı biri aracılık etmişti; piyasa ederinden biraz da düşüktü. Kafası o kadar çok sorunla tıkış tıkıştı ki eczanelerinin bombalanacağı düşüncesi gelip geçivermiş bir kuruntuydu olsa olsa. Asıl sorun, akla bile gelmeyecek cılız olasılıkların beklemedikleri anlarda karşılarına sarp gerçekler biçiminde di-kilivermesiydi. Birbirini kovalayan terslikler doğaldı bir filme başlarken de, artık bu kadarı da... Olayı Taksim’e çıkarlarken, Serdar’ın tanıdığı bir oğlan söylemişti. Mis sokağında: Aşağıda bir eczaneyi bombalamışlar!.. Gene de Serdar fırlamıştı önce. Alt sokağa doğru koşar gibi giderlerken de kon-duramıyordu Refik. Zühtü Bey’in eczanesini niye?.. Yokuşu inip de sokağa kıvrılınca çarpılmış gibi kalmıştı. Polisler çevirmiş, kimseyi sokmuyorlardı yakına. Yangından arta kalmış görünümündeydi eczane; Bütün camlar parçalanmış, önünde yayılıp pıhtılaşmış kan... îki yaralıyı az önce götürmüşler cankurtaranla. Eczacı ağırmış. Bir de yaşlıca bir kadın. Bomba eczanede patlamış! -. Fuat’ın içerde bomba yaptığı yakıştırmasına da yeltendiler. Polis suçlamaya bile kalkıştı; böyle bir savın soytarılık olacağını, olayın biraz üstüne gidince anladılar. Yapanlar sağcı teröristlerdi; işi gördürdükleri de Fuat’ın yanına aldığı çırak! Sıkıştırınca açıklamıştı oğlan. Korkudan yapmış; yoksa seni öldürürüz demişler!.. Alt dolaba bırakıp çıktığı torbanın içinde ne olduğunu bilmiyormuş! Gece eczanede yangın çıkacak sanıyormuş.. Bombayı verenlerse bulunamıyordu bir türlü!. Refik’i en çok düşündüren de o oğlandan gelmesiydi bunun. Ne çok iyiliğini görmüştü Fuat’ın. Eczacı kalfası yapacağım diyordu bu çocuğu... Bu kadar da alçaklık..- Para verir Fuat, yardımına koşar. Annesi gelmişti köyden, hastaneye o yatırttı. Ameliyat olup köyüne döndü kadın. Bir sürü dua Fuat’a... Sonra da... Alçaklık da değil bu!... Söz bulamıyor insan.. O gece Fuat’ın ameliyatı üç saat sürdü Cerrahpaşa’ da. Yoğun bakıma aldılar. Emine, Serdar, Refik’in yeni gördüğü, olayı duyar duymaz hastaneye koşan bir sürü yakım Fuat'ın, koridorlarda, bahçede sabahladılar. Bir eczacı kız hıçkıra hıçkıra ağlıyordu. Umutsuz bekleyiş anlarında çoğulannın gözleri nemliydi. Ağlamayan bir Emine’ydi! Duvar diplerinde soluk, taş gibi dilsiz dolaşırken sigara içiyordu sürekli. Ameliyattan sonra, odanın önünde silâhlı bir polis nöbete konmuştu. Refik, iki gün sonra kapıdan şöyle bir görebilmişti Fuat’ı. Yorgun gülümseyerek gözlerini kırpıştırmıştı Refik’e. Sonraki günler de hep o yorgun gülümsemeydi gözlerindeki. Derinlere gömdüğü acıyı alaya çeviren gülümseme... Bomba, eczanenin önünde kapıyı kilitleyip uzaklaşırken patlamış, içerdeyken patlasaymış, hiç kurtulma olasılığı yokmuş. Biraz daha uzaktaki yaşlı kadın eline ilâç paketiyle yıkılmış oraya. îlâç paketini tutan eli sımsıkı göğsündeymiş; bırakmamış ilâçlan! Kolundan, hafif de kalçasındanmış yarası. Haftasına taburcu oldu. Fuat’ın durumu ağırdı. Yaşamasından bile umutlu olamadılar önceleri, ölümü yendi. O alaylı gülüşüyle yendi!.. Bel kemiğindeki küçük sinir zedelenmesine kesin bir şey diyemiyorlardı daha. İnmeli de kalabilirmiş. Belki de geçici bir süre... Bugünkü ameliyat kalça kemiğindeki kırık içindi. İnmeli değilse de topal kalacak belki de... Yazıhane günlerdir kapalıydı. Uğrayıp açmak gelmiyordu içinden. Bir akşam tam çıkacağı sıra, telefon çalmış, ağza alınmaz sövgülerle karşılaşmıştı açınca. Neye uğradığım anlayamadan da kapanmıştı. İnce, gençten bir ses... Ulan puşt komünist diye bir aldı... Korkudan çok, meraktan delirecek gibi oluyordu; kimdi? Serdar’a söyleyecek oldu, vaz geçti. Yayılsın istemiyordu. Günlerce geç vakitlere dek bekledi gene ararlar diye. Kimdi bu it? Bizim piyasadaki o orospu çocuklarıdır, kim olacak? Serdar’m söylediği o oğlanlar... Hangisi?.. Hangisini tanıyorsun da? öyle istiyordu ki tanımayı... Şöyle karşına alacaksın... Bombayı da bunlar mı koydurdu? Nerden bilinir? Ülke ne durumda; kimin şeyi kimin şeyinde belli mi?.. Kara ciltli çekim senaryosunu baş ucundan aldı, dalgın karıştırmaya başladı. O ne tartışmalı, ne kavgalı günlerdi... Sıralanan sahneler, konuşmalar akıp duruyordu karşısında. Tümü belleğindeydi nerdeyse. Hiç bir senaryoyu böylesine çekingen bir tutkuyla benimsediğini anımsamıyordu. Çekingenliğin ürküye dönmemesi için gösterdiği dirençle yorgun düşmeğe başlamıştı artık. Tek başınaydı. Serdar da yoktu son günlerde. Bir sabah uğramış, bir süre görünmeyeceğini söylemişti ortalıkta. Aranıyormuş. Nedenini sormamıştı. Herkesin bir nedeni var Türkiye’de!... En çok da Gündüz’le konuşmak gereksinimi duyuyordu. O da nerelerde kim bilir? Moskova’ya gitmiştir belki de!.. Fuat’la uzayan bir tartışmada bağırdığı bir sözle nasıl sarsıldığını anımsıyordu. Sonra sonra alışmıştı!.. İçindeki kımıl kımıl ürküyle de olsa doğal görüyordu şimdi. «Türkiye’nin ilâç sorununun çözümü, senin mıymıntı küçük burjuva eczanelerinden değil işçilerin grev çadırından geçer!..» Gülerek almıştı Fuat. O da başka şey demiyordu ki... Refik’in de diyecek başka şeyi mi vardı? Yüreğindeki korkuyu bastırıp öğrenmesi, ısınıp içine sindirmesi günler sürdü; üstüste bindiren olaylar, tam yerleşmesine de izin vermiyordu öğrendiklerinin. Dipteki taşlan çürüten bir şeyler birikiyordu temelde! Emine’yle birlikte ne çok yerlere girip çıkmışlar, ne çok kişiyle konuşmuşlardı Türkiye’de ilâç sorununun aynntılanna varabilmek için. Eczacısı, kimyacısı, işvereni, sendikacısı, doçenti, profesörü, yüksek bürokratı, alçak bürokratı (Fuat’ın rüşvet alan memurlar için kullandığı deyimdi bu) lâboratuvarcısı, gazetecisi, ilâç sanayii alanında önemli kişilerin çevresi, yakınları, partileri iktidarında ilâç işine kanşmış ünlü politikacılar, kimi gizleyip örtbas ederek, kimi süsleyip püsleyerek, kimi de olanca acılığıyla bir gerçeği açıklıyorlardı; dünyanın her yerinde olduğu gibi ilâç alanı bir yağma, vurgun alanıydı Türkiye’de de. Tepedeki bir ilâççının pek sevip sık sık yinelediği «Türkiye’de ilâç sorunu yoktur, sağlık bakanlığı sorunu vardır!.» sözlerine, doğrudur diyordu Fuat! Ara sıra Sağlık Bakanlığı sorun yaratmasa, toptan anamızı beller bu herifler!... Çoğu kez Gündüz’ün de katıldığı konuşmalar, soruşturmalar kocaman bir dosya oluşturmuştu. Yetmiyordu Gündüz Ağbi’ye!.. Daha bir sürü yere koşturmuştu Emine’yle Refik’i, bir yığın belge toplatmıştı. En uzun konuş-malan da Doktor Ramiz’le yapmışlardı. Binbir oyunla iflâsın eşiğine düşürülmüştü adam. Gündüz Ağbi hem üzülmüş görünüyor, hem doğal buluyordu olup bitenleri. Gizli bir acıyla gülüyordu sanki Ramiz Bey’i dinlerken. İlâç sorunlarını, çözüm önerileriyle bakana bildiren raporunu coşkuyla okuyan Doktor Ramiz’e, düşlerini anlatan birini dinler gibi bakışı, gözünün önündeydi Refik’in. Sonra ne mi olmuş? Bir toplantı da sözü edilince, Doktor için deli demiş sayın bakan.. Doğal, demişti Gündüz de!. Akıllı olan bu yağmada payına düşeni kapmaya bakar!.. Ham maddeyi ucuz alıp pahalı gösterecekler, doğal-Dışarda döviz biriktirecekler, doğal. Etkin maddeden çalacaklar, doğal- - - Birbiriyle uzlaşamaz etkin maddeleri karıştırıp ilâç diye sürecekler, doğal... Eczane kârım düşürecekler, doğal. Am-balâjdan vuracaklar, doğal. İlâcı pahalı satacaklar, doğal, ölen ölür deyip, kârı az ilâcı üretmeyecekler, doğal... Belgeleyip saptadıkları gerçekler artık iyice uykularım bozar olmuştu Refik’in. îçi dışı ilâç olmuştu!.. Katı preparatlar, yan katilar, çözeltiler... Berrak çözeltiler, şuruplar, limonatalar, eliksirler, pastiller, haplar, drajeler, ampuller, süspansiyonlar, emilsiyon-lar, parenteral, topikal, farmasotik, farmakolojik, toksikolojik.. Patent, know-how, ruhsat, kararname, yasa... İçine böyle filmciliğin demişti bir gün!.. Emine gülmekten yerlere yatıyordu.. Babam eczacı yapacak diye kaçtım ben!.. Kullanmasak da bileceğiz, diyordu Gündüz. Kızarak değil, ne yapıldığını anlayarak yaklaşacağız olaya. Ayrıntılarıyla bilip öğrenerek... Gerçekten de çok şey öğrenmişti Refik. Tüm dünya ülkelerinde ilâç pazarlarında dönen oyunları, ilâç tekellerinin insan sağlığını, acısını, umarsızlığım sömürmek için nasıl kıran kırana savaş verdiklerini, hükümet adamlarım, devlet memurlarım nasıl satın aldıklarını, namuslu kalmakta diretenlere ne oyunlar oynadıklarım, kimi ülkelerde kurdukları açık ilâç pazarlarında şeker alır gibi halkı ilâç satın almaya nasıl kışkırttıklarım, gerektiğinde hayvan preparatlannı hiç sakınmadan insanlar için piyasaya sürdüklerini, çeşitli öyküleriyle biliyordu artık. Bizdeki bakanın kendine sunulan bir apartıman katını beğenmeyip iki kat istemesi, ilâç konusunda yazı yazan profesörlere paralar dağıtılması, yemeklerde hükümet yetkilileriyle ruhsat için rüşvet pazarlıkları yapılması ona da olağan görünmeğe başlamıştı!.. Az kazançla, küçük kârla yetinemez tekeller, diyordu Gündüz. Büyük yatırımlara, büyük oyunlara büyük para gerekir. Bizimkiler bir de dış tekellerle kırışacaklar ne yapsın zavallılar!.. Giderek bütün yeryüzünde yedi büyük firma kalacak demişti bir toplantıda, Türkiye’de ilâcın birinci adamı. Onlar dünyayı soyarak varacaklar bu noktaya; bunlar da bir yana kapılanmaya bakacaklar... Bizim sırtımızdan olacak bu da... İçinde zaman zaman depreşen korkuları, artık açık seçik görebildiği gerçeklerin ağırlığı sindiriverse de depreşme durmuyordu bir türlü. Niye korku olsun, yanılgıya düşme kaygısı... öyledir belki de... Bir çok doğrulara Emine’yle birlikte varmanın baş döndüren mutluluğunu tatmıştı. Fuat’ı sollamıştı artık!.. Bütün yorgunlukları yakıcı umutlarla aştığı günlerde, bir bombayla her şeyi tuz buz etmişti orospu çocukları!.. Emine, şimdi Fuat’la. Peki ölürse? ölmeyecek. Sakat kalırsa? Bunlan düşündüğüne utanıyordu. Alçaldığını duyuyordu sanki... Kendini alamıyordu gene de... Düşlenesi bir devinim içinde yanyana koşturarak çevredeki ilâç fabrikalarını, fabrikalardaki işçi temsilciliklerini, grev çadırlarım dolaştıkları günleri özlemle anımsamasıydı elinde kalan. Bir de bu, ürkerek baktığı tılsımlı anahtarı: İlâç Dosyası filminin senaryosu... Içiçe gelişen üç öyküden oluşuyordu film. Türkiye’ ye giren yabancı tekellerin yanı sıra bitmiş, gelişme yolunda ilâç fabrikatörü kişilerin, ailelerin çatışmaları; eczacıların, küçük lâboratuvarcıların ilâç endüstrisiyle kavgaları, işçilerin sömürüye karşı yürüttükleri savaşım... Bu üç kesimin, birbirine bağlı, birbiriyle kesişen, kimi ortak, kimi bağımsız serüvenleriydi üç öykü. Türkiye’nin acılı, büyük öyküsünü oluşturuyordu üçü birden. Yirmi sayfalık sansür senaryosu Şem’i Bey’in yüksek bürokrat bir tanıdığının da aracılığıyla, takılmadan onaylanmıştı. Emine’nin Ankara’ya götürdüğü asıl senaryoyu Şem’i Bey’le Mefharet Hanım bir gecede okumuş, bayılmışlar, övgülü bir mektup yollamışlardı; böyle bir filmin yapımına katkıları olacağı için onur duyuyorlardı. Ara sıra telefon açıp yüreklendiriyorlardı da... Annesi söylediği parayı daha önce çıkarmış, Emine’yle Fuat’ın da bir şeyler eklemesiyle kurmuşlardı SAY ortaklığını, önceleri pek coşkulu, pek evecen biri de Cengiz’di. Çalışmalar ilerledikçe durgunlaşmış, bir ara görünmez olmuş, sonra da babası Niyazi Bey’in bir telefonundan, mastır için Londra’ya gittiğini öğrenmişlerdi. Sevinmişti Refik. Oğlanı daha ilk günden gözü tutmamıştı ya, Gündüz</span></p>
<p class="calibre2"><span class="font1">Ağbi vardı arada!.. Bizim piyasaya, böyle yüksek sinema sanatı peşinde oğlanlar, hep gelir gider. Şaşması, Gündüz Ağbi’nin de bu gidişe sevinmiş görünmesiydi!.. Yumuk yumuk gülen Şehmuz da, arada bir çıkıp geliyor, bir köşede oturup tek bir sözcük etmeden tartışmaları dinliyor, çekilip gidiyordu sessizce. Yalnız bir keresinde, film ne vakit? Demişti. Adana’ da sinemalardan gün alacaklarmış da... Epeydir o da görünmüyordu. Adana’da belki... Şahin Doğu film çeviriyor... Bizim filmse.. Oyuncu anlaşmaları bile öylece duruyordu daha. Narin oynayacaktı gûya. Narin adının ağırlığına uygun bir kadın tipi de yoktu filmde. İlâç fabrikatörü ailelerden birinin, ilerici, cin gibi bir kızı vardı, gazetecilik filân yapıyordu sonra, onu oynatsa, Narin’e de yazıktı, kıza da!.. Uzunca, bir de grevci işçilerden birinin karısı vardı; Fuat Emine’ye, sen oyna diye tutturmuştu. Narin’den çok daha uygundu gerçekten de. Filmi de oturur biz bize seyrederiz diye gülüşüp durmuşlardı. Ünlü oyuncu yoksa kime satarsın? Bir Adana’yla film olur mu? Onun da ne olacağı belli değil!.. Kimin ne olacağı belli mi ki? Zühtü Bey dönmüş Avrupa’dan... Bunalmıştı. Kalkıp lâvaboya gitti. Yüzüne çarptığı soğuk sularla duruldu biraz. Dörtnala yaşadıkları o günlerin içine oturmuş tortusu vardı bir de -. Babasıyla kavgasım, olacaktı oldu, diye almıştı önceleri. Sonra sonra o da koymaya başlamıştı. Yüreğini kemiren duygu acıma mı, sevgi mi, kızgınlık mı, ayıramıyordu bir türlü. Ya kalbi durup da ölseydi o gün. önce sapsan, sonra kıpkırmızı olmuştu adam. Hele Makbuş’un odaya girişi, gözleri dışan uğramış bağırması çığlık çığlığa... Korku filmi gibi... îşin gülünç yamm görüyor, gülemiyordu gene de... Demek, Makbuş’u babam daha kızken... Çevremizde neler dönüyor? Bizler uyur gezer gibi yaşıyoruz herşeyi bildiğimizi sanarak... Asıl acınası, o kadın. Yıllann birikmiş hıncı vardı çığlık-lannda. Darülâceze’de şimdi. Seniye gidiyor ara sıra. Babam uğrar mı hiç? Ben de gidemem; çok kötü olacağım görürsem. O günü bile anımsamak istemiyordu. Zavallı anacığım, bu Makbuş işini de biliyor muydu acaba? Sen bok herifin birisin Zühtü Bey-.. Gidip bir yazıhaneye bakmalı, belki mektup vardır anacığımdan. Merdivenlerdeki ayak sesiyle yüreği hop et-inişti. Emine mi? Aşağı kata girdiler. Bu kaçıncı? Emine hastanede be. Saat oniki’yi geçiyordu. Giyinip çıktı kaçar gibi. Gün günden soğuyordu bir yatak, bir masa, dört sandalyalı bu üç oda evden. Nereye sıcaklık duyacaksın, Emine’lere mi? Burayı biraz döşemeli en iyisi. Aylardır diyorsun.. Vakit mi oldu?. .. Beş kat merdiveni çabucak inip sokağa çıktığında güneşi görünce sevindi. Beyoğlu’ndaydı bir sokak dönünce. Bugün kimlere rastlayacağız bakalım? Tanıdık bir tek yüz çıkmadı Ağacamii’ndeki lokantaya girene dek. Bir iki sinemacı vardı ilerki masalarda. İçinden selâmlaşmak bile gelmiyordu. Birbirinden kazulet herifler. Bir şeyler tıkınıp çıktı. Eskisi gibi istekle yemiyordu pek. îş yerinde merdivenlerdeyken telefon çalıyordu içerde. Kapıyı açıp atılması boşuna olmuştu; uzanırken durdu telefon. Kimdi? O orospu çocukları belki de! Adana olmasın. Seniye’dir. Annemler mi yoksa? Ben mi açsam? Çevirdi numaralan, yanıt vermiyordu telefon. Hastaneye yatmasın gene Şem’i Bey.. Anamur diyorlardı, gittiler belki. Mektup da yok. Uff, her şey ne kadar tatsız... Sendikacılardan da ses çıkmadı. Gündüz Ağbi pek güveniyordu onlara!.. Numaralan çevirirken kaç kez yinelenmiş sözler kulağındaydı. Telefona çıkan kız, Fahrettin Bey’in geziden daha dönmediğini söyledi gene. İkinci Başkan da... Bir dakika... Bağlayacaktı. İyi haberdi bu. Bugüne dek bir türlü bulamamıştı ikinci başkanı. Fahrettin uğrayıp senaryoyu almıştı bir gün. Geziye çıkmış sonra da:</span></p>
<p class="calibre2"><span class="font1">— Buyrun, dedi telefondaki ses... Ben Halil Tutak...</span></p>
<p class="calibre2"><span class="font1">— Haa, ben yönetmen Refik. Fahrettin Bey’e bir senaryo vermiştik. Sendika bizim filmin çekimleri için...</span></p>
<p class="calibre2"><span class="font1">— Biliyorum kardeşim dedi biraz sinirli bir sesle. Fahrettin Almanya’da... Bizim arkadaşlar okumuş... Ne yapacağız biz yani şimdi?...</span></p>
<p class="calibre2"><span class="font1">Duraladı Refik. Ne mi yapacağız?</span></p>
<p class="calibre2"><span class="font1">— Onu konuşacaktık dedi. Fabrika sahneleri var. Fabri-kalann alınmasında yardımcı olabilir misiniz? Sonra işçi yığınları gerek. Grev sahneleri... Kavgalı gürültülü kalabalık çekimler...</span></p>
<p class="calibre2"><span class="font1">— Valla, biz bunlarla uğraşamayız kardeşim, dı*dl IUlll Tutak...</span></p>
<p class="calibre2"><span class="font1">Tıkanıp kaldı Refik. Yandık...</span></p>
<p class="calibre2"><span class="font1">— Fahrettin Bey bize öyle söylememişti. Bu film biliyorsunuz, işçiler için...</span></p>
<p class="calibre2"><span class="font1">— Fahrettin gelince konuşursunuz...</span></p>
<p class="calibre2"><span class="font1">— Ne vakit geliyor Fahrettin Bey?</span></p>
<p class="calibre2"><span class="font1">— önümüzdeki ay sonu... Almanya’ya geçmiş...</span></p>
<p class="calibre2"><span class="font1">Nerdeydi de Almanya’ya geçmiş? Tam yandık. Senaryoyu</span></p>
<p class="calibre2"><span class="font1">sordu. Telefonu eliyle kapatıp içeriyle bir şeyler konuştu Halil Tutak. Senaryo bir arkadaştaymış, gelince arayacaklar. Numarayı verip kapattı Refik. Umutsuz, umarsız bir karanlığın ortasına iyice batıp kalmıştı. İşçi desteği olmadan nasıl yaparız bu filmi? önümüzdeki ayın sonunda gelecek. Birbuçuk aydan çok var. Bu aylan kaçırdık mı ne olur bu film? Her şeyin tamam da bir bu mu kaldı? Onbeş gün içinde başlayabilirdik!... Zor başlardın... Daha oyuncular yok ortada. Bazı ikinci oyuncularla anlaşmalar yapıp paralar da vermişlerdi ya, ünlü bir erkek baş oyuncuyu bir türlü bulamamışlardı. Çoğu çalışıyordu. Zaten kaç kişi?.. Uyan, bir Kerim Aykan var aslında; o puşt da... Yazıhaneye bir iki kez gelip gitmişti Kerim Aykan. Oynamak istiyordu. Para söz konusu değildi!.. Hep de bu ağzı yaparlar. Senaryoyu okuduktan sonra görünmemişti bir daha. Arattılar, telefona bile çıkmadı. Oysa tam ona göre. Korktu belki de. Ya da korkuttular. Temel, ikide bir yiğitlik gösterisi gibi söylüyor filmde oynayacağım. Kulağı dolu belli ki... Epeyidir o da uğramıyor. Kaç gün önceydi, Galatasaray’da uzaktan görmüştü. Bir araba durdurup Nazmiye’sini, bir oğlan çocuğunu (Nazmiye’nin oğlu olacak) bindirdi, kendi de şoförün yanma oturdu; hızla geçip gittiler. Nikâh kâğıtlarını yaptırıyorum diyordu; ne bitmez nikâh kâğıdı bu?.. Belli olmaz, bakarsın yine kanser olur! Bugünlerde kumara başlamış dediler. Zühtü Bey’in elinden çekip aldı karıyı; sokakta bırak-masa-.. O kadıncağız da bi zavallı. Merdivenlerde, kapıda birileri bitti hemen. Setçiler, ışıkçılar, yardımcı oyuncular birer ikişer sökün ettiler... Ağbi, ne vakit başlıyoruz’lar... Hepsi de iş bekliyor. Yüzleri tutsa avans isteyecekler... İstiyorlar da...</span></p>
<p class="calibre2"><span class="font1">İN asıl vereyim? Epeyi de verdim ya... Şu adam aç belki de... Allah kahretsin, bu iş benim işim değil.. Ya duyarsız olacaksın, taş gibi, acımasız; ya da Saffet Bey gibi umursamayacaksın-.. Parayı alır, bir daha uğramazlar bir de o var. Piyasa üç kâğıtçıyla dolu. Gelip gidenlerden kafası şişmişti. Telefon çalıyordu, açtı. Suna’ydı. Bu kan da-- - Film yapıyormuşuz, ona bir şey yok muymuş? Var Suna’cığım, ben de seni arayacaktım. Evde bulunmuyormuş pek, yann bu yana inince uğrayacakmış, önereceği rolü piyasadaki bir kadına daha ucuza oynatabilirdi. Yapımcıyız, kadınlanmızı gözeteceğiz!.. Beğenmezse? Kendi bilir... Ya fitlerlerse bir de.. Erkek kandır, öyle siyasal şeylere aldırmaz... Hastaneyi aradı, meşgul veriyordu sürekli. Ameliyattan çıkmıştır, gidip görmem gerek. Emine’yi mi? Yol boyu taşıyıp durdu içindeki sancılı düğümü. Hastaneye yaklaştıkça acısı artıyordu. Kapıda bekletilmelerden, içeriyle telefon konuşmalarından sonra merdivenleri çıkıp da koridorun ilerisindeki odaya yürürken düşürüldüğü kötü oyuna boyun eğmişti artık! Bir iki tamdık yüz vardı kapıda. Biri Doktor bayan... Piraye miydi? İyiymiş Fuat. Ameliyat başanlı geçmiş. Kalçada büyücek bir kırığı onarmışlar. Kapı açılınca, burnunda, kollarında serum borulanyla, şöyle bir aralıktan Fuat’ı gördü; baygın gibi... Emine çıktı biraz sonra... O da, iyi dedi Fuat için. Peki, sen Emine’ciğim? Nasıl bitmiş bu kız? Perçemi bile yor-jjun!.. Çocuklar bekliyeceklermiş bu gece, Emine’yi eve yollu-yorlarmış. Refik’i içeri sokmadılar. Kapıdan baktı şöyle bir, aralıktan gördüğü gibiydi. Geçmiş olsun dedi. Duydu mu duymadı mı? Kendinde değil daha... Ne kadar zayıflamış! Emine’yle birlikte çıktılar. Hiç konuşmamışlardı bahçeden sokağa yürürlerken. Arabaya bindiler.</span></p>
<p class="calibre2"><span class="font1">— Kızıyorum doktorlara, dedi birden...</span></p>
<p class="calibre2"><span class="font1">Ses çıkarmadı Refik. Bir süre suskun kaldı Emine de. Araba Aksaray kavşağına iniyordu.</span></p>
<p class="calibre2"><span class="font1">— Ya benden saklıyorlar, dedi yorgun bir sesle, ya da ken-idileri de bir bok bilmiyorlar...</span></p>
<p class="calibre2"><span class="font1">Bundan mı saklıyorlar? Neyi? Gene de sormadı.</span></p>
<p class="calibre2"><span class="font1">— Şimdi sen eve, uyumaya!...</span></p>
<p class="calibre2"><span class="font1">Duymamış gibi, gözü bir noktaya takılı kaldı Emine, sonra,</span></p>
<p class="calibre2"><span class="font1">— Gidip bir şeyler içelim istersen, dedi. Uyuyamam şimdi...</span></p>
<p class="calibre2"><span class="font1">öyle sevindi ki konuşmaya korktu!. Suskunluğu gene Emine bozdu.</span></p>
<p class="calibre2"><span class="font1">— Nasıl gidiyor? Dedi... Fuat da sordu kaç kez, film nasıl diye-..</span></p>
<p class="calibre2"><span class="font1">Şaşaladı Hefik, nerden çıktı şimdi!</span></p>
<p class="calibre2"><span class="font1">— Gittiği yok, dedi yavaşça.</span></p>
<p class="calibre2"><span class="font1">Ses çıkarmadı Emine. Galatasaray’da inerlerken neyi konuşacaklarına takılmıştı. Fuat’ın durumundan açmıyayım hiç... Filmin neyini konuşacağız? Yüreği tıkış tıkıştı. Ara sokağa dönüyorlardı ki bir sesle duraladılar. Ağbi, diyordu biri. Döndüler Seniye’ydi peşleri sıra koşturur gibi gelen. Yanında da gençten bir adam. Avukat bilmem kim. Yazıhaneye uğramış o da. Emine’yle öpüştüler. Fuat’ı sordu. Avukat arkadaşı da ilgi gösterdi Fuat’a. Zühtü Bey de merak ediyormuş. Seniye Refik’e baktı; çekingence,</span></p>
<p class="calibre2"><span class="font1">— Babam seni sorup duruyor Ağbi dedi.</span></p>
<p class="calibre2"><span class="font1">Bir sessizlik oldu. Refik duymamış gibiydi. Karşı sinemanın afişindeydi gözü. Emine de ilgisiz baktı bir, sonra,</span></p>
<p class="calibre2"><span class="font1">— Biz şurda bir şeyler içeceğiz, dedi...</span></p>
<p class="calibre2"><span class="font1">Seniye evde telefon bekliyecekmiş... Bir iki adım yürüdüler sürüklenir gibi Seniye döndü birden, çekingenliğini yenmişti,</span></p>
<p class="calibre2"><span class="font1">— Ne diyeyim babama? Dedi...</span></p>
<p class="calibre2"><span class="font1">öyle doğrudan bakıyordu ki. Bu kız da mı değişti yoksa? Sen kardeşini tanımıyorsun demişti Emine bir gün!</span></p>
<p class="calibre2"><span class="font1">— O seni sormuyor, dersin...</span></p>
<p class="calibre2"><span class="font1">Yanıt örtülü bir sevince mi döndü. Seniye’nin gözlerinde? Gene de aptal bu kız. Ne yapacağım bulamaz bir türlü. Emine de soğuk bir gözlemci gibi. Bir şey desene, sen de sevmezsin Zühtü Bey’i. Sevilecek nesi var herifin? Seniye benden de iyi bilir. Bildiğini kamtlamak ister gibi, Seniye, yavaşça,</span></p>
<p class="calibre2"><span class="font1">— Acı çekiyor adam, dedi.</span></p>
<p class="calibre2"><span class="font1">Bunu söylemeden ayrılmayı uygun bulmamıştı sanki.</span></p>
<p class="calibre2"><span class="font1">Güle güle kızım!.. Yalnız o mu acı çeken? Acı çektirenler de acı çekiyor işte. Nasıl korkulu bir sevgiyle bağlıydım babama... Niye bu kadar güç görebiliyoruz gerçekleri? Bu kızdan mı öğrendin? Bu kızdan ne öğrendim ki ben? Ara sokaktaki lokale girinceye dek gene tek söz etmediler. Kafası Fuat’da onun. İçersi kalabalıktı. Diplerde küçük bir masaya geçip rakı istediler. İçince açılacak mı bu kapalı kutu? İlk yudumu almışlardı,</span></p>
<p class="calibre2"><span class="font1">— Baban iki kez geldi hastaneye, dedi Emine-..</span></p>
<p class="calibre2"><span class="font1">— Hesap almaya mı?</span></p>
<p class="calibre2"><span class="font1">İsteksiz gülümsedi.</span></p>
<p class="calibre2"><span class="font1">— öyle şaşkın ki, dedi yavaşça, insanı açındırıyor... Para gereksinimi var mı? Diye sordu. Fuat’a bir şeyler demek istedi, beceremedi... Çıkıp giderken de sövüp sayıyor gibiydi için için... Kime belli değil...</span></p>
<p class="calibre2"><span class="font1">— Kolay mı kime söveceğini bilmek?...</span></p>
<p class="calibre2"><span class="font1">Dalgın kaldı Emine, sonra mırıldanır gibi,</span></p>
<p class="calibre2"><span class="font1">— Sövmekle bir yere varılsa... Dedi.</span></p>
<p class="calibre2"><span class="font1">Urperdi Refik. Nasıl umutsuz, karamsar bir söyleyiş!-., ilk kez böyle görüyordu Emine’yi. Sövmenin çözüm olmadığım bildirmek de değil. Her şeyini yitirmiş gibi... Ben ne yapacağım peki?.. Bir boşlukta buldu kendini. Ürküyle uzanıp Emine’niu masa üstündeki elini tuttu.</span></p>
<p class="calibre2"><span class="font1">'— Böyle söyleme, dedi. Lütfen böyle söyleme...</span></p>
<p class="calibre2"><span class="font1">Şaşırmış gibi baktı Emine. Ne dediğini unutmuş da soruyor gibi... Gülümsedi.</span></p>
<p class="calibre2"><span class="font1">— Yorulduk, dedi.</span></p>
<p class="calibre2"><span class="font1">Bir dalgınlıktan uyanır gibi aldı gene,</span></p>
<p class="calibre2"><span class="font1">— İlk günler, dünya bitmişti sanki. Acının tepesi bu işte! Günler sonra anlıyor insan... Türkiye’de olup bitenler içinde o kadar küçük ki... Maraş olaylarını düşün... İstediğin kadar söv say!.</span></p>
<p class="calibre2"><span class="font1">Acılı bir gülümsemeyle ekledi,</span></p>
<p class="calibre2"><span class="font1">— Kendinizi kollayın, deyip duruyor Fuat. O sırasını savmış!... öyle diyor...</span></p>
<p class="calibre2"><span class="font1">Gülümseme dudaklarında kaldı birden. Yüzü karardı. Gözleri dolacak. Kadehi bırakıp kalktı. Refik şaşırmıştı. O da kalktı yerinden; ne diyeceğini, ne yapacağını bilemeden, ayakta, tuvalet kapışım aranan Emine’nin ardından bakıp kaldı. Oturdu sonra. Şu içip eğlenenler, içmeyip eğlenemeyenler karabasan altındayız hep. Fuat’ın dediği doğru. Hep doğruyu söyler o. Peki, nereye varacak? Şuraya da bir bomba atsalar şimdi!.. Emine dönüp masaya oturunca gene bilememişti ne diyeceğini. Gözleri kızarık. Ben niye ağlayamıyorum?</span></p>
<p class="calibre2"><span class="font1">— Ben kalksam!</span></p>
<p class="calibre2"><span class="font1">Ses çıkarmadı Refik. Emine kalkmadı. Masadaki içkisini alıp yudumladı. Biraz durulmuş gibi döndü Refik’e,</span></p>
<p class="calibre2"><span class="font1">— Bu filmi yapmamız gerek, dedi.</span></p>
<p class="calibre2"><span class="font1">Evet, yapmamız gerek. Nasıl?</span></p>
<p class="calibre2"><span class="font1">— Bir silkinelim!. Elele verelim... Fuat atlattı. O da film diyor. Biliyor musun, ilâç Dosyası diye sayıkladı kaç kez!.. Arkadaşlarla konuştuk, ortak bakıma alacağız Fuat’ı... Bu filmi bitirmemiz gerek.</span></p>
<p class="calibre2"><span class="font1">Eski, evecen Emine olma çabasında kız. Ama, olmuyor!.. öylesine tutuk ki... Tutukluk sende. Bende belki de-..</span></p>
<p class="calibre2"><span class="font1">— Şahin Doğu nerde?</span></p>
<p class="calibre2"><span class="font1">— Güneyde film çekiyormuş. Şehmuz da görünmüyor...</span></p>
<p class="calibre2"><span class="font1">— Şahin’le konuşalım. Gerekirse Adana’ya git. Kerim’e gidelim istersen... Sendikayla konuştun mu?</span></p>
<p class="calibre2"><span class="font1">Emine’nin coşkusunu bozmaktan öyle çekiniyordu ki,</span></p>
<p class="calibre2"><span class="font1">— Konuştum, dedi isteksizce... Pek gönüllü görünmüyorlar. ..</span></p>
<p class="calibre2"><span class="font1">— Gönüllü görünmüyorlar mı?..</span></p>
<p class="calibre2"><span class="font1">— Fahrettin gelmeden bir şey yapamazlarmış...</span></p>
<p class="calibre2"><span class="font1">Hiç tökezlemiş görünmedi Emine...</span></p>
<p class="calibre2"><span class="font1">— iyi, bakarız ona da, dedi... Hadi içelim...</span></p>
<p class="calibre2"><span class="font1">Çevresine de ilgisi artmıştı bu kesin adımla... Tamdık tanımadık bir kalabalığın uğultusunu, ilişkisini gözetler gibi Amerikan barda oturanlara, masadakilere bir süre baktı.</span></p>
<p class="calibre2"><span class="font1">— Söyledi mi sana? Dedi. Gündüz Ağbi’den kart gelmiş Pervin’e. Paris’teymiş...</span></p>
<p class="calibre2"><span class="font1">Kim söyleyecek bana? Pervin’i görmeyeli aylar var.</span></p>
<p class="calibre2"><span class="font1">— Ne vakit dönüyormuş?</span></p>
<p class="calibre2"><span class="font1">— Bilmiyorum, dedi Emine. Bomba olayını da duymadı belki.</span></p>
<p class="calibre2"><span class="font1">Mırıldanır gibi ekledi,</span></p>
<p class="calibre2"><span class="font1">— Gelse o da...</span></p>
<p class="calibre2"><span class="font1">Birden döndü gülerek, bir engeli aştığını kanıtlar gibi,</span></p>
<p class="calibre2"><span class="font1">— Ben acıktım biliyor musun? Dedi...</span></p>
<p class="calibre2"><span class="font1">Garsonu çağırıp yiyecek bir şeyler söylediler, içkilerini yenilediler. Yanında birileriyle Melih görünmese sevinci büyük olacaktı Refik’in. Emine’yi özlemle kucaklaması, öpüşmeleri batıyordu. Fuat’ı sorması bile-.- Refik’in elini de sımsıkı yakınlık gösterisiyle sıkmıştı. Boş sandalyaya ilişti. Yüz bulsa çöküp kalacak. Ben niye İsınamıyorum bunlara? Fuat’la, Emine’yle, bir kaç kez çeşitli yerlerde birlikte yemiş içmişler, senaryo çalışmalan üzerine dostça konuşmalar yapmışlardı. Filme gösterdikleri yakın ilgiye bile, Fuat’a, Emine’ye bir şey dememişti ya, hep kızmıştı için için. Büyük ilâç patronunun Avrupa’daki öğreniminden solcu dönmüş oğluyla, Melihler arasındaki dostluk için Gündüz Ağbi’den duyduğu alaylı, acılı sözler de, bu yüzden olmalı, mutlulukla yankılanıp duruyordu içinde. Bunların ilâç fabrikalanndaki durumun soruşturmalarla ortaya döküldüğü günlerdeydi, «işte bizim sosyal demokratlarımız!» Demişti. «San sendika kurdurur fabrikasında, en düşük ücret öder. Kültür, sanat, spor gösterişleriyle de solcu aydınlarımızın uyuzunu kaşır... Biz bu enayilikten kurtulmadıkça...» işlerine gelmiyor ki enayilikten kurtulmak!. Solculukla ne ilgisi var? Ben daha önce de biliyordum bütün bunlan. Ücreti ödenmeyen işçilerin, kapısında yan aç beklediği Saffet Ağbi de öyle yutturmuyor muydu? Masasından da aynlmıyordun. Başka yolum var mı film yapmak için?.. Herkesin bir gerekçesi var oğlum... Melih’ler de sinema kulübünü bu sanatsever solcunun yardımıyla--- Onların kulüplerinin de içine ben... Solculuklannm da... ilâç fabrikasını yürüten, sırasında grevci içşilerle günlük sürtüşmelerde yüzyüze gelen de Melih’lerin dostu bu solcu oğlandı. Sanatsever aydın görünümünü özenle koruyan ağbisinin babaerkil baskısından bunalıma düşermiş bazı. Vicdan azabı çekiyordur!.. Melih’ lerle bütünleşip gelişiyor bu uyanık, para babası aileler!.. Senaryoya da ne güzel oturdu bunlar. Sen de Melihlerden öcünü alıyorsun böylece!.. Emine’ye takıldı birden. Daha yansını yemediği bifteğini bırakıp gözleri bir noktada, dalıp gitmişti. Kaygıyla kendine gelir gibi toparlandı.</span></p>
<p class="calibre2"><span class="font1">— Kalkayım ben, dedi... Bağışla Refik’ciğim, sıkıldım birden... Bilmiyorum...</span></p>
<p class="calibre2"><span class="font1">— Yemedin...</span></p>
<p class="calibre2"><span class="font1">— Yemiyeceğim...</span></p>
<p class="calibre2"><span class="font1">Bir bunalımdan kaçar gibi toparlandı. Refik de neye uğradığım anlamamıştı. Kızın durulmuş görünümü yapaydı demek... Oynadı, beceremedi...</span></p>
<p class="calibre2"><span class="font1">— Sen kal istersen, dedi Emine. Bir arabaya atlayacağım hemen...</span></p>
<p class="calibre2"><span class="font1">Hesabı bile ödemeden Emine’nin peşi sıra çıktı. Onunla gitmeyi öyle istiyordu ki, diyemedi gene de... Elini sıkıp arabaya binerken gülümsemeye çalışan Emine’ye söyleyecek bir şey de bulamamıştı. Araba Beyoğlu gecesinde uzaklaşıp taksi kalabalığına karışınca içinde donup kalmış bir sürü sözcüğün ortasında, umarsız buldu kendini... Döndü ağır ağır, salona girdi, masaya oturdu. Emine’nin, karşısında boş duran sandalyası, yalnızlığını gürültülü salonda acınası bir kimsesizliğe çeviraıişti. Şimdi ne yapacağım? Kalk şu bara geç, iç içebildiğin kadar; Melihlerle çene çal! Narin döndü mü? Gidip holdeki telefonu açtı, yamt vermiyordu. Birilerini görmek, bir yerlere sığınmak yakıcı bir susuzluk olmuştu içinde. Yok işte, bir damla su yok!.. Emine’yi mi arasam? Varmıştır, kız benden kaçtı!.. Gözden uzak ağlamaya gitti eve!.. Fuat iyi değil demek... Kalkıp hesabı ödedi, çıktı. Beyoğlu’nda yürüdü bir süre. Çevreye, gelip geçenlere boş boş bakıyordu. Yalnız ben mi? Herkes boş boş bakıyor birbirine! Sağlığımı mı yitiriyorum? Türkiye yitirmiş sağlığını; benim elimden ne gelir? Eskiden böyle miydi? Coşkuyla yapardık filmimiz;--. Film miydi yaptığın? Bunu hiç yapamıyorum işte. İyi kötü paramız da var... Emine nasıl yürekli sözler etti!.. Kaldı orda. Zavallı kız... Acılara direnmek kolay mı? Bitse artık... Ne bitse? Böyle değildim ben. Neyin bitip, neyin başlayacağını kesinlikle bilirdim. Her şey bulamk, her şey duman içinde şimdi. Üstüme bir şeyler çökmüş de kalkamıyorum sanki... Türkiye çökmüş üstümüze!.. Ezilip gidecek miyiz? öğrendiklerimiz ne işe yarıyor? Ne öğrendin? Gerçekten, ne öğrendim ben? Kafasını saran dumanı dağıtmanın yollarını aranıp durdu bütün gece. Filme başlamadan dağılmaz... Ertesi gün yazıhaneye gelirken, gece pek az uyumasına karşın daha aydınlıktı herşey. Yalnızım; bu işi de yalnız başıma yürütmek zorundaydım, ilâç fabrikasını nerden bulacağım? işçiler de yok... Ben işi bir topar-lıyayım, bakarsın Gündüz Ağbi gelir; ya da Emine’yle araştırıp bir yolunu buluruz. Emine’yi aradı. Annesi çıktı telefona; Emine sabah erkenden hastaneye gitmiş. Heyecanlandı birden. Bir şey mi oldu acaba? Ben de mi gitsem? Oda gelen gidenlerle dolup boşalmaya başlamıştı, öğlene doğru Suna geldi. Senaryoyu almak için uğramış!. Bu da nesi şimdi? Hangi filmde senaryo okumaya kalktı bu kadın? Çekmecedeydi senaryo; yok dedi, önce bir okumadan bir şey diyemezmiş!. Kan beynine sıçrıyordu. Şu karıyı kov diyor şeytan!.. Orospunun kulağını bükmüşler belli ki... Kimin adına akıl dağıtıyorsa, piyasada bir de akıl hocası türemiş diyorlardı! Gidip ona da-nışıyorlarmış, kendine güvenemeyen bir sürü ünlü. Eczanede yıllar önce kalfadan duymuştu; fareler yeni bir yiyecek bulunca yemezler, Beylerine götürüp gösterirlermiş önce. Bizim farecikler de Yeşilçam’m lâğım sıçanına götürüyorlar demek!. Senaryoyu olur olmaz okutmayın deyip durmuştu Gündüz Ağbi; bu karıya vermemek gerek işte. Şakaya vurdu gene de,</span></p>
<p class="calibre2"><span class="font1">— Tasalanma, fıstık gibi bir karıyı oynuyorsun, dedi -.</span></p>
<p class="calibre2"><span class="font1">— Bırak bu ağızları dedi Suna. Senin fıstıklarım biliyoruz biz!...</span></p>
<p class="calibre2"><span class="font1">Bir şey diyemedi Refik. Bildiği fıstıklarım neymiş benim? Neye dokundurdu bu şimdi? Kahve bile içmeden kalktı Suna, işi varmış. Bir ara uğrayıp alırmış senaryoyu. Alırsın!.. Uğramadı o da. Beş gün kadar sonra telefon etti bir akşam üstü. Refik’i eve çağırıyordu. Senaryoyu alıp gelirse, hem bir şeyler yerler, hem de konuşurlarmış... Başka bir gün dedi Refik. Bu akşam verilmiş sözü vardı! Yarın da... Yann da, öbür gün de, daha sonraki günler de hep aym tıkanıklık içinde bekleyip durdu umarsızca... Hiç bir şey yürümüyor, işler olduğu gibi duruyordu. Fuat da iyi değildi. Hastaneye gitti bir kaç kez. Emine’nin durgun, bitkin yüzünü gördükçe söyleyecek söz bile bulamıyordu. Fuat’ın yanından hastanenin bahçesine inip bankta sessiz oturdukları bir gün,</span></p>
<p class="calibre2"><span class="font1">— Fuat’ı dışan götüreceğim, dedi.</span></p>
<p class="calibre2"><span class="font1">Anlamamıştı önce. Dışarı mı? Yaa, sokağa çıkaracak!. Günlerdir gene dalgın bilinçsiz gibiydi Fuat. Ara sıra kendine gelir gibi oluyor, gene dalıp gidiyordu.</span></p>
<p class="calibre2"><span class="font1">— Beyinde vertex denen bölgede hematom olabilirmiş. İki beyin arasında falx denen zar var. Orda kan pıhtılaşması.. Ankara’da, Hacettepe’de bir aygıt varmış, götürüp ona soka-lımmış!.. Beyin tomografisi diyorlar...</span></p>
<p class="calibre2"><span class="font1">Sessiz durdu bir süre,</span></p>
<p class="calibre2"><span class="font1">— Güvenim kalmadı buralara, dedi.</span></p>
<p class="calibre2"><span class="font1">Doktorlar büyük ilgi, yakınlık gösteriyorlardı. Yetmiyor demek... Bir de aygıt sorunu çıkmıştı. Kesin kararını o gün verdi Emine; Fuat’ı Londra’ya götürecekti. Tanıdıkları bir doktor varmış orda, önemli bir hastanede. Tomografisi, bakımı, gerekirse ameliyatı orda yapılacaktı. Ertesi gün girişime geçti hemen, önce para sorununu çözmek gerekiyordu. Film ortaklığındaki paralarını, fazlasıyla çekebileceklerini anımsattı Refik. Emine karşı çıktı, film işi duramazdı. Refik yü-rütmeliydi onu!.. Sorunu çözebileceğini sanıyordu. Sağa sola baş vurdu, Ankara’ya gitti geldi bir günlüğüne, ablasıyla, annesiyle de konuşmuş olmalıydı, parayı toparladı sonunda. Refik kendini nasıl beceriksiz buluyordu. Film işlerini o yürütecekti!. Emine’ye güvence de veriyordu sırasında!.. Yürürlükteki sinema düzeni içinde, yitip gidecek değildi ya... Yitip gidecek değildi de bir yere de gidemiyordu. Şahin Doğu’yu ara, demişti Emine. Aradı. Ancak üçüncü arayışta bulabildi otelde. Eylül başında oradayım dedi Şahin. Bakanz dedi. Sendikalar sorunu çözülse. Bir de çalışabilecekleri ilâç fabrikası. Kim verecek fabrikayı? Şahin bulur bir yolunu. Ya da Fahrettin... Gündüz Ağbi dönse, onun da geniştir kolu kanadı... Geçip gidiyordu günler. Narin aradı. Daha önce de aramış iki kez. İzmir’e gidip gelmiş. Günleri doluymuş. Ne vakit başlıyoruz diyordu. Yola çıkmanın evecenliğiyle konuşuyordu gene; Edirne’ye gidiyorlardı bir haftalığına. Film işine girmek isteyen bir zengin armatörle olduğu dedikoduları yayılmışt: piyasada. Eve de çağırm arınıştı Refik’i. Sözünden dönmediğini kanıtlamaya çalışıyor... Emine için de pasaport, bilet, rapor, yol var yalnız. Yazıhanede beklemekten bunaldığı bir akşam üstü, güzelce bir figüran kadım taktı yanma, eve çıktı. Her şeyi, mutsuzluğunu bile unutma çabasındaydı. Kadının becerisinden ne alabilirse onu alacaktı. Genel eve gider gibi... Bir saat sonra dönmesi gerekmiş Safiye Hamm’ın da; çocuğunu getiriyorlarmış. Nerden? Ne bileyim nerden... Belki de numara yapıyor karı, öyle durumu yok, zavallının biri. Yolun en güç bölümünü aşıp ta yitti yitecekti ki, merdivenlerdeki ayak sesleriyle donup kaldı. Emine bu. Kapı çalınıyordu. Onun çalışı, zile dokunup bırakır... İçi dışı buz kesilmişti. Kadın da korkuyla çekilip kaldı. Ne yapacaktı şimdi? İç güdüsüyle (Denemeleriyle belki de..) kadın fırladı hemen, sandalyadaki giysilerini toparlayıp yandaki tuvalete geçiverdi. Kapıyı örtüp kilitlediği duyuldu. Kapı bir kez daha çalındı. Karışık bilmeceyi daha çözememişti Refik. Ya dönüp giderse. Gitsin!.. Niye gitsin? Gelip görsün ne bok yediğimi!.. Utanacak hiç bir şeyim yok. öc alır gibi kalktı, gidip açtı kapıyı. Allah senin belânı versin Serdar gibi... Filmlerde aptal seyirciye oynadığımız en ucuz oyunu kendimize oynadık.</span></p>
<p class="calibre2"><span class="font1">— Dü-dü-dün de uğradım Ağbi. Yoktun...</span></p>
<p class="calibre2"><span class="font1">Yoktum. Seni mi bekleyecektim? Yazıhaneye de gelemi-yormuş. Hem polis izliyormuş, hem de o itler peşindeymiş... Küçük terasa çıkardı Serdar’ı. Gidip Safiye Hamm’ı evine yolladı. Söyle bakalım, ne olup bitiyor?</span></p>
<p class="calibre2"><span class="font1">— î-i-i-işler kötü Ağbi...</span></p>
<p class="calibre2"><span class="font1">Biz bilmiyoruz sanki de-.. Son günlerde iyice yoğunlaşan basının günlük konusu kıyımları, kırımları sıralamaya başladı Serdar.</span></p>
<p class="calibre2"><span class="font1">— Si-si-si...</span></p>
<p class="calibre2"><span class="font1">Sizin de peşinizdeler Ağbi, uyamk olun diyor. Nasıl uyanık olacağım? Çevresini kuşatan tatsız olaylar zincirini kırmada yararlı oldu uyan. Unutuyordum nerdeyse. ölüm var!.</span></p>
<p class="calibre2"><span class="font1">Para verdi Serdar’a. Ara sıra uğrayıp, gerekirse kâğıt yazıp bırakmasını söyledi. Filme ne vakit başlıyorsunuz Ağbi? Ne bileyim? Filminin de içine... Gözleri parlıyordu Serdar’m film derken. En önemli sözü de sona bırakır!. Eczaneye bomba atan itleri, el altından büyük bir holding besliyormuş. Hepsini tekeller besliyormuş ya... Mecidiyeköy, Levent’de bir bölge bunların ellerindeymiş. Hemen aklına Emine gelmişti Refik’in. Köpeği öldürdülerdi. Bu oğlan politikaya batmış, beni de çekmeğe çalışıyor... Batma sen de!.. Yöresine kuşkuyla bakmaya başlamıştı artık. Beyoğlu’nda yürürken de peşimdeler mi? Evimi saptamışlardır. Değiştirecek miyiz? Kolay da!.. Yazıhanede annesinin mektubunu buldu ertesi sabah. Anamur damgalı. Evecenlikle yırtıp açtı zarfı, okuyunca yüreğine acı çöktü; için için ağlamaklıydı mektup. Şem’i Bey iyi değilmiş. Ankara’da kalmak istememiş. Sonu geldi demek. Keşke hiç tanımasaydım. Her bağlılık bir yerini kanatıyor insanın. Yazıhanede dalıp gitmişti ki kapı tıkırdar gibi oldu. Birileri vardı sanki. Kulak kabarttı hemen, gidip açtı kapıyı, kimse yoktu merdivenlerde. Birileri fırlayıp alt kapıdan çıktılar gibi. Kuruntuya mı başladık?... Biraz sonra yorgun argın Emine geldi. Sonunda herşey tamamdı. Fuat’ı yarın eve çıkarıyorlardı. Odayı boşaltmaları gerekiyormuş. Cumaya da yolcuydular. Birbirlerine söyleyecek her şeyi tüketmişler de kalakalmışlardı sanki.</span></p>
<p class="calibre2"><span class="font1">— Bir neskafe yapayım mı?</span></p>
<p class="calibre2"><span class="font1">— İçerim...</span></p>
<p class="calibre2"><span class="font1">Mutfaktan kaynar su, kahve takımlarıyla geldiğinde telefonda birileriyle konuşuyordu Emine. Sudan bir iki sözle kapattı. Her vakit oturduğu koltuğuna geçip kahvesini yudumlamaya başladı aynı suskunlukla. Son yudumu alınca da fincanı bırakıp kalktı.</span></p>
<p class="calibre2"><span class="font1">— Yemeğe gidelim mi?</span></p>
<p class="calibre2"><span class="font1">— Hayır, dedi Emine. Eve gidip uyumak, uyumak istiyorum. Hoşça kal!---</span></p>
<p class="calibre2"><span class="font1">Onsuzluğa alışmam gerek! Uzaklara gidiyor. Emine’nin merdivenlerde biten ayak sesleriyle birlikte bir şeyler arandı odada. Yoktu. Kimsesizliğini umarsız biçimde duyurmak için uğrayıp gitmişti Emine! Gidip ben de uyuyabilsem onun gibi. İçinde kazıntı vardı. Bir şey yemek istemiyordu. Telefona baktı. Çalsa şu, biri arasa. Kim? Emine mi? Onu yok say artık, Londra’ya gidiyor. Ben niye gitmiyorum? Nasıl gidersin? Görevlisin!. İlâç Dosyası filmini... Bizim yıkılmış eczaneyi niye çekmiyorum? Ondan başlıyayım!.. Çıktı yazıhaneden. Tarlabaşı’na indi ağır ağır. Caddeyi karşıya geçip yürüdü. Kapısına çivilenmiş kara tahtalarla eczane duruyordur alt sokakta. Varsın biraz geciksin film; Gündüz Ağbi gelince, eczanenin bombalanması olayını da koruz. Grevde fabrika kapısında çiğnenen ilâç işçisini de. Çocuğun daha önce de yolunu kesmişler Kuştepe’de. Bu kaynayan kazanda her gün ne öyküler oluşuyor!. Senaryo bir iki ayda eskidi! Eskir mi hiç?. Temeli öyle sağlam ki... Sokağı dönüp de dağılmış çıban görünümüyle eczane karşısına dikiliverince durup baktı bir süre. Kara tahtaların ardındaki parçalanmış tezgâhta Fuat’ı değil, Zühtü Bey’i görüyordu. Ermeni kızıyla sevişen eczacıyı, biraz da alayına, Refik demişti, filme koyalım diye. Niye Ermeni olacaktı? Ermenilere düşmandır. Fuat, Zühtü Bey’e yahudi kızı diye anlatmış. Kulaklarını dikmiş hemen Zühtü Bey. Kaşlarını kaldırıp yan yan bakışını yapıyordu Fuat, öylesi yaşam dolu adam, yatağa çakılmış kımıldamadan yatıyor... Zühtü Bey filme giremedi sonunda. Girecek nesi var dangalağın?.. Karşıda kara kara bakan eczane, Zühtü Bey’i, Fuat’ı değil, babasıyla kapıştığı anda, çığlık çığlığa saldıran Makbuş’u anımsattı birden. Evlerinin içinde yıllar yılı sessiz köpek bağlılığıyla dolaşan Makbuş, ürpertiler veren kara karga gibiydi bu eczane leşinde. Zühtü Bey’in kadınları... Onun dediği gibi başkalarıyla düşüp kalkmış mıdır annem? Duygulu kadın o, öyle rastgele binleriyle yatamaz... Sen duygusuz musun, nasıl yatıyorsun? Kadınlar başka... işte bu, Zühtü Bey’in kafası... Emine’yle karşılaşıp Kasımpaşa’ya indikleri ara sokak boyu yürümeğe başlamıştı. Her şey anlamsız geldi birden. Sanki hiç olmadı öyle bir şey!.. Karanlıkta öpmedim onu! O gece evlerine gidip yatmadık! O ki böylesine silinip gidecek, yaşanmasının ne anlamı var? Silinip gitti mi? Niye bu sokaklarda dolaşıyorsun öyleyse? Ne bileyim? Saçma! Çıkıp Pasaj’da bir şeyler yedi, bira içti. Yaptığı her şey, giderek bütün çevre, öylesine boş görünüyordu ki, yorgun bile değildi. Yitirmişti, aradıklarım da bulamıyordu bir türlü. Taksim’e çıkayım, birileri vardır kahvelerde. Divan’da belki... Parmakkapı’ya yürüyordu ki, Temel çıktı yandaki bir handan. Ağbim diye boynuna sarıldı. O da onu arıyormuş. Yazıhaneye uğramış, bulamamış. Eve gelecekmiş. Başıma bir bokluk çıkaracak gene!..</span></p>
<p class="calibre2"><span class="font1">— Nikâh tamğım olacaksın Ağbi!...</span></p>
<p class="calibre2"><span class="font1">Demedim mi? Gülmeğe başladı Refik. Seni de kafese sokuyorlar sonunda, öyle Ağbi... Ne vakit? Perşembe 17’de. Beyoğlu Evlendirme’de...</span></p>
<p class="calibre2"><span class="font1">— Akşama da bizde yemek yiyeceğiz Ağbi. Bugüne dek bir kez olsun çağıramadık; çok ayıp ettik, diyor Nazmiye.</span></p>
<p class="calibre2"><span class="font1">Koluna girip Taksim’e kadar çıkardı Refik’i. Piyasa çok karışıkmış. Herkesin gözü de Refik’in üstündeymiş!. O ilâç filminden başka film mi yok Ağbi? Narin’le patlat bir film, bu puştlara da ders olsun? Orospu çocukları tutturmuşlar, sen film yapamazmışsın. Ulan ibneler dedim... Refik’in alışıp kanıksadığı bu sözler, içindeki boşluğun bir parçasıydı artık. Çok film varmış bu yıl. Uçurumdan Dönenler, Yumruğumun Hakkı... Ateşli Kadın... Bıktım Bu Hayattan, Sevmeden ölünür mü? Bizim sandıkçı Rıfat vardı ya, dalga geçerdik hani. Sandıkçı. Neriman’ın Neşesi diye bi film yaptı Ağbi... Neriman’ın Ne-sesi... Biraz porno, İzmir’de kapalı gişe... Sonra hani... Tak-sım’de ayrıldıklarında kulakları zonkluyordu. Gezideki kahvede oturup bir gazoz içti. Gelip geçenlere baktı. Eve gidip uyumak uyumak en iyisi... Olur mu? Bir şeyler yapmam gerek... Perşembeyi güçlükle buldu. Hemen de hiç çıkmadı evden. Bir kez yazıhaneye uğradı, mektup filân baktı. Bir kaç senet ihbarnamesi gelmişti bankalardan. Negatifler için vermiştik. Daha var süresine. Eastman-color negatifler kutularda bekliyor. Beklesin! Stokçularla, tefeciler zengin olur bizim sinemada! Vuran vurdu; şimdi hepsi büyük kurt. Beğenmediğimiz ferra-nia’yı bile karaborsa arattılardı bize. Or-wo, fuji istediğin kadar şimdi, işletmeci Kel Sabri bıyık altından sinsi sinsi gülerek dalga geçerdi: Aman sakın ferrania kullanmayalımmış!. Keşanlılar gişeye soruyorlarmış, bu film ferrania’yla mı çekildi diye!</span></p>
<p class="calibre2"><span class="font1">Kapıdan dönüyorlarmış ferrania’ysa!. Kimler gelip geçti bu piyasadan be!.. Perşembe BAP’ta yemeğini yiyip yazıhaneye gelmişti ki telefon çaldı. Açtı, alo, alo, ses yok!.. Kapattı. Biraz sonra gene çaldı. Açtı, gene ses yok. Telefon mu bozuk? Kapatıyordu, yılan ıslığı gibi bir ses telefonda: «Hazırol, yakında öleceksin, puşt komonist!..» Ağzım açmaya kalmadan tak diye kapandı telefon. Alıcı upuzun düdük sesiyle elinde kalmıştı. ilk günkü kadar olmasa da sarsılmıştı gene de. Toparlanmaya çalıştı. Şimdi şimdi kızmaya başlamıştı, niye herife bir şey diyemedim diye. Kaldı mı? Tak diye kapattı orospu çocuğu. Hep aynı ses. Kalktı, yürüdü odada, iyi oldu gibi! Kendime geleyim diye sarstılar!.. Bir nescafe yapıp oturdu koltuğa, yudumlarken düşünmeğe başladı. Bunlar beni (Kimler bunlar?) ciddi ciddi öldürecekler mi, göz dağı mı veriyorlar? Niye peki? Bu filmi yapacağım için mi? Yapamıyoruz da--. Bilmiyorlar mı? Yazıhanenin ıssızlığı içinde ürktü birden. Şimdi içeri dalıp üstüme kurşun yağdırsalar kımıldaya-mam bile... Serdar, tabanca ister misin? demişti. En iyi tabancalar Şahin Doğu’da varmış diyorlar. Gelince bir konuşmalı. Onun gelmesine de... Kalkıp telefonu çevirdi, bekledi. Emine’nin sesiyle alacalı bir yel esti içinde. Ses çıkarmadı önce.. Alo!. Alo. Alo. Ne güzel geliyor...</span></p>
<p class="calibre2"><span class="font1">— Merhaba!. Dedi.</span></p>
<p class="calibre2"><span class="font1">— Haa, sen misin? Ben de şeyler sandım. Dünden beri üç kez o pis herifler...</span></p>
<p class="calibre2"><span class="font1">Demek onlara da... Bilmiyor muydun? Fuat iyiymiş. Yarın akşam gidiyorlarmış.</span></p>
<p class="calibre2"><span class="font1">— Sen gelmiyecek misin? Dedi Emine. Fuat seni sorup duruyor. Kaç kez aradık, yoktun...</span></p>
<p class="calibre2"><span class="font1">Temel’in nikâhı var demedi, işlerim var dedi. Akşama diyecekti. Akşama da yemek çağrısı...</span></p>
<p class="calibre2"><span class="font1">— Gece uğrarım. Belki de yarın sabah... Sizi yolcu ederim...</span></p>
<p class="calibre2"><span class="font1">— Gece gelme, dedi Emine. Sabah da■■■</span></p>
<p class="calibre2"><span class="font1">Duraladı.. •</span></p>
<p class="calibre2"><span class="font1">— Sen bilirsin, dedi çekingen bir sesle. Öğleden sonra gel istersen... Gece korkuyorum... Bizim buralar.-.</span></p>
<p class="calibre2"><span class="font1">Sizin oralar, bizim buralar sanki çok ayn da... Bu orospu çocuklan her yerde kol geziyor, iyi gelmişti bu telefon konuşması. Emine’nin sesi kalın bir toz örtüsünü üfleyip atmışta üstünden... Gergindi içi; yılgınlık denmezdi buna. Denir mi?.. Şöyle bir esip geçen ölüm ürpertisiyle bir an sallanıveriyorsun, o kadar., öleceğine de inanmıyordu. Filmlerde kaç kez kimleri öldürdük biz!.. Beni de öldürsünler bakalım!.. Beş’e doğru caddeye çıkıp da Tünel’e yürürken yanına yöresine baktı şöyle, peşinde dolaşan birileri var mı diye. Evlendirme dairesine girdi; insanlar omuz omuza. Temel’in gözü kapıdaydı. Elinde kocaman gelin çiçekleriyle Refik’i görünce bir sevinçle kalabalığı yarıp geldi, boynuna sanldı.</span></p>
<p class="calibre2"><span class="font1">— Korktum Ağbi, gelmeyecen diye■■■</span></p>
<p class="calibre2"><span class="font1">— Ayıp ettin dedi Refik. Beş değil mi? Daha yirmi var...</span></p>
<p class="calibre2"><span class="font1">Nazmiye Hanım, sade, kara nikâhlık giysileri içinde bayağı güzel kadın. Saygılı, terbiyeli de-.- Refik’in yüzüne bakarken kızarıyor gibi, iki ışıkçı ile yapım görevlisi Lûtfullah çağrılmış. Bir de Nazmiye Hanım’ın berber arkadaşı, Pakize diye çıtı pıtı bir kız. Abdullah Nazmiye Hanım’ın tanığı oldu, Refik Temel’in. imzayı basıp kumarbaz, esrarkeş Temel’i bizim cici anneyle evlendirdik sonunda! Sözü varmış Nazmiye Ha-mm’m; Telli Baba’ya gidildi bir taksiyle. Refik’i bırakmadı Temel. Ötekiler kaldılar. Pakize gelinin bir yamna oturdu. Refik şoförün yamnda. Güleceği geliyordu. Boğaz’da gitmenin tadı var gene de... Telli Baba’ya Nazmiye’yle Pakize girdi; TemeFle Refik, yukarda gazinoda oturup bira içtiler. Anlatıp duruyordu Temel. Hiç kimseyi çağırmamış nikâhına. Bir sürü puşt! Bir de yukardan bakarlar adama, sanki bir bokmuşlar gibi!.. Gene dellenmişsin Temelliğim!..</span></p>
<p class="calibre2"><span class="font1">Nazmiye, gidelim diyor Ağbi... Buralarda hayat yok bize... Almanya’ya gidelim diyormuş Nazmiye. Orda ikimiz birlik olup çalıştık mı diyormuş...</span></p>
<p class="calibre2"><span class="font1">— Peki, sinema?</span></p>
<p class="calibre2"><span class="font1">— Ağbi sinema tamam da... Bi ev, dükkân mükkân bi şey alıp şöyle--.</span></p>
<p class="calibre2"><span class="font1">Sonra... Nazmiye’ye söylememiş ya, o gene gelip burda, ara sıra filmlerde... Anladım Temel’ciğim!.. Temel de gülüyor yan yan... Ben de gidemem bir yere Temel’ciğimL Eve döndüklerinde masa donanmış bekliyordu. Annesi de işbilir kadın olmalı Nazmiye’nin; o düzenlemiş. Küçük oğlan gelip ellerini öptü, sonra görünmedi. Zühtü Bpy’in elinden alınan mutluluk dünyasında kendisiyle ilgili bir şeyler aranır gibi odaya, duvarlara bakıyordu Refik. Ne kadar uzaklarında kalmıştı bütün bunlar, imzalayıp çatı altına sığınacaksın bir kadınla!. Sonra? Bu zavallı Nazmiye’nin kimbilir ne düşlerle yakalamaya çalıştıklarım bir bir vereceksin. Dün Zühtü Bey’di, bugün Temel.. Dün annemdi, sonra Lena, sonra Nazmiye... Acımn türlerini sayar gibi. Bir de kadın olmanın ayrıcalıkları var!.. Daha bir sürü kadınları oldu Zühtü Bey’in... Senin de... Benim mi? Emine iyi ki evlenmedi benimle! Kimseyle evlenmez o. Evlen-seydik bitmişti belki de. O da biliyor bunu. Beni seviyor mu? Ne aptalca soru... Gece On’a geliyordu, çıktı Temellerden. Dördüncü kadehi doldururken gözleri kaymıştı Temel’in, durulur mu? Zühtü Bey Amca diye ağlamaya başlar şimdi!-Bu rakı beni de çarpıyor bazı. Aynalıçeşme’den Tepebaşı’na yürürken geçen bir taksiye atladı. Levent’e gelinceye kadar Nazmiye Hamm’ın şölen sofrasmdaydı kafası. Çirozlan, kıyılmış lâkerdalan Temel’in tabağına özenle koyan Nazmiye Hanım’a, Temel’in, Refik’e gösterir gibi, gözlerini iki yana kaydırarak bakışı, —Bir gözü de Pakize’de hergelenin!.— sevecen bir acıma uyandırmıştı içinde. Çekmeye kalksam böyle oynayamaz!. Emine de bana özen gösterecek şimdi! Bu gece yarısı telâşla açacak kapıyı. Görsün korkmadığımı! Gerçekten de korkmuyorum. Filmlerde korkuyorum diyen ölür sonunda!.. Ben ölmeyeceğim. Karanlık sokağa sapıp da kapıda duranca parayı çabucak ödeyip çıktı arabadan. Şoför de tedirgin gibiydi, hemen gazladı. Üst kattaki odalarda ışık vardı. Bahçe kapısından girerken eski günlerde köpekten nasıl korktuğunu ammsadı. Arka bahçeyi dönüp Muço atılacak şimdi! Sokakta birileri mi var? Demir sürgü sesiyle kapı açıldı. Emine, tam düşündüğü kaygılı yüzle içeri aldı Refik’i. Kapıyı sürgüledi.</span></p>
<p class="calibre2"><span class="font1">— Gir!. Gir!. Dedi. Belâlanm versin!.. Biraz önce silâh sesleri geldi gene. -.</span></p>
<p class="calibre2"><span class="font1">Ses çıkarmadan Emine’ye baktı,</span></p>
<p class="calibre2"><span class="font1">— Merhaba, dedi. Nasıl Fuat?.-— iyi. Sevinecek... Çık sen, geliyorum--.</span></p>
<p class="calibre2"><span class="font1">Merdivenleri gösterip odasına doğru yürüdü. Nereye çıkacağım? Elinde kitapla hemen döndü Emine,</span></p>
<p class="calibre2"><span class="font1">—• Fahriye Hanım, okuyacak bir şey dedi de...</span></p>
<p class="calibre2"><span class="font1">Kapağından tanıdı: Kaçakçı Şahan. Merdivenleri konuşmadan çıktılar. Odaya girdiklerinde Fahriye Hanım, hastabakıcı kadın, ilâç vermiş olmalıydı, komodin üstündeki su bardağım, ilâç şişelerini düzeltiyordu. Fuat’ın yüzü bir gülümseyişle ışıyıvermişti. Baş ucundaki gece lambasından dağılan yumuşak ışık odanın sessizliğinde daha da sıcak yapıyordu bu gülümseyişi.</span></p>
<p class="calibre2"><span class="font1">— Hoş geldin, dedi.</span></p>
<p class="calibre2"><span class="font1">Belli belirsiz çıkmıştı sesi. Gözleri kuytulaşmış, yüzü iyice süzülmüş. O kuytulaşmış gözlerdeki dik başlı parıltı doğrudan insanın yüreğine yansıyor-•• Gülümsemeğe çalıştı,</span></p>
<p class="calibre2"><span class="font1">— iyisin!.. Dedi Refik...</span></p>
<p class="calibre2"><span class="font1">Karyolanın </span><span class="font8">biraz uzağında, ayaktaydı. Hastalık bulaştırılmasın diye kimsenin sokulmasına izin vermiyordu Emine.</span></p>
<p class="calibre2"><span class="font1">— iyiyim!.. Galaya burdayım... Filmi bitir...</span></p>
<p class="calibre2"><span class="font1">Gülümseyip gözlerini kırpıştırıyor. Saçları daha mı seyrelmiş?</span></p>
<p class="calibre2"><span class="font1">— Açış konuşmasını sen yapacaksın...</span></p>
<p class="calibre2"><span class="font1">Gözlerini gülümseyerek kırpar gibi yumup onaylıyor... Mutlulukla fısıldıyor gene.</span></p>
<p class="calibre2"><span class="font1">— Hep birlikte -. Diyor.</span></p>
<p class="calibre2"><span class="font1">Bir şeyler daha diyecek. Dudaklarında bir titreme beliriyor birden. Sakın, sakın Fuat’çığım-- - Sen ağlayamazsın... Kimse iyi oynayamıyor artık.. Tökezler gibi olmuştu.</span></p>
<p class="calibre2"><span class="font1">— Hadi, tamam diye, Emine yaklaştı birden.. Yorma kendini... Yarın çene çalarsınız!., iğneni de yapalım... Bir güzel uyu bu gece...</span></p>
<p class="calibre2"><span class="font1">Havayı dağıtmak için ustaca bir şaklabanlıkla sıralanmış sözler Refik’in de toparlanmasına yaradı. Bir karaltı çökmüş gibiydi Fuat’ın yüzüne. Gözlerini kapatmıştı. İğreti maske bu; asıl yüzü bu olamaz!.. Odadan çıkıp da merdivenlerden inerken gözlerinin önünden atmağa çalışıyordu o maskeyi. Odaya girince gördüm Fuat’ı; gülüyordu; sonra gülerek uyudu!.. Galaya gelecek. Çok da güzel konuşur... Peşi sıra Emine de inmişti. Odasına götürüp ışığı açtı.</span></p>
<p class="calibre2"><span class="font1">— Fuat’ı yatırıp gelirim bir ara, dedi... Hemen yatmak istersen; bak burda...</span></p>
<p class="calibre2"><span class="font1">— Hayır, uykum yok..-</span></p>
<p class="calibre2"><span class="font1">Çıktı Emine. Yukarda umutla yatan adama film için verdiği sözün yükümlülüğünü bütün ağırlığıyla bu sessiz odada duyumsamaya başlamıştı sanki. Güçsüzlüğünün acı yazgısıyla başbaşa, odanın ortasında durup kaldı bir süre. Raflardaki kitaplar, duvarlardaki resimler, irili ufaklı yastıklarıyla divan, Emine’yle ilk gün dinledikleri, şimdi çok derinlerde kalmış Ruhi SU türküleriyle belirip ağır ağır ortaya çıkıyordu. «Kulakta mengüç küpeler - Bi bir yandan bi bir yandan...» Emine’nin karanlıktaki öpücükleri bir de... Fuat’a bomba attılar, yitip gitti her şey!.. îlâç Dosyası da kapandı! Şimdi yeniden bulmaya çalışıyoruz!.. Bulantı vardı içinde. Çıktı odadan. Koridorun ucundaki tuvalete gitti. Lâvaboya eğildi; tükürdü, ağzını çalkaladı. Döndüğünde Emine, elinde cin-tonik bardağı, tabureye ilişmişti odada.</span></p>
<p class="calibre2"><span class="font1">— Yapayım mı sana da? Dedi.</span></p>
<p class="calibre2"><span class="font1">— İyi olur...</span></p>
<p class="calibre2"><span class="font1">Bardağını tabureye bırakıp çıktı Emine. Gidip aldı bardağı, içinde küçülmüş buz parçasına baktı. Eriyip gidecek. Tadı kalacak içkide. Bir yudum aldı, öyle iyi gelmişti ki, yudumladı üstüste. Emine geldiğinde bardağı yarılamıştı.</span></p>
<p class="calibre2"><span class="font1">— Bekleyemedin mi?</span></p>
<p class="calibre2"><span class="font1">Bekleyemedim... Elinde içki bardağıyla kendini duvar dibindeki koltuğa yorgunca bırakmış Emine’ye baktı. Halka-1 anmış gözleri, bir yerlere takılı bakışlarıyla, itelemeğe, kovmaya çalıştıkça yaşamına yerleşmiş bu kadın niye bu kadar uzaklarındaydı? Seviyor mu Fuat’ı? Yoksa acıma mı? Ya bana da acırsa...</span></p>
<p class="calibre2"><span class="font1">— Hadi sağlığına!..</span></p>
<p class="calibre2"><span class="font1">Sağlığıma mı? Yaklaştı, kadehini uzatıp çın diye vurdu Emine’nin kadehine. Gece yarısı sessizliğindeki odada bu minicik çınlama yankılanıp duruyordu sanki. İçmemişti, elinde kadehiyle, içkisini yudumlayan Emine’ye bakıp duruyordu öylece. Emine de, bardağı elinde, gözü gene tedirginlikle bir yerlere takılıyor gibiydi. Biraz sonra çekingen bir sesle aldı yavaşça,</span></p>
<p class="calibre2"><span class="font1">— Biz yann, dedi... Yann Fuat’la biz...</span></p>
<p class="calibre2"><span class="font1">Bir saldınya karşı kor gibi birden kesti Refik,</span></p>
<p class="calibre2"><span class="font1">— Yanndan söz etme!. Dedi. Lütfen, lütfen söz etme yanndan...</span></p>
<p class="calibre2"><span class="font1">Bağırmayla yalvarma arası çıkan sesine kendi de şaşmıştı. Sanki bilmiyorum da yarın ne olacağını!.. Soluklandı. Elindeki içki kadehine baktı, atar gibi bıraktı yandaki rafa. Emine ürkek sinmiş gibiydi. Kaygılı, tedirgin bakıyordu. Yoo, acıyarak bakıyor işte!. Tutamayacaktı. Sırtını dönüp kitaplara bakıyor gibi kalmaya çalıştı. Gene olmuyordu. Omuzları hıç-kınkla sarsılınca iyice ürküye kapıldı. Derince soluklanır gibi içini çekti; gözlerini tavana kaydırdı bir süre. Toparlanmıştı artık, tutabiliyordu kendini. Şimdi ne vardı da... Hiç ağlasam bari... Emine’ye bakamıyordu. Yarım dönüp yandaki tabureye ilişti, gene kendini bile şaşırtan bir sesle,</span></p>
<p class="calibre2"><span class="font1">— Yapamayacağım ben bu filmi, dedi. Ne diye aldatıyoruz kendimizi?... Sen de biliyorsun!..</span></p>
<p class="calibre2"><span class="font1">— Yo, bilmiyorum ben...</span></p>
<p class="calibre2"><span class="font1">öylesine bir kızgınlığa kapılmıştı ki... Bilmiyor musun? Döndü birden,</span></p>
<p class="calibre2"><span class="font1">— Bilmiyorsun demek? Dedi bağırır gibi.</span></p>
<p class="calibre2"><span class="font1">Bu ölçüsüz tepkiye şaşalamış bakıyordu Emine. Gözlerimin kızarıklığına bakıyor! Ağladığımı bilmiyor sanki! Söyleyeceği sözleri bulamıyordu bir türlü. Emine’nin üstüne dikilmiş kaygı dolu bakışlarıyla kızgınlığı da solup gitmişti. Gözleri yanmaya başladı gene.</span></p>
<p class="calibre2"><span class="font1">— Gücüm kalmadı diyorum sana, dedi. Niye anlamıyorsun? Yitirdim...</span></p>
<p class="calibre2"><span class="font1">Doldu dolacak duraladı.</span></p>
<p class="calibre2"><span class="font1">— Sen de bıraktın... Dedi yavaşça. Benim de bu kadarmış demek... Bilmiyorum ki... Kimse kalmadı... Yann siz de... Şimdi yann... Siz de...</span></p>
<p class="calibre2"><span class="font1">Getiremiyordu bir türlü. Beni bırakıp gidiyorsun diyemi-yordu. Boğazına takılan hıçkırıkla sendelemiş gibiydi... Sonunda umarsızlıkla ellerini yüzüne kapadı, hıçkırıklarını bastırmaya çalışarak kesik solumalara bıraktı kendini. Niye ağladığım anımsamıyordu artık. Günlerin, ayların üstüste attığı kör düğümler, içinde birer birer çözülüyor, kopacak gibi gerilmiş sinirleri, akıp giden göz yaşlarıyla yenilip gevşeyiveri-yordu. Birikmiş ağılarını akıtıp kendini onarır gibi içine kapanmıştı sanki. Bütün gövdesinde bir ürperti dolandı. Beklediği gelmişti!.. Emine’nin eliydi. Omuzundaki minicik eli gibi sevecen, çekingen, biraz da titrek bir sesle.</span></p>
<p class="calibre2"><span class="font1">— Ne oluyorsun Refik’ciğim? Diyordu. Ne yapıyorsun sen?.</span></p>
<p class="calibre2"><span class="font1">Yakıcı bir özlemle beklediğini buluvermişti sonunda. Tutmaya çalıştı kendini.</span></p>
<p class="calibre2"><span class="font1">— Bilmiyorum, dedi bilinçsiz mırıldanır gibi. Bilmiyorum. Bağışla beni... Gülünç buluyorsun...</span></p>
<p class="calibre2"><span class="font1">Minicik eliyle bileğinden tutup yavaşça sarstı Emine,</span></p>
<p class="calibre2"><span class="font1">— Bırak şimdi bu saçma şeyleri, dedi yalancıktan tersler gibi. Konuşalım... Sinirlerin bozuldu senin de... Hangimizde sinir kaldı?... Bak dinle...</span></p>
<p class="calibre2"><span class="font1">Birden dönüp yaşlı gözlerini o coşkulu görünümüyle Emine’nin gözlerine dikti,</span></p>
<p class="calibre2"><span class="font1">— Neyi dinleyeceğim? dedi. Bugüne kadar seni dinledim hep. Yarın yoksun artık. Sen beni hiç dinlemedin mi?.. Seni seviyorum, seni istiyorum ben... Yapacağımız film senden ayrı bir şey mi benim için?.. Yarın...</span></p>
<p class="calibre2"><span class="font1">Dudakları titredi gene, Emine’nin gözlerinden, dağınık yüzünden de bir ürpertinin karaltısı akıp geçti birden. Beceriksizce aranıyor, bir şeyler bulup diyemiyordu sanki. Yanakları daha gölgeliydi. Belli belirsiz bir kımıltı, kırmızı etli dudaklarına dayanılmaz bir çekicilik veriyordu. Perçemi aralanmış, geniş alnı... Gözlerini tutkuyla dikmiş Refik’in uzanıp kollarından tutmasına direnemedi. Göğsüne çekmesine karşı koyar gibi oldu; boşunaydı o da... Ateş yüklü dudaklarını karşılıksız bırakamazdı artık. Soluğu kesildi kesilecek kurtulabildiği bir ara,</span></p>
<p class="calibre2"><span class="font1">— Yapma, diye mırıldandı...</span></p>
<p class="calibre2"><span class="font1">Bir iki kez bitkince yineledi sözcüğü, sonra yitirdi... Bir çılgınlıktan eriyip gitmeyi yaşıyordu Refik. îlk kez tanıdığı, bu güne dek tanıdığı tek mutluluğunu yaşıyordu! Kazanmıştı. Avuçlarında kabaran göğüsleri, yuvarlacık kalçaları, soluyan kıpkızıl dudaklarıyla Emine de paylaşıyordu bu mutluluğu!.. Kollarında sımsıkı divana götürürken bir şeyler fısıldayacak gibiydi ki bırakmadı Refik, örttü hemen. Düştükleri divanda da, gene bir soluk arası, iniltiye benzer belli belirsiz sözcükler.. Ne olursun mu diyordu?.-. Duydu mu? Yo, duymadı... Ona öyle geliyordu belki de... Niye desin? Sözcüklerin işi bitti artık. Kalçalarına takılı incecik bez parçasını sıyıracaktı ki sendeler gibi oldu birden. Hiç beklemediği biçimde sert bir dirençle karşı koymuştu Emine. Çözümsüzlük içinde sallanıp ka-lıverdiği bir anda da birden çekti kendini.</span></p>
<p class="calibre2"><span class="font1">— Bırak! Diye bağırdı tıkanır gibi bir sesle...</span></p>
<p class="calibre2"><span class="font1">iki eliyle göğsünden iteleyip soluk soluğa yineliyordu.</span></p>
<p class="calibre2"><span class="font1">— Bırak!.. Bırak diyorum...</span></p>
<p class="calibre2"><span class="font1">Demesine gerek de kalmamıştı artık. Gevşeyiveren kollarından kendini bir çekişte kurtarmış, kırılıp dökülmüş sinirleriyle etten bir külçe gibi Refik kalmıştı divanda. Fırlayıp kalktı Emine, iki eliyle saçlarını toparlıyor, ötesini berisini sinirli sinirli çekiştirerek kendine çeki düzen vermeğe çalışıyordu. Tiksinir gibi mırıldandı birden,</span></p>
<p class="calibre2"><span class="font1">— Hayvana döndük...</span></p>
<p class="calibre2"><span class="font1">Kendine gelemiyor gibiydi bir türlü... Uzanıp raftaki cin tonik bardağını aldı, avucuna boşalttı, iki eliyle alnına, şakaklarına, boynuna sürdü çabuk çabuk.. Soluğunu boşaltıp güvenle duraladı. Divanda doğrulmuş kımıltısız bakan Refik’e kapkara bir bakışla döndü,</span></p>
<p class="calibre2"><span class="font1">— Yarın sabah lütfen git burdan, dedi...</span></p>
<p class="calibre2"><span class="font1">Kapıya yürüdü, çıkarken:</span></p>
<p class="calibre2"><span class="font1">— iyi geceler, deyip kapattı kapıyı.</span></p>
<p class="calibre2"><span class="font1">Refik, gözleri kapıda, devinimsiz kaldı bir süre, sonra yaşama döner gibi kımıldayıp doğruldu; düşünüp algılamaya çalıştı olup bitenleri. O olağanüstü düşten bu pis gerçeğe nasıl geçeceğini araştırır gibi duralayıp çevresine bakındı bir iki. Toparlanması gerekti. Çiğnenip örselenmiş duygularıyla artık kaskatıydı içi. Kalktı, bir kaç adım atıp ağır ağır gezindi odada. Derinlerden gelen bir köpek sesiyle bir şeyler anımsamış gibi durup bakındı gene. Her şeyin başlayıp her şeyin bittiği bu odada boğulacak gibi oldu birden; tavan, duvarlar, bütün eşya üstüne yürüyordu. Bir çullanırlarsa acımasızca--. Emine’ nin bunlar... Sandalya üzerindeki ceketini alıp dar attı kendini kapıya. Koridoru koşar gibi geçti. Demir sürgüyü çekip açtı, çabucak çıktı, kapıyı kapatıp sokağa fırladı. Köşeden gelen ışığın alacasındaki sokak kimsesiz, bomboştu. Bir uçtan bir uca yıldızlarla işlenmiş bir yaz gecesinin serin yalnızlığı yaprak hışırtılarıyla kımıldıyor gibiydi. Derin derin soluyarak yürüdü bir süre. Gül kokusu vardı havada. Yamk yanık gül kokusu... Arınıyordu. Sabahı nasıl beklerdim o odada? Bu esintili yollarda başıboş... Kaskatı kaldı. Duvarın dibinde tam karşısında bitivermişlerdi birden. îki kişiydiler.</span></p>
<p class="calibre2"><span class="font1">— Dur bakalım aslanım!..</span></p>
<p class="calibre2"><span class="font1">Yüzüne tutulan el fenerinden kamaşan gözlerini çekip başını yana kaydırmasıyla bütün beynini sarsan bir tokatm suratında patlaması bir oldu.</span></p>
<p class="calibre2"><span class="font1">— Kimsin ulan sen?..</span></p>
<p class="calibre2"><span class="font1">Ne çok şey borçluydu bu tokata!.. Sözü ağzında kalmıştı karaltının. Zıpladı birden olanca gücüyle, bir kafa attı adamın ağzına. Yerine tam oturmuş olmalı ki, iki kat etmişti adamı. Sövgülü, hırıltılı boğuşmada bir iki yumruk savurduğuna anımsıyordu. Omuzundaki acıyı bir de... Bıçak!.. İçgüdüsel biçimde koşmaya başlamıştı birden... Sendelemişti herifler... Kaçma ulan puşt komonist!.. Ardında en ağır sövgülerle birbirine giren ayak seslerine iki el tabanca sesi de karıştı... Sonra bir el daha. Yanından mı geçmişti kurşunlar? Korkuyu da unutmuştu, olayları da. Hiç bir şey düşünmeden, bir vahşi hayvan ürkekliğiyle koşuyor, kaçıyordu sadece. Ardında ayak sesleriyle sokakları döndü, bahçe kıyılarından geçti, bir kaç ışıklı yol ağzını dolandı, uzun bir yolun altına gelince soluğuna saplanan bıçak gibi bir sancıyla tıkanır gibi kaldı. Korkuyu, o yıkıcı korkuyu da o anda tattı birden. Derinlerde gene sesler belirmişti ki, biraz sıçramayla yandaki alçacık duvarı atlayıp bir bahçenin yüksekçe ligostrom çitlerinin ardına sinip kaldı öylece. Soluk soluğaydı. Sancı aralamış gibiydi. El yordamıyla yanında yöresinde bir şeyler arandı, sopa, taş filân... Çitte toprağa saplanmış kalın kazık gibi bir şey geçti eline; çılgın bir umutla çekip çıkardı. Güvenle sarılıp sımsıkı tuttu elinde. Bir Murat araba gelip yavaşladı, durdu uzakta, köşede, iki kişi indi, elleriyle yolü gösterip yavaştan bir şeyler konuştular. Biraz sonra iki kişi daha geldi koşturarak. Tamdı birini; demin kafa attığı... Bir tartışma geçti aralarında. Kılıksız, tipsiz, genç oğlanlar hepsi de... Muavin, çırak gibi... Sağdaki sokağı gösteriyor biri. Bu yana gitmiştir mi diyor? Bu sahneyi kaç kez çektim ben!.. İLAÇ DOSYASI’nda, grev gecesinde var böyle bir sahne... Oğlanı kovalıyorlar. Dört kişiyi dövüyor sonunda... Bok döver... Bir yakalansam şu itlere, bitirirler işimi. Kazığı birinin kamına. Emine’yi, evi daha da artan bir kızgınlıkla anımsadı. Hiç de pişman değildi evde kalmadığına. Coşkulu duygularını, ustura acımasızlığındaki Emine’nin, paspas gibi çiğneyen hoyratlığı, kendini evden kovan sesi, hiç bir şey yitirmemişti etkisinden. Başına daha bir şeyler gelmesini bile istiyordu sanki; öc alır gibi!.. Ah bir tabancam olsaydı. Oğlanlar tartışmayı kesip doluştular, yokuşa vurdular arabayı... Sevinç dalgasıyla gevşeyivermişti. Bu Allahın belâsı sokaklardan bir araba da mı geçmez? Geçti ya!.. Daha akşamdan evlerine kapanıyor millet korkudan. Duyuyorduk. Gördün de işte... Bazı pencerelerde ışıklar var. Bir yerden radyo, televizyon sesi gibi bir şeyler geliyor. Derinden derine köpek sesleri... Azgın bir ses yakınlarda başladı... Omuzundan boğazına acıyan yeri daha da acıyordu şimdi. Eliyle yokladı, ıslaktı. Ter mi? Kandı. Ürkecek gibiyken toparladı kendini. Sıyrık belki de. Bir soru belirmişti kafasında. Beni tamyorlar mıydı bu herifler? Telefondakiler miydi? Pek öyleye benzemiyordu!. Emine’lerden çıktığımı mı gördüler? Tamsalar o anda temizler-lerdi. Belki de... ölümden dönmüş olmanın içini katıltan ağır sevinci her şeyin üstüne çıktı birden. Korku da bütün gücüyle dikilivermişti. Daha kurtulmamıştı ki... Çıktığı anda birden üstüne atlayıp... Dakikalarca bekleyip kaldı öylece. Yolları gözledi, havayı dinledi. Neden sonra yavaşça indi duvardan, iki yanını kollayarak ürkek ürkek yürüyüp karşı sokağa girdi. Askerlikte gece yürüyüşü yapmışlardı Amasya’da. Çıt çı-karmıyacaksın!. Daha güvenli yürüyordu şimdi. Yönünü şaşırmıştı ya Etiler’e doğru giden bir yol olmalıydı bu. Yaklaşan bir arabanın farlarından ürküyle kıyıdaki kalınca bir ağacı siper etti. Dolu bir özel arabaydı; hızla geçip gitti. Otobüs ya da kamyon sesine benzer bir homurtu gelmişti yakınlardan. Sokağı koşar gibi dönünce ışıklı geniş caddede buldu kendini. Nispetiye yolu değil mi bu? Işıklı iş yerleri var, her yer kapalı.. Olmayacak bir şey de oldu o anda! Bir taksi geliyordu Levent’ ten; boştu... Bir el etmesiyle durmuştu da!.. Gerçekten inana-mıyordu. Bitti bu iş!. Sımsıkı tuttuğu kazığı yolun kıyısına fırlatıp atladı. Taksim, dedi şoföre. Arabayı döndürecekti adam, karşı çıktı; ilerden Bebek’e inerlerdi, ordan daha iyiydi!.. Araba Beşiktaş’ı bulup da Dolmabahçe’ye doğru giderken sevinçten içi içine sığmıyordu, kımıldamadan yığılıp kaldığı arka köşede. Soğuk ölümün peşini bırakmadığı karabasan sokaklar bitip gitmişti artık. Nasıl kurtulduğuna ürpertilerle şaşıyor, sevinci coşkuya dönüyordu. Dolgunca bahşişle şoförü de sevindirip gece yarısı sessizliğindeki apartıman merdivenlerini çıkarken yalnızlığın, itilip kakılmışlığın yüküyle gücünü yitirmiş gibi oldu; toparlandı. Uykum var da ondan.En iyisi uyumak uyumak... Emine söylemişti onu. Emine yok artık... Hiç yok... Hiç de olmayacak.. Eve girip elektriği açınca binlerini bulacaktı sanki, yoktu kimse. Ceketini çıkardı, lavaboya gidip acıyan yerine baktı aynada. Gömleği kanlıydı. Omuz kemiğinden sağ kulağının altına, çenesine doğru derince bir çizik-kesik üstünde pıhtılaşmış kan atlet fanilâsmın kolunu, gömleğini boyamıştı. Çıkardı giysilerini, yarayı yıkadı. Bol kolonyalı pamukla da silmeğe kalktı. Allahım nasıl yanmıştı. Dayanılmaz!.. Başka da bir şey yoktu evde. Derince bir sıyrık işte. Geçer şimdi--. Geçer gibi olmuştu. Sonra dindi acı. Gidip yatağa uzandı... Gözleri yanıyordu. Uyu-yamıyordu bir türlü... Olayları yeniden yeniye yaşıyordu. Tavşan gibi kaçışını görür gibi oldu, utandı. Utansaydım, yoktum şimdi. Kafayı nasıl oturtmuştu herifin ağzına!. Kavgacı tanınırdı; setlerde kaç kez dövüşmüşlerdi eski yıllarda; ilk kez kafa atmıştı birine. Setteki dövüş çekimlerinden biliyordu. Çekimler değil, suratında patlayan tokat öğretti sana o kafayı!.. Dalar gibi olmuştu, sıçrayarak fırladı. Emine bağırıyordu çığlık çığlığa... Emine’lerin evine mi saldırdılar yoksa? Kapının sürgüsünü de açtım!.. Kalkıp dolandı biraz. Soyunup girdi yatağa... Ortalık ışıyordu uyuduğunda. Karmakarışık düşlerden gene sıçrayıp uyandı bir iki kez. Sonra, üstüne gelen koca lokomotifin dünyayı sarsan gürültüsü, çığlık çığlığa tren sesi; bir de... Durmuyor bir türlü... Bağlı da değil, gene de raylardan kurtulamıyordu bir türlü... Meksika’da geçen bir filmdeydi bu!--- Subayı bağlamışlardı makasa-.. Lokomotif geliyordu üstüne. Tren sesi.-- Fırladı, kapının zili çalınırken durmuştu. Algılama çabasıyla bakındı odaya ... Kapı gene çalınmıştı. Kolundaki saate baktı; bire geliyordu. Serdar’dır. Pantalonunu çekerken seslendi, geliyorum diye... Çıplaktı üstü. Ağır ağır gidip açtı kapıyı. Şaşkın kaldı birden. îyice solmuş benzi, halkalanmış ürkek gözleri, dağınık perçemiyle Emine’ydi. Ne diyeceğini bilmeden duraladı önce, sonra yavaşça çekildi. Gidip valizinden bir temiz gömlek alıp geçirdi sırtına. Emine de bir çekingenliği yenme çabasıyla tedirgin içeri girip örttü kapıyı. Yandaki sandalyaya ilişip gözlerini Refik’e dikti.</span></p>
<p class="calibre2"><span class="font1">— Niye yaptın bunu?</span></p>
<p class="calibre2"><span class="font1">Sesi ürkek, sevecendi. Durup baktı Refik, ne diyor bu gibisine. Algılayamıyordu sanki. Niye mi yaptım?.. Refik’in yarasının ayırdına yeni mi varmıştı? Kalkıp ilgiyle yaklaştı,</span></p>
<p class="calibre2"><span class="font1">— Yaralı mısın sen?... Dedi...</span></p>
<p class="calibre2"><span class="font1">Bu sevecen yaklaşım gene ağlatabilirdi Refik’i. Toparlandı hemen,</span></p>
<p class="calibre2"><span class="font1">— Yoo, dedi. Pek bi şey yok!..</span></p>
<p class="calibre2"><span class="font1">Sesindeki küçümseme acınası duyarlığını da, küskünlüğünü de örtebilmişti. Üstelese mi bilemiyor gibiydi Emine.</span></p>
<p class="calibre2"><span class="font1">— Tabanca seslerini duyunca telefonlar ettik... Karakola filân... Onlar duymamış!. Bir delilik de ben edecektim!</span></p>
<p class="calibre2"><span class="font1">Ses çıkarmadan yatağa ilişti Refik. Bu mu edecekmiş —bir delilik de?... Bu kadar akıllılıkla mı?..</span></p>
<p class="calibre2"><span class="font1">— Çıksaydım tamamdı, dedi. Kapının önünde üç kişi bitivermişlerdi hemen. îyice bayram ederlerdi itler... Bütün gece çılgına döndürdün bizi...</span></p>
<p class="calibre2"><span class="font1">Yakınır gibi değil, tek tek, ağır ağır öyküler gibi söylüyordu. Gözleri Refik’deydi... Bu kız hep böyle alay etti benimle. Kovsam mı?..</span></p>
<p class="calibre2"><span class="font1">— Niye çıkıyordun evden? Dedi. Seni de mi kovdular?..</span></p>
<p class="calibre2"><span class="font1">— Senden özür dilemeğe gelmedim buraya, dedi Emine...</span></p>
<p class="calibre2"><span class="font1">Bakışı dimdik, yargılayıcı oluvermişti. Aynı kesinlikle</span></p>
<p class="calibre2"><span class="font1">ekledi,</span></p>
<p class="calibre2"><span class="font1">— Seni kovmadım, dedi. Söyletmedin bir türlü..</span></p>
<p class="calibre2"><span class="font1">Yutkunur gibi duraladı, önüne eğdi gözlerini, sonra yavaşça,</span></p>
<p class="calibre2"><span class="font1">— Biz bu sabah Fuat’la evlendik, dedi.</span></p>
<p class="calibre2"><span class="font1">Evlenmişler mi? Acı duyacak ne var bunda? Evlenmişler işte. Temel’ler de evlendiler ya dün; tanıklık etmiştin -. Kalkıp ağır ağır pencereye gitti Emine, taraşa, dışarlara bakmağa başladı sessizce.</span></p>
<p class="calibre2"><span class="font1">— Gerçekten yakınlık, dostluk duydum sana...</span></p>
<p class="calibre2"><span class="font1">Gene tek tek, öyküler gibi, ötesi, kendisine anlatır bir içtenlikle söylüyordu,</span></p>
<p class="calibre2"><span class="font1">— Anlamıyorum ki, ille de çiftleşmek mi gerekir? Başka ilişki yok mu insanca?...</span></p>
<p class="calibre2"><span class="font1">Odanın ezici sessizliğini ikiye bölmüş gibiydi bu sade sözcükler. Yalındı, ortadaydı herşey. Bir şeyler arandı Refik. Yoktu ki... Nasıl savunacaktı kendini? Gücüm yetmedi benim bu kıza!... Dönüp yatağında sessiz, dalgın oturan Refik’e baktı Emine,</span></p>
<p class="calibre2"><span class="font1">— Sana olan duygularımda bir değişiklik yok dedi, lütfen inan bana! O filmi yapacağız... Bir kaç ay sonra buradayız biz... Direteceğiz... Birlikte direteceğiz. Başka yolu yok... Olayları da büyütmeyelim... Yazık olur. Arkadaşlığımız, dostluğumuz çok değerli benim için... Kendimi bağışlatmak için konuşmuyorum... Dün gece başına bir şey gelseydi kahrolurdum...</span></p>
<p class="calibre2"><span class="font1">Bir şeyler bekler gibi susup dalgın durdu bir süre. Refik kımıltısız, gözleri bir noktaya takılı kalmıştı öylece. Düşünecek, konuşacak, yanıtlayacak hiç bir şey yoktu ki artık. Evlenmişler işte, bitmiş gitmiş... O hasta adamla • Bütün dedikleri de doğru... Değişmedikten sonra -. Bir ağırlığın çökmesine karşı, gülümseme çabasıyla yaklaştı Emine,</span></p>
<p class="calibre2"><span class="font1">— izin isteyeceğim ben, dedi... Evde bekliyorlar.-■ Nikâh memurunun önünden kalkıp fırladım... Bizi yolcu etmeğe gelecek misin sen? Fuat...</span></p>
<p class="calibre2"><span class="font1">— Hayır...</span></p>
<p class="calibre2"><span class="font1">Ağzında kesiliveren tümceyle duraladı Emine. Bir şeyler daha diyecekti belki; bırakıverdi; kötü bir ayrılıştan kaçınır gibi yine gülümsemeğe çalıştı.</span></p>
<p class="calibre2"><span class="font1">— îyi dedi. O zaman dönüşte görüşeceğiz diyelim... Hoşça kal!.. Lütfen kolla kendini. Seni düşüneceğiz...</span></p>
<p class="calibre2"><span class="font1">Uzattığı eline anlamamış gibi bakıp yavaşça ayağa kalktı Refik. Ne var anlamayacak; gidiyor işte. Sen de uzatacaksın elini! Uzattı. Sıcaktı, gösterişsiz sıkıyordu... Bırakacaksın! Bıraktı...</span></p>
<p class="calibre2"><span class="font1">— Hoşça kal!..</span></p>
<p class="calibre2"><span class="font1">Ses çıkarmadan öylece baka kalmıştı kapıya doğru yürüyen Emine’nin ardından. Tam kapıda durdu Emine, döndü,</span></p>
<p class="calibre2"><span class="font1">— tnan bana dedi, kırık dökük bir sesle. Seni kıracak hiç bir şey yapmak istemedim...</span></p>
<p class="calibre2"><span class="font1">Son sözcükleri söylerken boğazına bir şey takılıyor gibi miydi sesi? Kapıdan çıktı çıkacak duralayıp döndü gene. Bir çekingenliğe baş kaldırır gibi, iki adımda dikildi karşısına, uzanıp Refik’in yanaklarına —Hem de o ıslak perçemiyle!.— iki öpücük kondurdu. Biraz kızarık, dolu muydu gözleri? Göremedi ki... Hızla dönüp çıktı, çekti kapıyı. Merdivenlerdeki ayak sesleri eriyip bitinceye dek donmuş kalmıştı Refik... Sonra geldi kendine. Yöresine bakındı. Odada bir şeyler arandı. Artık hiç bulamayacaktı; biliyordu bunu... Tuvalete gitti, yıkandı, traş oldu özenerek. Yarasına baktı. Ne yarası; derince bir sıyrık işte... Hemen gidip başlamalı işe. O orospu çocukları görsün nasıl film yaptığımı. Bir tabanca bulmak gerek. Gene çıksınlar önüme... Sizi galaya bekleyeceğim Fuat’çığım! Karınla seni... Bugün gene bir arayayım Şahin Doğu’yu.. Sendika için de Pervin’le niye konuşmuyorum? O da sendikacı... Karm acıkmıştı... Giyinip çıktı. Güvenmeliydi kendisine. Güvenecekti. Güveneceği başkaları da vardı; birileri bulunacaktı nasıl olsa. Bu itlere mi kalacak ülke? Merdivenleri inip sokağa çıkıyordu ki karşısında Te-mel’i buldu birden. Refik’i görünce sevinçle duraladı,</span></p>
<p class="calibre2"><span class="font1">— Ben de sana geliyordum dedi...</span></p>
<p class="calibre2"><span class="font1">E, gördük. Kaygılı bunun yüzü! Gözleri de pek iyi şeyler saklamıyor gibi. Boşuna yorulma Temel’ciğim. Yetti de arttı olaylar!. Ne söyleyebilirsin sen? Nazmiye Hamm mı?..</span></p>
<p class="calibre2"><span class="font1">— Radyoyu dinledin mi Ağbi?</span></p>
<p class="calibre2"><span class="font1">— Yo!..</span></p>
<p class="calibre2"><span class="font1">Gizemli biçimde koluna girdi Refik’in, bir adım attı, gözlerini yanyan yukarı kaydırıp Refik’in gözlerine dikti.</span></p>
<p class="calibre2"><span class="font1">— Şahin Doğu’yu vurmuşlar dedi... fısıldar gibi bir sesle.</span></p>
<p class="calibre2"><span class="font1">Durup kaldı Refik. Şahin DOGU’yu mu vurmuşlar? Evet, Şchin Doğu’yu vurmuşlar, öyle dedi. Verdiği haberin etkisiyle övünür gibi gözleri Refik’teydi Temel’in.</span></p>
<p class="calibre2"><span class="font1">— ölmüş mü?..</span></p>
<p class="calibre2"><span class="font1">Beklediği sonucu almanın itçe doyumuyla sırıttı Temel,</span></p>
<p class="calibre2"><span class="font1">— Yok be Ağbi, dedi. Ayağındanmış. Hastaneye kaldırmışlar. İyiymiş durumu... Herifi de götürmüş...</span></p>
<p class="calibre2"><span class="font1">Herifi mi? Kimmiş herif?</span></p>
<p class="calibre2"><span class="font1">— Bir görevli miymiş ne, o yörede. Puştun biri diyorlar. Kafayı bulunca sövüp saymaya kalkmış Şahin’e..■ Saldırınca o da herifi tam gözünden...</span></p>
<p class="calibre2"><span class="font1">Şahin’in de tabancası vardı... Peki, şimdi ne olacak? Sokakları ağır ağır geçip Beyoğlu caddesine çıkarlarken koluna asılı Temel anlatıp duruyordu ne olacağını! Yürümez </span><span class="font9">Ağbi</span><span class="font1"> bu iş diyordu. Şahin’e de söyledim bin kez... Yürümez bu ülkede.■■ Piyasa bildiğin gibi değil-■■ Bir sürü puştlavat... Geçende kahvede dedim ki-.- Caddeye çıkınca, kalabalıkta daha da coşkuluydu... En çok iş yapanlar Bıktım Bu Hayat-tan’la Yumruğumun Hakkı... Bir de şimdi Cennetten Dönenler var, TUFA Filmin... Neriman’ın Neşesi başta Ağbi... Gerisi yedi babayı!. Bi tek Narin var Ağbi... Şimdi sen onunla--. Dönüp baktı Refik. Burnuyla yanağı arasındaki kapkara kocaman et beni daha büyük, daha karaydı Temel’in. Suratına bir yumruk atmak geçti içinden... Tam o kara et be-ninin üstüne... Ne takıyorsun kafanı? Film yapacaksın sen... Konuşsun!. Durduğu yok ki... Bir sürü film varmış bu yıl... Olmaz Ağbi diyordu, puştum ki olmaz. İlâç Dosyası milâç dosyası, sökmez bu ülkede. Şahin Doğu yürütebildi mi? Ağ-bimsin sen benim... Namussuzum yatar bu film, iki seksen yatar... Sen şimdi Narin Ceylân’la...</span></p>
</body>
</html>
