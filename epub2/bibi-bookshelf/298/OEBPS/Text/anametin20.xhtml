<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2"><span class="font1">— Niye?..- dedi umutsuz bir mırıldanmayla.</span></p>
<p class="calibre2"><span class="font1">— Kesin kararlıyım, dedi Emine. Evlenmeyeceğim...</span></p>
<p class="calibre2"><span class="font1">Gene tutamadı,</span></p>
<p class="calibre2"><span class="font1">— Fuat’la da mı? Dedi birden.</span></p>
<p class="calibre2"><span class="font1">Gülerek kalktı Emine,</span></p>
<p class="calibre2"><span class="font1">— Fuat’la da, dedi. Hem bunu sen mi soruyorsun? Hiç kimseyleNescafe yapacağım, sen de ister misin?...</span></p>
<p class="calibre2"><span class="font1">Duymamış gibi bakıp kaldı Refik. Emine odadan çıkınca bir gerginlikten kurtulmanın boşluğuyla koltuğa bıraktı kendini, ilk kez bir kadına sevdiğimi söyledim, kalkıp kahve pişirmeğe gitti! Uykusu geldi demek, dağıtmak istiyor! Emine, elinde tepsiyle girdiğinde demin söylediklerini tümüyle yanlış, kötü buluyordu Refik. Mizansen de iyi değildi, konuşmalar da; yeniden çekmek gerek. Ya da kurgu masasında çek kolu, şeridi geri al; bir makas, sepete, şutların arasına at yirmi otuz metreyi; bitsin gitsin!.. Oysa şimdi tek yolu, şu kızı yok etmek!.. Yaşam ne acımasız!..</span></p>
<p class="calibre2"><span class="font1">— Süt ister misin? Dedi Emine, tepsiyi sehpaya koyarken.</span></p>
<p class="calibre2"><span class="font1">— Kahve de istememiştim...</span></p>
<p class="calibre2"><span class="font1">— Sen bilirsin, dedi Emine, içmek zorunda değilsin!.</span></p>
<p class="calibre2"><span class="font1">— Yoo, içeceğim, sağol!.</span></p>
<p class="calibre2"><span class="font1">Kahve, biraz süt, şeker koydu fincana, sıcak su boşalttı termostan, alıp karıştırmağa başladı ağır ağır. Ne güzel, hiç bir şey düşünmüyor insan; iyi ki çıktı bu oyun!. Emine koltuğuna çekilmiş, gözleri Refik’de, kahvesini yudumlamağa başlamıştı.</span></p>
<p class="calibre2"><span class="font1">— inan ki çok duygulandım, dedi yavaşça. Sevildiğini duymak mutluluk veriyor... Sonra bunca kadın arasında beni yeğlemen de onurlandırıcı ayrıca!..</span></p>
<p class="calibre2"><span class="font1">Bu gülümseme alaylı değil mi şimdi. Söyleyişi de... Bunca kadın, Narin oluyor belki de!. Biliyor mu?</span></p>
<p class="calibre2"><span class="font1">— Kapatalım istersen, dedi Refik. Aptallığıma ver... Anlıyamıyorum bazı şeyleri... Sen de söylüyorsun ya, zekâ yaşımız...</span></p>
<p class="calibre2"><span class="font1">Gülerek kesti Emine,</span></p>
<p class="calibre2"><span class="font1">— Sorun benden kaynaklanıyor Refik’ciğim dedi... Sen de bunu benim geri zekâlılığıma ver!.. Sür git sevgiye aklım ermiyor!.. Mutluluğa da... Gelip geçici şeyler gibi görünüyor bana. On yılı epeyi aştı; ilk kez seni seviyorum dediğim oğlanı görünce içimden gülmek geliyor şimdi... Oğlana değil, kendime... Bu güvenilmez koltuğa oturmak, evlilik de... Çökü-veriyor!..</span></p>
<p class="calibre2"><span class="font1">— Çökmeyeni yok mu?..</span></p>
<p class="calibre2"><span class="font1">Gözlerine bir karaltı oturdu Emine’nin,</span></p>
<p class="calibre2"><span class="font1">— Var, dedi. Ama neler ödeyerek... Ben göze alamam...</span></p>
<p class="calibre2"><span class="font1">Gecenin sessizliği bulanmış, ağırlık çökmüştü odaya. Birbirlerine bakmadan kahvelerini yudumluyorlardı ağır ağır. Kahve birden acı geldi Refik’e. Şekeri az bunun. Kahvesini mi çok koydum? içmek zorunda değilsin! Bırak kahveyi, git artık. Uykumuz kaçacak iyice...</span></p>
<p class="calibre2"><span class="font1">— istedin mi göze alamayacağın şey yok senin!..</span></p>
<p class="calibre2"><span class="font1">Suçlama mıydı, yeni sevgi bildirisi mi, Refik de bilemiyordu; Emine’nin araştırır gibi gözlerini dikmesi de bundan olmalıydı. Bir yük altından çekilir gibi gülümsedi Emine.</span></p>
<p class="calibre2"><span class="font1">—■ Sana öyle mi görünüyor? Dedi.</span></p>
<p class="calibre2"><span class="font1">Sorudan çok, sıcak uyan yumuşaklığmdaydı sözler. Refik ses çıkarmadan bakıyordu. Aynı yakın gülümsemeyle,</span></p>
<p class="calibre2"><span class="font1">— Keşke öyle olsaydı, dedi Emine.</span></p>
<p class="calibre2"><span class="font1">Gene bir duraladı, hiç de önemli bir şey söylemiyormuş</span></p>
<p class="calibre2"><span class="font1">gibi,</span></p>
<p class="calibre2"><span class="font1">— Fuat’la evlenmeyi nasıl isterdim, bilemezsin, dedi.</span></p>
<p class="calibre2"><span class="font1">Duralamıştı Refik. Mınldandı,</span></p>
<p class="calibre2"><span class="font1">— Seviyorsun Fuat’ı!..</span></p>
<p class="calibre2"><span class="font1">Refik’in ağzından belirsiz bir alayla dökülmüş gibi görünen sözlere bir süre bakıp kaldı Emine,</span></p>
<p class="calibre2"><span class="font1">— Seviyorum, dedi, kesin bir açıklama yapar gibi. Ev-lenemeyecek kadar çok...</span></p>
<p class="calibre2"><span class="font1">Gülmek istedi, gülemedi Refik. Konuşmak isteği de bir yerlere takılıp kalmıştı. Tamam, bitti demek; kalkıp gideceksin artık. Birden kurtulmuştu takıldığı yerden. Kızgınlığını saklamayı da gereksiz buluyordu.</span></p>
<p class="calibre2"><span class="font1">— Düşmansın aileye! Dedi, gene de kızmadan.</span></p>
<p class="calibre2"><span class="font1">Söyleyivermişti işte!. Öç alma duygusunun mutluluğu geziniyordu içinde, öyle değil misiniz? Şu gözlere bak!.</span></p>
<p class="calibre2"><span class="font1">— Düşman ne söz, dedi Emine, tiksinti duyuyorum. Kusmak geliyor içimden...</span></p>
<p class="calibre2"><span class="font1">Susup baktı bir, Refik’in almasına bırakmadan başladı gene,</span></p>
<p class="calibre2"><span class="font1">— Düşmansınız demek istiyorsun,, anladığım! Dedi. Gözünü iyice açıp, çevrene baksan yetecek!. Aileye kimlerin neler ettiğini ben mi öğreteyim sana? Zühtü Bey’leri de mi göremiyorsun? Anneni, annenin yaptığını beceremeyen, göze alamayan bir sürü zavallı Mefharet Hanım’ı da mı göremiyorsun? Ben birini biliyorum...</span></p>
<p class="calibre2"><span class="font1">Diyeceğini bulamadan kalmıştı Refik. Böyle söyleyeceksin işte doğruyu. Kızmak istiyor, kızamıyordu.</span></p>
<p class="calibre2"><span class="font1">— Babam doktordu biliyorsun, dedi Emine. Ünlü bir operatördü Ankara’da. Koyu sağcıydı. Faşistti bana sorarsan!. Tıp Fakültesi’nde bir hocaları varmış... O kafada... Nietzsche felsefesi filân diye bir şeyler de bellemiş bunlar. Kaç kez kadınlarla basıldı. Metresleri oldu hep. Hele bir keresinde hastasını bayıltıp düzmeğe kalkmış muayenehanesinde. Epeyi sürttü mahkemelerde- •. Solculara sövüp sayardı: Aile düşmanlan diye!..</span></p>
<p class="calibre2"><span class="font1">Yukarıyı gösterdi başıyla,</span></p>
<p class="calibre2"><span class="font1">—Neyire Hanım’la birlikte, yıkmadan götürdüler bizim aileyi!.. Alkolik oldu bu zavallı aptal; zor kurtardı kendini.. Bir keresinde de canına kıymaya kalkmıştı, anımsıyorum. Küçüktüm...</span></p>
<p class="calibre2"><span class="font1">Neler kımıldatmıştı yüreğinde Refik’in! Acıyı da biliyor bu kız; öyle iyi biliyor ki...</span></p>
<p class="calibre2"><span class="font1">— Beğendin mi? Dedi Emine. Bu da sizinkilerin öyküsü!..</span></p>
<p class="calibre2"><span class="font1">Kızmalı mıydı? Gülümsedi Refik,</span></p>
<p class="calibre2"><span class="font1">— Başka öykü yok mu? Dedi--— Var!..</span></p>
<p class="calibre2"><span class="font1">Kaskatı bakıyordu Emine.</span></p>
<p class="calibre2"><span class="font1">— öykü çook, dedi. Perihan’ın öyküsünü de anlatayım mı? Ablam--- Kocası Selim de, o da, her bir boku yiyorlar gizli gizli. îki çocuklannı da büyütüyorlar bu mutlu aile yuvasında!.. Sevişerek evlenmişlerdi deli gibi...</span></p>
<p class="calibre2"><span class="font1">Birden kalktı,</span></p>
<p class="calibre2"><span class="font1">— öf, bunaldım dedi. O kadar çok ki, anlat anlat bitmez. Sende de ne öyküler vardır kimbilir... Onikiyi etmişiz! Yann da erkenden iş koymuşlar...</span></p>
<p class="calibre2"><span class="font1">Kalkmaya davranan Refik’e döndü,</span></p>
<p class="calibre2"><span class="font1">— îstersen kal!. Dedi. Çok geç oldu... Gerçekten korkuyorum; buralar tekin değil artık... Benim odada yatabilirsin. Ben yukarı çıkarım..</span></p>
<p class="calibre2"><span class="font1">Yukan mı çıkar? Bunun odasında yalnız yatacağım ben!. Umutla umarsızlık arasında eziliyor gibiydi Refik. Asılıp duran bir şey vardı yüreğinde. Suskun bakıp kaldı bir, toparlandı. Baksana gözlerine, demir kapı gibi kapalı.</span></p>
<p class="calibre2"><span class="font1">— Gideyim dedi Refik... Ne korkacaksın benim için...</span></p>
<p class="calibre2"><span class="font1">Bir şey diyecek oldu Emine. Duraladı. Anlamış olmalıydı o da...</span></p>
<p class="calibre2"><span class="font1">— Peki, sen bilirsin, dedi.</span></p>
<p class="calibre2"><span class="font1">Tamam gitmeliydi artık. Kımıltısızdı Refik. Bakışları sağlıksızdı, çakılıp kalmıştı. Gecenin bu sessiz saatında bu kız benim için... Korkacaksın...</span></p>
<p class="calibre2"><span class="font1">— Niye yattın benimle?...</span></p>
<p class="calibre2"><span class="font1">Tamam, işte bunu öğrenmem gerek. Niye titredi sesim? Kıpırdamadan, dimdik bakıyordu Emine de. Kavgaya girer gibiydi. Boğuk bir sesle yanıtladı birden.</span></p>
<p class="calibre2"><span class="font1">— Evlenmeyeceğimi kanıtladım!..</span></p>
<p class="calibre2"><span class="font1">— Kime?-..</span></p>
<p class="calibre2"><span class="font1">Refik’in saplantılı bakışına baş kaldırır gibi daha da yüksekten,</span></p>
<p class="calibre2"><span class="font1">— Kendime, sana, herkese dedi. Oldu mu?... îyi geceler. Haydi git artık!..</span></p>
<p class="calibre2"><span class="font1">Nasıl yenik düştüğünün tam bilincine sokağa çıkıp da gecenin serinliğine batınca vardı Refik. Bir iki öyküyle mi?.. Bende ne öyküler var. Artık onun gibi anlatmam gerek!. Sokağın başına gelince dönüp baktı eve, karanlıktı. Arkaya, odasına geçti demek. Köpek de uyuyor, çıkarken sinsice saldırıp ısırmadı beni. Her şey apaçık bu evde. Nasıl da ıssız bu sokaklar, köpek sesleri de olmasa... Bir horoz öttü. Derinlerden araba sesleri geldi birden. Işıklı evler tek tüktü bahçeler içinde. Sokak lâmbaları sönük, iyice kararmış bir küçük sokağı geçerken ardında birileri varmış duygusuna kapıldı. Ne karaltısı, çite sarkmış dallar filân... Büyük yola çıkınca hızla bir taksi geçti yanından. Dolu. Döner mi bu? Nereye gidiyor ki? îşte, birileri... Gerisinde ta uzakta, iki kişi durup bir yere saptılar sanki. Bunlar mıydı demin?... Kuruntulara düşürüyor beni bu kız!.. Daha çabuk yürümeğe koyuldu, ilerdeki ana caddeye çıkıyordu ki, bir cip durdu yanında. Polisler inip kimlik sordular. Üstünü arayacaklardı. Biri tanıdı Refik’i, aratmadı. Yakınlık gösterdiler.</span></p>
<p class="calibre2"><span class="font1">— Sizi Mecidiyeköyü’ne bırakalım dediler. Bu saatte buralar, biliyorsunuz...</span></p>
<p class="calibre2"><span class="font1">Cipte de sinemayla ilgili şeyler sordu biri. Bayılmışlardı Narin’le son filmine. Yeni çalışmaları var mıydı? Narin Ceylân’a tapıyordu karısı. Bir imzalı resmini acaba... Meçi-diyeköy’de cipten inip de taksiye atladığında bütün söyleşiler dökülüvermişti üstünden; Emine’lerden yeni çıkmıştı, sokaklar karaltılıydı... Fuat’ı seviyor, benimle yattı. Suna’yla yattım ben de, Narin’le yattım. Seviyorum demedin mi? Dedim. Bir daha demem artık. Dersin!. Demem. Demeyeceğim. O da duymak istemiyor. İster, içten değil tümüyle. Hiç mi numarası yok... orospunun?... Acı duydu. Orospuluk senin yaptığın asıl! Artık aramayacağım. Uzar giderse bu iş, sinir mi dayanır? Konuşurken tutmasam bir ara... Emine gözlerinin önündeydi; istekle, özlemle kavruldu içi... Boşunaydı çabası; ne o gece, ne ertesi günler boyu bu çırılçıplak özlemden kurtaramamıştı kendini. Îtaş-Film’den çağırttılar sonunda. Saffet Duran’a uğramıştı parasını almaya ki Serdar geldi koşturarak. Refik’i aratıyorlarmış. Eve uğramış... Yolda giderlerken Serdar’a baktı,</span></p>
<p class="calibre2"><span class="font1">— Bildiri dağıtmışsınız, değil mi?...</span></p>
<p class="calibre2"><span class="font1">Kızardı Serdar. Suskun yürüdü. Saklıyor aklınca. Bilmeyen mi kaldı?.. Bu sokağa da sıçratacaklar. Az sinsi değil bu oğlan da.</span></p>
<p class="calibre2"><span class="font1">— Benden biliyorlarmış, dedi. Şundan bundan duyuyorum ben de...</span></p>
<p class="calibre2"><span class="font1">Yakınma diye mi almıştı bu sözleri Serdar.</span></p>
<p class="calibre2"><span class="font1">— Bi bi biz sizi, her vakit ke ke kendimizden saydık!. Dedi.</span></p>
<p class="calibre2"><span class="font1">Kendilerinden saymışlar beni!, iyi, bari siz sayın!.. Saysınlar istiyor musun gerçekten? Ne bileyim? Tersliyeyim mi şimdi bu çocuğu? Itaş Film’de Emine’yi de bekler bulunca, günlerdir verdiği savaşın sonuna varmış gibi geldi. Yenmek diye de bir sorunum yok. Emine gülerek kalkıp elini sıktı Refik’in. Benzi soluk mu? Yorgun, belli...</span></p>
<p class="calibre2"><span class="font1">— O sabah gerçekten kaygılandım senin için, dedi. Kalk&gt; tık ki Muço’yu ağılamışlar.. Çılgına döndük!. Kaskatıydı zavallı...</span></p>
<p class="calibre2"><span class="font1">İrkilerek bakıp kaldı Refik.</span></p>
<p class="calibre2"><span class="font1">— Neyse, Seniye’ye telefon ettim. İyiymişsin... Senin burdaki iş de olacak sanırım. Girip bir konuş bakalım. Bir köy öyküsü var ellerinde. Ağa mağa... Bir şeyler çıkabilir... Gündüz Ağbi’yi de istiyorlar gibi...</span></p>
<p class="calibre2"><span class="font1">Dinler görünüyordu ya. Ağılanan köpeğe takılıp kalmıştı Refik. Aptal Seniye, söyler mi...</span></p>
<p class="calibre2"><span class="font1">— Paraları da var, dedi Emine gülümseyerek. Ödüyorlar...</span></p>
<p class="calibre2"><span class="font1">— Kim yapmış?</span></p>
<p class="calibre2"><span class="font1">— Neyi?</span></p>
<p class="calibre2"><span class="font1">Bir an bakıp kaldı Emine, sonra anımsayıp gülümsedi isteksizce,</span></p>
<p class="calibre2"><span class="font1">— Haa, dedi. Bilmiyoruz. Birileri dolanıp duruyormuş bugünlerde bizim o çevrede-.</span></p>
<p class="calibre2"><span class="font1">Acılaşır gibi oldu gülüşü,</span></p>
<p class="calibre2"><span class="font1">— Hırsızdır inşallah!. Dedi. Geçenlerde birini vurdular iki sokak altımızda...</span></p>
<p class="calibre2"><span class="font1">Yapımcının odasına buyur ediyorlardı. Kalktı Refik,</span></p>
<p class="calibre2"><span class="font1">— Çıkınca konuşalım, dedi. Burdasın değil mi?</span></p>
<p class="calibre2"><span class="font1">Saatına baktı Emine,</span></p>
<p class="calibre2"><span class="font1">— Beş’te Taksim’de olacağım, dedi. Telefon et istersen, gece evdeyim.</span></p>
<p class="calibre2"><span class="font1">Yapımcıların yanından çıkınca Refik gene de umutla baktı yan odaya. Bir iki kavgacı oyuncu. Bir sinemacı, birileri... Gitmiş. Bu kavga bitmez!.</span></p>
<p class="calibre2"><span class="font1">Telefon etme sen de!. Etmiyeceğim. Kız dedi ya beklemeyeceğim diye. Fuat’la buluşacaklardır! Olur mu, beş’te eczanede Fuat. Ne bileyim ben, çekip gitmiş işte. Kim bilir kaç Fuat’ı var!. Narin’ler dönmüş olmalı. Onu da aramayacağım. Hepsinin ağzına sıçayım!. Sövgüye de alıştık artık. Gidip şu .öyküyü okuyayım. Bunlar çok sevmiş. Başka bir öykü getirirsem ona da açıklar. Bu iş oldu gibi. Parada anlaşmışlardı. Sine-Ar’dan aldığını söyledi, tamam dediler. İlk ödemeyi pazartesi yapacaklardı, anlaşmayı imzalarken. Hıdır Bey’i bir kaç kez görmüşlüğü vardı daha önceleri, öteki ortak, Hami Bey’le ilk kez karşılaşıyordu. Dedikodularım duymuştu. Adana’da büyük paralar vurmuş diyorlardı kaçak bilmem neden. Vergi kaçırıyormuş da film yapımım örtü diye mi kul-lamyormuş? Ne bok yerse yesin, bana ne?. Hangisi yemiyor ki... İstediğim oyuncuyu alacaklar. Emine de çalışır. İsterse çalışsın! İşi almaktan duyduğu sevinç, yüreğinin bir yerine oturup kalmış, öte yanlara geçemiyordu sanki. Kaskatıymış köpek. Kaygılanmış. O aptal Seniye... O aptal, bu da malın gözü... Tümünün... Taksim’deki kulübede numaraları çevirirken, telefon açılsın mı açılmasın mı, ikircikliydi daha. Açıldı. Suna’nın sesiyle duralar gibi oldu. Ne vardı şimdi!..</span></p>
<p class="calibre2"><span class="font1">— Merhaba, dedi. Nasılsın? Bir kaç kez aradım, yoktun!..</span></p>
<p class="calibre2"><span class="font1">Yalandı. Oralı olmadı Suna,</span></p>
<p class="calibre2"><span class="font1">— Ne o, dedi, kan siktir mi etti seni?</span></p>
<p class="calibre2"><span class="font1">— Saçmalama, dedi Refik. Kendin uydurup kendin inanıyorsun... Senden başka kimse siktir etmedi beni!..</span></p>
<p class="calibre2"><span class="font1">Hoşuna gitmişti Suna’nın, güldü. Tam orospu gülüşü-• Yok canım, onun gülüşü işte...</span></p>
<p class="calibre2"><span class="font1">— Geleyim mi?..</span></p>
<p class="calibre2"><span class="font1">— Olmaz, dedi Suna. Çıkacağım şimdi...</span></p>
<p class="calibre2"><span class="font1">Karı dolu!. Çıkacağım dâ numarası...</span></p>
<p class="calibre2"><span class="font1">— Yarın bir ara istersen... Haaa yarın da olmaz. Teyzemdeyim... Öbürgün...</span></p>
<p class="calibre2"><span class="font1">Telefonu kapattığında hiç bir şey yitirmemenin.. Ne yitirmesi, kazandım bile! Kazanmak denir, ne denir başka? Bo-şunaydı unutma çabası. Ağılanmış köpekteydi duyduğundan beri. Alttaki sokakta da birini öldürmüşler. O geceki karaltılar belki de demek... Niye orda kalıyor bu kız? Bir ev tutamadım. Tutsan sana gelecek!. Gitmesin o eve. Bir sürü tanıdıkları, yakınları var. Peki, bu kıza mı?... Kime olduğu belli değil ki.. Hergün üç beş götürüyorlar... Niye belli olmasın? Aşın solcularla aşırı milliyetçiler birbirlerini temizliyor. Ne yapıyor ki Emine? Konuşuyor!. Listelerine aldılarsa, tamam. Tamam mı? Şaşalayıp kaldı birden. Yani öldürecekler mi konuştu diye? Konuşan, bir Emine mi? Fuat da konuşuyor; konuşmuyor mu? Hepsi konuşuyor. Hem de neler diyor eşşoğ-lueşşekler açık açık!. Emine’nin dedikleri. Sana dedikleri... Bana mı dedikleri? Başkalarına yani daha mı?.. Yokuşun başında birden karşısına Temel çıkınca öyle sevindi ki.</span></p>
<p class="calibre2"><span class="font1">— Size uğradım Ağbi. îşi aldın değil mi?</span></p>
<p class="calibre2"><span class="font1">Hay Allah, bu oğlan... Boynuna sarılan Temel’i içten kucakladı.</span></p>
<p class="calibre2"><span class="font1">— Dön, Ağbi! Dedi Temel. Oturup iki kadeh içelim. Konuşalım bir iki.. Aramaya kalmadan şıp diye yetişen ilâçtır bu herif!.. Tarlabaşı’nda, sokak içinde, arasıra uğradıkları bir içkili lokantaya çekip götürdü Temel. Yola bakan pencere kıyısındaki masaya oturduklarında kararmaya başlamıştı. Dolu masa tek tük. Bir büyük rakı söyledi Temel. Yemeği, mezeleri filân... Daha garson uzaklaşırken aldı hemen,</span></p>
<p class="calibre2"><span class="font1">— Ana avrat hepsine düz gittim Ağbi dedi.--</span></p>
<p class="calibre2"><span class="font1">Gülerek bakıyordu Refik. Gene bir şeyler var!..</span></p>
<p class="calibre2"><span class="font1">— Orospu çocukları... Ulan dedim puştlar, siz daha donunuzu bağlayamazken Refik Ağbi bu piyasada... anladın mı, anasım avradını...</span></p>
<p class="calibre2"><span class="font1">— Anlamadım!..</span></p>
<p class="calibre2"><span class="font1">Temel, sövgüsünü aralar gibi duralayıp kominin koşturarak getirdiği tabak, bardak, çatal, bıçağın konulmasına yardımcı olmağa başladı.-. Ne etmiş gene orospu çocukları?...</span></p>
<p class="calibre2"><span class="font1">— Tamam oğlum hadi, gerisini biz yaparız!.. Soğuk su getir sen!..</span></p>
<p class="calibre2"><span class="font1">Uzaklaşan komiyle dönüp Refik’e baktı, önemli şeyler var bu oğlanda! De bakalım, uzattın!</span></p>
<p class="calibre2"><span class="font1">— Bozulmaya filân kalkma Ağbi... Gerekeni yaptım ben...</span></p>
<p class="calibre2"><span class="font1">Anladık, bozulmayacağız.</span></p>
<p class="calibre2"><span class="font1">— Ne yaymaya kalkmışlar senin için!.. Komonistmişsin!.. îbne bunlar...</span></p>
<p class="calibre2"><span class="font1">Bir ürperme gezindi içinde. Bozulmadık işte. Gülümsedi. Peki, hangi orospu çocuğu?... Garsonun getirdiği mezeleri, rakıyı, suyu, buzu yerli yerine koymanın çabasındaki Temel’i yakın bulmuyordu kendine! Eskiden de mi böyleydi? Her şeyi ağızdan dolma bu oğlanın. Doğru dürüst bir şey bildiği yok. Komünistmişsin!. Beceremez doğrusunu, okumaz ki...</span></p>
<p class="calibre2"><span class="font1">— Hadi Ağbi, sağlığına!.</span></p>
<p class="calibre2"><span class="font1">Bir şey sormadı Refik. Suskunluğunu, birden düştüğü derin üzüntüye vermiş olmalıydı, Temel de sessiz kaldı bir süre. Birinci kadehin sonunda aldı gene, ayrıntılardan girdi; anlatıp durdu dört beş kadeh boyu. Sessizce dinliyordu Refik. Bildiği, yakıştırdığı, yakıştıracağı şeylerdi çoğu.</span></p>
<p class="calibre2"><span class="font1">— Yanlış anlama Ağbi, namussuzum ben de çok seviyorum Serdar’ı... Sonra sendika, biliyorsun, gününde az mı uğraştık biz de? .. Ama bunlar Ağbi şimdi başka yola gidiyor bu iş...</span></p>
<p class="calibre2"><span class="font1">Döndürüp dolaştırıp aynı yere getiriyordu Temel. Bir de Gündüz’ü duymuş, cezaevinde yıllarca... Fişliymiş aşırı biçimde- - ■</span></p>
<p class="calibre2"><span class="font1">— Hâmi Ağbi sordu bana. Ben Adana’da onların orda başladım biliyorsun. Afişi asmaya gücüm yetmezdi daha. Onü-çümde mi ne?.. Gittim dedim, bak Hâmi Ağbi, beni nasıl biliyorsun? Bu puştlar çekemiyorlar çocuğu... Hıdır Bey de orda... Onlar çok titizdir. Komonistlik dendi mi Hâmi Ağbi...</span></p>
<p class="calibre2"><span class="font1">Bıkmıştı Refik. Demek benim için soruşturma yapmışlar orospu çocukları!. Atıyor mu bu oğlan? Atmaz da, süslüyor-dur belki. Sever konuşmasını. Bu akşam da iyice çenesine vurdu. Emine’ye iş verdi bu herifler! Bilmiyorlar. Gündüz Ağbi’ye de karşı çıkmamışlar dedi Emine. Biz bir şey konuşmadık daha. Onu da duymamışlardır. Serdar’ı yardımcı al-mıyacak mıyım şimdi? Ona getiriyor bu... öyle de iyi çocuk... Ulan, ne bok işler be. Şişe de bitmiş. Ama koşuyor bu oğlan! Ben daha ikinci kadehi bitirmedim. Gene kanser olursa al belâyı!.. Bir küçük şişe daha getirtmişti Temel. Dili dolaşır gibiydi artık... Anadm mı Ağbi, dedim ki bu puştlara ben ulan siz daha Adana’da ben bu Hâmi Ağbi’lerin... Teller karışıyor!.. Lokantadan çıktıklarında iyice olmuştu Temel; koluna girmese düşecek... Refik de sallanıyordu ya... Bir arabaya koyup evine atsak şunu. Evini de bilmiyorum, kendi çıkarabilecek mi? Ne diyor bu? Balıkpazarı’na mı?</span></p>
<p class="calibre2"><span class="font1">— Senin eve gidelim artık... Saat, baksana...</span></p>
<p class="calibre2"><span class="font1">— Siktiret saatim da... Evim yok benim...</span></p>
<p class="calibre2"><span class="font1">Yıkıldı yıkılacak Temel, toparlanıp çekti kolunu. Sallanarak durmuş, gözlerini bir çabayla Refik’e dikrrjişti,</span></p>
<p class="calibre2"><span class="font1">— Hadi Temelliğim...</span></p>
<p class="calibre2"><span class="font1">— Var evim. Gidemiyorum işte... Seviyorum... Anladın mı? Seviyorum... Sana da söyleyeceğim artık... Evime görüyorsun, gidemiyorum... Sevgilim orda... Ben şimdi gidip ulan biz seviyorum be... Seviyorum. Ah ulan ah!..</span></p>
<p class="calibre2"><span class="font1">Ağlayacak. Çok içti mi böyle bu oğlan. Çok mu içti? Daha ne içecek? Ben küçük şişeye dokunmadım bile.. Sonradan da iki duble getirtti...</span></p>
<p class="calibre2"><span class="font1">— İnsan ne yapar Ağbi? Haa, söylesene!. Sokaktayım işte ben... Sana soruyorum. Gidemiyorum... Sen benim .bu piyasada en yakın anlıyor musun, dünyada yani kardeşim yahu... Değil misin? Zühtü Bey Amcam..</span></p>
<p class="calibre2"><span class="font1">— öyleyim Temel’ciğim... Şu arabaya...</span></p>
<p class="calibre2"><span class="font1">— Siktiret, binmem arabaya... Ben sana her bir şeyi anlatacağım... Bak şimdi ben seviyorum. Ben böyle bu puştlar...</span></p>
<p class="calibre2"><span class="font1">Sokaklarda sürüne sallana Balıkpazarı’ndaki meyhanenin kapısını bulduklarında iyice yorgun düşmüştü Refik de... İçerde bir sürü tamdık. Her gece gel burdadır bunlar. Bir masaya alındılar. Gülüyor bazıları,</span></p>
<p class="calibre2"><span class="font1">— Temel Ağbi gene kanser...</span></p>
<p class="calibre2"><span class="font1">Alay ediyor eşşoğlueşşek!.. İçecek mi? Bırakın içsin. Bir kadeh içti içmedi sızıp gitti Temel. Evini biliyorsunuz, hadi götürün. İki çocuk koltuklayıp götürürlerken ayılır gibi oldu Temel, bir sürü şey geveliyor gene. Zühtü Bey Amcasıymış... Ben en yakın... Analık da... Kime çarpıldı bu oğlan? Kadınlarla iyidir arası-.■ Şu kadehi bitirip çıkayım ben de... Bizi de damgalıyorlar demek? Komünist. Zühtü Bey’e söyleseler çekip vurur!. Bir bok da yapmaz. O eskidendi. Şimdi herkese kulp takıyorlar. Demişlerse. Diyenler de bu puştlardır. Böyle de yüzüne gülerler. Hadi eyvallah!. Kalkıp yalpalar gibi olunca Refik’in de kolundan tutmak istediler, hırsla çekti. Açık havaya çıkınca gene bir sallandı, sonra yan sokaklardan ağır ağır Beyoğlu’na çıktı; gecenin serinliğinde yürümeğe başladı Taksim’e doğru. Şimdi şimdi koyuyordu Temel’in sözleri. Hem de nasıl koyuyordu!. Evine gidemiyor. Seviyorum, gidemiyorum... Sokaktayım... Ben de sokaklardayım. Evim yok ki... Ah ulan ah!.. Zühtü Bey’in evine kapanacağım gidip. Ben de kanser oldum Temel’ciğim! Ev Zühtü Bey’ in, Seniye’nin. Ev Makbuş’un bile sayılır. Ben ortada kaldım işte! Bir şey yapmam gerek! Bu sokaklarda ölürüm bu acıdan ben... Kulübede jetonu atıp da numaralan çevirirken korkular doluyordu yüreğine. Açılmazsa, ya da jetonu yutarsa kutu. Başka da yok. Gecenin bu saatında... Parçalarım bu kutuyu!. Telefon çalmaya başlamıştı. Uzun uzun çaldı. Jeton düşüp de Emine’nin uykulu sesini duyunca çılgındı mutluluktan.</span></p>
<p class="calibre2"><span class="font1">— Bak Emine’ciğim...</span></p>
<p class="calibre2"><span class="font1">— Haa, sen misin? Şimdi daldımdı ben de. Tamam mı </span><span class="font13">iş?...</span></p>
<p class="calibre2"><span class="font1">Ne işi be?</span></p>
<p class="calibre2"><span class="font1">— Bak Emine’ciğim!. Taksim’deyim ben şimdi. Evim de yok, biliyorsun. Seni seviyorum. Niye inanmıyorsun bana? Seni seviyorum ben. Niye yanlış anlıyorsun beni. Sokaklardayım böyle. Söyle şimdi ne yapayım ben?.. Ha, söyle. Kötü insan mıyım ben? Yalan mı söylüyorum sana. İlk kez ben... Söylüyorum işte, seni seviyorum</span></p>
<p class="calibre2"><span class="font1">öylesine birbiri ardına sıralamıştı ki sözcükleri dura-layınca ürker gibi oldu. Bitti mi? Kapatacak mı telefonu? Bir küçük sessizlikten sonra, sevecen bir sesle,</span></p>
<p class="calibre2"><span class="font1">— Anlıyorum, dedi Emine. Yalan da söylemiyorsun. Şimdi git yat Refik’ciğim. Yarın öğlende kafeterya’da konuşuruz.</span></p>
<p class="calibre2"><span class="font1">Daha bir şeyler diyecekti, Refik kesti birden.</span></p>
<p class="calibre2"><span class="font1">— Hayır dedi. Ne yarım. Köpeği de ağıladılar. O gece benim de peşimde, söylemedim ben sana, karanlıkta şimdi sen yalnızsın orda. Ben nasıl acı çekiyorum, biliyor musun? Sokaktayım diyorum sana. Zühtü Bey’in evine mi gideceğim?.. Hiç bir yere gitmiyeceğim artık ben... Sana geleceğim. O gece kal demedin mi?; Demedin mi, söyle, demedin mi?</span></p>
<p class="calibre2"><span class="font1">Bir sessizlik oldu telefonda. Uzunca bir sessizlik. Dili tutulmuş gibiydi Refik’in de. Yüreği durdu duracak. Kapandı mı telefon? Yavaşça,</span></p>
<p class="calibre2"><span class="font1">— Peki, dedi Emine uysallıkla. Atla bir arabaya gel!... Kulübeden çıkıp da bir araba bakınırken artık sallanmıyordu Refik; mutluluktan niye ölmemişti ona şaşıyordu... Seviyorum işte... Ne güzel şu Taksim alanı gecenin bu saatinde...</span></p>
</body>
</html>
