<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre6"><span class="font11">XII.</span></h2>
<p class="calibre2"><span class="font1">Salih’in hastalanmasından duyduğu üzüntü, giderek bir tür mutluluğa dönüşmüştü Gündüz için. Bu hastalık fabrikada, sendikada Salih’e bağlı, sevip sayan, hem de öyle sözle değil, yürekten sevip sayan bir sürü işçiyi görüp tanımasına yaramıştı. Çoğu genç, delikanlı çocuklar. Ne çok sevdirmiş kendini!.. Sevdirir. Salih’de bir garip yumuşaklık, tersine sertlik var ki, en batıcı sözünü bile dinletir batıcı da olmaz, önce evde yattı Salih. Kusmalar, ishaller. Bir türlü tanı koyamıyorlardı. Hastaneye, Samatya Sosyal Sigorta-lar’a yattığında da bir süre ikircikli kaldı doktorlar; sonunda kesin tamya varıldı: Ağırca bir DÎVERTÎKÜLÎT. ince bağırsakta oluşmuş torbacık gibi bir girintinin yangısı. Oldukça da güç bir ameliyat gerekirmiş. Gastro enterelog-operatör işiymiş bu. Kıyameti kopardı Hacer Hanım; ameliyat diye öldürürmüş doktorlar! Düşüne de girmiş, evin bacasına kargalar yuva yapmışlar!. Bunu genç bir doktora anlatıyordu bağıra çağıra. Bu kara kargalar doktorlarmış! Doktor kim oluyormuş da Allahın yarattığı bir canı kesip biçip... Yaşından beklenmeyecek bir babacanlıkla gülüyordu doktor da... Perhizler, ilâçlar, bakımla biraz düzeltip taburcu ettiler Salih’i. Evde, hastanede Salih’i görmeğe gelen bir sürü işçi içinde Hacer Hanım’ın tepkisine, söylediklerine karşı çıkanlar da vardı, doğru diyenler de. Özellikle gençler arasında bozulup kızanlar da az değildi. Karısı Allah diye tutturmuş; ağzını açıp bir şey demiyor Salih Ağbi de!.. Lâpalarla, haşlamalarla sonunda düzeldi Salih. Gündüz, haftada iki üç kez öteberi taşıyıp durdu eve. Para bıraktı sık sık. Öyle mutlu oluyordu ki bunları yaptıkça, yapabildikçe. Sinemadan aldığı paralardı. Tümden binlerce lirayı cebine koymaya alışmıştı artık. Harcaması da bir keyifli oluyordu ki. Madam’a ufak tefek armağanlar aldıkça saygınlığı iyiden iyiye artmıştı evde de. Biraz Pervin kızıyordu parasım tutmadığı için. Gülüp geçiyordu Gündüz. Doğru belki ya, tutup ne yapacağım? Yaşayıp gidiyoruz işte... Ülke iyiye gitmiyor yalnız... Sinsice başlayan terör iyice tırmanıyordu. Salih’i görmeğe gittikleri bir gece dönerlerken, Fatih’te, karanlık sokaklarda ürküye kapılmıştı Pervin. Nedensiz de değildi, peşlerine birileri takılmıştı; sanki uzaktan izliyorlardı. Geçen bir boş taksiye atladılar. Geceleri sokakta kalmayacakmışız. Sanki gündüzün vurmuyorlar da... Salih’in hastalığına büyük ilgi göstermişti Pervin. Hastaneye yattığında Sağlık İşçileri Sendikası’ndaki kişileri uyarıp iyi bakımını sağlamaya çalışmıştı. Kimselere kolay yüz vermeyen Hacer Hamm’la da kaynaşıvermişlerdi. Halktan kadınların aydınları aşan yanları bu; bir titreşim oluyor sanki, duyargalarıyla birbirlerini tamyıveriyorlar. Salih hastaneden çıkınca mevlid okuttu Hacer Hanım; Pervin’i de çağırdı. O da gitti.. Olanları yadırgamamaya çalışıyordu Gündüz. Alıştık. Daha nelere alışacağız bakalım?.. Zararlı katılıklardan kurtulmak mı bu; yoksa gevşeyip vıcık vıcık çamura mı dönüyoruz? Geçen yıl Pervin’le yaptıkları, kavgaya vardı varacak nerdeyse her şeyin sonu tartışmayı anımsadıkça daha iyi görüyordu, nasıl, nereye geldiğini. Hep ben yitiriyorum. İlericilerin mevlide gitmesini yadırgamamaya alışmakla mı? Yoo, ona gelinceye kadar... Yalnız dihsel de değil, sanatsal bir tören mevlid. Evet, bir ölçüde sanatsal. Ya, komiser Atılların örgütsel törenleri?.. Bizim filizlenip boy attığımız, başka bir topraktı demek!. Eski tüfek sözüne içerlemiştim. Eski ama daha güçlü bir tüfek gibi görüyorum kendimi. Kuruntun. Bu yeni tüfeklerin sayılan çok, ama çoğu teneke! Nasıl vardın bu yargıya? Kafandaki kalıplara uymuyor değil mi? En az iki kuşak önceki ülkenin, dünyanın doğrulan onlar. O zaman da doğrulukları tartışılırdı. Daha doğrusu tartışılmak gerekirdi. Tartışabiliyor muydun? Tartışmana izin var mıydı? Bittindi kuşkuya düştün mü? O kadar da değil! Hangi gün bu dediğince köleleştik? Çok mu özgürdün? özgür mü? Ne demek özgür? Kafası iyice kanşıktı aylardan beri. Yadırgadığı bir dizi olaya uymak zorunda olmasını yadırgıyordu asıl!.. O niteliğimiz de iyice yitip gidecek bir gün.. Yasadışı, yeraltı yaşama alışmış birinin yeni yasal döneme uyumsuzluğu mu bu? öyleyse bile... Hayır, yalnız o değil.. Kavramlar, tanımlar, değerler, yargılar başka; değişik. Sözcükler bile... Bir yılı aşkındır, sinemada olsun, Bâbıâli’de olsun, gördüğü, karşılaştığı, duyduğu, okuduğu şeylerle, ne denli boş verse itici biçimde ters düşmesine şaşar olmuştu. Her yumuşamayla kişiliğinde bir kayma, akıp gitme, eksilme olmuyor muydu? Oluyor mu, olmuyor muydu? Sorun bu mu? Bu! Ben gene Ben’im! Sen hiç bir gün sen olamazsın!. Değişmeyi yadsımıyorsan... Sinemadaki çarpıklığı o dünyanın gereği gibi görmüştü ilk günler. Yo, öyle değildi. Sine-madakilerin ötekilerden ayrımı... Niye çarpıklık, nesi? Ayrımı bile yok. Ekmek parası için, ya da çoğuna, daha daha çoğuna varmak, sonunda her şeyi ele geçirmek için herkes bir yanını ortaya koymuş. Sinemada da o, başka yerde de-.-Dediğin kadın erkek ilişkileri ise... Ben siyasal olandan söz ediyorum. Et bakalım! Yürüyüşte gördüğü Feriha hiç gitmiyordu gözünün önünden. Tepebaşı’nda, Halic’e, Kasımpaşa’ ya bakarak çayım yudumladığı bu kahvede de... Akşam karanlığı günün aydınlığım silip süpürür gibi bastırmıştı. Yalnızlığın tek başına karşımıza dikildiği saat. İçerdeyken de böyleydi. Kapılar kapandı mı umut ertelenir. Bütün bir gece direnmek zorundasın artık. Bir de uykun kaçmışsa... Kalkmayı düşündü. Nereye gidecekti. Pervin’e uğramak gelmiyordu içinden. Bıktın. Yalan mı söyliyeyim? Herşey yetersiz. Eskiyiveriyor. Eskiyen sensin!. Belki de... Niye eskiyeyim ben? Yürüyen bir kavgada doğrulan gördüğüm süre.. Hangi doğrulan?... O kavgayı yürütenlerin doğrulan aşıp gidiyor seni. Kuşkusu bundaydı. Pervin’e olayı açtığında donup kalmıştı ilk kez. Feriha’yı tanıyorlarmış dernekten. Kocası da Atıl Ağbi. Komisermiş. O da kendi örgütlerinde en ileri... Konuşmalarını ammsadıkça bugün bile içinde inceden inceye bir yeri kanıyordu sanki. Feriha’mn, karısı olmasındaki rastlantıya şaşıp gülümsemişti Pervin. Güzel kadınmış!. Kıskançlığına mı veriyordu Gündüz’ün? Bu olayın başka ilginç yanı yoktu Pervin için. Atıl Ağbi polis. Biliyoruz. Başka polis bu!. Tutamayıp bağırıp çağırmağa başlamıştı Gündüz. Boş... Bir kaç ay sonra, bir derneğin genel kurul toplantısında, konuk konuşmacı olarak çıkan Atıl’ı dinledi. Kendi örgütleri adına konuşuyordu. Vay canına, biz nasıl da gerilerde kalmışız!.. Ne sözler ediyor bu polis. Kıyamet belirtisi dedikleri bu olmalı! Bir yıllar başımızda kol-lukçuluk eden adama bak... Feriha da salonda, bir kaç koltuk önündeydi Gündüz’ün. Konuşmalann aralandığı bir sıra, rastlantı belki de, dönüp baktı gözlerini kaçıran Gündüz’e; ürkek, çekingen bir gülümsemeyle yavaşça önüne döndü gene. Feriha’mn o bakışı takılıp durmuştu karşısında. O bakış da değil; daha alaylı... îşte görüyorsun, Atıl senden güçlü. Senin alanında da üste çıkıyor... Bu ülkede bu işi de polisler yapacak demek!. Eskilerde demişler ya, gerekirse biz yaparız diye, çıkıyor işte!.. Kalktı. Kahveden Şişhane’ye yürürken, Salih’lere mi gitse diye geçirdi içinden. Dolmuşa atlayıp evi bulmalı en iyisi. Çalışayım. Senaryo deyip duruyorlar. Çocuklar da şiiri bekliyor dergi için. Artık biter; Karaladığım satırların yöresinde dolamp duruyor şiir, tam yakalamak gerek. Tam yakalanır mı şiir? Sürekli kımıltılar, titreşimlerle büyüyeni duyuyorum. Yaşamı güçlendiren, serpilip boy atan... Başında bekletilen polisin yanma gelmesine tepkin niye öyleyse?.. Yanımızda görünenlerden başımıza gelenleri nasıl unuturum? Bu polis... Karısı da güzel kadınmış! Bilmez miyim?.. Karını almasaydı diyelim, şimdi bu polis gene.. Ne ilgisi var be? O denli bencil miyim? Güzel kadınmış; güzelse güzel... Polisin karısı işte.. Güzel kadın çok. Pervin güzel değil mi? Seniye bile güzelleşti son günlerde. ■■ Aşk güzelleştirirmiş! Sana olan büyük aşkı... Saçma. Hiç de öyle görünmüyor kız. Pervin’in zevzekliği belki. Aralarında şakalaşmışlardır. Duyar duymaz kafana takılıp kaldı senin de. Yoo... Sevildiğini duymak iyi oluyor, o kadar... Elmadağı’nda dolmuştan inip eve yürürken ayakları geri geri gidiyordu. Bir sinemaya mı dalsam? As’da ne var? Hava soğuk. Git yak gaz sobam... öyle yaptı. Madam yoktu evde. Borulu gaz sobası bir iki dakikada, ooh, cennete çevirdi odayı. Uzandı yatağa, gözleri tavanda dalıp gitti. Uyandığında tıpırtılar vardı merdivende. Madam gelmiş. Saate baktı, onbiri geçiyor. Yarın izin günümüz; bir kaptırırsam bu gece epeyi şey çıkar. Şu öyküye bakayım. Öyküye bakmak istemiyordu canı. Yerinden kalkmak bile istemiyordu. Düşüncelere dalacağız gene. Haydi oğlum, «Düşünmek değiştirmez hayatı»!.. Neyi değiştiriyoruz ki?.. Düşünmeyle başlıyor her şey, doğru düşünmeyle... Ülkeyi gün günden yanlışlarla kuşatıyorlar. Kötüye gidiyor. Neyi yapmak, neyi yapmamak gerek? Bütün kafalar öyle ustalıkla bulandırılıyor ki, doğruyu bulmak için doğru düşünmek en çetin iş. Peki ben ne yapacağım? Yapıyorsun işte. Yeterli mi? Başka ne yaparım bu yasaklanmış durumda? Başka yasaklananlar... Bırak onları. Tozu dumana katan kargaşayı bir de sen mi artırmak istiyorsun? Sinemada yap ne yapacaksan. En duyarlı alan. Bir yılda ancak bir film çıkarabildik, o da.. Başladın ya gerisini getirmek de senin elinde; akıllı adımlar atmasını bilirsen kuşkusuz. Sorun da o ölçüyü bulmak! Bir yılı aşkındır binlerce kez kafasında koşturup duran şeyler yine dizilmeğe başlamıştı. Kesin bir yere varamıyordu da ondan. Çok önemli gördüğü kavga biçimlerinin özlemiyle her yaptığına yabancılaşıyor, iyi kötü her başarısını küçüm-süyordu. Bunları mı yapacaktı? Sinemada tüm ilişkilerindeki değişip gelişme de şaşkın ediyordu. Şahin nerelere varmıştı bir yıl içinde. Artık ara sıra da göremiyor; haberini, birileriyle gönderdiği selâmını alıyordu sadece. Saffet Du-ran’la nerdeyse senli benliydiler. Sık sık uğradığı yazıhanede kadınlı erkekli hemen bütün tanınmış oyuncularla yakınlıklar oluşmuştu.. Peki, bu kişilerle ne ilişkim var benim? Ne yanından baksan abık sabık gevezelikler, sulu, cinsel şakalar, zevzekliklerle geçen yiyip içmeler, gezip tozmalar. Sanat, sinema adına söylenenler de ayrı yürek acısı. Sonunda, yükümlülüklerini savsaklamış, ertelemiş olmanın suçluluğuyla tedirgin, her şeyi bir kez daha gözden geçirmeğe başlayarak yeni bir yaşam gündemi oluşturma çabasına sığınıyor gibiydi. Peki, ne yapmalıyım? Biliyorum, gene bir yere varacağım yok. Böyle sırtüstü yatıp kalmaktan daha iyisi kalkıp dolaşmak, volta vurmak odada, onu bile yapmak gelmiyor içimden. Türkiye bir yere gidiyor. Bu gidişte yerim ne benim? İşçilerle konuştuğunda gün günden gelişen olayları gazetelerden, ya da etkinlikleri yerinde izlerken mutluluklarla dolu bir yıkıntıya düştü düşecek, bir şeyler takılıyordu yüreğine. Kıyasıya bir kavga var, ben kıyısından bakıyorum. Salih’le konuştu bir iki; o da ne diyecek?.. Yaşlandı, kafasında bir daralma mı oldu ne? Çok genişti de... O da gerisinde olayların. Bu yaşlı arkadaş, saygın bir geçmiştir, genç işçiler için olsa olsa! Kendisi için böyle bir yargıya dayanamıyordu. Savaşı yürütenler saygındır; dışına düştün mü savaşın, bittin; saygınlık acımakla karışan bir zoraki saygıdır ancak. Salih üretimde, onlarla omuz omuza; onun kadar bile olamam ben. Bize konan siyasal yasaklan, kısıtlamaları, yeni örgütlenenler, görevlilerden daha titizlikle koruyorlar? Kışkırtmalara karşı önlem kaygısı, kişisel çıkarlı yer kapma oyunu, ürkü-korku, adamına göre kaynaklanıp kördüğüm oluşturmuş. Kimde, hangisi ağır basıyor ayır ayırabilirsen!. En iyi niyetli atılımın-da, ya da yaklaşımındaki bir aksamayı, en azından kışkırtma diye suçlayacaklar dost mu düşman mı, bilemiyorsun.. Kuşku yok ki, ustaca oynanıyor oyun bu ülkeye. Hep öyİ3 oynandı. Eczacı Fuat’la kimi konulardaki tartışmalardan sonra takılıp kalmış gibi uzun uzun düşündü. Tartışma, eşcinsellik olayından açılmıştı. Nerden nasıl girmişlerdi bu konuya?... Kumkapı’da bir meyhanedeydiler. Eşcinselleri savunuyordu Fuat’ın bir arkadaşı. Tartışma kızışınca eşcinselliği savunmakta da sakınca görmemişti adam. Elektronik mühendisiymiş. İlerici, aydın. Ahlâk konularında bir başıboş yaklaşımın, —Başıboş olur mu, yöntemli, tutarlı— nasıl yaygınlık kazandığının aynmına varmıştı Gündüz. İlericilerimizin sorunları bunlar hem de!.. Kadın, erkek ilişkileri de öyle... Fuat, Emine, daha başkalan da vardı, kadınlı erkekli bir kaçı mühendisi arkalamışlar, alay eder gibi bakmışlardı Gündüz’ün söylediklerine. Biraz da acıyarak belki!.. Nerelerde kalmış bu zavallı!.. Yığınların karşısına ilerici, cinsel, eşcinsel özgürlükçü kimliğimizle çıkacağız!'İnsan mutluluğuymuş, insanı doğru tanıma sorunuymuş... Bugün modern psikoloji... Bu yeni yetme filozoflarla devrim başarılacak!. Nerden çıkanyörsün; böyle bir sorunu yok ki bunlann: Çevrelerinde, meyhanelerinde mutlu yaşayıp gidiyorlar. Keşke yalnız öyle olsa... Çoğu konular gibi batıdan, özellikle Amerika’dan esinlenmiş şeyler bunlar da. Bir kaç dil bilen bu uyanıklar bir solukta bir sürü kitap adı sayıyor, kocaman kaynakçalar veriyorlar. Ağırbaşlı, bilimsel araştırmalara dayanıyor savlan!. Konu insan sorunu... İnandıklarını da yayacaklar... Yalnız sinemada yoktu bu sorun!. Herkes bildiği biçimde yaşayıp gidiyor, incesine dalıp yeni bir yaşam felsefesi türetip üretecek, sapıklığı aydınca beceriyle savunup doğallaştıracak yetkili ilerici de yok, yetkiliyi arayan, bekleyen de.. En ahlâklı kişiler burda!.. Batıda alıp başını gitmiş pomo filmleri. Yakında bu ahlâklılar da başlar! Ucunda parayı gördüler mi olacağına bak... Böylesi bulanık ortamda ne iyi olmuştu Pervin’le karşılaşması, ilişkilerinin belli ölçüler içinde kalması bir çok tatsız gelişme olasılığını da önlüyordu. Haftada, bazı. on günde bir akşamlan buluşuyorlar, bazı geceleri muayenehanede, ara sıra Pervin’in evinde, birlikte geçiriyorlar (Madam’ın olmadığı bir gece de Gündüz’ün evine gelip kalmışlardı), sabahın erken saatında çıkıp gidiyordu Gündüz. Nasılsa gece geç saatte aynldığı bir gün sokağın başında Refik’le burun buruna gelince, böyle bir olasılığı kafasından sürekli geçirdiği için pek de renk vermeden sıynlabildiğine sevinmişti. Görünümümüz doğal demek... Gizliliğine, kaçamaklığma karşın ilişkileri de doğaldı Pervin’le. öyle derin düşünceleri yoktu kızın, ilişkileri de öyle vaz geçilmez bir bağlılık gibi görünmüyordu ikisi için de. Denemelerden geçmiş iki sağlıklı gövdenin zaman zaman tutkulu sevişmeleri karı kocalık ölçülerini aşmıyor denebilirdi. Sevecen, yeterliydi Pervin. Atıl’ın polisliği üstüne sert tartışmalarından sonra Gündüz’le bir çatışmaya düşmemek için belki, sorun çıkarmamasına özenen bir yumuşaklık, uysallıkla giriyordu konulara. Genellikle dinliyor, kurcaladığı noktalarda da soran kişi oluyordu daha çok; yargıyı bilerek Gündüz’e bırakıyordu sanki. Uyumlu bir aile yuvası işte!. Haftalık, on günlük aralarla olmasa sürüp gider miydi bu uyum? O olasılık bir iki aklına gelince dayanılmaz bir sıkıntı çökmüştü içine. Allahın günü, bu kadınla.. Ya nasıl bir kadınla olacaktı?.. Ne bileyim; ille de olması gerekli mi? Bu sorunun yanıtım da evde yalmz gecelerinde düşünüyordu daha çok. Hele uykusu kaçmışsa, çalışamıyor-sa... Çocuk sorunu bir de... öyle bir sorun yok. Salih’in cin gibi ikizleri var işte, onlar yetiyor. Yetmiyordu. Taksim parkında kanapede dalgın oturduğu bir gün ayağının dibine yuvarlanmış bir topu almaya gelen üç dört yaşlannda bir kız çocuğuna takılıp kalmıştı gözleri. San bukleli başı, maviş maviş bakışı, çekinerek yaklaşıp topu alır almaz kaçışı -. İçinde beliren sızı öylesine bir özleme dönüştü ki--- Çocuğa gitmek, bir şeyler demek, sevip okşamak, oyunlar oynamak geliyordu içinden. Suratsız yaşlıca bir kadına koşan minik kıza uzaktan bakıp kaldı bir süre, sonra kalktı. Böyle boş boş dolaşmadan bütün bunlar! Boş dolaşmıyordu oysa. Bey-oğlu’nda, yazıhanede Refik’le buluşmaya gidiyordu; evden erken çıkmış, oyalanmak için oturmuştu parkta. Yoğun çalışma içindeydiler o günler. Filme başlayacaklar; senaryo tamamlanmamış işin bir sürü yanı tartışmada daha. Başlayacakları gün kesin!, öylesine kaygılıydı ki... Sonra öğrendi, alıştı o da; kesin hiç bir şey yoktur sinemada, hele başlama tarihi, asla--- Yemin billâh ettikleri günden iki hafta sonra kamera diyebilmişlerdi. Çekimlerde bulundu bir kaç kez. Hele ilklerinde ne olup bittiğini bile anlayamadı. Kablolar, spotlar, yanıp sönen ışıklar arasında koşturup duran kişiler. Sinir bozucu bir gerilim. Set dedikleri bu. Senaryodaki bir kaç sözü etmek için, par par yanan ışıklar altında bir yerden bir yere yürüyen, duran, birbirine bakan oyuncular, ardındaki üç beş kişiyle alıcının gözlerini diktiği yapay bir kesitte —bir kaç kez yineledikten sonra— yönetmenin ağzından çıkacak iki emir arasında bir yaşam parçasını yeniden üretip çekiliyorlar. Kamera!.. Stop!.. Olmadı; bir kez daha... Işıkların açılması için (Yak!.) diye bağırmalarına da bayılmıştı! Sinema üstüne bildiği, yeri geldi mi anlatmaktan bir tür mutluluk duyduğu şeylerin bu işin yapılışı sırasında pek de aranıp sorulmadığını, yapılan işle-reyse şaşılacak biçimde yabancı düştüğünü görmek, doğrusu biraz ağırına gitmişti. Oyunlara, oyuncuların konuşmalarına takılıyordu; yanlış oynayıp yanlış söylüyorlardı çoğu kez. Alıcının gerisinde yönetmenim diye kasılır gibi duran kişinin de umrunda görünmüyordu bu incelikler. Karışıp düzeltmeyi düşündü bir kaç kez, öyle bir gerilim içindeydi ki çalışma, çekindi. Sonradan, filmi seyrederken çoğu yerlerdeki titizliğinde pek de haklı olmadığının ayırtma varmıştı. iyi ki karışmamıştı. Ama bazı yerleri görünce de kan beynine sıçrıyordu nerdeyse. Umarsızlıkla bağırıp çağırmak geliyordu içinden. Ah bu aptallarla... Ne yapacaksan bu aptallarla yapacaksın! Unutma ki senin de ne aptallıkların var!., öyle de, sürekli savaştayım aptallıklarımla; onlar sımsıkı sarılıyorlar. Her şeyi alaylı bir gülüşle karşılayan Saffet Duran’la ilişkilerinde de gözlemlediği bir şeydi bu. Düştükleri yanlışı yinelemekten hiç kaygılanmıyorlar! Yanlış bizim için lüks!. O lüks de onların hakkı!.. Büyük güven, yakınlık duyuyor görünümündeydi Saffet Bey. Ama hep o, hiç bir şeyi umursamaz tutumda adam; dünya şeyinde değil dedikleri... Zengin çocuğu!. Bir kaç kez yinelemişti bunu. Zengin çocuğusun sen!.. Gülüyordu hep. Birinde, «Orospu çocuğu der gibi söylüyorsun!.» demişti aynı gülüşle. Kafası çalışıyor!. Odasındaki toplantılara da alışmıştı Gündüz. Akşamlara kadar gırgır, sırasında. Gelen kadınlara acısından, tatlısından takılmalar. Bir tür seyirlik oyun!.. Yıldız olma hevesinde bir kız gelip gidiyordu geçen yaz. Onsekizinde var yok, incecik güzelce bir kız. Gerçekten de kızmış daha. Söylenen, kızlığını korumak için ters yollardan cinsel şölenler veriyormuş yardım umduklarına!. Dul olmak için bir iki günlük nikâh diliyormuş kimilerinden. Geldi mi, alay, gırgır başlıyor hemen. Renk vermemeğe çalışıyor zavallıcık da. Tek takılmayan, hep saygılı davranmaya çalışan Gün-düz’dü. Bu acımasız akıma uymamaya, ayrıca kimselerle de fazla yüz göz olmamaya baştan beri kararlıydı. Nasıl olduysa, oda boşalmıştı bir gün; işletmecinin yanına koşuşmuş-lardı. Kız vardı yalnız. Kız da kalktı birden, çabucak yürüdü kapıya, aralayıp baktı koridora, kapattı; dönüp geldi, eğildi birden, Gündüz’ün iki yanağına iki öpücük kondurdu çabucak, geçip yerine oturdu. Ne diyeceğini bilemeden kalmıştı Gündüz. Hemen odaya doldular zaten. Sonra görmedi kızı; şarkıcı mı olmuş ne, dediler. O iki minik öpücüğü, insana gösterilen sevginin, saygının tertemiz ödülü diye yüreğinde sıcaklıkla anımsıyordu hep. Sinemadan kadınlarla yatıp kalkmayacaktı. Cinsel dedikodulara konu olmamalıydı. Yıpratıcı olabilirdi bu tür ilişkiler, ödünlere, zararlı çatışmalara yol açabilirdi. Yararı? Fıstık gibi kadınları kaçırırsın... Pervin’cik yetiyor şimdilik. Kadınsız yaşamaya yıllarca katlanmasını bilmiş biri için sorun değil... Becerebil-sem, cinsellikten çok önemli işler var gündemde. Fıkır fıkır kaynıyor ülke. Genel doğrular bağırıp çağırılıyor sokaklarda. özgün öğretiler üretiliyor!.. Gün günden azdırılıyor bu Babil kulesi! Sinemada yapabileceğin ne var? O kadar çok şey vardı ki aslında, ah eli kolu bağlı olmasa. Parası yoktu; sırtında da kocaman kambur, siyasal yasaklılık... Gene de yapabileceği şeyler olduğuna, bii* yerlere varabileceğine inanıyordu. Ünlü dizesi Eluard’ın: «Hiç bir zaman tam karanlık değildir gece.» Yürümesini bilene yol bu Gündüz’cü-ğüm, dayan!. Dayanacaktı. Dayanacaktı da, birileri daha olsa yanında, sonuç çok başka olurdu hiç kuşku yok. Şahin’in varlığım duyması nasıl güç kazandırmıştı ilk günler. Çığ gibi büyüyen ünüyle Şahin de kayıp gitmişti uzaklara. Arabasının anahtarını yitirip bulamayınca acentadan ikinci arabayı çektirmiş diyorlardı!.. Mustangmiş... Kanlar, kızlar... Kumarı da varmış... Duymak istemiyordu Gündüz. Konuşuldu mu kalkıp gidiyordu ordan. Sinema bu!.. Oğlan iyi oyuncu, oynatıldığı filmler birbirinden çirkin. Her onbeş günde bir film atıyormuş! Birini yarım bırakıp çıktı Taksim sinemasında. İğrenç bir kovboy özentisi. Ne yapsın? Başka türlü üne kavuşmanın yolu var mı bu sinemada? Böylesi ödünü göze alan kişi yukardan savlara da kalkışmasın. Kalkıştığı mı var? Ama yüreğinde yatan aslan... Aslan yatan yüreğin katlanabileceği şeyler değil bunlar. Bu kargaşada herkes bir şeye katlanıyor işte. Bakalım sen daha nelere katlanacaksın? Şehit Niyazi’lere katlanıyorsun. Turgut’la Kumkapıya yemeğe götürmüşlerdi Gündüz’ü bir kaç kez. Koleji bitiren oğlu şiire düşkünmüş Niyazi’nin. Gündüz’le tanışmak istiyormuş. Dergide şiirlerini görmüş de... O da yazıyormuş... Bir de oğlu çıktı!., öyle değil; şimdiki çocuklar babalannı etkiliyor, eğitiyorlar. Şehit Niyazi’yi de oğlu mu?.. Polisler eğitiliyor ya!.. Epeyidir uğramıyor onlar da. Dışgeziye çıkacaklardı. Hangi dümen peşindeler kimbilir... Kâğıtçı Turgut’la, bir de biri daha, ortaklık kuruyorlardı; dışalım, dışsatım filân... Bir sarsıntı geçirmişler önce. Sine-ar Film’ in durumu da parlak değil diyorlar. Alacası hep içinde Saffet Duran’m. Bir de batarsa. Başkaları çıkar; tamdık sayılır. İş sinemaya girmekde! İş kalabilmekte! Saffet Duran hoşgörüsünde kim var bu piyasada? Kolay çıkar mı? İnsan bir anda yalnızlığın ortasına düşüveriyor cup diye. Yüzüne güldüklerine ne bakıyorsun? Ne de bakarım ya!.. Yuvarlanıp gidiyoruz şimdilik; belli mi nereye varacağımız? Doğrulup masadaki tretmana uzandı. Şöyle bir bakmıştı gazetede. YASAK DAKİKALAR. Bir daha gözden geçirmeğe başladı inceden. Güzel öykü. Sert, duygulu, hem de yıkacak biçimde acı sonlu. Gene de tam oturmamış bir yanı var. Berber kız Beyoğlu’nda. Çok zengin bir adamın oğluyla sevişiyor. Oğlan evlenme düşlerindeyken kötü baba giriyor araya. Oğluna söz geçiremeyince kızı tuzağa düşürüp ırzına geçiyor. Kız da adamı haklayıp idama hüküm giyiyor. Kalın çizgileriyle bu. Garip çarpıcılığı var öykünün. Peki sansür ne diyecek bu işe? Bugüne dek kimsenin yaklaşmaması da bu kaygıdan belki. İkide bir sansür deyip duran Refik niye, asasız bu konuda? öyle tutkulu ki, gözü bir şey görmüyor. Çelişkiler içinde bu oğlan. «Kafka» de, sonra da bu öykülere kalk... Ne kavgalar şimdi!.. Senaryo çalışmalarında olacakları düşündükçe bu günden sinirleri geriliyordu. Ne yaparsın, yazgımız!., öykünün boyutlarını iyice düşünüp... Ne boyutu olacak bu öykünün? Yapay bir şema aslında. Aman aman bulunmaz bir yanı da yok. Her öykünün boyutları vardır. Küçük bir değişiklik çarpıcı edimler yumağına döndürmüş bakarsın. Yaşamın diyalektiği öyle gürbüz, öyle doğurgan ki... Doğurgan da, onun ayırtına varacak doğurgan beyin gerek bir de!.. İki gün sonra çalışmalara gittiğinde bu güvensiz, biraz da karamsar düşüncelerden kurtulamamıştı daha. Refik’in ilk konuşmalarda Saffet Duran’m bulunması önerisiyle, çalışmaya Yeniköy’deki bir turistik otelde, gece başlamıştı. Kendisine ayrılan lüks odaya ilk girdiğinde güleceği geldi Gündüz’ün. Pencereye yaklaştı; Boğaz, Anadolu yakası; gemiler, yalılar, ağaçlı tepeler... Yanda Refik kalıyordu, bir başka odada. Saffet Duran Emine’nin de katılmak istediğini söylemişti. Gece arabasıyla dönerken onu da bırakacaktı Etiler’deki evine. Narin Ceylân da öyle meraktaymış ki bu senaryo için, film çalışmalarından ara bulabilse, gelip hiç değilse izlemek istiyormuş o da -- Buyursun!.. Bir de onunla uğraşalım... Emine’nin ardirektörlü-ğüne de, bu çalışmaya katılmasına da Refik pek sevinmiş görünmüyordu nedense. Ben de sevinmiyorum nedense!-•• Aslında bana yakın... Göreceğiz... Böylesi güvensizlikle nereye varacaksın? Göreceğiz dedik! Orda toplanacaklardı. Gündüz’ün de onbeş gün otelde kapanıp senaryoyu bitirmesini istiyorlardı. Olur mu, Madam’ı nasıl bırakırım ben? Gündüzleri yardımcısıyla, Serdar diye sivilceli bir oğlan, Refik kalıp sansür senaryosunu yazacaklar. Emine de gelir belki. Aşağıda bir şeyler yiyip Refik’in odasına çıktıklarında saat dokuzu bulmuştu. Bu oda daha büyüktü. İçiçe iki oda gibi; süvit mi diyorlar ne-.- Çalışmaya başlıyorlardı. Koltuklarına yerleştiler. Refik aldı hemen, herkesin bildiği öyküyü, bastırmağa çalıştığı bir evecenlikle derli toplu anlattı önce. Sonra bazı yerleri üstünde durdu. Gözden kaçmaması gerekli ayrıntıların altını çizdi bir bir. Sustu. Susmasıyla bir sessizlik çöktü odaya. Bu sessizlik, elindeki tretmana notlar alıyormuş gibi görünen Refik’e ne uzun geliyordu kimbilir!.. İlk söz Saffet Duran’dandı.</span></p>
<p class="calibre2"><span class="font1">— öykü sağlam da, dedi.</span></p>
<p class="calibre2"><span class="font1">Gündüz’e bakıp durdu,</span></p>
<p class="calibre2"><span class="font1">— Bu öyküyü nasıl bir yere oturtmayı düşünüyorsunuz? Dedi. Bu baba ile oğul. Biraz özel konumları var gibi geliyor bana...</span></p>
<p class="calibre2"><span class="font1">— Evet dedi Gündüz de. Önce çözülmesi gerekli olan bu bence de...</span></p>
<p class="calibre2"><span class="font1">Refik sinirli kımıldadı. Saffet Duran ona dönmüştü ki aldı hemen.</span></p>
<p class="calibre2"><span class="font1">— Bizim öyküde var bu Ağbi, dedi. Adam biliyorsunuz tek oğluna çok düşkün bir... şeyci.. fabrikatör filân...</span></p>
<p class="calibre2"><span class="font1">Kesilmiş gibi duraladı. İşin bu yanım pek düşünmemiş miydi? Yoksa-. •</span></p>
<p class="calibre2"><span class="font1">— Okuduk Refik’ciğim dedi Saffet Duran, biliyoruz.. Yeterli mi bu kadem? Neyin fabrikatörü bu adam? Benim bir dünya fabrikatör tanıdığım var, hiç biri de kızıp oğlunun sevgilisini düzmeğe kalkmaz, inandırıcı olmalı değil mi?</span></p>
<p class="calibre2"><span class="font1">Refik tedirgin, kısık bir sesle,</span></p>
<p class="calibre2"><span class="font1">— Kızma sorunu değil Ağbi bu dedi, kekeler gibi.</span></p>
<p class="calibre2"><span class="font1">Gündüz aldı,</span></p>
<p class="calibre2"><span class="font1">— Serpil, Vural, Maksut... Kimdir bu kişiler? Daha doğrusu biz onları nasıl kişiler olarak ortaya koymalıyız ki, bize uygun gelen eylem çizgisini üstlenebilsinler? Sorun salt bu değil bence. Biz bunu çözümleriz... Ortaya çıkacak film çarpıcı olur mu? öykünün özünde var mı bu? Gerçi bu sonucu biraz da, bu kişilerin oluşturacağımız kimlikleri belir -liyecek... Ne de olsa, adam olacak çocuk da belli olur. Asıl sorun bu bence...</span></p>
<p class="calibre2"><span class="font1">Herkesde bir duralama oldu. Sinirli bir gülümsemeyle baktı Refik,</span></p>
<p class="calibre2"><span class="font1">— Ben öyküye güveniyorum Ağbi, dedi...</span></p>
<p class="calibre2"><span class="font1">— Kuşkum yok güvendiğine Refik’ciğim, dedi Gündüz. Bir ölçüde ben de güveniyorum. Gene de oturmamış... değil de oturmuşluğu biraz sıradan mı olur diye kaygılıyım. Bana pek öyle çarpıcı, sarsıcı gelmiyor; açık söyleyeyim...</span></p>
<p class="calibre2"><span class="font1">Ağır bir sessizlik ilk kez böylesi karartmıştı ortalığı. Saffet Duran dalmış gibiydi. Emine... Bu kız seviniyor mu ne? Pek bir şey de demiyor. Gözlerinde bir ışıltı var. Ben bilirim kadınlardaki o ışıltıyı! Herşeyi de bilirsin!..</span></p>
<p class="calibre2"><span class="font1">— Neyse, dedi Gündüz. Ben şöyle bir söyledim.</span></p>
<p class="calibre2"><span class="font1">Havayı yumuşatmış da olsa Refik’in sinirliliğini önleyememişti bu sözler. Gülümsemeğe çalışıyordu ya... Sonsuz ayrıntılar üzerinde didişir gibi konuyu baştan alıp tartışmalara girdiler, öneriler, kişilerin ne olabilecekleri üstüne varsayımlar Gündüz’den geliyordu daha çok. Emine de yardımcı oluyordu ara sıra. Refik hemen de sürekli diretiyordu bütün önerilere. Kafasındaki filmden kopmak korkusuyla ölçüyü de yitiriyordu zaman zaman. Saffet Duran görevini baştan yapmış, artık salt bir gözlemciydi. Dikkatle dinliyordu. Gündüz’ün, öyküsünün özüne değgin kaygılarım duyduktan sonra gülümseyerek de dinlemiyordu pek. Refik’in yerli yersiz savunusuyla ilerleyen saat, yorgunluğu iyice artırmıştı. Üstüste yenilenen çaylarla kırbaçlanmak da yetmiyordu artık. Uyku da bastırmıştı. Emine’nin gözleri kapanır gibi oldu bir iki; kimse oralı olmadı. Refik, Maksut Bey üstüne, bilinenleri, bilmem kaçıncı kez yinelerken Emine’nin erkeklere küçük düşmekten silkinir gibi başım kaldırarak dikilip durmasına tutmasa gülecekti Gündüz. Sabrı taşmış gibi,</span></p>
<p class="calibre2"><span class="font1">— Anladık kardeşim, diye kesti Refik’i. Bir sürü baba yapabilir bunu diyorsun. Bu babalardan biri de Maksut Bey •••</span></p>
<p class="calibre2"><span class="font1">Takılır gibi ekledi gülümseyerek,</span></p>
<p class="calibre2"><span class="font1">— Zühtü Bey de yapar mı?</span></p>
<p class="calibre2"><span class="font1">Hiç düşünmediği bir şeyle karşılaşmış gibi durup baktı Refik,</span></p>
<p class="calibre2"><span class="font1">— Babam mı? Yapar, yapmaz mı?</span></p>
<p class="calibre2"><span class="font1">Gülmeğe vurdu o da, Gündüz’ün takılmasını destekler</span></p>
<p class="calibre2"><span class="font1">gibi,</span></p>
<p class="calibre2"><span class="font1">—■ Ona bakma, dedi, o hepimizi...</span></p>
<p class="calibre2"><span class="font1">Sinirler gevşemişti. Gülüşmeğe başladılar. Gündüz aym ölçülü gülümsemeyle sürdürdü,</span></p>
<p class="calibre2"><span class="font1">— Sevgilin de gelir babam vurur?..</span></p>
<p class="calibre2"><span class="font1">Refik aldı gene. Söz nereye gidecek diye bakıyordu sanki. Tuzak mı var?</span></p>
<p class="calibre2"><span class="font1">— Vurur her halde, dedi... Seviyorsa...</span></p>
<p class="calibre2"><span class="font1">— Anlaşıldı, dedi Gündüz. Sen Zühtü Bey’i temizletmek istiyorsun!. Senin bu öyküye tutkunluğun, Oidipus kompleksi bir tür!</span></p>
<p class="calibre2"><span class="font1">Bir kahkaha patlattı Saffet Duran. Emine de ondan aşağı kalmamıştı. Refik de gülmeğe çalışıyordu ya, tam da anlamadığı belliydi ne dendiğini. Gündüz kalkıp odayı adımlamağa başladı. Refik toparlanmıştı:</span></p>
<p class="calibre2"><span class="font1">— Beni gırgıra alıyorsunuz Ağbi ya, dedi. Değişmez bir sağlamlığı var bu öykünün... Ben...</span></p>
<p class="calibre2"><span class="font1">Gündüz durup kesti hemen.</span></p>
<p class="calibre2"><span class="font1">— Yo, niye gırgıra alalım Refik’ciğim, dedi. Yalnız, kafanda dondurmuşsun bu öyküyü. Yaşamda değişmeyen bir şey yok...</span></p>
<p class="calibre2"><span class="font1">— Dondurmadım. Sadece değişmeyecek yanlarım...</span></p>
<p class="calibre2"><span class="font1">— Neymiş değişmeyecek yanlan?</span></p>
<p class="calibre2"><span class="font1">Gerilim içinde karşılıklı bakışıyorlardı gene,</span></p>
<p class="calibre2"><span class="font1">— Söz gelimi, Maksut’un kıza saldınsı... Kızın herifi temizlemesi gibi...</span></p>
<p class="calibre2"><span class="font1">— Onun da değişmeyen yanı yok, dedi Gündüz. Söz gelimi, Maksut kıza saldırdı. Kız niye ille de Maksut’u öldürecekmiş. Kalıp bu...</span></p>
<p class="calibre2"><span class="font1">— Peki, kimi öldürecek Ağbi?</span></p>
<p class="calibre2"><span class="font1">Refik biraz da yukardan sormuştu bu soruyu. Çözümsüzlüğü vurguladığına inanıyordu belli ki. Refik’in karşısına dikildi Gündüz, bakıp durdu biraz.</span></p>
<p class="calibre2"><span class="font1">— Vural’ı temizler Refik’ciğim, dedi. Söz gelimi o oğlanı temizler... Bir de öyle düşün bakalım...</span></p>
<p class="calibre2"><span class="font1">Refik anlamamıştı, şaka gibi de görünmüyordu Gündüz’ün sözü. Şaşırtıcı bir suskunluk olmuştu herkeste.</span></p>
<p class="calibre2"><span class="font1">— Kız Vural’ı seviyor Ağbi, dedi Refik, umarsızlıkla.</span></p>
<p class="calibre2"><span class="font1">— Biliyorum, dedi Gündüz. Asıl onun için vurur...</span></p>
<p class="calibre2"><span class="font1">Herkesi biraz şaşırtan, belki de sarsan şeylerin kımıl</span></p>
<p class="calibre2"><span class="font1">kımıl dolandığı bir suskunluk başladı. Saffet Duran gözleri Gündüz’de, söylemek için bir şey aranıyor gibiydi. Gündüz geçip yerine oturdu. Refik’e döndü gene,</span></p>
<p class="calibre2"><span class="font1">— Kalıplann biraz dışındayız şimdi dedi. Çarpıcı bir şey çıkabilir bundan... Bir de böyle düşün bakalım!.</span></p>
<p class="calibre2"><span class="font1">— Bilemiyorum ama, bana çok güzel geliyor bu!...</span></p>
<p class="calibre2"><span class="font1">Emine’nin bir anlık sessizliği deler gibi sözcükleri birden Refik’e çarpmıştı sanki. Emine’nin ışıltılı gözlerine saplantıyla baktı,</span></p>
<p class="calibre2"><span class="font1">—■ Ben de biliyorum, dedi. Sana güzel gelir...</span></p>
<p class="calibre2"><span class="font1">Emine kımıltısız bakışıyla bir şeyler diyecekti ki, Saffet Duran gülerek atıldı,</span></p>
<p class="calibre2"><span class="font1">— Tamam Refik’ciğim dedi. Kadınlara güzel geliyorsa, doğru yoldayız demektir! Filmi onlara yapıyoruz oğlum. Hele böyle bir filmi... Sonu biraz daha açalım mı Gündüz’cü-ğüm?</span></p>
<p class="calibre2"><span class="font1">Gündüz’ün açmasına kalmadan Refik kalktı birden,</span></p>
<p class="calibre2"><span class="font1">— Tamam Ağbi, dedi. Bugün bu kadar. Şarteli çektim, ben. Keçileri kaçıracağız!..</span></p>
<p class="calibre2"><span class="font1">Şakaya getirerek söylemesi sinirliliğini örtememişti, Saffet Duran da gülerek kalktı, saata baktılar, üç’ü geçiyordu.</span></p>
<p class="calibre2"><span class="font1">— Hay sağolasın Refik’ciğim, dedi Gündüz. Saffet Bey lüks otel tuttu diye sabaha kadar çalıştıracak! Uyanık olmasak böyle sömürür bu adamlar bizi...</span></p>
<p class="calibre2"><span class="font1">Kıs kıs gülüyordu Saffet Duran.</span></p>
<p class="calibre2"><span class="font1">— Sizleri sömürmesek nasıl yaşayacağız bu otellerde? dedi.</span></p>
<p class="calibre2"><span class="font1">Emine’yle çıktılar. Gündüz, odasına geldiğinde uykudan yıkılıyor gibiydi. Işıyıncaya kadar uyuyamadı gene de. önerisine takılıp kalmıştı. Kız sevgilisini vurur. Gerçekten güzel, çarpıcı bir yanı vardı. Emine’nin atılır gibi onayı da önemli bir ölçü Saffet Duran’ın dediği gibi. Onun dediği gibi mi? Değil. Filmin iş yapması ölçüsü onunki... Biraz da dalga geçti. Emine’yle sinsi bir çatışma içinde bu Refik. Nedir, anlaşılmıyor. Kızın sevgilisini vurması... Uyudu sonunda. Uyandığında yastığın dibinde bekliyordu öykü! Kızın Vural’ı vurması Saffet Bey’in dediği gibi iş açısından değil yalnız, şaşırtıcı... Güzel oluyor. Her şaşırtıcı güzel mi? Değil. Güzel şaşırtıcıdır ama.. Dostoyevski’nin büyüklüğü... Gerçekten de; öldürmeğe geldiği adamın boynuna sarılır... Büyük aşklar nefretlerle. Düşmanlığın altında bakarsın umutsuz sevgi... Yaşamın diyalektiği, insanın özündeki... Zühtü Bey’i öldürme tutkusu Refik’in psikanalist fantaziyi anladı mı oğlan? Emine öyle güzel gülüyor ki. içten içten. Saffet’de apaçık her şey... Gazeteye geldiğinde de öykü dolanıp durdu yöresinde. Bu gece bir sonuca varmak gerek. Sabah, aşağıda kahvaltıda rastladığı Refik solgun, düşünceliydi. Kötü oğlan değil. İnatçılığı bilgisizliğinden. Onuru da kırılıyor! Kolay mı, yönetmen adam! Bir şeyler yapmak istiyorsan yola geleceksin oğlum!. Yasa bu... Okumadan âlim, yazmadan kâtip olunmaz! Akşam, iki dolmuş aktarmasıyla Yeniköy’ü bulduğunda sekizdi saat. Aşağıda yemek salonunda, Refik Serdar’laydı. Saffet Ağbi telefon etmiş, biraz gecikecekmiş; siz başlayın demiş. Emine mi? Emine de göründü kapıda. Bir şeyler yemiş o. Masalarında oturup bir kahve içti. Yukarı çıkıp da çalışmaya başladıklarında, önünde kâğıtlarla not almayı bekleyen çekingen yardımcı Serdar, Saffet Duran’ın yokluğunu büyütüyor gibiydi. Kasıtlı mı gelmedi bu Saffet Duran? Bizi bıraktı önce bir didişelim diye. Didişecek gibi başlamadı Refik.</span></p>
<p class="calibre2"><span class="font1"><sup class="calibre14">:</sup>— Ağbi, biz bugün biraz düşündük Serdar’la, dedi. Çıkamadık içinden ya, sizin öneriniz pek kötü gelmedi... Biraz açın isterseniz...</span></p>
<p class="calibre2"><span class="font1">Şaşırtıcı olmuştu gerçi, sevindi Gündüz. Gene de belli değildi daha; oyun olmasın? Ne oyunu olacak?</span></p>
<p class="calibre2"><span class="font1">— Doğrusu ben de daha çıkamadım içinden, dedi. Sevindim. Şöyle bir kurcalayalım bakalım..</span></p>
<p class="calibre2"><span class="font1">Emine aldı hemen,</span></p>
<p class="calibre2"><span class="font1">— Gittikçe güzel göründü bana da, dedi. Serpil’in filmi olacak-.. Çok önemli bir simgeye dönüşüyor kızın davranışı...</span></p>
<p class="calibre2"><span class="font1">— Nasıl yani?..</span></p>
<p class="calibre2"><span class="font1">Sertçe kesmişti Refik. Duymamış gibi sürdürdü Emine.</span></p>
<p class="calibre2"><span class="font1">— Şöyle anlatayım, dedi.</span></p>
<p class="calibre2"><span class="font1">Duraladı. Refik’e değil Gündüz’e bakıyordu anlatırken.</span></p>
<p class="calibre2"><span class="font1">— Diyelim ki Serpil’in annesi gözdağı verip, oğlanı, Vural’ı zorlaşa cinsel ilişkiye. Bozulacak mıydı bu mutlu evlilik? Yoo. Sorun, kadımn başına gelmesi demek... Serpil annesiyle yatmış olan sevgilisine kavuşunca mutluluk bozulmuyor. Kızın başına geldi mi sevgilisine yakıştırılamıyor artık. Vural da olayı böyle alacak demek... Ya da öyle olması isteniyor, bekleniyor...</span></p>
<p class="calibre2"><span class="font1">Durup şöyle bir baktı. Gözlerindeki ışıltı arttı gene.</span></p>
<p class="calibre2"><span class="font1">— Böyle bir sevgili vurulur... îleri bir bildiri kazanır film de...</span></p>
<p class="calibre2"><span class="font1">Bu kesin, açık seçik yaklaşım Gündüz’ü de mi aşıyordu? Tam kavrayamamış gibi bakındı,</span></p>
<p class="calibre2"><span class="font1">— Evet, dedi. Böyle bir boyutu da var belki... Ama asıl...</span></p>
<p class="calibre2"><span class="font1">— Bağışlayın Ağbi, dedi Refik, sözünüzü kesiyorum. Ben anlayamadım...</span></p>
<p class="calibre2"><span class="font1">— Neyi anlayamadm?</span></p>
<p class="calibre2"><span class="font1">Dikilir gibi sormuştu ya, hiç de öyle bakmıyordu Emine. önemsemiyor sanki...</span></p>
<p class="calibre2"><span class="font1">— İleri bildiri dedin...</span></p>
<p class="calibre2"><span class="font1">Refik’in sinirliliği sesinden bile belliydi; örtemiyordu ne yapsa. Bu akşam kötü başladık.</span></p>
<p class="calibre2"><span class="font1">— Evet, öyle dedim...</span></p>
<p class="calibre2"><span class="font1">— Yani... Bir başkası hem de oğlanın babası, kızı ş’apı-cak, kız da temiz kalacak!... Oğlan bunu yemiyorsa öldür-meli diyorsun. O zaman ileri film oluyor!</span></p>
<p class="calibre2"><span class="font1">Sinirliliyi aşmıştı söyleyişi. Küçümseyişle bakıyordu açık açık. Belli belirsiz sallandı Emine, gözlerindeki ışıltıda karaltılar gezindi. Yukardan bir gülümsemeyle baktı,</span></p>
<p class="calibre2"><span class="font1">— İleri film olmuyor Refik’ciğim, dedi. Senin bu anlatışınla iğrenç bir şey oluyor, çok pis bir şey... Sakın bu filmi yapmaya kalkma, senin becereceğin şey değil...</span></p>
<p class="calibre2"><span class="font1">Yavaşça kalkıp çantasım aldı, kolundaki saatına bakarken,</span></p>
<p class="calibre2"><span class="font1">— Ben zaten izin isteyecektim dedi. Saffet Bey ne vakit gelir belli değil. Fuat’la 10’da buluşacağız Bebek’te, önemli bir sorun var. Bağışlayın beni. Saffet Bey’e de iletin özür dilediğimi. Size iyi çalışmalar...</span></p>
<p class="calibre2"><span class="font1">Her şey öylesine çabuk olup bitmişti ki, ne diyeceğini bilememişti kimse. Emine başıyla selâmlayıp çıktığında oda boşalmış gibiydi, öyle doğal ayrılıp gitti ki kız, takışmayla ne ilgisi olabilir? Fuat bekliyor. Sorun da önemli... Peki, biz ne yapacağız şimdi? Bu sivilceli oğlan da ne yazıp duruyor? Kalkıp bir iki adım attı Gündüz, birikeni dağıtmak ister gibi,</span></p>
<p class="calibre2"><span class="font1">— Evet, dedi. Biz gelelim çalışmamıza... Kızla nasıl tanışmışlardı? Ordan alalım isterseniz...</span></p>
<p class="calibre2"><span class="font1">Refik duymamış gibiydi. Dönüp baktı Gündüz’e,</span></p>
<p class="calibre2"><span class="font1">— Siz ne diyorsunuz Ağbi? dedi... Bu şeye yani... Emine’nin söylediklerine...</span></p>
<p class="calibre2"><span class="font1">Yenilgiden kurtulmamn yollarım arıyor. Benim yardı-mimin ne yaran olur Refik’ciğim?... îşin o yanım ben de böylesine aydınlık düşünmemiştim doğrusu, öyle güçlü vurdu ki... Bu gücü nerden alır doğru olmasa?</span></p>
<p class="calibre2"><span class="font1">— Söyledim, dedi Gündüz, öyle bir yanı da var işin... Böyle tek bir yoruma dayanmıyor bence edimin güzelliği, çarpıcılığı...</span></p>
<p class="calibre2"><span class="font1">Söz mü bunlar? Başka ne diyeyim?.. Kız, senin atıverdı-ğin şeyi senden iyi açıkladı...</span></p>
<p class="calibre2"><span class="font1">— Kurcalayınca daha neler çıkacak diye sürdürdü Gündüz. Bence bu doğurgan yanı önemli...</span></p>
<p class="calibre2"><span class="font1">Refik dalgın, saplantılı, sanki söylenenleri duymamış gibiydi.</span></p>
<p class="calibre2"><span class="font1">— Ağbi, biz kendimiz için film yapmıyoruz ki, dedi. Halk nasıl karşılar babasımn düzdüğü kızla evlenen oğlanı.. Evlenmeye yanaşmadı diye öldürteceğiz!. Yattı gitti bizim film!.. îki züppe aydın doyuma kavuşacak diye film yapmıyorum ben...</span></p>
<p class="calibre2"><span class="font1">Gündüz kesti dolaşmayı, geçip karşısına oturdu Refik’in, sevecen baktı,</span></p>
<p class="calibre2"><span class="font1">— Belki doğrusun Refik’ciğim dedi. Ama bazı kuralları da hiç değilse şöyle bir kımıldatmak, silkelemek görevimiz değil mi, sanatçılar olarak? Yoksa, kalıpları yinele dur!. Halk diyorsun. O halk da gelinini kimi zorla, kimi gönlüyle düzen, oğlanın da bilip ses çıkarmadığı ne durumlar var. Hem de herkesin bildiği. Yaşanıp gidiyor. Maksut Bey’i de vurdurtma boşuna o zaman!-..</span></p>
<p class="calibre2"><span class="font1">Sinirli güldü Refik. Serdar da güldü ilk kez.</span></p>
<p class="calibre2"><span class="font1">— Bii bi bi bizim orda vardı. Ka ka kaç tane.-- İsparta’ da... Herkes de bi bi bi biliyordu.</span></p>
<p class="calibre2"><span class="font1">Kekeme de bu sivilceli oğlan. Tatlı bir kekeme. Bak nasıl yüzüne kan bastı! Gülüşü de sıcak... Gündüz cezaevi anılanndan söz açtı. Amcası karısına el atınca vurmuş. Babasını biliyormuş oysa... Gene bir başka olay; ana vurmuş gelini, kocasıyla diye. Oğlanın aldırdığı yok...</span></p>
<p class="calibre2"><span class="font1">— Tamam Ağbi, dedi. Bu oğlan vurulur işte!...</span></p>
<p class="calibre2"><span class="font1">— öyle de değil Refik’ciğim dedi Gündüz. Kimse bilmiyor sanısıyla aldırmıyor oğlan. Başkalarının bildiği ortaya çıktı mı iş değişiyor... Doğruların bilinmesi tedirgin ediyor insanları... Bak sana bir olay anlatayım. Gerçek olay, öykü filân değil. Biz daha küçüktük, yeni yetme bir delikanlı vardı bizim orda. Oğlanın kadınla kızla ilgisi yok... Çevrede başlıyorlar dalga geçmeğe. Sonunda oğlan en yakın arkadaşına açılıyor. Geceleri peri kızı giriyormuş koynuna karanlıkta! Peri kızı öyküleri boldur bizim orda. Arkadaşı uyanık. Olmaz öyle şey diyor. Fener veriyor buna, el feneri. Yakıp bak diyor. Oğlan yakıp bakıyor ki, anası. Ertesi gün oğlanın parçalanmış cesedini çıkardılar.</span></p>
<p class="calibre2"><span class="font1">İrkilmelerine saygı gösteriyormuş gibi sustu. Sonra ekledi yavaşça,</span></p>
<p class="calibre2"><span class="font1">— İnsanların pisliğini ortaya koydun mu dayanamıyorlar... Yalnız delisi değil akıllısı da böyle... Sanatçının işi bunun için zor oğlum. İyi bir şey yaratmak istiyorsan yürekli olacaksın önce... Doğru diye yinelenenlere de kuşkuyla bakacaksın...</span></p>
<p class="calibre2"><span class="font1">Sarsıcı suskunluk çöküp kaldı, öyküye bir süre sonra döndüler. Daha yumuşak bir yaklaşım içindeydi Refik. Kolayca çözülüp gelişmeğe başlamıştı öyküdeki olaylar zinciri. Gece yarısına doğru, yanında Narin Ceylân’la Saffet Duran odaya daldığında temel ilişkiler nerdeyse ortaya çıkmıştı. Çalışmayı özetledi Refik. Çakır keyif Saffet Duran daha da keyiflendi. Narin Ceylân da sorular sorup duruyordu evecenlikle. Sonunda sevgilisini vurmaya gelince durdu. Saffet Duran o alaylı bakışıyla,</span></p>
<p class="calibre2"><span class="font1">— Nasıl? Dedi. Vurabilecek misin?</span></p>
<p class="calibre2"><span class="font1">Şöyle bir durdu Narin Ceylân, sık sık yinelediği gibi dudaklarını yaladı belli belirsiz, gamzeli gülümsemesiyle bakıp kimin oynayacağını sordu önce.</span></p>
<p class="calibre2"><span class="font1">— Aykan, dedi Saffet Duran. Kerim Aykan...</span></p>
<p class="calibre2"><span class="font1">Gözlerini süzer gibi yaptı Narin Ceylân, bastırarak,</span></p>
<p class="calibre2"><span class="font1">— Hem de öyle bir vururum ki dedi. Zevkle.. •</span></p>
<p class="calibre2"><span class="font1">Saffet Duran kahkahalarla gülüyordu. Kerim Aykan, Narin Ceylân’ın ilk büyük aşkıymış derlerdi; Gündüz de duymuştu. Dünya bu işte! Herkes kendi derdinde...</span></p>
</body>
</html>
