<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre6"><span class="font10">XV.</span></h2>
<p class="calibre2"><span class="font1">Filmin işinin pek parlak olmaması yalnız canını sıkmadı, şaşırttı da Refik’i. Niye iş yapmasın bu film? Gecikti, doğru; havalar da ısındı iyice, sinemaya giden yok pek. îş yapacak film, temmuz sıcağında iş yapar!. Şakır şakır terleyerek film seyrederler, kapılarda kuyruk olurlar gene de. Daha bahar. Adana’da da yatmamış ama; eh işte-.. Narin Cey-lân’dan mı? Kannın öteki filmleri kapalı gişe. Bokluk senaryodan belki de!.. Temel demişti ama; o babası olacak papazı bırakıp da sevgilisini vurdu mu yatar Ağbi, demişti. Ondan mı? Başka neden olacak? öyle bir sinema duygusu var ki hergelede; bizim milletin, herif, ruhunu biliyor!.. Allah kahretsin, ben de uydum onlara... Senaryo güzeldi güzel olmasına. Film güzel değil miydi, film de güzeldi. Sonuç? Adımız, sanat filmi yapıyor’a çıktı mı, yedik boku!. Emine’yle konuşurken bu şeylere değinecek oldu bir iki; ooo, o nerelerde, biz nerelerde!.. Bu film önemli bir aşamaymış benim filmografi’m-de. Öyledir belki de! Bir daha film alamama aşaması!. Şakası bile... Saffet Ağbi’nin ilk günkü heyecanı da uçup gitti. Başında bin tane film var herifin, bizim filmi mi düşünecek? Son görüştüklerinde, iyidir demişti filmin işi için; yazıhane olarak yakınmaları yokmuş. Piyasayı biliyordu Refik. Söylenenleri de, söylenmeyenleri de Saffet Duran’dan daha iyi izliyordu. Bir muhasebeci var ki yazıhanede her yanından puştluk akıyor herifin. Saffet Duran’m kuyusunu kazanların ajanı gibi. Bir iki çıtlattılar Saffet Duran’a, gülüp geçiyor o da. Oysa bir yazıhanenin gizi ne demek, Saffet Duran bilmez mi bunu? Hiç umurunda değil sanki!.. Anlayabilirsen anla herifi!. Bu piyasadaki fiskoslu, dedikodulu her türden dalavereyi bu muhasebeciler, işletmeciler, prodüksüyon âmiri denen herifler döndürür. Yıpratır, çürütürler insanı... Bizi dolamağa başladılar dillerine son günlerde. Saffet Duran demiş ki, saniyeler bile yasak artık Refik’e bizim yazıhanede, demiş!. Temel söyledi, muhasebeci’den çıkıyormuş bunlar. Saffet Duran der mi böyle şey? Belli olmaz, der der!. O da puştun teki aslında, yüzüne güler, arkandan... Adam denecek adam yok şu piyasada... Emine’nin umurunda değil bunlar. Niye olsun? Diyalektik miyalektik, çekip gider olmadı mı!.. Ben nereye giderim? Stüdyoya. Sabahlara dek yarı aç kurgu başına!.. Bırakırım mesleği. Yönetmenlik olmadıktan sonra salt o işi yapmam... Yıllar yılı film için katlandık her şeye... Gene oraya dönüp yeni baştan... Büyük söylemeyim ya, sürünürüm de gene gitmem. Bir de piyasadaki alay, onursuzluk... Yalnız piyasa mı? Bütün çevre, herkes... ölmek daha iyi!.. Bereket Narin var. Bugüne dek en sevdiğim filmim diyormuş. Bana da dedi ya... Bir Narin’le... Bir Narin ne demek, çok şey ya, güvenilir mi karıya? Bugün öyle der, yarın bakarsın telefona bile çıkmaz. İlişkilerimiz de seyrekleşti. Çalışıyor kız, harıl harıl film çekiyor. Çoğu da Anadolu’da. Gelip de aramadığı olmadı. Son kez epeyi korku geçirdiler gene. Gecenin bir vakti, zır kapı!.. Aklına geldikçe hem güleceği geliyor, hem ürpertiler geçiriyordu. İki anlamda da ürperti. Gömlek panta-lon balkona çıkardı Narin, Refik’i. İşin gülünçlüğü bir yana. Gecenin ayazında korku bir yandan soğuk bir yandan! Yarım saati geçti Narin’in Saffet Duran’ı atlatması. Fitil gibiymiş. Aybaşım var, kesinlikle olmaz diye zorla kapıya bırakmış adamı. Balkondan içeri aldığında Refik ikinci zatürreeye yakalanmak üzereydi!. Konyak verdi, çay yaptı Narin. Sonra da bir gülme krizine yakalandılar karşılıklı. Midesine kramp girdi kızın. Gerçekten. Gidip kustu filân. Sonra da ağladı içini çeke çeke. Refik de duygulandı, hani nerdeyse o da..</span></p>
<p class="calibre2"><span class="font1">— Bilmiyorum ki ne olacak diyordu Narin...</span></p>
<p class="calibre2"><span class="font1">Bu bir iki sözcüğün ne anlama geldiği, nasıl yorumlanacağı yüreğine takılıp kaldı Refik’in. Kameraman Nahifle yatmışlar diye söylendi en son, Datça’da, film çekiminde. Saffet Duran’ın durumunun kötü, Sine-ar filmin batmak üzere olduğu savıyla birlikte yayılıyordu söylentiler. Yazıhane de gidiyor, karı da!.. Doğru mu? Sor Narin’e!. Nesini soracağım? Saffet’i uyutan kan bana doğruyu söyleyecek!.. Sürecekse böyle sürsün bu ilişki; daha sıkı bağ ben de istemiyorum... özlem de duymuyordu Narin’le sevişmek için. İlklerin tutkulu parıltısı sönüp gitmişti. Hep gülünç yanlarım anımsıyordu. Doyuma varırken ağlar sanki; burnunu çeker... Kalçasında bir yer var, ille de orayı sıkacaksın!.. Ohh, sık sık!. Gözleri kaymış!.. Göğüsleri de-.. Emine’nin göğüsleri taş... Sonra, sevişme bitti mi yapacak bir şey kalmıyor. Konuş, hep aynı şeyler. Ya bir şeyler yiyip içeceksin, ya da uyuyacaksın... Refik’le ilişkilerini istediği yörüngeye oturtmuştu Emine. Refik de biliyordu öyle olduğunu. Patladı patlayacak kızmak geliyordu içinden bazı bazı, kızamıyordu. Domuz gibi akıllı bu kız. Senden akıllı. Dedik işte, akıllı. Her, şeyini kullanmakta baş usta!.. Süründürür insanı bu karı!.. Allah Fuat’a acısın!. O da biliyor bunu; enayi değil sandığımız gibi!.. İlişkilerini de daha anlayamadık ya.-- Anlaşılmayacak nesi var? öyle anasının gözü ki Fuat aslında. Zühtü Bey’i bile kafaya aldı! Bir ilâç ortaklığına sokuyormuş adamı. Nasıl değişiyor her bir şey! Diyalektik diyorlar ya.. Zühtü Bey bile... Yok canım, daha anasının gözüdür Zühtü Bey! Kim bilir ne buldu o işte.. Nazmiye’si de gelmişti filme o gece. İyi yürekli kadıncağız. Kendi iş yerlerini görünce şaşırmış filmde; tanıyamayacakmış nerdeyse! Nasıl güzel yapmışız öyle? Gereksiz şeyler söylediğini biliyor da ondan mı kızarıyor? Zühtü Bey’le gelmedi o. Kimden çağrı aldı? Temel vermiştir. Az bakmadı ona kanserli gününde!.. Şem’i Bey de kanser midir nedir? Anacığım açıkça bir şey demiyor ya, umutsuz, acılı gibi, Şem’i Bey’in sağlığından söz ederken mektuplarında. Bir de filmi göremediğine üzgün. Basında yazılanların tümünü okumuş, öyle coşkuluydu ki ilk mektubu. Ankara’da da haftaya başlıyor. İyi ayaklarmış Ankara’daki sinemalar. Orda bari patlasa--- Ankara belli olmaz; uyanık bir seyirci yığını vardır. Eleştirileri filân okurlar. Kötü şey de pek çıkmadı film için, övgüler daha çoktu. Yalnız o bizim sinemaya düşman herifler, Sine-kulüp tayfası burun kıvırır gibi... Eşşoğ-lueşşekler; sinemayı onlardan başka bilen yok! Emine de onlara karşı çıkıyor; bir bakıyorsun onların ağzı!.. Bu aydın züppelerin tümü zaten... Gündüz Ağbi de, doğru diyorlar diye tutturdu geçende. Şurama kadar geldi... Züppeliği filân yok Gündüz Ağbi’nin, ama, solcu onlar da ya... Aslında ben de eskisi gibi... Hayır, doğru doğrudur. Söylediklerinin içinde bazı şeyler var ki düşününce insan, olmaz diyemiyorsun yani... Güzel, peki, sen gel yap da görelim; bir bok da yapamazlar. Amerika’lı filâmn senaryosu, falan İspanyol’un filmi, Fransız dalgası, İngiliz akımı, Polonya okulu, yok bilmem Brezilya sineması... ötmek kolay!. Başlıyorlarmış, film çekeceklermiş!. Yıllardır duyuyoruz; çeksinler görelim... îki seksen yatsın... Hangi enayi para koyacak? O ilâçcmın oğlu var... Onlar zırnık vermez diyorlar. Ş’apmadıklan eşşeğin önüne ot komazmış onlar!.. Bir kafadar buldular diyelim bir kez için. Sonra? Umurlarında mı? Artık yıllar yılı göklere çıkarırlar o filmi. Bırak onları da kendi durumuna bak oğlum! Yarım yurum iki iş önerisinden başka bir şey yoktu görünürde. Biri küçük bir firma; olacak gibi değil. Ne paralan var, ne oyuncuları, ötekilerin elinde de senaryo diye aşşağı-lık bir melodram, bilmem kime yazdırmışlar, onu çekecekmişiz!.. Tarka-Film’den istemişlerdi. Dün ağız değiştirmiş gibiydiler. Keşke uğramasaydım. Ay başında arayacaklarmış beni. Sezai Bey Adana’ya gitmiş de--. Serdar söyledi, herif Ada’da evindeymiş, senaryo çalışıyorlarmış Salim Dural filân... Ona yaptıracaklarmış. Yaptırsınlar. Sezai Bey’in kafasıyla da nasıl film çıkar? Piyasayı kollayacağız artık. Çaktırmadan yazıhanelere uğrayacaksın şöyle... Sokaklara düştü dedirtmesek... Emine şimdi îtaş-film’de çalışıyor. Refik’e film yaptırmak istiyoruz demişler ona. Emine’ye kaldık!.. Hem de biraz çokça kalmıştı Emine’ye! Ara sıra karşı çıksa da pek diretemiyordu. Kitaplar, müzik kasetleri, plâklar alıyordu Emi-ne’den. Söylediklerini de, kızsa bile, eskisinden çok başka bir çimde dinliyordu artık. Doğru olmasa bile önemliydi dedikleri!. Karşı çıkmak için bile üstünde düşünmek, bazı şeyler okumak gerekiyordu sırasında; böylece edindiklerinin de ayrı bir tadı vardı; buluşup iki lâf etmenin de... Yazıhaneye bu saatte uğraması da, son paramı alacağım, evet ondan ya, Emine’ye rastlama olasılığını kollamasındandı asıl. Sabah da alabilirdin param. Emine de gelip son parasını alacağını söylemişti bugün akşama doğru. O da hava alacak... Para yoktu yazıhanede. Saffet Bey de yoktu. O göt solucanı muhasebeci vardı. Başını kaldırdı, gözlüğünün üstünden bakıp defterine kapandı sinsice. Depoya bakan oğlan arulözde, kimbilir kaç yılın artığı eski filmleri sarıyor. İşletmeci de yok, nikâha gitmiş!.. Film yazıhanelerine nasılda yakışmıyor bu sessizlik... Afişlere fotolara bakıyordu ki Emine girdi Yalnızlıktan sıy-rılıvermişti.</span></p>
<p class="calibre2"><span class="font1">— Merhaba, dedi. Sen de boşuna geldin. Para mara yok...</span></p>
<p class="calibre2"><span class="font1">Yorgun gülümsedi Emine,</span></p>
<p class="calibre2"><span class="font1">— İçimdeki ses doğruymuş demek, dedi. Hay Allah, üç kuruş için kaçıncı gelişim bu...</span></p>
<p class="calibre2"><span class="font1">Merdivenleri inip de sokağa çıktıklarında,</span></p>
<p class="calibre2"><span class="font1">— Vereyim mi? Dedi Refik. Bende var...</span></p>
<p class="calibre2"><span class="font1">— Yoo, dedi Emine. Bende de var. Sorun o değil... Battı diyorlar, doğru mudur nedir?...</span></p>
<p class="calibre2"><span class="font1">— Kaç yıldır diyorlar onu...</span></p>
<p class="calibre2"><span class="font1">Ses çıkarmadı Emine. Ağacamii’ne çıkıp Taksim’e doğru yürümeğe başladılar. Konuşma isteği duymuyor gibi sessizdi ikisi de. Refik duramadı gene,</span></p>
<p class="calibre2"><span class="font1">— Nasıl gidiyor? Dedi.</span></p>
<p class="calibre2"><span class="font1">Gene aynı yorgun gülümsemeyle,</span></p>
<p class="calibre2"><span class="font1">— Bilmem, dedi Emine. Bir şeyler yapıyoruz işte.</span></p>
<p class="calibre2"><span class="font1">Bir sessizlikten sonra ekledi,</span></p>
<p class="calibre2"><span class="font1">— Seninle çalışırken daha iyiydim... Filmi de pek sevmedim... Senaryo, ne bileyim ben, öyle işte... Nerde Gündüz Ağbi’nin senaryosu...</span></p>
<p class="calibre2"><span class="font1">Refik, yarı sevinçle ne diyeceğini araştırırken,</span></p>
<p class="calibre2"><span class="font1">— Haa, dedi Emine. Bugün gene sözünü ettiler. Hami Bey mi ne var orda. Seninle konuşacaklarmış...</span></p>
<p class="calibre2"><span class="font1">Benimle mi konuşacaklarmış? Gündüz Ağbi’yle konuşsunlar önce!. Nerde Gündüz Ağbi’nin senaryosu!. Yalan mı? Niye yalan olsun?...</span></p>
<p class="calibre2"><span class="font1">— Boş musun? Dedi Refik.</span></p>
<p class="calibre2"><span class="font1">Anlamamış gibi dönüp baktı Emine.</span></p>
<p class="calibre2"><span class="font1">— Sana yemek borcum var.</span></p>
<p class="calibre2"><span class="font1">— Çok yorgunum, dedi Emine. Lokantaya filân içim çekmiyor...</span></p>
<p class="calibre2"><span class="font1">Bir sessizlikten sonra ekledi,</span></p>
<p class="calibre2"><span class="font1">— Hem artık geç kalmıyorum. Çok kötü bizim oralar... İnsan korkuyor... Gerçekten korkuyor insan. Kan akıtılmadık gün yok. Aşın uçlar vuruşuyor deniyor ama, bakıyorsun hiç ilgisiz birini de...</span></p>
<p class="calibre2"><span class="font1">Nerden biliyorsun ilgisizliğini?</span></p>
<p class="calibre2"><span class="font1">— Eve ben götürürüm seni, dedi Refik.</span></p>
<p class="calibre2"><span class="font1">İsteksiz güldü Emine, şöyle bir baktı,</span></p>
<p class="calibre2"><span class="font1">— Senin için de korkuyorum dedi..-</span></p>
<p class="calibre2"><span class="font1">Alay mı ediyor? Korkacak neyim var benim?</span></p>
<p class="calibre2"><span class="font1">— Dünkü bildirileri gördün mü?</span></p>
<p class="calibre2"><span class="font1">Anlamadan baktı Refik. Ne bildirisi?</span></p>
<p class="calibre2"><span class="font1">— Dün gece Yeşilçam’da bildiriler asmışlar bazı yerlere...</span></p>
<p class="calibre2"><span class="font1">Şaşkın, evecen duraladı Refik. Emine yürüyordu. Toparlanıp bir iki adımda yaklaştı,</span></p>
<p class="calibre2"><span class="font1">— Kimlermiş? Dedi Refik,</span></p>
<p class="calibre2"><span class="font1">— Kimsenin bir şey bildiği yok daha. Bazılanndan kuşkular var... Kesin değil... Senin Serdarlar filân belki...</span></p>
<p class="calibre2"><span class="font1">iyice şaşaladı Refik. Serdarlar mı?...</span></p>
<p class="calibre2"><span class="font1">— Peki, ne yazıyor bildiride?..</span></p>
<p class="calibre2"><span class="font1">Taksim’e gelmişlerdi. Karşıya geçmek için trafiği beklerlerken,</span></p>
<p class="calibre2"><span class="font1">— Ben görmedim, dedi Emine, işverenlere atıp tutuyormuş. Hakkımızı alacağız. Böyle sürüp gitmeyecek, filân...</span></p>
<p class="calibre2"><span class="font1">Dönüp baktı. Refik’in yüzündeki şaşkınlığa gülmeğe başlamıştı sanki,</span></p>
<p class="calibre2"><span class="font1">— Gel istersen bizde yiyelim, dedi. Buzdolabı dopdolu evde. Ablamın konuklan vardı dün gece...</span></p>
<p class="calibre2"><span class="font1">Beklemediği bu öneriye sevincini gizleyememişti Refik. Yeşil yanıp da karşıya geçerlerken,</span></p>
<p class="calibre2"><span class="font1">— Yorgunsun; bir arabaya atlayalım şurdan, dedi.</span></p>
<p class="calibre2"><span class="font1">Evin önüne indiklerinde kararıyordu artık. Görünürde kimseler yoktu. Emine’nin anahtarıyla açtığı evde de kimse yoktu. Arka bahçedeki köpek havlamasından başka... Annesi bugün ablasını Ankara’ya yolcu edince havaalanından, Yeşilköy’deki kuzinine uğrayacakmış; daha dönmemiş demek. Emine yandaki konuk odasına aldı Refik’i,</span></p>
<p class="calibre2"><span class="font1">— Ben bir cin-tonik yapacağım; istersin değil mi? Dedi.</span></p>
<p class="calibre2"><span class="font1">Emine çıkınca odaya baktı. îlk gün de sevmemişti bu odayı. Bu kez de yadırgadı buraya almışını. Niye odasına değil? Orası ne güzel!.. Şu perdeler, koltuklara bak. Avize... Kapı açılıp da elinde iki cin-tonik bardağıyla Emine girerken telefon çalmağa başladı. Hemen ordaki sehpaya bırakıp telefona gitti Emine.. Kim ki?.. Annesi mi? Fuat belki. Dönüp geldi Emine. Bir şey demedi. Refik’in tanımadığı biri olacak...</span></p>
<p class="calibre2"><span class="font1">— Çok açsan...</span></p>
<p class="calibre2"><span class="font1">— Yoo, dedi Refik. Hiç değilim. Cin-tonik değdi aslında.</span></p>
<p class="calibre2"><span class="font1">Karşılıklı koltuklara oturmuşlardı. Bu rahat, kadife koltuklarda niye böyle iğreti oturulur?</span></p>
<p class="calibre2"><span class="font1">— Serdar’lar diyordun...</span></p>
<p class="calibre2"><span class="font1">Büzülüvermiş gibi ayaklarını altına topladı Emine. Yudumladığı cinini bitişik masaya bıraktı.</span></p>
<p class="calibre2"><span class="font1">— Sana şaşıyorum, dedi. Yaşadığın, çalıştığın çevreye böyle ilgisiz olabiliyorsun..</span></p>
<p class="calibre2"><span class="font1">Bu saldırıyı nasıl karşılayacağını bilememiş gibi bakıyordu Refik. Çevreme ilgisiz mi? Kızaeaktı. Konuşuyoruz işte, ne var kızacak... Güldü,</span></p>
<p class="calibre2"><span class="font1">— Niye ilgisiz olayım? Dedi. Anlayamadım...</span></p>
<p class="calibre2"><span class="font1">Emine de güldü. Hep böyle güler. Alay eder gibi... Alay etmediğini öğrendim artık.</span></p>
<p class="calibre2"><span class="font1">— Serdar senin yardımcın!</span></p>
<p class="calibre2"><span class="font1">— Ne olmuş... yardımcımsa?..</span></p>
<p class="calibre2"><span class="font1">Aym gülümseyişle bakıp duruyordu Emine.</span></p>
<p class="calibre2"><span class="font1">— Serdar’m yaptığı işlerden haberli olman gerekmez</span></p>
<p class="calibre2"><span class="font1">mi?</span></p>
<p class="calibre2"><span class="font1">Serdar’ın yaptığı işler mi? Sendika için coşkulu bir uğraş verdiğini biliyordu Refik. Şey bir oğlan... Atak, evecen. Kafası da çalışır...</span></p>
<p class="calibre2"><span class="font1">— Ben seni tanıdığım için güleceğim geliyor! Dedi Emine...</span></p>
<p class="calibre2"><span class="font1">Anlayamamıştı Refik. Beni tanıdığı için güleceği mi geliyor? Bu kız...</span></p>
<p class="calibre2"><span class="font1">— Çoğuları senden biliyor... Sen akıl veriyormuşsun Ser-dar’a. • •</span></p>
<p class="calibre2"><span class="font1">Bir küçük kahkaha attı Emine. Cinini aldı, yudumlamaya başladı.. Sarsılır gibi olmuştu Refik. Bu gülüşte alay var işte!.. Küçümseme -. Jiletle bir çizgi atılmıştı içine. Güldü gene de...</span></p>
<p class="calibre2"><span class="font1">— Her şey söylenir bu piyasada, dedi. Ne yapayım yani?..</span></p>
<p class="calibre2"><span class="font1">— Söylenenler önemli değil belki; ama bütün bunları senin bilmen gerekmez mi? Asıl sorun da şu: içinde olman gerekmez mi bu olayların? Ben daha dün geldim, senden yakınım.</span></p>
<p class="calibre2"><span class="font1">Gene gülümsedi Emine,</span></p>
<p class="calibre2"><span class="font1">— Keşke doğru olsa söylenenler!.. Dedi.</span></p>
<p class="calibre2"><span class="font1">Ne diyeceğini bilemiyordu Refik. Cinini yudumladı sessizce. Tartışmaya çekiyor beni. Kaç kez konuştuk. Böyle açık açık mı?</span></p>
<p class="calibre2"><span class="font1">— Sendikaya inansam, kendim atılırım, dedi. Serdar a niye akıl vereyim?</span></p>
<p class="calibre2"><span class="font1">Emine’ye baktı öylece; o da sessiz bakıyordu. Gene aldı Refik,</span></p>
<p class="calibre2"><span class="font1">— Kaç kez kalkışıldı. Olmuyor işte... ilk kez biz de katıldıktı... Boş!.. Kendini o işe kaptıranlar film de yapamaz oldular... Çalışanlar iyi kötü kazanıyor bizde. Kazanmıyor mu?</span></p>
<p class="calibre2"><span class="font1">Soruyu duymamış gibi bakıyordu Emine. Refik durala-mıştı. öyle uzaktan bakıyor ki bu kız!.. Hiç tanımadığı birine bakar gibi... Birden kalktı Emine.</span></p>
<p class="calibre2"><span class="font1">— Boş ver! Dedi. Hadi bir şeyler yiyelim... Acıktık...</span></p>
<p class="calibre2"><span class="font1">Genişçe mutfaktaki küçük bir masaya taşıyıp dizdiler yiyecekleri. Buzdolabında ne çok çeşit yemek vardı. Soğuk etler, dolmalar, çeşitli peynirler, mayonezler, bir gece önceki şölen sofrasının görkemini belgeler gibi tıkış tıkıştı raflarda. Sıcak et istemedi Refik. Yiyorlardı ki annesi geldi Emine’nin. Güler yüzle selâmladı Refik’i. İkindide çok şeyler alıştırmışlar Maide’lerde. Yukarı, odasına çıktı.</span></p>
<p class="calibre2"><span class="font1">— Niye kestin konuşmayı?</span></p>
<p class="calibre2"><span class="font1">Kocaman malta eriğini soyarken takılır gibi sormuştu Refik. Gülümseyerek. Bir sessizlik çökmüştü. Elinde çatalı, tabağındaki midye kabuğuyla oynuyor gibiydi Emine. Başını kaldırıp baktı,</span></p>
<p class="calibre2"><span class="font1">—■ Konuşmakla bir yere varamayız seninle, dedi. Temelde bir şey var. Uzağız.. Senin kendi yolun... Yeteneklerin de var... Bilmiyorum..</span></p>
<p class="calibre2"><span class="font1">Sustu. Başını tabağına eğip ekledi yavaşça,</span></p>
<p class="calibre2"><span class="font1">— Yakınlaşmak için de bir neden yok. özel bir neden.</span></p>
<p class="calibre2"><span class="font1">Başını kaldırıp gülümseyerek baktı Refik’e, iki sözcük çıkıverdi ağzından umarsız gibi,</span></p>
<p class="calibre2"><span class="font1">— Ne yapayım?...</span></p>
<p class="calibre2"><span class="font1">Sarsıldığım belli etmemeğe çalıştı Refik. Ne demek istiyor bu kız anlamıyorum ki... Uzağız, tamam, özel bir neden... Ne yapsınmış? Umudunu kesmiş benden!. Ne umudu olacaktı?... Benim de yok. Var mı? Elinde durmaz ki insanın, kaçıverir. Şunu bir kollarından çekip... Ne olacak sonra? Yatınp ezim ezim ezsen ne olacak? Yapamam ya■■■</span></p>
<p class="calibre2"><span class="font1">— Beni anlamıyorsun sen</span></p>
<p class="calibre2"><span class="font1">Söyleyiverdiğine sevindi bu sözleri. İyi başladım demek, ilgiyle bakıyor. Sürdürdü,</span></p>
<p class="calibre2"><span class="font1">— Görmediğimi sanıyorsun bir çok şeyi. Film yapmak istiyorum ben. Bu piyasada kimseye güvenemezsin. Üç kuruşa satarlar adamı...</span></p>
<p class="calibre2"><span class="font1">Emine’nin gözleri üstüne dikilmişti Refik’in. Şey var bu gözlerde. Ne var? Daha yakın bakıyor...</span></p>
<p class="calibre2"><span class="font1">— Yanlış bu bence, dedi Emine. Sen güvenilir olursan, birileri de vardır güvenilecek... Şunu bunu üç kuruşa satanlar her yerde -- Kabuğuna çekildin mi iyice yalnız kalırsın. Korku bastırır. Stüdyodaki grevleri görmemiş gibisin. Aslanlar gibi direttiler. Dergi çıkardılar birlikte. Akıllıca eleştirdiler, irdelediler sinemayı. Ankara’ya yürüdüler, sansüre karşı, emekçi haklan için, ki başlı başına bir olay... Sen de yürüdün onlarla; yürümedin mi?...</span></p>
<p class="calibre2"><span class="font1">— Yürüdük de ne oldu?</span></p>
<p class="calibre2"><span class="font1">Evecen konuşmaya buz kalıbı gibi çarpmıştı soru. Afalladı Emine. Kızacak oldu, toparlandı. Davranıp kalkarken masadan,</span></p>
<p class="calibre2"><span class="font1">— Amaan, dedi, boş konuşuyoruz. Böyle diyen birine hiç bir şey anlatılamaz...</span></p>
<p class="calibre2"><span class="font1">Yine bir sarsıntıyla çakılıp kalmıştı Refik. Şeytan diyor ki... Güç tuttu kendini.</span></p>
<p class="calibre2"><span class="font1">— Siz böyleşiniz işte, dedi...</span></p>
<p class="calibre2"><span class="font1">Sonunu getirmeden kalktı masadan. Peki şimdi ne yapacaktı? Masadaki tabaklan toparlayan Emine duralamıştı. Dönüp baktı,</span></p>
<p class="calibre2"><span class="font1">— Anlamadım, dedi... Siz dediğin?..</span></p>
<p class="calibre2"><span class="font1">Düşmanın uzattığı yardım eli gibiydi Emine’nin sözleri. Yüreğindeki kızgın öç alma duygusu daha ağır dolaşmağa başlamıştı Refik’in. Anlamadın demek...</span></p>
<p class="calibre2"><span class="font1">— Ne var anlamayacak? Dedi gözlerini dikerek. Siz dediğim... Siz işte!.. Sizler... Sizin kafada olanlar!..</span></p>
<p class="calibre2"><span class="font1">Yüzünden bir bulut geçti Emine’nin, alaylı gülmeğe vurdu gene,</span></p>
<p class="calibre2"><span class="font1">— Ne de tanırsın bizleri ya! Dedi...</span></p>
<p class="calibre2"><span class="font1">Masada dizili yiyecek tabaklarım buzdolabına yerleştirmeğe koyuldu. Refik söyleyeceği sözleri bulamamıştı. Göstereceği tepkiyi ölçemiyordu bir türlü. Kavga mı etmek gerek? Ağır sözler... Niye? Küçümsüyor beni... Tanınmayacak neyiniz var sizin? Çekip gitmeli! Yapamıyorum işte. İlişki kesmek bu. Sürsün istiyorsun oysa. Evet, sürsün... Bulduğu bir iki sözü sıralayacaktı, Emine kızgınlıkla söylenmeğe başladı. Dolma tabağı kayıp devrilmiş buzdolabının içine; sinirli sinirli toplamaya çalışıyordu.</span></p>
<p class="calibre2"><span class="font1">— Allah belâsını versin! dedi. Bir zıkk'ımlanmak için bunca yemek... Tıkış tıkış...</span></p>
<p class="calibre2"><span class="font1">Dolabı kapatıp dönerken gülmeğe başlamıştı gene,</span></p>
<p class="calibre2"><span class="font1">— Aslında benim beceriksizliğim ya, dedi. İzin ver, şu bulaşıkları da çıkanvereyim aradan, kahveyi öyle içelim... İstersen içeri geç sen...</span></p>
<p class="calibre2"><span class="font1">— Yoo, burda iyiyim, dedi Refik. Yardım edeyim sana-..</span></p>
<p class="calibre2"><span class="font1">— Yok, değmez, iki parça-.■ Sıcak su var... Şimdi biler...</span></p>
<p class="calibre2"><span class="font1">Masayı silen, bulaşık çatal, bıçak, tabaklan taşıyan, musluktan buğularla akan sıcak sudan geçirip küvete bırakan, bulaşık kabına sıvı temizleyici akıtan, köpürten, bütün bunlan yaparken herşeyi, gözlerini ona dikmiş Refik’i bile unutmuş görünen Emine’ye neler söylemesi gerektiğini düşünüyordu ki, kendini daracık bir köşeye sıkıştırılmış buldu, istekle bakıyordu bu kıza. Ne istekle; özlemle, hem de dayanılmaz bir özlemle--• Ne yapacağım ben şimdi? Keşke yalnızca cinsel bir dürtü olsaydı, öyle iyi duyuyordu ki, salt yatma sorunu değildi bu. Konuşmasını, kendisi için güzel şeyler söylemesini istiyordu bu kızın. Beni anlasın. Doğru bulsun, katılsın bana, öyle şeyler demeliyim ki... Yaltaklanıp, dalkavukluk etmeğe mi kalkacaksın?.. Utanmazlık bu. Yutmaz da... Yutsa?... Kendime nasıl yuttururum? Ah bir çıkıp gitsem bur-dan. Narin gelmiş midir? Narin’inin de... Bak nasıl siliyor taşları... Yuvarlacık omuzlan üstünde kımıl kımıl başı. Gidip yakalasam omuzlarından... Geberesi köpek de kudurdu mu nedir? Bu ne havlama?... Emine de başını cama çevirip baktı.</span></p>
<p class="calibre2"><span class="font1">— Biri mi var ne? Dedi. Muço gene çıldırdı...</span></p>
<p class="calibre2"><span class="font1">Karanlıkta bir şey görülmüyordu camdan.</span></p>
<p class="calibre2"><span class="font1">— Bizim buralarda olaylar oluyor son günlerde...</span></p>
<p class="calibre2"><span class="font1">— Her yerde oluyor, dedi Refik...</span></p>
<p class="calibre2"><span class="font1">Ellerini kurulayıp döndü Emine,</span></p>
<p class="calibre2"><span class="font1">— Evet, dedi. Gün günden kötüye gidiyor.. Neye varacak?... Kahveyi nasıl içiyordun?</span></p>
<p class="calibre2"><span class="font1">— içmeyeceğim, dedi Refik...</span></p>
<p class="calibre2"><span class="font1">— iyi, ben de içmeyeyim... Uykumu kaçırıyor...</span></p>
<p class="calibre2"><span class="font1">Konuk odasına geçtiler... Deminki koltuklanna oturmuşlardı ki, Emine aldı hemen,</span></p>
<p class="calibre2"><span class="font1">— Düşünüp duruyordum seninle konuşmayı, dedi, iyi oldu bu akşam... istersen...</span></p>
<p class="calibre2"><span class="font1">— isterim, dedi Refik, mutluluğunu örtmek istediği bir gülümsemeyle.</span></p>
<p class="calibre2"><span class="font1">— Gerekli, diye ekledi. Zorunlu bile. O ki birlikte oluyoruz... Konuşmak ille de anlaşmak değildir, dedi Emine. Denemek gerek gene de... Yeteneklerin besbelli. Çok çekici bir yaratıcılık alanındasm. Emekçi yanına da öyle saygım var ki... Belki senin kendine duyduğundan çok</span></p>
<p class="calibre2"><span class="font1">Tökezler gibi oldu Refik. Başladı! Benim kendime saygımdan da mı çok?... Yergi olmuyor mu bu? Gülerek durdu Emine,</span></p>
<p class="calibre2"><span class="font1">— Biliyor musun? Dedi; eskiden ilkokul öğretmenlerinin </span><span class="font">ta</span><span class="font12">nıkl</span><span class="font">ığım </span><span class="font1">geçerli saymazmış yargıçlar. Çocuklarla düşe kalka gelişmemişlerdir diye...</span></p>
<p class="calibre2"><span class="font1">Bir kahkaha attı. Refik daha tam kavrıyamamıştı. İlkokul öğretmenleri mi?..</span></p>
<p class="calibre2"><span class="font1">— içine girince daha açık görülüyor, dedi Emine. Bizim sinema dünyamız da öyle... Infantil... Zekâ yaşı, daha bülu-ğa ermemiş bir çocuk düzeyini aşamıyor.. O kalıplar içinde nereye varır insan?... öğretmeni bile donup kalır öyle bir ortamda..</span></p>
<p class="calibre2"><span class="font1">Bir sessizlikte, diyeceklerini tam bulamadan söze giriyordu ki Refik, Emine aldı gene,</span></p>
<p class="calibre2"><span class="font1">— Sana bunları niyg söylüyorum? Dedi. Hırlaşmak için değil herhalde... Tuzaklar içindesin... Hepimizin çevresinde tuzaklar var. Başkası daha iyi görüyor belki de... Biliyorum, okuyorsun, düşünüyorsun da.. Bir tedirginliğin var... Belki aile çevren de... pek iyi şeyler katmamış... Hangimizinki kattı ki... Sonunda insanın kendine kalıyor.. Bu kadar birikime, başka koşullarda daha kolay aşardın belki de... Yolunu daha kolay bulurdun... Ama bu piyasa... Dediğim gibi...</span></p>
<p class="calibre2"><span class="font1">Sustu. Neymiş dediği gibi olan?</span></p>
<p class="calibre2"><span class="font1">— Yolumdayım ben, dedi yavaşça Refik.</span></p>
<p class="calibre2"><span class="font1">Sözleri de beğenmemişti, söyleyiş biçimini de, titredi titreyecek sesini de. Daha etkili bir şeyler bulup söylemeliydi. Bulamıyordu. Şu kızın gözlerindeki alaycı ışık... Sönesice, karanlığa batasıca ışık...</span></p>
<p class="calibre2"><span class="font1">— içtenlikli ol! Kalıpları yineleme lütfen!. Ben sana nasıl içten konuşuyorum, görüyorsun...</span></p>
<p class="calibre2"><span class="font1">Bu tane tane sözleri Emine, ağzıyla, dudaklarıyla değil de, o perçem altında yuvalanmış iki pırıldak gözün batasıca ışıltısıyla söylemişti gene! Bunalmış gibi ayağa kalktı Refik. Pencereye yürüdü. Dışarda bir şey göründüğü yok ki. Uzaklarda ışıklar var. Bir de araç sesleri derinde. Otobüs mü geçiyor? Köpek de uyudu mu ne? içtenlikli olacağız. Bekliyor dönüp ne diyeceğimi? Kafam da, içim de arap saçı. Doğrusunuz, geri zekâlıyız biz sinemacılar!.. Zekâ yaşımız... Döndü,</span></p>
<p class="calibre2"><span class="font1">— Peki, dedi, duraladı bir.</span></p>
<p class="calibre2"><span class="font1">Koltuğunda gene ayaklarını altına çekip büzülmüş gibi oturan Emine’ye baktı bir süre,</span></p>
<p class="calibre2"><span class="font1">— Seni seviyorum, dedi.</span></p>
<p class="calibre2"><span class="font1">Birden bakıp kalmıştı Emine. Ummuyor değilse de beklemiyor olmalıydı. Gözlerini tedirginlikle kaydırdı. Bir şeyler aranıyor gibi belli belirsiz kımıldadı yerinde. Ne diyecek bu kız? Niye söyledim? Silâhını karşı yana kaptırmış savaşçı gibi umarsız kalmıştı Refik. Düşman da yaralandı ama. Bir gevşemeyle ağır ağır yaklaşıp deminki yerine geçti, gözlerini Emine’ye dikti yine,</span></p>
<p class="calibre2"><span class="font1">— istersen hemen evleniriz seninle, dedi...</span></p>
<p class="calibre2"><span class="font1">Söyler söylemez de anlamıştı yanlış ettiğini. Vurmaya-caktım ikinci kez!.. Makbuş anlatırdı küçüklüğünde. «Yiğitsen bir kez daha vur!.» dermiş yaralı dev, şehzadeye!., ikinci kez vurdu mu dirilecek!. Gülerek baktı Emine. Toparlanmıştı.</span></p>
<p class="calibre2"><span class="font1">— Olmayacak bir şey istiyorsun benden Refik’ciğim dedi.</span></p>
<p class="calibre2"><span class="font1">Sendeler gibi oldu Refik.</span></p>
</body>
</html>
