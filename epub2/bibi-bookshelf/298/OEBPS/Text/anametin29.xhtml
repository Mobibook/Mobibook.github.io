<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre6"><span class="font10">XXI.</span></h2>
<p class="calibre2"><span class="font1">Frankfurt’tan bindiği uçakta yarım saattir inceler gibi çevresine bakınıp duruyordu Gündüz. Tanıdık yüz değil, yazgıyı paylaştıklarından destek arıyor gibi... îlk kez biniyordu uçağa; kendine açıklarken bile utanıyordu ya, korkuyordu-. Her yana gülücükler dağıtarak dolaşan birbirinden güzel hostes kızların verdiği güvence yetmiyordu sanki!.. Evlerinin salonunda gibi koşturan genç kızlara bakıp kendini ayıplaya ayıplaya duruldu sonunda. Uçak Lufthansa uçağı; bizimkiler olsa neyse... Avrupa gördün bizi iyice beğenmezsin artık!.. Güldü; tam tersineydi. Dört aydır, bir göçmen gibi crdan oraya sürttüğü büyük batı kentlerinden —Paris’i, Berlin’i, Londra’sı içinde— hiç biri, sinemalarda gördüğünden daha çekici gelmemişti. Düzenli, bakımlı, temiz, büyük hepsi... Düzensiz, bakımsız, pis... ama hepsinden çarpıcı, hepsinden büyük İstanbul vardı... Karmaşık, şaşırtıcı, vurucu görünümüyle benzersiz İstanbul, özlemle dönüyordu ülkeye. Yüreği yanık, içinde taş gibi bir özlemle... Bomba olayını, Fuat’ın başına gelenleri, nice sonra Paris’te duymuştu. Nasıl acıyla kavrulmuştu yüreği. Umarsızdı. Ne gelirdi elinden? Londra’ya getirildiğini de, Londra’dan ayrılıp Berlin’e geldiği günlerde öğrenince yanıp durdu, niye ordayken sorup soruşturmadım diye. Nerden bileceksin?.. Film çekiminin belki de bittiğini düşünüyordu... Refik yürütür o işi. Fahrettin var, sendika var. D'estek sözü vermişlerdi. Şahin Doğu da... Şahin konusunda, nedenini tam bilemiyordu ya, ikircikliydi. Şahin Doğu’nun saldırıya uğrayıp bir görevliyi öldürerek tutuklandığını ajanslar verince, çok üzüldü ama, şaşmadı... îlâç Dosyası için de kaygı konusu etmedi bu yüzden. Şahin’e kızarak acı duyuyordu daha çok. İçinden dese de açıkça suçlamaya dili varmıyordu gene de... Nasıl kıstırdılar kim bilir?.. Bakalım bizim başımıza ne gelecek? Üç saat sonra İstanbul’dayız, belki de daha gümrükte el koyup «Gel!» diyecekler. Sürüp giden davada bir buçuk yıl giydirdiklerini, Seniye’nin telefondaki ağladı ağlayacak titrek sesinden daha İstanbul’dayken öğrenmişti. Cezasının yargıtayca onandığını da olmayacak bir rastlantı, Berlin’de karşısına çıkan Rahmi söyledi. Şu dergiden tanıdığı, aynı davada aranıp da bulunamayan çevirmen oğlan. Artık Türkiye’ye dönmeyecekmiş o. Gündüz’e de önerenler oldu kalması için. Üstelediler de. îş de bulacaklardı. Türkiye’de dan dun her gün birini götürüyorlardı sokaklarda-■■ Gidince içeri tıkacaklar. Aklı yatar gibi olduğu bir günün gecesi sabaha dek uyku girmedi gözüne. Aklının yatmış olmasına da sonradan nasıl kızdı. Bu kadar mı yılgınsın içeri düşmekten? Bilmediğin şey çünki!. Yıllan geçirdin; onsekiz ayı mı tasa ediyorsun?</span></p>
<p class="calibre2"><span class="font1">— iyi yolculuklar!.</span></p>
<p class="calibre2"><span class="font1">Dönüp baktı, yanındaki koltuğa gelip oturmuş esmer, orta yaşlı, sivri burunlu biri, çekingen bir gülümsemeyle bak.-yor. Demin şurda oturuyordu. O da birini aradı demek.</span></p>
<p class="calibre2"><span class="font1">— Sağolun!. Size de...</span></p>
<p class="calibre2"><span class="font1">— İstanbul’a mı?</span></p>
<p class="calibre2"><span class="font1">Yok, ben daha önce atlayıvereyim diyorum!. Başladı, Salih’in dediği gibi, bizim it sizin eve balta getirdi mi diye! O Kütahya’ya gidiyormuş da. Oğlu Frankfurt’ta çalışıyormuş. Dört ay kalmış. Dönüyormuş. Kışa doğru İnşallah gene... A benim güzel yurttaşım, dalgamı taşlama da şurda ben kendi başıma... Aylardır gurbet ellerde bu türden öyle çok kişiyle karşılaşıp öyle çeşitli öyküler dinlemişti ki... «Hemşe-rim» anladı mı ne, bir iki sözden sonra kesti, susup kaldı. Uçağın sessizliğine sinmiş derinden motor vınlamasına yeniden dalıp gitti Gündüz. Çeşitli kentlerdeki tanıdıkların, yakınların destekleri, çağrılanyla, nasıl olup da aksamadan yürüyüp gittiğine kendisi de şaşarak, sonunda tamamlamışta büyük Avrupa gezisini. İkibindörtyüz markla olup bitmişti bütün bunlar. Kentler arasındaki yol paralarıydı en çok tutan; onun da çoğunu ya ucuz trenlerle, ya da tanıdıkların arabalarıyla yapmıştı. Her gittiği yerde konuk edecek birileri vardı, otellere beş para vermemişti. Yalnız kaldığında da bir sandviçe gezip tozmuştu müzeleri, sergileri, parkları, sokakları, alanları, gezebileceği tüm yerleri... Notlar almış, resimler toplamıştı. GEZDİKÇE diye bir yazı dizisi tasarlıyordu. Bizim Mandrake’yle konuşayım, bakarsın gazetede... Ülke dışına çıkalı düş gücün gelişmiş!.. Mandrake de seni bekliyor!.. Gezip gördüğü yerleri anımsarken üstüste bindirmiş güzelliklerin şaşkınlığından yeni yeni ayıyor gibiydi. Hiç sevmeyeceğim sandığı Londra’yı, bir de pek az kalabildiği Budapeşte’yi pek sevmişti. Paris’te, </span><span class="font8">AvustralyalI </span><span class="font1">bir kızla 14 Temmuz günü başlayıp, gecesi süren, ıssız sokaklarda sabaha karşı anlamsızca bitiveren bir küçük serüveni duyarlılıkla anımsıyor, öykülemeğe kalkışınca beceremiyordu bir türlü. Troca-dero’da, omuz omuzu sökmeyen kalabalıkta güzelce bir kızla elele, havayi fişeklerle boyanmış Paris göklerini, ışıklarla donatılmış Eyfel’i, Notrdam’ı seyretmek, inip Sen boyunca yürümek, alaca karanlığa batmış köprülerde tek tük sözcüklerle eğilip sulara bakmak, bu yaşta çoktan bir yana atılmış, ancak gülünerek anımsanacak, delikanlılık öncesi ilişkiler, dipdiri bir edim sıcaklığıyla yerleşip kalmıştı belleğinde. Gençlikte yapamadında kursağında kaldı mı böyle tepiyor demek!.. Berlin’de bir kadınla yatmıştı. Hollanda kökenliydi, ne olduğunu pek anlayamadığı bir tarikattandı kadın. Bir birahanede tanışmışlardı. Yatıp kalktığı minik arabası altında, kent kent dolaşarak eşcinselliğin nasıl büyük günah olduğunu bildirme çabasındaydı. İstanbul’a da gelmek istediğini söylüyordu. Biraz yüz bulsa yapışıp kalacaktı Gündüz’e. Bu bir iki olayın dışında-■■ Bir de... Boş ver!. Anımsamamak, unutup gitmek en iyisi!.. Londra’da evlerinde kaldığı... Kadın istemişti-. ■ Kocası yoktu o gece; toplantıya gitmiş. Ertesi gün öğlene doğru zilzurna gelmişti eve. Duramadı, akşama da Gündüz ayrıldı onlardan. Allah belâsını versin, alışamıyordu!.. Onlar için bir sorun yok gibiydi oysa. Belki kocası da biliyor! Kadın özgür!. Düşünerek çözümlenecek sorun değil bu; yaşam çözecek!. Niye yadırgıyorsun? Bazı topluca, bazı tek tek kendi aralarında çözüp gidiyor insanlar... Tasası da sana!.. Eve erkek getirip karısıyla sevişmelerini seyreden birinden söz etmişlerdi gazetedeyken. Demek bazıları... Kafamın takıldığı şeylere bak!.. Neler kazandım şu geziden? Dökümünü yapmaya çalışıyor, başarılı olamıyordu. Dört aylık geçmiş, bir birine yapışık olaylar, resimler yığınıydı daha. Edindiklerini tartıp yerli yerine koymak, üstesinden gelebilirsen ayrı bir süreç!.. Yalnız bir gün, Türkiye’den kaçmış çok sevdiği bir yakın arkadaşı karı kocayla konuşurlarken, kadının içtenlikle söyleyiverdikleri çerçevelenmiş, baş ucuna konmuştu sanki. «İyi ki ülkede kaldın Gündüz’cüğüm. Biz dünya devrimi yapmaya çıktık işte buralardayız!..» Otuz yılı aşkındır ülke dışındaydılar. Yıkıntılarla dolu bir geçmişi anımsamanın burukluğundaydı ikisi de. ’40’lı yıllarda Türkiye’den kaçmak imrenilir bir eylem görülüyordu kimilerine!.. Çok şeyler öğrendim içerde; —İçerde sözcüğü Türkiye’yi de kapsıyordu burda!— öğrendiklerimin önemini de bu geziyle kavradım!., özeti bu belki de bu uzun gezinin... Dışarda öğrendiklerinin doğruluğunu saptayacağın yerde kendi ülken olacak... Yurtseverlik de, gerçekçilik de, bilimsellik de, küçük burjuva mıymıntılığı de istersen; toprağa bağlısın sonunda. Prometeus’u kayalara zincirlemişler!... Acı yazgımıza dönüyoruz biz de.. İstanbul dedi mi ilk günler Pervin geliyordu usuna. Onunla buluşmayı düşleyip durdu kaç kez. Sonra sonra... Seniye’nin, şimdilerde Seniye’nin, hem de sade Seniye’nin yakıcı özlemi ağır basıyordu. Boğaz’daki otelde geçirdikleri o ilk geceyi anımsayınca başı dönüyor gibiydi. En iyisi, bu işi bitirmek!.. Seniye’yle mi evleneceksin? Niye olmasın? önce Pervin’le konuşmalı bu konuyu. Olup bitenleri tam bir açık yüreklilikle anlatmalı ona! Bağışlayıcı kadın o... Çok mu acımasızım? Hem Seniye’nin bağışlayacağına nasıl güvenli olabiliyorsun? Gerçekten, işin o yanı da var!.. O kadar incesini... Düşünemez mi o aptal!.. Niye olduğu gibi göremiyorum ben bu kızı?.. Neresi aptal? Cin gibi!.. Neresi cin gibi? Bir savunmayı beceremedi!. Orda kızın ne suçu var?</span></p>
<p class="calibre2"><span class="font1">Evlenmek diyorum, bakalım kız cezaevine tıkılacak bir udu mı koca diye alır mı? Saçma bütün bunlar; her vakit olduğu gibi bilinmeze doğru gidiyoruz işte. Uçarak hem de!.. Bilinmez olan Türkiye’nin gidişi. Ne bilinmez şey o da!. Bir süre daha götürürler böyle, sonra kazanı deviriverirler; alın size demokrasi!.. Tarihimizin simgesi Mehter takımı!. Bakarsın bu kez o bile değil; bir adım ileri, iki adım geri!.. Niye karamsarım? İyimser olmak için çok mu neden var? ödlek aydını, yarı aydınıyla özenti, yasal düşlere kapılmış —Satılmış mı diyeyim?— salak bir sol, Bizans’ından Amerikan’ına, üç kâğıdın bilmediği türü kalmamış, anasının gözü egemen sınıflar, ikisi arasında şaşkına dönmüş zavallı halk yığınları... Analar nasılsa arada bir senin gibisini de doğuruyor demek!.. Avrupa gördüğün işte şimdi belli oldu!.. İmrenerek gezip dolaştığı ülkelerden hüzünle dönen ilk kişi sen değilsin!.. Ne hüzünü? İçinde yaşam boyu kıvrandığımız acı gerçeklerin tepmesi bu. Dışardan ne getireceğim? Dağ başlarım tutmuş ilâç devleriyle savaşacağım diye, Doktor Ramiz’in karanlıkta umarsız çırpınışları bile yeter, gülerken sancı duymana. Tarihin otobüsü çoktan kaçıp gitmiş, ille de yetişeceğim diyor adam!.. İleri teknik getirecekler ülkeye; Doktor Ramiz neci?... Damlarda kedi işemiş haplarla mı ilâç sorununu çözeceğiz? deyince herifler, duralıyorsun!. Ülkeyi, ille de içli dışlı, binlerine soydurarak pahalı aygıtlar edineceğiz!.. Fuat’ın sözüne yüreği ezilerek güldü gene: Haplara kedi işemesin derken bu herifler ülkenin içine sıçsınlar diye bırakacağız Ağbi!.. Ramiz Bey’in yurtseverliği geç kalmış, işçilerin yurt severliği yasak; çık bakalım işin içinden!.. O yasaklar yıkılacak nasıl olsa... O güne dek de acılar içinde kıvranır dururuz böyle... Soyacaklar, sömürecekler, ülke tastamam elden gidecek... ken, gitmeyecek... Şu nükleer savaş dalgası olmasa, ben de inanacağım... Tarihin en güzel coğrafyasında oturmanın cezasını çekmeyelim!.. Hostes’in getirdiği yiyecek paketleriyle dönüp baktı, Kütahya’lı hemşerim de yeni uyanıyor gibi! Daha çok var onun uyanmasına!.. Berlin’de, yağmurlu bir günde, — Bak şu işe Ağbi, demişti bir Türk işçisi. Bizim oralar müslüman ülke, öyleyken buralara daha çok rahmet düşüyor!...</span></p>
<p class="calibre2"><span class="font1">Ne diyeceğini bilemeden kalmıştı. Yanındaki öğrenci kıs kıs gülüp duruyordu. Berlin’in orta yerinde sen bu kafayla dolaşırsan bize yağmur düşmesine daha çok var!., öff, ben niye böyle oldum gene?.. Bir daha da bu Avrupa’ya gidenin!.. Gülmeğe başladı. Kütahyalı da güldü,</span></p>
<p class="calibre2"><span class="font1">— Her bir işin kolayını bulmuşlar değil mi Beyiin? -. Dedi, yırttığı torbacıklardan fincanına kahve, şeker boşaltırken,</span></p>
<p class="calibre2"><span class="font1">— Yaaa!</span></p>
<p class="calibre2"><span class="font1">Söz açmak istiyor adamcağız!. Açmasın!. Yalnızlığa alışalım artık; cezaevine gireceğiz... Soğuk etle kahve içti. Başını dayadı koltuğa, yumdu gözlerini. Biraz uyudum mu İstanbul’dayız. Habersiz dönüyordu. Çıkarken de kimseye bir şey dememişti. Fahrettin İzmit’e gitmişti o gün. Bir Fuat biliyordu. Aksaray’dan Üsküp’e kalkan Kaçakçı Otobüsü’ne binerken daha inanamıyordu Türkiye’den çıkabileceğine. Sınırdan çıkınca da inanamamıştı bir türlü... Usküp’te gözü, aklı İstanbul’da olan Türk Yazarlarından birinin konuğuydu. İstanbul nasıl, Türkiye nasıl mı? Bilmem!.. Bıraktılar, çıktık... Sabaha dek uyku tutmamıştı o gece. Yaşamının bütün olayları geçit törenine kalktılar!... Sonra sonra alıştı. Neye alışmıyoruz ki?.. Atıl eniştemize bile alıştık!.. Pasaport almasında koşturur gibi görünen onun mu, Nevzat’la Kâğıtçı Turgut’un mu, Fuat’ın Ankara’da tanıdığı birilerinin mi, yoksa tümünün birden mi etkili olduğunu ayırmak kolay değildi. Belki de Fahrettin’lerin payı büyüktü. Sendika olarak bir sürü tanıdıkları vardı şurda burda. Gündüz’ü Türkiye’den çıkarmak için el birliği etmişti herkes!... Fahrettin’in, bir akşam üstü arabasıyla götürüp bıraktığı Merter’deki iki odalı daireyi özlemle anımsadı. Almanya’da kursa gönderilmiş sendikalı bekâr bir işçinindi yer; geleceği günlere yakın bırakıp geziye çıkmıştı Gündüz. Dönüşte başka bir yer ayarlayacaklardı. Kitapları, eşyayı nereye taşıdılar kimbilir? Beni cezaevi paklar!... Free-shop arabasım dolaştıran kıza takılıp kaldı. Bir şişe içki mi alsam? Eli boş dönüyoruz. Pervin’e işlemeli bir blûz almıştı Budapeşte'den. Bu işleri bilmem de... Seniye’ye... Blûzu Seniye’ye veririm, olur biter!.. Cebine baktı; üç markı daha olsa bir Metaksas konyak alacaktı. Kütahya’lı davrandı hemen,</span></p>
<p class="calibre2"><span class="font1">— Bende var Beyim.</span></p>
<p class="calibre2"><span class="font1">— Sağol dedi. Yalnız, karaborsa değerine alırım...</span></p>
<p class="calibre2"><span class="font1">Banka kuru düşüktü biraz. Kütahyalı karşı çıktı. Olurdu</span></p>
<p class="calibre2"><span class="font1">olmazdı derken, kimbilir göğün nerelerinde akıp giden uçağın camından aşağıyı gösterdi Kütahya’lı,</span></p>
<p class="calibre2"><span class="font8">— Uç </span><span class="font1">markın sözü mü olur? Beyim, dedi, baksamza şuraya, nerdeyiz!..</span></p>
<p class="calibre2"><span class="font1">îçinde uyuya kalmış korku ejderinin bile ürpererek kam donmuş, gözleri dışarı uğramış gibiydi!.. Ta aşağılardaki minik minik ak külâhlar, karlı dağ tepeleri değil mi? Hay Tanrı iyiliğini versin senin Kütahyalı hemşerim!. Şuna bak, başını arkaya yaslayıp nasıl da umursamadan yumdu gözlerini, korkulu olayı duyuran o değil sanki... Yazgıya inanıyorsan bitti; olacaksa olacak!.. Yazgıya inanıp da korkudan ne edeceğini bilemeyen de var... Yazgıya inanmanın ötesinde bir doyumun yürekliliği bu. öteki dünyadaki mutluluğa inanmak belki!.. Gözden kaçmış iki paralık bir bozukluk yüzünden uçakla birlikte gümleyip gideceğine, gidince de her şeyin biteceğine inandın mı kasılıp kalır yüreğin... </span><span class="font8">Uç </span><span class="font1">markın sözü mü olur Beyim; baksamza nerdeyiz?... Sonra da böyle mışıl mışıl uyuyacaksın!.. Sen de bir dene!.. Gözlerini yumup bıraktı kendini. Uçak Yeşilköy’e inerken üç marklık olaylar kafasında tepişip duruyordu daha. Nerden, nasıl başlayacaktı? önce Fahrettin’i arayıp... Hele bir içeri gir bakalım... Kalabalıkla birlikte gümrüğü, polisi de geçip kapı önünde şaşkın kalıverin-ce inanmazlıkla bakındı yöresine: Ne soran, ne dik dik, ne de sinsi sinsi bakan var... Çek git evine oğlum, bırak gocunmayı!.. Umduğun biçimde karşılamadılar diye onuruna mı dokundu? Polis cibine binip gitmek ne rahat olacaktı değil mi? Herkes birbirini yiyor ülkede, seni kim bekleyecek?.. Gidip sendikaya telefon etti önce; bozuk mudur, nedir, böyle de sürekli konuşulur mu?.. Ne yapacağını bilmeden, kaldı. Seniye’yi aradı, yanıt yok. Pervin’i aradı. Zırıltı bir kadın sesi, Pervin’in artık orda çalışmadığım söyleyip kapattı, iyi başladık! Niye kötü olsun; daha iyi bir işe geçti belki!.. Doktor’un oğlundan yakınıp duruyordu... Böyle iyimser ol işte!.. Seniye’nin ev telefonunu arandı, bulamadı. Nereye yazdımdı? Bekleyenler birikmişti, bıraktı telefonu. Şimdi ne yapacağız? Yolda inip sendikaya uğrayacağız önce... Otobüste giderken, parçalı bulutlu Eylül İstanbul’unun ortasında gözlerini kamaştıran bütün renklerle kuşatılmış buldu kendini. Sarışın güneş uysal, sevecen. Hızla geçerken sokağın içinde karpuz sergisi... işte burda da., iyi ki geldim.. Oralarda kalınır mı? Marketlerde plâstik kılıflara sanlı yavşamış karpuz dilimlerini gördükçe doğaya güvenini yitiriyor insan!. Merter’de inip de elinde valiziyle karşıya geçmek için, savrula sarsıla uçup giden çığırtkan minibüsleri kollamaya başlayınca sinirleri gerildi... Top-kapı, Şehremini, Haseki, Fındıkzade, Aksaraaay!.. Geçit de yok görünürde. Ezip geçer bunlar!., özel atılımımız para kazanacak!. Otomotif tekellerine taksitle para yetiştiriyorlar, ezmeden olur mu?., iki adımlık yer için taksiye binmek zorunda kaldı. Türkiye’den çıkarken biraz Türk parası vardı yanında. Araba ne tutsa, kalanıyla bu geceyi ucuz bir sirkeci otelinde geçirebilir miyiz? Dışarda verme de gel burda otel parası ver!.. Hele bakalım... Fahrettin yoktu sendikada. Eskişehir’ de toplantı varmış, sabah oraya gitmişler. Belki yann geleceklermiş. Yönetim Kurulu’nda bilmem neciymiş, suratsız bir herif vapur, tren saatini bildirir gibi söyledi bunları, yandaki odaya girdi. Merdivenlere dönüyordu ki, gençten, güler yüzlü biri:</span></p>
<p class="calibre2"><span class="font1">—■ Ağbi, hoş geldiniz, diye yetişti ardından.</span></p>
<p class="calibre2"><span class="font1">Yüzünü anımsar gibiydi. İsmail’miş. Hani bir gece birlikte. .. Anımsamıştı, eğlence gecesindeki söyleşide yanından ayrılmayanlardan. .. Şimdi yönetimdeymiş o da... Başkan, bugünlerde bekliyormuş Gündüz Ağbi’yi. Çok sözü edilmiş... Peki şu adam niye böyle soğuktu?</span></p>
<p class="calibre2"><span class="font1">— Bırak bu herifleri...</span></p>
<p class="calibre2"><span class="font1">Kötü bir şey çıkacaktı ağzından. Kızardı. Valizi aldı elinden. Eşyalarının nerde olduğunu Zihni biliyormuş, o da Fahrettin’le gitmiş.</span></p>
<p class="calibre2"><span class="font1">— Bu gece bizde kalın Ağbi... Bizim ev Rami’de... Belki de yann dönecek Fahrettin Ağbi’ler...</span></p>
<p class="calibre2"><span class="font1">İşçiden gelen bu içtenlikli, sıcak ilgi nasıl duygulandın, yordu. İzin istedi. Valinizi bıraktı İsmail’e. Bir de yedi yıldım Metaksas konyağını-.■</span></p>
<p class="calibre2"><span class="font1">— Bu şeninmiş Ismail’ciğim!. İlk sen çıktın karşıma- -.</span></p>
<p class="calibre2"><span class="font1">Şaşırdı, biraz daha kızardı İsmail. Sevindi de-.- Gündüz de</span></p>
<p class="calibre2"><span class="font1">sevindi akıl ettiğine. El çantasını almış ayrılıyordu ki, akima geldi birden. Film ne olmuştu, bir bildiği var mıydı? Üzüntüyle duraladı İsmail,</span></p>
<p class="calibre2"><span class="font1">— Benim bildiğim, olmadı Ağbi dedi. Başkan yeni geldi. Avrupa’daydı. Bu herifler de...</span></p>
<p class="calibre2"><span class="font1">Duralamıştı, söyleyecek çok sözü var... Her yerde bu herifler demek... Üstelemedi artık. Olmamış işte; daha ne anlatacak?... Yüreğine bir sıkıntı oturdu. Bırakıp gittik, her şey yüzüstü kaldı!.. Burda olsaydın yapıp bitirirdin filmi!.. Caddeye çıkınca bir süre yürüdü Topkapı’ya doğru. Ters başladı işler. Ne tersi. İsmail neci? Avunmamız için İsmail’ler de va<sub class="calibre11">r</sub> işte!.. Korktu kendinden!. Gerçekten böyleyse kafan, bitmişsin sen... Kızgınlık umutsuzluğa dönüştü mü çürüyüp gittin... Nice İsmail’ler var.. Burası Türkiye oğlum; ne düşe kapılacaksın, ne umutsuzluğa.. Sağı solu kollayıp koşarak geçti karşıya Yaygaracı minibüslerden birine atladı. Aksaray’dan dolmuş, la Galatasaray’a çıktı. İstiklâl Caddesi’nde yürürken birileri, ne bakınıyor gibiydi. Şimdi Refik çıkacak bir köşeden. Emi. ne görünecek. Serdar belki... Sinemada tanıdığı bir sürü kiş;. den biri... de yoktu işte. Tammadığı bir yığın karılar, herifl<sub class="calibre11">eı</sub> dolanıp duruyorlar ortalık yerde!.. Tanıdıklar Balıkpazan’n. da!. Tablalarda yazılı kavaklar, değirmi, yayvan Sultanselij^ incirleri, çavuşlar, yapıncaklar, razakiler, ballı ballı kırkağaç kavunları, kıpkırmızı dilim çıkmış karpuzlar. Daha gün iş!, ğında par par yanan kocaman ampuller balık tablalarına sarkmış, lakerdalar, midyeler. Tümü el birliği etmiş, cüzdanım^ çelimsizliğini başına vuruyorlar insanın!. Gezip görmesi d<sub class="calibre11">e</sub> parayla değil ya!.. Bir dolaş, ağır ağır tut yolu!.. Bu saatte yazıhane... kapalıydı. Tanıdık bir Allahın kulu da mı rastla, mayacak? Rastlamadı. Yalnız Taksim’e çıkarken karşıdan </span><span class="font13">g<sub class="calibre11">e</sub>. </span><span class="font1">len birini, ışıkçı bir oğlan var, ona benzetti; değildi. Ah JVt<sub class="calibre11">a</sub>_ dam, burda olsaydın da seni görmeğe gitseydim önce. îstan-bul’dan ayrılacağı günlerde uğramıştı. Ağlamıştı Madam’cık. Giz verir gibi fısıldamıştı kulağına; Kanada’ya oğlunun yanına gidiyordu. (Uryasında görmüş. Bedros, git dooormuş, durma buralarda!..) Evi sen al demişti, çok ucuz vereceğim!... Ben bu evi sensiz ne yapayım Madam? Param da yok... Ave-dis Yetvartyan’ın adresini almıştı Madam’dan. Paris’te yoktu uğradığında, güneye tatile gitmiş; görüşemediler... Taksim’den Tarlabaşı’na kıvrıldı. Akşam alacası inmişti sokaklara. Eczaneye mi uğrayayım önce? Ürker gibi dönüp yokuşu indi. Aralık demir kapıyı iteledi. Merdivenleri çıktı ağır ağır. Yüreği küt küt atıyordu. Pervin’in kapısında durdu. Yukarı mı çıksam, yoksa -, inceden bir gıcırtıyla yavaşça açıldı Pervin’in kapısı. Pervin kapıdaydı. Soluğu kesilmiş gibi kaldı bir an, sonra hıçkırığım bastırarak boynuna sarıldı Gündüz’ün. Kimseyi umursadığı da yok bu kadının!.. Seniye, ya da Zühtü Bey ini-verse! içeri girdi, iteleyip kapattı kapıyı. Kendini kollarına bırakmış, göğsünde sessizce ağlayan Pervin’le ne yapacağını bilmeden kalmıştı. Fıkır fıkır kaynaşan duygu kabarcıklarıyla didişip durdu bir süre. Eve dönmüşüm savaştan, bu da karımmış!.. Pervin’in göz yaşlarıyla tuzlu dudakları, bütün gülünç varsayımları silip attı. Holdeki yumuşak kerevete coşkulu duygu seliyle soluk soluğa yıkılıverdiler. Mutlu bir uykudan uyanır gibi toparlanıp kalkarken evecenlikle anlatıyordu Pervin. Günlerdir bekliyormuş. içinde bir ses gelecek diyormüş hep. Evden çıkamaz olmuş. Kulağı kapıda... Merdivenlerde bir ses duyunca. Çocuksu içtenlik kıpır kıpır bir canlılık veriyordu devinimlerine. Banyodan bornozuyla çıkarken,</span></p>
<p class="calibre2"><span class="font1">— Hadi gir yıkan sen de, dedi. Sıcak su var. Ben de yemeği hazırlıyayım...</span></p>
<p class="calibre2"><span class="font1">Ne güzel!.. Evime döndüm işte!., içinde burukluk vardı. Böyle mi düşünmüştü o?... Nasıl anlatacağım bu kadına?.. Neyi?... Aman, ne bileyim ben?... Yann gidip savcılığa teslim olacağız... Biter, gider... Girdi banyoya. Giyinip çıktığında düzenlenmiş masayı görünce şaşırdı. Bu kız gerçekten bekliyormuş beni! Ne eksik bu masada?.. Kapı çalınsa bir... Kapı çalınmadı. Tartımlı ayak sesleri geliyordu yukardan. Biri geziniyor gibi. O kadar çok şey var ki soracak, önce hangisini? îş durumu... Belli... Ayrılmış. Iş bakınıp duruyordun Bir kaç parası vardı... Sor artık...</span></p>
<p class="calibre2"><span class="font1">— Seniye gelirse şimdi?</span></p>
<p class="calibre2"><span class="font1">Niye bu kadar aptalca sordum? Buyursun gelsin!.. Elindeki ekmek sepetini masaya koydu Pervin, gülerek,</span></p>
<p class="calibre2"><span class="font1">— O biraz güç, dedi... Seniye Antakya’da...</span></p>
<p class="calibre2"><span class="font1">Antakya’da mı? Karşıdaki sandalyaya mutlu bir yorgunlukla bıraktı kendini, sevinerek ekledi Pervin,</span></p>
<p class="calibre2"><span class="font1">— Evlendi!-..</span></p>
<p class="calibre2"><span class="font1">Evlendi mi? Alay ediyor kız, işletiyor beni!... Gülsem mi ben de?... Gündüz’ün tabağına mezeler koyarken;</span></p>
<p class="calibre2"><span class="font1">— Ya, dedi Pervin. öyle birdenbire oldu ki, hepimizi şaşırttı... Avukat bir arkadaşı vardı Abdürrahim diye... Patlıcana yoğurt ister misin? Sarımsaklı... Çocuk Antakya’lıymış... Oraya yerleşecekler... Bir ay filân oldu... Rakına buz?</span></p>
<p class="calibre2"><span class="font1">— Yok, dedi. Sağol!...</span></p>
<p class="calibre2"><span class="font1">Gene de kuşkuyla bakıyordu Pervin’e. Şimdi, şaka ettim diyecek! Nasıl; siz benden gizli gizli.. Yo, öyle doğal ki.. Böylesine başarılı oynayamaz. Belli, bir şey bilmediği... Bilseydi keşke!. Sarsıntıyı atlatma çabasmdaydı Gündüz. Niye sarsılıyorsun? Sorumlu değilsin demedi miydi sana kız? Sen de öyle istemiştin, oldu işte!.. Peer Gynt gibi dünyayı dolaşıp gelecektin ki, kadın çamaşır yıkıyor evde!.. Seni beklemiş!. Şu ne haltlar yemiştir kim bilir? Sabri’si vardı bunun... Kendi yediklerine baksana!. Sen erkeksin değil mi aslanım?.. Hiç yemek isteği kalmamıştı. Tatsızdı her şey. Ağzına attığı bir parça peyniri çiğnemeğe çalıştı. Pervin’in mutlulukla kaldırdığı kadehe çın çın yapıp bir yudum aldı rakıdan. Bir şeyin ayır-dında değil kız; sormaya gerek kalmadan anlatıp duruyor. Film kalmış, yapamamışlar. Refik telefon edip sendikalarından destek, yardım istemiş. Oysa Sendikadan Pervin’leri kovacaklar nerdeyse. Mahkemedeler şimdi... Refik çoktandır, Anamur’da annesinin yanındaymış. Fuat’lar Londra’dalar. Ameliyat iyi geçmiş. Emine birilerine yazmış burda. Gitmeden evlenmişler diye duymuş. Nasıl kahrolmuşlar Fuat’a... Eczane öylece duruyormuş.. Ne olacağı belli değil. Gözleri dalmaya, coşkulu sevincini yitirmeğe başlamıştı Pervin. İşten çıkarılmasını anlatmak ağırına mı gidiyordu ne? öyle güvenliydi ki Doktor’dan yana. Doktor ne yapsın? Amerika’dan gelen oğlu aşşağılık herifin biri. Buna el atmaya da mı kalkmış ne? Açıkça söylemedi ya, anlaştırır gibi bir şeyler geveledi. Bana numara belki de!. Kimbilir neler var? öyle kadın değil bu... Kazanmak için ufak tefek kışkırtmalara kalkamaz mı? Sen ne boklar yiyorsun sırasında!.. Herkes bir bok yer sırasında!, iki yer varmış; istiyorlarmış çalışmasını. Büyük bir röntgen kliniği biri... Ücreti de iyi...</span></p>
<p class="calibre2"><span class="font1">— Yorgunum, dedi. Biraz ara vermekde yarar var. Çok ışın yedim... Her şeye bizi sürer doktorlar. Başka iş bulsam bırakacağım röntgeni. Korkuyorum...</span></p>
<p class="calibre2"><span class="font1">Birden anımsamıştı,</span></p>
<p class="calibre2"><span class="font1">— Biliyor musun? Dedi. Feriha’mn sol göğsünü alacaklar...</span></p>
<p class="calibre2"><span class="font1">Duraladı Gündüz. Sol göğsünü mü? Feriha’nın...</span></p>
<p class="calibre2"><span class="font1">— Tümör... Oldukça da ilerlemiş... Zavallı Kız...</span></p>
<p class="calibre2"><span class="font1">Zavallı kız mı? Birbirine kıyasıya düşman duygular içinde</span></p>
<p class="calibre2"><span class="font1">bocaladı bir süre. Ne denli kovsa kafasından, cezaevinde nasıl dayanılmaz açlıkla düşleyip durmuştu o pembe mercan uçlarıyla taş gibi sert... Çadıra geldiği ilk geceki gibi... Ellerinde, dudaklarında, dişlerinde dimdik memelerin kavurucu azgın tadı hiç kaybolmamıştı sanki. Çürüyüp kokmuş et torbası gibi kesip atacaklar şimdi. Kanlı, irinli pamuklar, bezler arasında pis bir küvete atacaklar... öğürecek gibi oldu, tuttu kendini. Yaşam denen alçak, nasıl yerden yere çarpıyor bizi!.. Her günümüz ayrı sınav!.. Biz daha üç markın peşindeyiz!. Acımasız, güçlü doğa önünde ne çok işimiz var!.. Feriha’yı en son Taksim’de görmüştü. Geziye çıkmadan bir kaç gün önce. Yanında çocukları vardı. Birbirinden güzel iki minik kız çocuğu. Gündüz’ün çok yakınında arabadan inip Kültür Sarayı’na yürümüşlerdi koşturur gibi. Durup bir süre bakmıştı ardlanndan. Atıl’ın kapıda beklediğini sonradan gördü. Onlar onu görmeden çabucak içeri girdiler. Çocuklar için dinleti, oyun filân gibi bir etkinlik olmalıydı. Tanımı güç bir kıskançlığı bir kez daha yaşamıştı o gün! Hem de iliklerine kadar... Feriha’nın memesine yapışmış dudaklarım görmüştü minik kızların. Mi-ne’yi görmüştü parmakları annesinin memesinde!.. O mavi damar gölgeli fildişi göğüslerinde Feriha’nın... Bu kadın da ne anlatıp duruyor?.. Sendikadan yakımyordu Pervin gene. Anladık kızım, bilmediğimiz yanı mı kaldı? Türkiye’de, her yerde olan sizde de var işte... Biraz da sen konuş diyor Pervin. Anlatsana... Ne var anlatacak? Gezi bitti, artık her şey burda.. Avrupa sinemalarda gördüğün gibi!. Türkler de burda gördüklerin!.. Yarın savcılığa baş vuracağım. Cezaevi başlayacak...</span></p>
<p class="calibre2"><span class="font1">— Senin hüküm yemene nasıl üzüldü Seniye bilemezsin, dedi Pervin. Yargıtay onadı cezayı. Hırsından gözleri doluyordu. Sana da vurgun, biliyorsun!.. Yüz bulsaydı...</span></p>
<p class="calibre2"><span class="font1">Kızarararak gülüyordu. Kendinden güvenli takılıyordu Gündüz’e,</span></p>
<p class="calibre2"><span class="font1">— Ne olursun bağışla beni, dedi çekingenlikle. Kızacaksın biliyorum...</span></p>
<p class="calibre2"><span class="font1">Neyi bağışlayacağım? Söyle de kızayım nasıl kızacaksam!..</span></p>
<p class="calibre2"><span class="font1">— Ben Seniye’ye söyledim, dedi Pervin.</span></p>
<p class="calibre2"><span class="font1">Aym çocuksu çekingenlikle gülümsemeye çalışıyordu. Neyi söylemiş?</span></p>
<p class="calibre2"><span class="font1">— Çok kötüydüm bir gece. İlişkimizi anlattım Seniye’ye.. O kadar yalnızdım ki... Paris’ten kart gelmişti senden; bir tek sözcük vardı; «Selâm...» Ne olursun, kızma bana!.. Çok çok özlemiştim seni... Zavallı Seniye’ciğim: O da ağladı benimle!...</span></p>
<p class="calibre2"><span class="font1">Kımıldamadan kalmıştı Gündüz. Zavallı Seniye’cik de ağlamış!.. O bir şey demedi mi sana? Dememiş işte, belli... Yoksa bu kadın şeytanlıkla... Baksana gözlerine; ürkek, dupduru, apaçık... Abece sayfası kadar ilkel!.. Boşuna gizli satırlar arama altında!. Neresi dupduru? Alçağın biri bu!.. Nasıl güçlükle tutuyordu kendini. Kim alçak? Düşün biraz istersen!.. Nesini düşüneceğim? Yalnız ben mi düşüneceğim?., övünsene düşünebildiğin için!.. Pervin, güç sınavı başarıyla atlatmanın sevinciyle kalktı, buz dolabını açtı, mutlu bir yeğniklikle; soda şişesini çıkarırken aynı güvenle sürdürdü takılmasını,</span></p>
<p class="calibre2"><span class="font1">— İyi oldu, dedi gülerek. Senden umudunu kesmeseydi ev-lenemezdi belki de!.. Yazık değil mi?</span></p>
<p class="calibre2"><span class="font1">Kendini melodram kahramanı gibi gülünç buldu Gündüz. Hep acıklı rastlantılar gelip çatar adama!.. Yeşilçam’daki düzmece oyunlar senin başına geliyor işte!.. En küçük bir kötü olasılığı bile konduramaması şu kadının, hiç mi acı vermiyor sana? Vermez olur mu? Hem de güldürecek kadar!.. Gül öyleyse!.. Kalkıp tuvalete gitti... Yüzünü yıkadı, ensesini, saçlarını ıslattı. Tarandı. İçindeki karmaşa durulup oturmaya başlamıştı. Sağolsun bu kız; yarın cezaevine gidecek birine en doğra yolu çizdi! Bir doğru yol da sen çiz ona!... Masaya döndüğünde durgundu Pervin.</span></p>
<p class="calibre2"><span class="font1">— Biliyor musun? Dedi. Benim içimden hep ağlamak geliyor!..</span></p>
<p class="calibre2"><span class="font1">Daha söylerken gözleri dolmuştu. Başını çevirdi utanır gibi...</span></p>
<p class="calibre2"><span class="font1">— Ne çok düşündüm seni... Ya gelmezsen diye-.. Gelmeyebilirdin oysa... Bir sözün yoktu ki... Yann da cezaevine gidiyorsun. ..</span></p>
<p class="calibre2"><span class="font1">Duraladı. Söyleyecek bir şeyler aranır gibiydi. Bulamıyor bir türlü. Sen bulabiliyor musun? Söyleyecek her şeyi söyledi oysa. Aranıp durma Pervin’ciğim, sus artık!.</span></p>
<p class="calibre2"><span class="font1">— Onsekiz ay ne ki, dedi Pervin... Şu dört ayı beklemekten daha kolay.</span></p>
<p class="calibre2"><span class="font1">— Niye bekliyeceksin?...</span></p>
<p class="calibre2"><span class="font1">Soğuk iki sözcük havada sallanıp kalmıştı buz parçaları gibi.. Oralı olmadı Pervin, gülümseyerek baktı,</span></p>
<p class="calibre2"><span class="font1">— Bilmem, dedi... Bilsem...</span></p>
<p class="calibre2"><span class="font1">Suskun kaldılar bir süre. Çekingenlikle söylenir gibi sessizliği bozdu,</span></p>
<p class="calibre2"><span class="font1">— Görüşmecin olmamıza da izin yok, dedi Pervin. Ancak yasal yakınların...</span></p>
<p class="calibre2"><span class="font1">Duraladı. Anlıyorum Pervin’ciğim!. Yasal yakınlarım yok benim. Olmayacak da... Tek başına girip tek başına çıkacağım cezaevinden... Hiç bir gün tek başıma değilim çünkü!.. Ne güzel edebiyet,!.. Kapını bir açan olmasın da -- Kalktı. Yavaştan volta vurmağa başladı iki adımlık yerde. Anımsadı birden. Uzanıp yandaki sandalyada duran el çantasını aldı. Açtı, kâğıda sarılı küçük paketi çıkarıp uzattı,</span></p>
<p class="calibre2"><span class="font1">— Şöyle bir şey aldımdı sana, dedi. Budapeşte’den. Bağışla, param o kadar sayılıydı ki...</span></p>
<p class="calibre2"><span class="font1">Yüzündeki bulut dağılmıştı Pervin’in. Sevinerek alıp açtı paketi, blüzu görünce bir sevinç çığlığı attı, ölçtü üstüne, tamam görünüyordu.</span></p>
<p class="calibre2"><span class="font1">— Daha ne alacaktın, dedi. Düşünmen yeter!.. Giyeyim mi?...</span></p>
<p class="calibre2"><span class="font1">Yanıt beklemeden kalkıp üstündeki mavi gömleği çıkardı çabucak. Sütyen yoktu. Dolgun göğüslerinin üstüne çektiği kırmızılı yeşilli işlemeli blûz tastamam oturmuştu. Seniye’ye büyük gelecekti demek... Cıvıltılı renkler yanaklarına yansıyordu. .. Mutlu bir gülücükle gelip boynuna sarıldı Gündüz’ün, öptü, öptü. • • Sıcak çağrıya dönmüştü öpücükleri. Karşılık bekliyordu. Pek uzatmadı Gündüz de... Sedirde yanyana sırtüstü uzandıklarında kendini umarsız biçimde suçlu buldu. Ürperdi. Tavandaki tartımlı ayak sesleri gecenin sessizliğinde minicik delikler açıyordu. Belki de bu ayak seslerinden...</span></p>
<p class="calibre2"><span class="font1">— Zühtü Bey mi bu?..</span></p>
<p class="calibre2"><span class="font1">—■ Hımmm...</span></p>
<p class="calibre2"><span class="font1">Dalgındı, konuşmaktan çekiniyor gibiydi Pervin de. Duramadı gene, mırıldanır gibi ağırdan bir sesle,</span></p>
<p class="calibre2"><span class="font1">— Her gece, böyle dedi. Sabahlara kadar bazı... Acınası adam değildir ya, acıyor insan... Seniyeyle de kavgalı ayrıldılar... Kız biraz da bu adamdan kurtulmak için evlendi belki de...</span></p>
<p class="calibre2"><span class="font1">Doğruldu Gündüz. Pervin de kalkıp indi sedirden. Banyoya geçmek için toparlanıyordu ki, söylese mi gibisine du-raladı bir,</span></p>
<p class="calibre2"><span class="font1">— Biliyor musun, dedi, geçende geldi bana; oturdu şuraya. İkimiz de yalnızmışız. İstersem bir arada kalalımmış. Evlenmekten söz etmeğe başladı. Tersleyeceğim, utanıyorum... Hem de, çık derse evden yandım. Ev kiralan ateş... İstersen önce sen...</span></p>
<p class="calibre2"><span class="font1">İstemedi Gündüz. Pervin banyoya girince dalgın kaldı bir süre. Banyodan gelen su sesleri, tavandaki ayak tıpırtılanyla düşlere dönük bir anlatı gibiydi gecenin sessizliğinde. Fervin bornozuyla çıkıp yatak odasına geçince girdi banyoya; uzun uzun yıkandı. İçini dışını yıkar gibi..- Soğuk duşu akıttı bir süre. Çıktığında iyice arınmıştı... Giyindi. Üstünde pembe gecelik, yarı ıslak saçlarıyla karşıki koltuğa oturmuş Pervin’e baktı. Zühtü Bey’le evlense bu kadın... Acımasız yargıya ne gerek var şimdi?.. İçinde yeniden beliren kargaşayı bastırma çabasıyla kalktı iliştiği yerden,</span></p>
<p class="calibre2"><span class="font1">— Bana izin, dedi.</span></p>
<p class="calibre2"><span class="font1">Şaşırmıştı Pervin; inanmazlıkla baktı.</span></p>
<p class="calibre2"><span class="font1">— Bu saatte?...</span></p>
<p class="calibre2"><span class="font1">— Daha önce mi kalksaydım?</span></p>
<p class="calibre2"><span class="font1">Kalkıp yaklaştı Pervin, üzüntüyle dikildi karşısına.</span></p>
<p class="calibre2"><span class="font1">— Niye gideceksin? Dedi... Gidecek bir yerin...</span></p>
<p class="calibre2"><span class="font1">— Gitmem gerek, diye hemen kesti. Yann içeri gireceğiz, başka gün yok,... Bekleyecekti arkadaşlar... Bakalım...</span></p>
<p class="calibre2"><span class="font1">Yalanı bile öyle kesinlikle söylemişti ki kendi de inandı gitmesinin gerekliliğine. Söyleyecek şey kalmamıştı; tutamadı gene de,</span></p>
<p class="calibre2"><span class="font1">— Baksana, dedi, tepede dolanıp duruyor adam. İnerse...</span></p>
<p class="calibre2"><span class="font1">Sinirli gülümsedi Pervin! durmadı pek,</span></p>
<p class="calibre2"><span class="font1">— Bir dakika, dedi. Şeyini vereyim...</span></p>
<p class="calibre2"><span class="font1">Neyimi verecek? Içerki odaya girdi koşturur gibi, elinde kâğıt paralarla geldi. Anımsamıştı,</span></p>
<p class="calibre2"><span class="font1">— Ne bunlar? Dedi gene de...</span></p>
<p class="calibre2"><span class="font1">Ülkeden çıkacağı günler, çeviriler bitince aldığı iyice paradan tanıdıklara bir küçük şölen vermeğe kalkmıştı Gündüz, Kumkapı'da bir meyhanede. Pervin inatla diretip önlemiş, biraz parayı da almıştı elinden. Ona gerekliymiş!.. Saklayacağını biliyordu, unutmuştu gerçekten de...</span></p>
<p class="calibre2"><span class="font1">Belli etmedi, sevinmişti. Kanıtlamış olmanın onuruyla gülümsüyordu Pervin.</span></p>
<p class="calibre2"><span class="font1">— Al bakalım, dedi.</span></p>
<p class="calibre2"><span class="font1">— Şey mi bunlar?.. Sağol!..</span></p>
<p class="calibre2"><span class="font1">— Bu kadar zaman kullandım paranı!.. Çok işime yaradı!. Sen sağol!..</span></p>
<p class="calibre2"><span class="font1">Ne incelikler gösteriyor bu kız.. Gene de olmaz Pervin’ciğim!. Kızın senden bir şey mi beklediği var? Var, ol-m az olur mu? Doğal olması da... Sen beklediklerinin tümünü aldın ondan... Beklemediklerini de... Yetti artık. Uzattı elini. Şaşırır gibi oldu Pervin, sesi titrek çıktı,</span></p>
<p class="calibre2"><span class="font1">— Mektup yazacak mısın?</span></p>
<p class="calibre2"><span class="font1">— Sanmıyorum...</span></p>
<p class="calibre2"><span class="font1">Pervin daha da bozulmuştu sanki. Yavaşça kaldırıp uzattı elini, dudaklarının incecik kıvrımında beliren gülümseme yüzüne yayılınca acılaşıverdi,</span></p>
<p class="calibre2"><span class="font1">— Gidiyorsun, dedi mırıldanır gibi.</span></p>
<p class="calibre2"><span class="font1">Umarsızdı. Uzanıp boynuna doladı kollarını, başım yıkılır gibi Gündüz’ün göğsüne koydu, sessiz hıçkırıklarla ağlamaya başladı. Gündüz’ün şaşkınlığı büyük oldu; beklemiyordu. Nasıl bir tutum takınacağını da bilemedi. Tutamamış, içlenmişti kötüsü. Hadi sen de başla!.. Bir kaynama noktasında, derinlerde gömülü kalmış bütün sinsi duyarlıklar saldınrcasına yukarı fırlayıp kuşatıyordu Gündüz’ü. İçtenlikle sıktı kollarında,</span></p>
<p class="calibre2"><span class="font1">— Ne olursun yapma, dedi. Böyle ayrılıklara alışık değilim ben!. Hiç bir şey veremedim sana... O yetiyor.. Bağışla beni...</span></p>
<p class="calibre2"><span class="font1">Bir şeyler daha demek istiyordu; arayıp bulamadı bir türlü... Saçlarını öptü. Yavaşça bırakıp çıktı kapıdan... Pervin’in sessiz iç çekişlerini merdivenlerde de derinden duyar gibiydi. Yaşam böyle işte!.. Yeni dönem başlayacak şimdi... Sokağa çıkınca güçlü buldu kendini... Güvenli adımlarla yürümeğe çalıştı bir süre. Olmadı... Güçlü değildi. Güvenli nasıl olacaksın?. Kim güvenli ki bu nükleer çağda? Baksana şuraya, neredeyiz!... Üç markın sözü mü olur, hele bu ülkede?.... Unutacağız, başka yolu yok. Yokuşu ağır ağır çıkarken eczanenin sokağına saptı. Tahtalarla örtülü yıkılmış iş yerine yaklaşırken sokağın karaltısı içine çökmüş gibiydi. Kan içinde taşlara yıkılmış Fuat’ı gördü birden. Uzanıp kaldıramıyordu.. Gözlerinin içinde alaylı güneş parıltısıyla acılar içindeydi Fuat. Geri dönmek geldi içinden. Gözleri karanlık boşlukta gibi yürüyüp geçti sokağı. Yan kaldırımda bir kedi koşturup caddeye saptı. Tek tük insanlar vardı Tarlabaşı Caddesinde. Araçlar geçiyordu. Çarpık bir kocakarı yanında bir oğlan, iki genç kadınla bağıra çağıra konuşarak karakol sokağına indiler. Pe-zevenklerin, orospuların, eşcinsellerin saati.. Yıkıla sürüklene sarhoşlar çıkar bir yerlerden. Birileri vurulacak belki. Beni de vuracaklardı. Gene geldik işte; isterlerse cezaevinde de vururlar. Daha da kolay... Gidip yatacak bir yer bulmalı şimdi. Balıkpazarı’na sapan dar sokakta yürürken Pervin’in hıçkırıklarını duyar gibi oldu gene. Bodruma benzer bir yerden ut sesleriyle sarhoş şarkıları geliyordu. Meyhane burası... Ne çok girdi çıktılarla dolu şu Beyoğlu’nun arka sokakları... Zavallı Pervin’cik... Bu gece yarısı ben niye daldım buralara? Uykum var. Serseriliğin sırası mı? Şimdi bir de ekip çıksın karşına... Arayıp bırakırlar... Bırakmazlarsa?.. Ne olacak; nasıl olsa içeri tıkılmayacak mıyız? Dönüp Tarlabaşı yoluna indi gene. Bir taksiye atlayıp Sirkeci dedi. Yatışmış gibiydi. Arabanın, yığıldığı arka köşesinde, Sirkeci’de çıktığı, istasyona bakan yukarlardaki otel odasında daha düzenli düşünebiliyordu artık. Pervin’e davramşını alıp suçladı gene. Daha yakın olabilirdim. Evlenmeye mi kalkıştı kız? Korkuyor insan... Feriha da kanser, memesini alacaklar... Seniye’yle evlenmeyi kurmadın mı? Kurdum. Saçmaydı belki... Pervin’e borçlusun!. Seniye’nin ne üstünlüğü var? Niye açıkça söylemiyorsun? Erkeği ilk kez seninle tanıması mı? Söyle!., öyle belki... Belki mi?... Erkek bencilliği... Ne eşşoğlueşşeğiz biz!.. Değil misiniz? Söyledik ya... Karımın bir başka erkekle... Onu, Londra’da elin karısıyla yatarken niye düşünmedin?.. Düşünmez olur muyum? Asıl o zaman düşündüm!.. Yarın uğrayayım Pervin’e... Bir yarın olsun... Yarın biraz geç oldu!.. Tren sesleriyle karışık bir uykuya ortalık ışıdıktan sonra dalabildi. Koridordaki temizlikçi kadınların sesleriyle uyanıp güçlükle kalktığında onikiye geliyordu. Bir duş yapsam açılırım. Nerde yapacaksın? Tuvalet bile dışarda. Artık o lüksler bitti oğlum; cezaevi keneflerine alış!.. Çıkıp güzel bir kahvaltı etti sütçüde. Ankara caddesinden yukarı doğru ağır ağır çıkmaya başladı. Bu güler yüzlü Eylül güneşini bırak da gidip ayağınla cezaevine kapan!... Akıl mı bizimki? Gizli mi yaşayacaksın? Cezaevi avlusunda da güneş var!.. Önce yayınevine mi uğrasam? Bir telefon açayım sendikaya. Dönüp Büyük Postane sokağına saptı. Jeton alıp da numaralan çevirirken umutsuzdu. Gene o suratsız herif çıkacak... Bir kaç kez meşgul sesi verdi. Amma uzun konuşuyorlar... Sonunda, bir ince kadın sesi kimi aradığım sordu. Kim anyor? Umutsuzluğu artıran bir sessizlikten sonra Fahrettin’in tok sesini duyunca inanamayacaktı nerdeyse. Yeni gelmiş onlar da. Çocuklar da çok istiyorlarmış konuşmayı... Akşam Altı’da sizi alalım Ağbi, diyordu Valde Camii’ nin köşesinde tam Altı’da... Kapattı telefonu. Yaşam ne güzel... Postaneden çıkıp gene döndü yokuşu. Gazeteye gideyim bir.. Kapıda sıralanmış arabaların arasından geçip gazeteye girerken heyecan duydu nedense... Nevzat Bey toplantıdaydı. Yeni gelmiş sekreter kız, beklemesini söyledi, isterse... İstese mi, istemese mi, önce yayınevine uğrayıp da dönse derken, şaşkın kaldı; koridorun ucunda Nihat görünmüştü... Nasıl sevindi birden... Nihat da şaşırmıştı. Koşar gibi geldi, sanldı.. Geçen ay bırakmışlar. Tutuksuz sürüyormuş yargılama...</span></p>
</body>
</html>
