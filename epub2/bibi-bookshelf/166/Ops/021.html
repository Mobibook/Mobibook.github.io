<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2"></p>
<h2><a id="ncx402"></a><a id="a110"></a>YÎTÎK DÎLÎN ARDINDA</h2>
<p>Her öyküleme, &quot;tanımı gereği, gücül olarak birinci kişi ağzından yazılmış&rdquo; olduğuna göre<a id="a111"></a><a href="notes.html#a356"><span class="t10">{87}</span></a> önemli olan, elimizdeki öykülemenin <span class="t9">özöyküsel</span> mi, yoksa <span class="t9">elöyküsel</span> mi olduğunu, başka bir deyişle, öyküyü anlatan kişinin bu öyküde kendisinin de bir kahraman olarak yer alıp almadığını bilmektir. Bununla birlikte, öyle elöyküsel anlatılar vardır ki, anlatıcının varlığını çok güçlü bir biçimde sezdirir bize. Georges Hernanos&rsquo;un anlatıları da bu türdendir, örneğin <span class="t9">Nouvelle histoire</span> <span class="t9">de Mouchette</span>'te, &ldquo;her dakika bırakılmış çocuğun üzerine eğilen ve yüzde yüz Bernanos&rsquo;un papazlarının bakışlarına benzeyen, acıma dolu bir bakışın varlığını sezmemek elde değildir; bu bakış, olayda görünmez bir kişi alarak yer alan romancının bakışıdır&rdquo;.<a id="a112"></a><a href="notes.html#a358"><span class="t10">{88}</span></a> Romancının varlığının gözle görülür, elle tutulur bir duruma geldiği de olur zaman zaman. Örneğin ilk romanı <span class="t9">Sous le soleil de Satan</span>&rsquo;da böyledir: daha ilk satırlarda, öykü evreninden önce öyküleme evrenine, sözcelem ortamına göndermede bulunur yazar: T .J. Toulet&rsquo;nin sevdiği akşam saati&rdquo;, anlatıcının romana başlamak üzere kalemi eline aldığı saattir her şeyden önce; &ldquo;seller gibi akıp parıldayan bulvar&rdquo;, ilk adımı atmakta duraladığı dakikalarda gözlerini diktiği bulvardır; &ldquo;Artois&rsquo;da, Termnaqıes kasabasında, Germaine Malorthy&rsquo;nin öyküsünün başladığı saat&rdquo;se, söz konusu kahramanın serüveninin başladığı saat değil, romancının bu serüveni anlatmaya başladığı saattir. Birdenbire şimdiki zamandan geçmiş zamana geçilmesi de bunu gösterir.</p>
<p>Kısacası, ister <span class="t9">Nouvelle histoire de Mouchette, Journal d'un cure de campagne </span>ya da <span class="t9">Monsieur Ouine</span>&rsquo;de olduğu gibi kişilerin bakışları arasında dağılmış olsun, ister <span class="t9">L'Imposture</span>, <span class="t9">La Joie </span>ya da <span class="t9">Un Mauvais reve</span>'de olduğu gibi özellikle romancının uzatılarında, yorumlarında belirsin, Bernanos&rsquo;un romanlarında bir baştan bir başa gözlemlenebilir bu varlık. Ama denemelerinde, kavga yazılarında çok daha belirgin, çok daha sürekli bir biçimde çıkar ortaya. Bernanos yazma çabasının her evresinde içinde bulunduğu zamansal ve uzamsal bağlama öyle sık değinir ki, <span class="t9">Lettres aux anglais</span>'yi yazdığı &ldquo;iki kuruşluk defter&rdquo;den, <span class="t9">Les Grands cimetéres sous la lune</span>'ü yazmaya başladığı &ldquo;ılık Palma kışı&quot;ndan, Brezilya&rsquo;da, <span class="t9">Les Enfants humilies</span>'yı yazarken hep altında oturduğu &ldquo;kurumuş hint kirazı&rdquo;ndan öyle sık söz eder ki, sözlerinin &ldquo;mantıklı hiçbir yanı bulunmadığını'&rsquo;, düşüncelerinin hiç de &ldquo;yeni olmadıklarını&rdquo;, satırlarının &ldquo;göz kamaştırmak ya da inandırmak gibi bir kaygı gütmediğini&rdquo; öyle sık vurgular ki, her yapıtı bir çifte öykü biçiminde çıkar karşımıza. Birincisi yapıtın taşıdığı öyküdür bunların, İkincisiyse, yapıtın oluşum koşullarının, öyküleme ortamının öyküsü. Bu nedenle, Bernanos&rsquo;un yapıtları, &ldquo;tek ve gelişmesiz bir an&rdquo;a indirgenmek şöyle dursun,<a id="a113"></a><a href="notes.html#a360"><span class="t10">{89}</span></a> içinde geliştikleri zamanın ilerleyişini, içinde geliştikleri uzamın değişimlerini yakından izlememizi sağlarlar.</p>
<p>Bernanos&rsquo;un yaşamıyla yapıtı arasında kurduğu uyarlık, bütünleyicilik, hatta özdeşlik bağıntıları da doğrular bu gözlemi. Gerçekten, yazı nerdeyse somut bir uzamdır Bernanos için: bu uzama &ldquo;girilir&rdquo;, bu uzamda &ldquo;yaşanır&rdquo;, bu uzamda durmamacasına &ldquo;çabalanır&rdquo;:<a id="a114"></a><a href="notes.html#a362"><span class="t10">{90}</span></a> &ldquo;Yapıtım benliğimdir benim, yapıtım benim evimdir,&rdquo; diye kesinler. Bununla da kalmayarak ölümde bile onunla kaynaşmak, ölümde bile onunla özdeşleşmek ister: &ldquo;Biliyorum, kitaplarımın yaşayan, insansal gerçeği de benim gibi böceklere yem olacak. Birlikte çürüyelim isterim.&rdquo;<a id="a115"></a><a href="notes.html#a364"><span class="t10">{91}</span></a></p>
<p>Ama, hemen belirtmek gerekir ki, Bernanos'un yapıtla yaşam arasında kurduğu bu içten bağın herhangi bir benözekçilikle ilgisi yoktur. Aynı biçimde, yapıtla &lsquo;'birlikte çürüme&rdquo; dileği de güncelliği ölümsüzlüğe yeğ tutan bir yazarın alçakgönüllülük gösterisi değildir. Kendisini üretmiş olan kişi ve koşullardan bağımsız bir yazı olamaz Bernanos&rsquo;a göre, yazı kendi kendisiyle sınırlanamaz. Bu nedenle, adına yaraşır her yazı, yazarın kendi dışında kalanı &ldquo;betimlemek&quot;, &ldquo;tanımlamak&rdquo; ya da &quot;çözümlemek&quot; için değil, öteden beri kendi benliğinde bulunan, ama kendi istemi doğrultusunda kullanıp kullanmadığı bilinemeyen şeyleri &ldquo;dile getirmek&quot; için harcadığı çabaların sonucudur. &ldquo;Kişilerimi hiçbir yerden almadım ben, kişilerim beni aldı. Hiçbir düşünce bana gelmedi, ben hep onlarındım,&quot; demesi bundandır.<a id="a116"></a><a href="notes.html#a366"><span class="t10">{92}</span></a></p>
<p>Durum bu olunca, Bernanos&rsquo;un yalnızca Gide ya da Mauriac gibi yazarları değil, Proust gibi büyük romancıları bile küçümsemiş olmasını anlamak daha bir kolaylaşır. Ona göre, roman yazmak için gözlemin yeterli olduğunu sanmıştır Proust, oysa değildir: Paul Bourget yaşamı boyunca kibar çevre insanlarını inceleyip durmuş, ama bir zamanlar kendisi olan kişinin: İngiliz hayranı öğretmen yardımcısının benliğine yerleşmiş, değişmez imgeyi yinelemekten öteye geçememiştir. Hurnanos&rsquo;un yazar kahramanı Ganse&rsquo;m durumu da budur: her gün gözlerinin önünde devinen kişiyi aktarmak ister yazısına, ama karanlık, bulanık imgeler yaratır yalnızca. Başka türlü olması da beklenemez: tanımı gereği, öznenin nesnenin dışındalığını içerir gözlem, bunun için de önceden başarısızlığa udimmiş bir yöntemdir.</p>
<p>Bununla birlikte, Bernanos kendi içimizde bulunanı dile getirmemiz gerektiğini vurgularken, yazarın hep kendi üzerine eğilerek kendi kendini tek konu durumuna getirmesine karşı çıkmaktan da geri durmaz. Ona göre, bu tutum çıkmaza götürür yazarı, örneğin <span class="t9">Sous le soleil de Satan</span>'ın sonlarında karşılaştığımı ünlü yazar Antoine Saint-Marin nicedir böyle bir çıkmaza saplanıp kalmıştır: hep kendinden söz etmiştir yapıtları, ama, belki de hep kendinden söz ettiği için, kitaplarında bir &ldquo;sürgün&rdquo; den başka bir şey değildir. Bemanos&rsquo;sa tam tersine, her yapıtı kendisini çevreleyen dünyayla örtüşsün ister, örtüştükleri ölçüde de dost bir çevrede gezinir gibi devinir içlerinde. Bunun için, her kitabını &ldquo;özgür&quot; ya da &ldquo;Katolik&rdquo;, yani &ldquo;kendini yalnızca Katolikler karşısında değil, yapıtını okuyan herkes karşısında yazdığından sorumlu gören, içindeki gerçeği herkese söylemek zorunluluğunu duyan&rdquo; bir yazarın &ldquo;tanıklığı&rdquo; olarak niteler.<a id="a117"></a><a href="notes.html#a367"><span class="t10">{93}</span></a></p>
<p>Ama tanıklık oldukça değişik bir anlam taşır onun için: basımevine &ldquo;görülmüş şeyler&rdquo; verenlerden olmadığına göre, yapıttan yapıta, bıkıp usanmadan aradığı gerçek, yaşanmış ya da düşlenmiş olguların elden geldiğince eksiksiz bir biçimde yazıya aktarılması değil, kökleri varlığın derinliklerinde bulunan ve hem tanıklığa, hem yaşamın kendisine uygun düşmesi gereken, hem bireysel, hem ortak bir nitelik taşıyan bir başka gerçeğin bu olaylarla karşılaştırılmasıdır. <span class="t9">Les Grands cimétieres sous la lune</span>'ü hep kahvelerde yazmış olması bu karşılaştırma gereksiniminin sonucudur bir bakıma, bir zamanlar ilk yapıtını trenlerde yazmış olmasının nedeni de aynı gereksinimdir gene: düşsel yaratıkların çekimine kapılarak yanılgıya düşmek istemem iş, arada bir gözlerini gelip geçen yabancılara dikerek &ldquo;sevincin ve acının tam ölçüsünü&rdquo; almaya çabalamıştır.</p>
<p>Ama Bernanos&rsquo;un bakışı herhangi bir gözlemcinin, herhangi bir tanığın değil, her türlü uzaklığa meydan okuyarak bakılan nesneyle kaynaşan, onu kendi içinde, kendi benliğinde görmedikçe sözünü etmeye yeltenmeyen, sorumlu bir yazarın bakışıdır: kendinde Fransızları yargılama yetkisini görüyorsa, &ldquo;yazgısı her zaman için onlarınkine bağlı&rdquo; olduğu içindir; kendi kendinden de ancak nesnesiyle özdeşleştiği ölçüde söz eder.</p>
<p>Böylece, Bernanos&rsquo;ta yazının sürekli olarak bir tür &ldquo;kaynaşma&rdquo; olmaya yöneldiğini, bunun için de sürekli bir &ldquo;anlama&rdquo; çabası olarak tanımlandığını söyleyebiliriz: &ldquo;Anlamak, anlamak, yalnızca anlamak, ne pahasına olursa olsun ve elden geldiğince çabuk anlamak; gerisi kendiliğinden gelir,&rdquo;<a id="a118"></a><a href="notes.html#a369"><span class="t10">{94}</span></a> diye yazar. Yazar için, kötülük karşısında direnmenin, sözünü ettiği şeye ve kendilerine seslendiği kişilere yardımcı olmanın tek yoludur anlamak. Bernanos &ldquo;sanki el yordamıyla&rdquo; konuştuğunu, yapıtlarının her birinin, en iyi durumlarda bile, &ldquo;aşılmış bir umutsuzluk&rdquo; olduğunu, her bir sayfasının &ldquo;dünyanın çabasını&rdquo; gerektirdiğini söylüyorsa, oluşturduğu yazı bilinenin kâğıda dökülmesi değil, zorlu bir &ldquo;anlama&rdquo; öylemi, dünyanın, insanların ve kendi benliğimizin karanlıkları içinden olguların derin anlamına ulaşmak için onları kendi iç gerçeğimizle karşılaştırma çabası olarak tanımlandığı içindir.</p>
<p>Jean Rousset&rsquo;nin çok güzel bir sözü vardır: &ldquo;Her şey önceden, yapıttan önce var olan düşünde bulunsaydı, sanatçının daha fazlasını bilmek için yapıta ne gereksinimi olacaktı? Ama gizine anlam ve biçim vermeden nasıl bilebilirdi bunu?&rdquo; der.<a id="a119"></a><a href="notes.html#a372"><span class="t10">{95}</span></a> Bu söz sanki Bernanos&rsquo;un yapıtları karşısındaki durumunu açıklamak için söylenmiştir, öyle ya, Bernanos &ldquo;aydınlık bilincin içeriklerini fazlasıyla aşan bir-gerçeğe&rdquo;<a id="a120"></a><a href="notes.html#a374"><span class="t10">{96}</span></a> yöneldiğini sezinler çoğu kez, romanlarına nereye varacağını hiç mi hiç bilmeden başladığını söyler, varlığından kuşku duymadığı gerçeği her zaman aydınlığa çıkaramadığını da bilir: kendi içimizde bulunmakla birlikte, &ldquo;fethedilen&rdquo; bir Köçektir bu. Doğrudur, yapıtıyla yaşamı sımsıkı bağlıdır birbirine, kitaplarına tıpkı &ldquo;doğduğu eve girer gibi&rdquo; girer, uma, eşik bir kez açıldıktan sonra, burada bir sürgün durumunu düşmek olasılığı da vardır. Evin hep aynı yerde olduğu bilinir, ama &ldquo;bir zamanlar ona götüren yollan&rdquo; yeniden bulabilmek için sonsuz çabalar harcamak gerekebilir. Gerçek sanatı &ldquo;sürekli bir arayış&rdquo; durumuna getiren de budur.</p>
<p>Hernanos&rsquo;a bakılırsa, bizi dört bir yandan çevreleyen karanlıklar içinde, hem kendi öz benliğimize, hem de dünyaya ve insanlara ulaşabilmek için, ne pahasına olursa olsun, arayıp bulmak ve ışığından yararlanmak zorunda olduğumuz gerçek, yaşamın devinen ve kaynayan ilk öğesini oluşturan ve mümkün kımıltısızlığına en son dönecek olan&quot; şeyin, aşk, onur, alçakgönüllülük ve yoksullukla özdeşleşen çocukluğun gerçeğidir.<a id="a121"></a><a href="notes.html#a376"><span class="t10">{97}</span></a> Bu nedenle, yapıtının başlıca ereğinin bir zamanlar kendisi olan çocuğa karşılık vermek, kendini onun gözünde aklamak olduğunu yineler durur Bernanos. Kitaptan kitaba arayıp durduğu şeyin de çocukluğun &ldquo;unutulmuş dili&rdquo; olduğunu söyler: &ldquo;Elime kalemi almayagöreyim, hemen çocukluğum doğrulur içimde, bütün çocukluklara benzeyen, gene de bütün yazılarımı tükenmez bir düş kaynağı gibi besleyen çocukluğum.&rdquo;<a id="a122"></a><a href="notes.html#a378"><span class="t10">{98}</span></a></p>
<p>Bernanos için &ldquo;hiçbir şey düşten daha gerçek, daha nesnel olmadığına&rdquo;<a id="a123"></a><a href="notes.html#a380"><span class="t10">{99}</span></a> göre , çabalarını unutulmuş, yitirilmiş, dolayısıyla bir ölçüde düşsel bir dil üzerinde yoğunlaştırmasına şaşmamak gerekir. Üstelik onun evreninde dilin çoğu kez benzersiz bir güçle parıldadığı da bilinir: çoğu kez insan tininin bir tür uzantısıdır onda sözcükler, onun sıcaklığıyla doludurlar, her engeli aşan bir ışık olarak belirir, kendisine seslenilen kişinin yüzüne düşer, benliğinin derinliklerine iner, &ldquo;korkunç bir şaşmazlıkla, birbiri ardından bilincin hep aynı noktasını döver dururlar&rdquo;,<a id="a124"></a><a href="notes.html#a382"><span class="t10">{100}</span></a> Böylece gerçeği duyurup gerçeği gösterir, insanlar arasında bildirişimin en ayrıcalıklı, en etkin biçimi olarak tanımlanırlar, a Ne var ki, böyle bir etkinlik durup dururken kazanılmaz: bir yandan konuşanla dinleyenin bildirişime açık olmaları, bir yandan da sözcükle belirttiği somut gerçek arasında kusursuz bir uyarlık bulunması gerekir. Sözcüğü dilbilimsel anlamda bir söz, yani bireysel, tek ve yeri doldurulmaz bir istem edimi yapan şey de budur. Bu nedenle, &ldquo;önemli olan sözcük değildin&rdquo;<a id="a125"></a><a href="notes.html#a384"><span class="t10">{101}</span></a> Bernanos için, onu söz yapan, yani belli bir zamana, belli bir uzama, belli bir duruma bağlayan şeydir. Ama insanlar &ldquo;öyle çok konuşurlar&rdquo; ki, söylediklerinin gerçekle bağıntısını öylesine gevşetirler ki, sözcükler &ldquo;özlerinden boşalmaya&rdquo; başlar yavaş yavaş, &ldquo;tehlikeli kertede soyut, yorumlanması alabildiğine zor, üstelik rakamlardan da hain birer gösterge&rdquo;<a id="a126"></a><a href="notes.html#a386"><span class="t10">{102}</span></a> olup çıkar, etkinliklerini, derin anlamlarını yitirerek boşa dönen tekerleklere benzerler: her şeyi doğrulayabilir, her şeyi yadsıyabilirler artık, insanlar arasında gerçek bir bildirişim olanağı sağlamak söyle dursun, yalanın egemenliğini kurarlar.</p>
<p>Bernanos'un kimi zaman &quot;kenter dili&rdquo;, kimi zaman &ldquo;gerçekçi dil&rdquo; diye adlandırdığı bu çok yaygın dili konuşan kişiler, gerçek anlamlarına aldırmadan, daha doğrusu bunları birer tuzak gibi kullanarak, hep önceden belirlenmiş bir amaca göre düzenlerler sözcükleri. Böylece, &ldquo;işten&rdquo; başka bir şey söz konusu değilken &ldquo;görev&rdquo;den söz eder, &ldquo;adından başka hiçbir şeyi ulusal olmayan&rdquo; bir savaşı &ldquo;ulusal&rdquo; diye niteler, söylenmeleri doğru olmaz düşüncesiyle gerçekleri &ldquo;ılıştırır&rdquo;, &ldquo;zayıflatır&rdquo;, &ldquo;eritirler&rdquo;. Propagandanın herkesi aynı düzeye indirip birer budalaya dönüştüren savsözleri bu tutumun belirgin örneklerindendir. Adına &ldquo;sanatsal&rdquo; denilen, hoş kokulu, süslü püslü dili kullananların yaptığı da aynı şeydir: hem gerçekten koparlar, hem kitleden: Claudel, sanat ve bilim zoruyla, Kutsal Kitap&rsquo;ı basit insanlarca anlaşılmaz, erişilmez bir duruma sokmuştur.</p>
<p>Hepsi de eşdeğerdedir bu tutumların: ister abartma yoluyla, isterse atlama yoluyla olsun, hepsi de yansıtması gereken gerçekten koparır söylemi, hepsi de gerçeğin içine yalanın sızmasını sağlar. Çünkü, Bernanos&rsquo;a göre, &ldquo;bütün Kerçeği söylemekten geri durmak, utanmadan yalan söylemekten daha az saptırıcı değildir&rdquo;: her yalan bir gerçek payı, her gerçek bir yalan payı saklar bu yüzden, en açık, en tartışılmaz gerçekler bile &ldquo;yalana göre&rdquo; düzenlenir, en güvenilir sözcükler bile hileli bir duruma gelir.<a id="a127"></a><a href="notes.html#a388"><span class="t10">{103}</span></a></p>
<p>Bernanos&rsquo;un ikide bir dilin yozlaşması konusuna dönmesi, bu yozlaşmanın ister istemez insanı da yozlaştıracağını mı düşündüğü içindir.<a id="a128"></a><a href="notes.html#a390"><span class="t10">{104}</span></a> Yazıyı seçmesinin temel nedenlerinin başında da yalınlığa yeni baştan ulaşmak ve insanlar arasında gerçek bir bildirişimin koşullarını yeni baştan oluşturmak amacıyla &ldquo;kendi dilini yeniden fethetinek&rdquo; gelir. Çünkü, ona göre, yalanın çoğu kez &ldquo;çiftil&rdquo;, karmaşık&rdquo;, &ldquo;karanlık&rdquo; bir dilde üremesine karşılık, gerçek bildirişim ancak yalın bir dil aracılığıyla gerçekleşir. &ldquo;Gerçek okumak kalmadığı gibi yalın sözcükler de kalmamıştır belki. Ne yapalım! En iyiler gereğinden fazla aşındıysa, biz de yenilerini yaparız, özgür insanlar için özgür sözcükler yaparız,&rdquo;<a id="a129"></a><a href="notes.html#a392"><span class="t10">{105}</span></a> der Bernanos.</p>
<p>Bununla birlikte, hep &ldquo;denenmiş sözcüklerle, el araçlarımıza güvenir gibi güvendiğimiz sözcüklerle&quot; konuşmayı düşlemesine bakılırsa, yeni sözcükler bulmaktan çok, eski sözcükleri &ldquo;yeniden bulmak&rdquo; söz konusudur onun için. Doğaüstünün bile ancak &ldquo;basit, hatta bayağı bir dille, her gün kullandığımız sözcüklerle&rdquo; dile getirilmesi gerektiğini düşündüğü göz önüne alınınca da onun için önemli olanın sözcüklerin kendilerini yeniden bulmak değil, onları şu olağanüstü, şu nerdeyse erişilmez olan dille: çocukluğun diliyle bağıntıları içinde yeniden bulmak olduğu kolaylıkla anlaşılır. Böyle olması da doğaldır: Bernanos&rsquo;a göre, ancak çocukluğun dili sözcükleri ilk ve gerçek anlamlarıyla yeniden canlandırabilir; ancak çocukluğun dili, kendine özgü sesleri ve sayısız incelikleriyle, onları göndergeleriyle kaynaştırarak &ldquo;gösteren ve duyuran&rdquo; sözcüklere dönüştürebilir. Hem dinleyen, hem de konuşan için, hem okuyan, hem de yazan için, örneğin Monsieur Ouine&rsquo;in genç papazı, birdenbire &ldquo;varlığının en gizli yerinden&rdquo; fışkıran &ldquo;becerisiz, sanatsız&rdquo;, ama şavkıyan tümcelerin etkisini tıpkı kendisini dinleyenler gibi, kendisini dinleyenlerle birlikte duyar. Bernanos da kendi yapıtının karşısında aynı durumdadır: &ldquo;Ne yapayım? Bir an geliyor, uydurmuyorum artık, gördüğümü yazıyorum. Sevdiğim varlıklar geçiyor perdenin üzerinden, ama ben onları çok sonra, devinip konuşmaları bittiği zaman tanıyabiliyorum ancak.&rdquo;<a id="a130"></a><a href="notes.html#a394"><span class="t10">{106}</span></a></p>
<p>Buna şaşmamak gerekir: şimdi kendisi olan yazarın beylik diliyle bir zamanlar kendisi olmuş çocuğun tek ve yeri doldurulmaz dili arasındaki uzaklık silindikten sonra, Bakhtine'in &ldquo;dolaysız söz&rdquo; dediği şeyle özdeşleşir Bernanos&rsquo;un yazısı: bir bakıma uyarlık düzeyini de aşarak kendi göndergesiyle kaynaşır, içgüdü üstüne söylem değil, içgüdünün söylemi, çocukluk üstüne ya da çocukluk adına söylem değil, çocukluğun söylemi olur. Çocukluğun en sonunda yeniden bulunmuş dilidir artık, taşıdığı gerçek gibi yalın, somut, kişisel, yeri doldurulmaz bir nitelik kazanmıştır. Ama, şaşırtıcı bir biçimde, yalınlığı, somutluğu, kişiselliği ve yeri doldurulmazlığı nedeniyle, evrenselliğe ulaşır: &quot;Üç aşağı, beş yukarı sizin öykünüzü&rdquo; anlatır.<a id="a131"></a><a href="notes.html#a396"><span class="t10">{107}</span></a></p>
<p>Böylece hem &quot;bilgi&quot;, hem de &quot;birlik&quot; olarak tanımlanır.</p>
<p class="p4">(<span class="t9">Etudes bemanosiennes</span>-17 Paris 1982)<a id="a132"></a><a href="notes.html#a398"><span class="t10">{108}</span></a></p>
</body>
</html>