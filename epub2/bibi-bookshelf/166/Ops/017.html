<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2"></p>
<h2><a id="ncx316"></a><a id="a83"></a>DÜŞ VE GERÇEK</h2>
<p>&ldquo;Neyi yazıyorsunuz? Neyi anlatmak istiyorsunuz?&quot; türünden sorular karşısında, yazarlar da, ozanlar da bocalarlar genellikle, kesin bir yanıt vermektense, bin bir dereden su getirmeyi yeğ tutarlar. Aykırı örnekler de yok değil kuşkusuz, örneğin Robert Desnos&rsquo;un yanıtı her zaman kesin ve yalın olmuştur: &ldquo;Düşlerimi,&quot; demiştir hep. Üstelik, bu kısacık yanıtla yapıtının temel gerçeğini dile getirdiği söylenebilir, öyle ya, nereden bakılırsa bakılsın, düş Robert Desnos'un yapıtının temel izleği ve temel kaynağı olarak belirir. Ne var ki, bütün gerçeküstücüler gibi, Desnos için de, düşleri yazmak gerçeklerden kaçmak demek değildir. Tam tersine, gerçeği aydınlatan ışıktır düş, gerçek yaşamın eksiksiz ve vazgeçilmez bir görüntüsüdür. Örneğin Andre Breton, &ldquo;düş ile gerçeğin, görünüşte uzlaşmaz olan bu iki durumun, günün birinde bir tür salt gerçeğe bir üst gerçeğe&quot; dönüşeceğine inanır; eksiksiz ve derin gerçeğe, dünyanın kusursuz birliğine bu iki durumun kaynaşmasıyla erişilebilir ona göre. Bu bakımdan, düşlerini yazdığını söylerken, Desnos yalnızca bir yeğlemeyi değil, bir yaklaşım biçimini de dile getirir. Düş ile gerçek birbirinden ayrılmaz onun için, ölümünden sonra yayımlanan <span class="t9">Journal d'une apparition</span> adlı yapıtında, her gece odasına gelen bir kadından söz ederken, &ldquo;Onu gördüm, sesini işittim, kokusunu duydum, bazı bazı hana dokundu bile,&rdquo; der. &ldquo;Görme, işitme, koklama ve dokunma duyuları onun varlığını kesinlemekte birleştiklerine göre, gerçekliği konusunda kuşkuya düşersem, aynı duyuların denetlediği öteki gerçeklerden de kuşku duymam gerekmez mi? Aynı duyuların kimi durumlarda beni aydınlattığını, kimi durumlarda ise aldattığını nasıl benimseyebilirim?&rdquo;</p>
<p>Bu sözlerden de anlaşıldığı gibi, Robert Desnos gerçeğe karşı çıkmaz hiçbir zaman. Onun karşı çıktığı, gerçeğin koca bir boyutunun, yani düş evreninin, bir yana atılması, böylece olguların sınırlandırılıp yüzeyselleştirilmesi, yarımın bütün, sınırlının sonsuz diye sunulmasıdır. Bu durumda, bizim gerçeküstücü yapıtları yadırgamamız, kalıplaşmış bir gerçekçilik anlayışıyla koşullanmış olmamızla açıklanır. Ne olursa olsun, Desnos'un çoğu şiirlerinde, alıştığımıza pek benzemeyen, çoğu kez de onun karşıtı olarak belirlenen, tersine çevrilmiş bir dünya açılır önümüzde: kişi &ldquo;ırmağın dibine doğru havalanır&rdquo;, pergel &ldquo;kareler ve beş köşeli üçgenler&rdquo; çizer, &ldquo;öğle yıldızları&rdquo; ışır, yağmur &ldquo;kurutur&rdquo;. Bu tersine dünyanın başlıca niteliklerinden biri de ölçüsüzlüktür: burada, çok küçük diye bildiğimiz nesneler sonsuzluğun boyutlarına erişirken, çok büyük bildiklerimiz alabildiğine küçülebilir. Böylece, pencereden atılan izmarit bir yıldız oluverir, gökkuşağı bir aynaya çerçevelik eder, on sekiz metre boyunda bir karınca, başında şapkası, ördek ve penguen dolu bir arabayı çekip götürür.</p>
<p>Söylemek bile fazla: bu durumda, hiçbir şey değişmez biçimlerle, kesin boyutlarla belirlenemez, her şey her şeye dönüşebilir, hiçbir şey sürekli bir kimlik kazanamaz: kaşla göz arasında, kuğu kibrit kutusu, deniz giysi oluverir, &ldquo;eğreltiotları, usturalar, yitik öpüşler, her şey, her şey bozulup yeniden doğar&rdquo;, dünya oluşur, oluşur, bozulur, zaman bile yakasını kurtaramaz bu dönüşümlerden, geçmiş, gelecek ve bugün arasındaki ilişkiler tersine çevrilebilir:</p>
<p class="p6"><span class="t9">Telgraf çekersin dünkü postayla</span></p>
<p><span class="t9">Bildirirsin k</span><span class="t9">ı</span><span class="t9">rlang</span><span class="t9">ı</span><span class="t9">çlarla öldü</span><span class="t9">ğ</span><span class="t9">ümüzü.</span></p>
<p>Ama bütün bu dönüşümler, bütün bu yeniden düzenlemeler evrenin birliğinin, tümlüğünün göstergeleri midir? Sezinlenen birliğe ve tümlüğe bunlardan mı varılır? Bu sorulara olumlu yanıtlar vermek zor. Desnos&rsquo;un kendisi de, şiirin olağanüstü dünyayı tümüyle canlandırmaya, tümüyle yansıtmaya yetmeyeceğini, ancak &ldquo;saymaca parçalarını&rdquo; verebileceğini düşünür. Üstelik, bu parçalar örnekçelerini oldukları gibi yansıtmaktan da uzaktır: öncelikle dildir, sözdür, yazıdır bu parçalar, yani örneklerinden başka şeydir, öte yandan, Robert Desnos, gene bütün gerçeküstücüler gibi, yalnızca toplumun kurulu düzenine, gerçekçi olduklarını söyleyenlerin daraltılmış evrenine karşı çıkmakla kalmaz, dilin kurulu düzenine de başkaldırır: alışılmış biçimleri, alışılmış kuralları altüst eder, bunun sonucu olan, alabildiğine özgür kullanımlara bakınca, Desnos&rsquo;un dizelerine yalnızca sözcüklerin yön verdiğini söylemek bile zor olur, çünkü onlar da bölünmüş, parçalanmış olarak belirir bu dizelerde:</p>
<p class="p6"> <span class="t9">&mdash;</span><span class="t9">&nbsp; Soeur Anne, ma soeur Anne, que vois-tu uenir vers Sainte -Anne?</span></p>
<p class="p6"><span class="t9"> &mdash;</span><span class="t9"> Je vois les Pan C</span></p>
<p class="p10"><span class="t9">&mdash;</span><span class="t9"> Je vois les crânes KC</span></p>
<p class="p11"><span class="t9">&mdash;</span><span class="t9"> Je vois les mains DCD</span></p>
<p class="p6"><span class="t9"> &mdash;</span><span class="t9"> Je les M</span></p>
<p class="p6"><span class="t9"> &mdash;</span><span class="t9"> Je vois les pensées BC et les femmes ME</span></p>
<p class="p6"> et les poumons qui en ont AC de I&rsquo;RLO</p>
<p class="p10">poumons noytés des ponts NMI.</p>
<p> Mais la minute précédente est deja trop AG.</p>
<p>Nerdeyse şiirin yazıldığı dilden başka bir dile çevrilmesinin olanaksızlığını kanıtlamak için yazılmış diyebileceğimiz bu dizeler, nesne ile sözcük, belirten ile belirtilen arasındaki bağıntıları da çoğaltıp karmaşıklaştırıyor. Örneğin &ldquo;les mains DCD&rdquo; parçası, bir düzlemde, açık bir anlamını bulunmayan &ldquo;DCD elleri&rdquo;nin, başka bir düzlemde &ldquo;ölmüş ellerdin karşılığı (DCD: décédé: ölmüş) olabiliyor, aynı biçimde, &ldquo;les ponts NMI&rdquo; parçasında, bir düzlemde &ldquo;NMI köprüleri&rdquo;, başka bir düzlemde &ldquo;düşman köprüler&rdquo; ya da &ldquo;düşman köprüleri&rdquo; (NMI: ennemi: düşman) anlamına gelebiliyor, böylece, hele kurgu ve imge özellikleri de işin içine girince, çok bilinen bir masal tümcesinden kalkıp şaşırtıcı bir &ldquo;son gün&rdquo; görüntüsüne varan, biçimsel bir söyleşim görüntüsü altında&nbsp; dağınık çağrışımlardan oluşan, umutsuz bir söyleniyi vurgulayan bu şiir, belirten ile belirtilen arasındaki bağıntıların çoğaldıkları ölçüde saymacalaştıklarına tanıklık ediyor.</p>
<p>Roland Barthes, <span class="t9">Le Degré zéro de I'écriture </span>adlı yapıtında, günümüz şiirinde sözcüğün, &ldquo;sonsuz bir özgürlükle parıldadığını&rdquo; ve &ldquo;belirsiz ama olası binlerce bağıntıya doğru ışıldamaya hazırlandığını&rdquo; söyledikten sonra şunları ekler: &ldquo;Değişmez bağıntılar yok olduktan sonra, sözcük yalnızca dikey bir tasarıya bağlanır artık, kendi başına bir kitle, bir anlamlar, içgüdüler, uzantılar tümlüğüne dalan bir direk gibidir: ayakta bir göstergedir. Şiirsel sözcük, dolaysız bir geçmişi de, bir çevresi de bulunmayan bir edimdir, kendisine bağlanan türlü kaynaklardan gelme içgüdülerin koyu gölgesini sunar yalnızca.&rdquo; Bu sözlerin genel olarak çağdaş şiiri tanımlayıp tanımlamadığı tartışılabilir, ama Desnos&rsquo;un şiirine tıpatıp uydukları kesin. Bununla birlikte, bu şiiri örten &ldquo;koyu gölge&rdquo; aşılması olanaksız bir karanlık değildir: sık sık yinelenen birtakım imgeler, izlekler, yönelimler, Desnos&rsquo;un şiir evreninin hiç değilse ana çizgilerini belli ederler bize.</p>
<p>Geniş açıdan bakıldığı zaman, bütün gerçeküstücüler gibi Robert Desnos da &ldquo;düzenden, ustan, gelenekten yana olduğunu söyleyen, ama ulaşa ulaşa savaşın yıkımına ulaşmış olan&rdquo; bir toplum karşısında, uzlaşmasız bir başkaldırının ozanıdır. Ne var ki, kurulu düzene başkaldırarak, hiç değilse boş vererek düşün, olağanüstünün, sevinin türküsünü söylemesi, bu toplumun bir öğesi olmasını önlemez; tam tersine, kendisi ile çevresi arasındaki çelişkiyi daha keskin, daha sızılı bir biçimde duymasına yol açar: bu toplumun bir öğesidir, ama onun yabancısıdır da; uzlaşmaz bir biçimde başkaldırır, ama başkaldırı benliğinin ve yapıtının sınırlarını aşmaz; dünyayı değiştirmeye, bütün zenginliği içinde göstermeye çalışır, ama bunu yapıtında, imgelerinde başarır ancak. Ne yana yönelirse yönelsin, her köşede aşkınlıktan yoksun kenter yaşamı çıkar karşısına, bu yaşamın getirdiği yozlaşma çıkar.</p>
<p>Bu yüzden olacak, yakından bakıldığı zaman, çoğunlukla kuru, karanlık, ağır ve katı bir evren olarak belirir Desnos&rsquo;un evreni, yapıtlarını dolduran en güleç, en canlı, en devingen varlıklar ve nesneler bile bir kuruluk, bir paslılık, bir taşlaşmışlık içinde çıkarlar karşımıza: orman &ldquo;çelik&rdquo;ten, kuş &ldquo;tahta&rdquo;dan, gül ise sırasıyla &ldquo;mermer&rdquo;den, &ldquo;cam&rdquo;dan, &ldquo;kömür&rdquo;den, &ldquo;demir&rdquo;den, &ldquo;kurutma kağıdı&rdquo;ndan ve &ldquo;bulut&rdquo;tandır. Sık sık insan nitelikleri, insan görünüşleriyle karşımıza çıkarılan bitkiler ve hayvanlar dünyanın insandışılığını somutlaştırır gibidir, dört bir yanı çevreleyen karanlıklar, başkaldırmış kişinin yalnızlığını, kopmuşluğunu keskinleştirir: &ldquo;Şato kapanır, tutukevi olur&rdquo;. Bazı bazı bir karşılaşma, bir kaynaşma umudu doğar gibi olsa bile, hemen siliniverir: genellikle, karşılaşmanın, bildirişimin, kaynaşmanın ya özlemi, ya &ldquo;karikatür&rdquo;ü vardır Desnos&rsquo;un evreninde. Bütün Avrupa yazınlarının en büyük baştan çıkarıcısı Don Juan bile, bu evrende söyleninden sıyrılmış, edilgenliğe adanmış bir kişi olarak belirir: Desnos&rsquo;un uzun ve unutulmaz şiiri &ldquo;La Ville de Don Juan&rdquo;da umutsuzluğun simgesidir Don Juan, durmadan yinelenen düş kırıklıklarının kavşağıdır. Her şeyin kişiyi sarhoş olmaya çağırdığı bir saatte, nesnelerin kişiliklerinden ve işlevlerinden kopmuş olarak, garip bir biçimde bir araya geldikleri, hem gerçek, hem düşsel, hem belirgin, hem belirsiz bir yerde durur, seviden seviye koşan bir kişi olduğunu unutmuşçasına, gece yarısına değin, yapayalnız, sıkılmadan bekler burada. Gece yarısı, &ldquo;yas kılığında, ama şapkasının uçsuz bucaksız peçesi altında çırılçıplak&rdquo; bir kadın çıkıp gelir bir yan sokaktan, bir bardak, bir şişe kırmızı şarap, bir de ölü kuş vardır ellerinde, Don Juan'a bir bardak şarap verir, ölü kuşu da verir. Kendisi nasıl çıplaklığıyla seviye çağırıyor, ama yaşlılığıyla acıyı ölümü belirliyorsa, Don Juan&rsquo;a sundukları da aynı kapıya çıkar böylece: coşkuya ve bütün coşkuların sonuna .Birdenbire bir kapıda beliriveren &quot;güzel bacaklı, küçük kız&rdquo; da, aynı biçimde özlenen şeylerin simgelerini, yani yokluklarını getirir ancak: bir gerdanlıkla bebeğini verir ona: kendisi, güzel bacaklarıyla çok uzak bir sevi umudu olarak belirirken, verdikleri de sevinin berisinde ve ötesinde kalır. Aydınlık bir pencerede, bir kadın soyunmaktadır. Ama onun edimleri de ancak düş kırıklığı getirir dünyanın en büyük çapkınına: giysisinin değişik parçalarını atar ona yukardan. &ldquo;Çok güzel ve çok itici&quot; bir kadın ona saatini gösterir ve artık işlemediğini söyler. Sonra bir satıcı kadın çıkagelir, önlüğünü açar, eşi görülmedik bir balık vardır içinde, balığı ırmağa atar, balık ölümün pençesine düşünceye değin çırpınır, yani canlanabileceği tek bağlamda can verir. Don Juan ilgisiz ve kımıltısızdır bütün bunlar karşısında: daha kötüsü, bir de bakarsınız ki, &ldquo;kabuğu zırhlardan da sağlam&quot; bir ağaç olmuştur. En sonunda, kesildiği zaman, geride kalan tek şey, bomboş bir çukurdur.</p>
<p>Böylece, bir kez daha, en taşkın sevi söyleni kısırlığın, bildirişim ve kaynaşma çabaları yalnızlığın ve kopmuşluğun, bölünmüşlüğün göstergeleri olarak çıkar karşımıza, umutların boşluğunu kesinler, ister istemez &quot;karanlıkta ve çamurdadır kişi, ya da çakmaktaşlarının kuru ve katı çıplaklığında&quot;. Işığa ve arılığa, duru suya ulaşmak ister, ulaşacağına inanır: &ldquo;Duru su, sende yunacak, sende varlığımın yansımasını bırakacağım!&rdquo; diye haykırır Robert Desnos. Ne var ki, suda biçimlerin sürekliliğine inanmak, bir kez daha, üstelik daha da köklü bir biçimde, düşün egemenliğini kesinlemektir. Gerçekten de, gerçeküstücülüğün tümlük ve iki dünya arasındaki süreklilik savı ne olursa olsun, Robert Desnos&rsquo;un evreninde her şey ancak düş içinde, düşlere elverişli bir ortamda, yani kişinin yalnızlığında ve gerçek yaşamın durmuşluğunda gerçekleşir: &ldquo;Bir arada olduğumuz sürece yabancıyız birbirimize,&quot; der Desnos, &ldquo;ayrılır ayrılmaz bir düşünce kaynaşmasına doğuyoruz. Ve anının hiçbir etkisi yok bunda.&quot;</p>
<p>Öyle ya, anı gerçek bir olgunun anısı ise, bir kaynaşmanın anısı olamaz. Karşılıklı, eksiksiz bir sevinin anısı da olamaz. Kaynaşmanın bir türü olduğuna göre, gerçek sevi de yalnızca düştedir, ölçüsüz büyüklüğü, olağanüstülüğü bundan ileri gelir, ozanımızca bir deniz kazası, bir fırtına, üzerinde yaşadığımız dünyanın parçalanışı olarak nitelenmesi bundandır: düşün gerçekleşmesi sınırlı gerçeğin yıkılışı olacaktır. Bu bakımdan, hiçbir zaman gerçekleşmeyecek bir yazgıdır sevi, gene de hep beklenir, hep aranır Desnos&rsquo;un evreninde, kaçınılmaz bir yazgı gibi düşlenir. Ne var ki, her şey gibi düşlemenin de karşılığını ödemek gerekir sonunda: durmamacasına düş kurmak, bir bakıma, anlayışa göre, kendi zararına ya da kendi yararına, düşün geçerliğini, gerçekliğini kesinlemektir. Kendi zararına ya da kendi yararına, yani kendisi de bir düş olarak. Desnos&rsquo;un birçok yapıtları gibi, gerçekten son şiiri olduğu anlaşılan, &ldquo;Son Şiir&rdquo;i de tanıklık eder buna:</p>
<p class="p6"><span class="t9">Öyle dü</span><span class="t9">ş</span><span class="t9">ledim ki seni,</span></p>
<p class="p6"><span class="t9">Öyle dola</span><span class="t9">ş</span><span class="t9">t</span><span class="t9">ı</span><span class="t9">m, öyle konu</span><span class="t9">ş</span><span class="t9">tum, </span></p>
<p class="p6"><span class="t9">Öyle sevdim ki gölgeni,</span></p>
<p class="p6"><span class="t9">Hiçbir </span><span class="t9">ş</span><span class="t9">ey kalmad</span><span class="t9">ı</span><span class="t9"> senden.</span></p>
<p class="p6"><span class="t9">Bana da gölgeler içinde gölge,</span></p>
<p class="p6"><span class="t9">Gölgeden yüz kez daha gölge olmak kald</span><span class="t9">ı</span><span class="t9">,</span></p>
<p class="p6"><span class="t9">Güne</span><span class="t9">ş</span><span class="t9">li ya</span><span class="t9">ş</span><span class="t9">am</span><span class="t9">ı</span><span class="t9">nda senin </span></p>
<p><span class="t9">Gidip gidip gelecek bir gölge.</span></p>
<p>Hiç kuşkusuz, bir yazın serüveninin çıkmazı olarak nitelenebilir bu nokta, ama geçerliğini de bu noktada bulduğunu söylemek gerekir.</p>
<p class="p4">(<span class="t9">Türk Dili</span>, Ağustos 1976)</p>
<p>&nbsp;</p>
</body>
</html>