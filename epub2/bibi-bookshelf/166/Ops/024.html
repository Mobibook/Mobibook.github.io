<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2"></p>
<h2><a id="ncx528"></a><a id="a179"></a>DESTANDAN ŞİİRE</h2>
<p>Melih Cevdet Anday, son kitabı <span class="t9">Ölümsüzlük Ard</span><span class="t9">ı</span><span class="t9">nda G</span><span class="t9">ı</span><span class="t9">lgam</span><span class="t9">ı</span><span class="t9">ş</span>'a adını veren uzun şiire yazdığı &ldquo;önsöz&rdquo;de Gılgamış destanına nicedir duyduğu ilgiyi yapıtın yazınsal güzelliğinden çok, ana izleklerine bağladıktan, bu ana izlekleri de bir iki satırda, ustalıkla gözler önüne serdikten sonra, sözü kendi şiirine getirerek, &ldquo;Destanı yazmayı hiç düşünmedim, destan üzerine şiir yazmayı kurdum,&quot; der; başka bir deyişle, bir destan ya da bir destan denemesi olarak değil, yalnızca bir şiir olarak sunar yapıtını, yalnızca bir şiir olarak değerlendirilmesini ister. Hiç kuşkusuz, &ldquo;Ölümsüzlük Ardında Gılgamış&rdquo;ın konusunun Gılgamış'ın ana izleklerinden oluşmasını bu savı çürüten bir kanıt gibi değerlendirebiliriz, ama nerdeyse yazdığı her şiir aynı zamanda şiir üzerine düşünce niteliği taşıyan bir çağdaş ozanın savını böyle bir gerekçeyle çürütemeyeceğimiz gibi, seçtiği tutumu da doğal saymamız gerekir, öyle ya, yalnız Melih Cevdet Anday değil, hiçbir çağdaş ozan destan yazmıyor artık. Arada bir, yapıtlarını destan diye adlandıran ozanlar çıksa bile, bu adlandırma fazla fazla bir benzetme değeri taşıyor, çünkü söz konusu yapıtlar türün tanımına uymuyor genellikle, tanıma uygun yapıtlar da, bizde olsun, Batı&rsquo;da olsun, yüzyıllardır hep başarısız örnekler olarak çıkıyor karşımıza.</p>
<p>Destan artık önemsiz bir yazın türü durumuna düştüğü, yetenekli ozanlar bu türde yapıt vermeye gönül indirmedikleri için mi? &ldquo;Evet&rdquo; diye kesip atmak kolay değil. Bugün olmasa bile, çok yakın bir geçmişe değin, destanın ne denli önemsendiği bilinir, örneğin XVI. yüzyılda, Fransız yazınının ilk yazınsal bildirisi olarak nitelenen ünlü yapıtında, Joachim du Bellay, bütün şiir türleri arasında baş yeri destana verir; sonraki yüzyılda da klasik yazının kuramcıları aynı görüşü paylaşırlar. Bu nedenle nice ozanlar büyük destanlar yazarak ölümsüzlüğe ermeyi düşleyip dururlar: XVI. yüzyılda Ronsard, <span class="t9">La Franciade</span> adlı destanıyla ozanlık yaşamının en büyük başarısına ulaşacağını umar; XVII. yüzyılda, Scudéry, Chapelain, Saint-Sorlin ve daha birçokları aynı umutla görkemli destanlar yazmaya girişirler; XVIII. yüzyıla damgasını vurmuş olan Voltaire de <span class="t9">La Henriade</span>'ını yazarken benzer duygular içindedir. Ama Scudéry, Chapelain, Saint-Sorlin unutulup giderler, Ronsard&rsquo;ı destanı değil, kısa aşk şiirleri yaşatır, Voltaire&rsquo;i de, aynı biçimde, yazınsal açıdan en az önemsediği yapıtları. Kısacası, bu üç yüzyılın destan yazmayı deneyen bütün Fransız ozanları, genellikle hor gördükleri Ortaçağ&rsquo;ın adsız destan yaratıcıları yanında bile yaya kalırlar.</p>
<p>Fransız yazınının en geniş soluklu ozanı olarak bilinen Victor Hugo da bir bakıma bu yaya kalanlar arasında sayılabilir, öyle ya, o da düşler destan yazmayı, hem de belli bir kahramanın, belli bir savaşın, belli bir halkın destanını değil, başlangıcından yirminci yüzyıla (yani yakın geleceğine) değin, bütün insanlığın destanını yazmayı kurar. Yazar da: <span class="t9">La Légende des siécles</span> (Yüzyılların söylencesi) bu tasarının sonucudur. Ne var ki, destanın tanımına uygun bir yapıt değildir <span class="t9">La Légende des siécles</span>, değişik dönemlerde, değişik biçimlerde yazılmış, uzunlu, kısalı yüzlerce şiirden oluşmuştur. Olsa olsa, yönelimi bakımından yaklaştırılabilir destana, yapısı bakımından değil. Bu açıdan bakılınca, çok daha sonra ve çok daha sınırlı konularda, Nâzım Hikmet&rsquo;in, Dağlarca'nın, Külebi&rsquo;nin yazdıkları destanları andırır, yani sözcüğün alışılmış anlamında bir destan olmaktan çok, bir destan konusu çevresinde yoğunlaşan bir şiirler toplamıdır.</p>
<p>Söylemek bile fazla, daha başlangıçta böyle tasarlandıklarına, yeni, değişik bir anlayışı yansıttıklarına göre, Hugo'nun, Nâzım Hikmet&rsquo;in, Dağlarca'nın, Külebi&rsquo;nin yapıtlarını alışılmış destan tanımına uymuyor diye başarısız olarak nitelemek saçma olur. Gene de sormak gerekir: bunca yüzyıl boyunca, verilen bunca öneme, harcanan bunca çabaya karşın, alışılmış çizgelere uygun destanlar yazmak isteyenlerin durmadan yinelenen başarısızlığı nedendir? Bu işe kalkışan ozanların yeteneksiz olmalarından mı? Herhalde değil. Çabaları başarısızlıkla sonuçlananlar arasında Ronsard gibi büyük ozanlar bulunduğuna göre, bu nedeni başka yerde, örneğin yazınların ve toplumların gelişiminde aramak gerekir.</p>
<p>Hiç kuşkusuz, gelişimi düz bir çizgi biçiminde bir ilerleme olarak görmek de, toplumların gelişimiyle yazınların gelişimi arasında tam bir koşutluk kurmak da yanlış olur. Ama ne gelişim olgusunu yadsıyabiliriz, ne de toplumla yazın arasındaki bağıntıların varlığını. Bugünün toplumu dünün toplumu olmadığı gibi, bugünün yazını da dünün yazını değil: şiir de, anlatı da, oyun da fazlasıyla değişti. Destansa büsbütün silinip gitmişe benziyor. Biraz yakından bakarsak, bu silinişe birçok nedenler gösterebiliriz.</p>
<p>Bilindiği gibi, genellikle koşuk biçiminde yazılan (ya da söylenen), gerçeği olağanüstüyle karıştırarak, elden geldiğince süslü ve abartmalı bir dille, önemli bir olayı anlatan bir anlatı türüdür destan. Bu özelliğini eskil çağlardan yeni çağlara değin sürdürür genellikle. Ne var ki, belirli bir dönemden sonra, çoğu Batı yazınlarının tarihi, bir yandan süslü ve abartmalı anlatımla yalın ve doğal anlatım, bir yandan da koşukla düzyazı arasında sürekli bir savaşıma tanıklık eder. Savaşım yüzde yüz kesin bir sonuca ulaşmaz belki, düzyazı koşuğu, yalın anlatım süslü anlatımı ortadan kaldırmaz, ama yalın anlatım da, düzyazı da geniş alanlar kazanır: bir zamanlar yazın dendi mi usa ilk gelen koşukken, yavaş yavaş, önce roman, sonra oyun alanında, düzyazının egemenliği kesinlenir. Düzyazıysa, söylemek bile fazla, yalın anlatımın ayrıcalıklı alanıdır. Böylece tıpkı roman ve oyun gibi bir anlatı türü olan destanın, hiç değilse biçimsel açıdan eski çekiciliğini yitirdiği düşünülebilir.</p>
<p>Öte yandan, gerçek ya da gerçek olduğu düşünülen bir olayı genellikle doğaüstü öğelerle karıştırarak yansıtması nedeniyle, söylenselleştirilmiş bir tarih ya da tarihselleştirilmiş bir söylen olarak tanımlanabilir destan. Bu özelliği de zamanla kendisine karşı işleyen bir etken olarak belirmeye başlar. Çünkü, çağımıza doğru gelindikçe, tarihin söylenden ayrılması, bağımsız bir bilim dalına dönüştürülmesi yönünde, gittikçe güçlenen bir çaba izlenir. Bu bakımdan, adına yaraşır bir tarihsel yöntemin nerdeyse ilk tutarlı örneklerini veren Voltaire'in destan yazmaya kalkışması bir tür çelişki, uğradığı başarısızlık da doğal bir sonuç olarak değerlendirilebilir. Ayrıca, Voltaire tarihi kralların ve komutanların öyküsü olmaktan çıkararak toplumların uygarlığının bilgisi durumuna getirmeye çalışırken, yazının da bu türlü ayrıcalıklı kişilere gittikçe daha az yer verdiği, örneğin romanın, krallardan, prenslerden, ünlü komutanlardan çok, toplumun daha alt basamaklarındaki insanlara yöneldiği görülür. İşin ilginç yanı, özellikle Balzac&rsquo;ın yapıtının açıkça ortaya koyduğu gibi, aynı zamanda bir tür tarih olmak ister roman. Böylece, tarih olduğu ölçüde, destanın yerini alır bir bakıma, küçük insanların, gündelik olayların tarihi olduğu ölçüde de onun karşıtı olarak belirir. Bu açıdan bakılınca, örneğin bir Yaşar Kemal&rsquo;in aynı zamanda hem Homeros&rsquo;u, hem de Stendhal&rsquo;i kendine çok yakın bulabilmesi gerçekten ilginçtir.</p>
<p>Yalnızca romana özgü bir değişim de değildir bu, çok daha genel niteliktedir, şiirde de, oyunda da görülür,<a id="a180"></a><a href="notes.html#a480"><span class="t10">{149}</span></a> çünkü, kolaylıkla kestirilebileceği gibi, insanların toplumsal benlik duygusunun evrimiyle yakından ilişkili bir olgudur: yazın soyludan alçakgönüllüye, olağanüstüden olağana, süslüden yalına doğru yol alırken, bireyler de kendilerini karanlık geçmişlerde kalmış büyük olaylardan, masalsı kahramanlardan çok, kendi çağlarının yönelimleriyle, kendi koşullarını, kendi eğilimlerini paylaşan kişilerle özdeşleştirmeye başlamışlardır. Ama her şeyin yüzde yüz değiştiğini, geçmiş dönemlerin yapıtlarının, özellikle de destanın işlediği konuların ve sorunların geçerliklerini tümden yitirdiklerini mi gösterir bu? Hayır kuşkusuz. İnsan düşüncesi için çekiciliğini her zaman korumuş olan sayısız konular, sayısız sorunlar vardır, şu ya da bu biçimde, şu ya da bu açıdan, ama hep işlenegelmiştir bunlar, yeni çağlarda da işlenirler. Öte yandan, XIX. yüzyıldan bu yana, özellikle şiirin belirli bir kesiminde, nerdeyse akış yönünde değil de çıkış yönünde bir arayışa tanık oluruz. Nice büyük ozanlar, destanların söylenlerin gözde izleklerini, içkin sorunlarını yeni baştan ele alır, yeni baştan yoğururlar. Lévi-Strauss&rsquo;un görüşüne uygun olarak, insanların, en eski çağlardan beri, &ldquo;kuramsal sorunlarını çözmek&rdquo; için söylene başvurdukları doğruysa, kimi çağdaş ozanlar da bir bakıma aynı şeyi yaparak insanlığın en eski geleneğine katılırlar.</p>
<p>Gerçekten de, bilimlerin sayısız dallara ayrılarak alanlarını ve erimlerini kesinlikle sınırlamayı yöntemsel bir zorunluk durumuna getirdikleri, felsefelerin gittikçe daha güncel, daha özdeksel, daha &ldquo;yersel&rdquo; oldukları çağımızda, yazın, özellikle de şiir, insanın ve yaşamın belki de çözümsüz olan, ama çözümsüzlükleri temel niteliklerini değiştirmeyen, eskil sorunların ayrıcalıklı alanı olarak çıkıyor karşımıza; yapısı gereği, düşle gerçeği düşünselle imgeseli, olağanla olağanüstüyü birbirinden kesin çizgilerle ayırması gerekmediğinden, çok yeni, çok değişik biçimler altında da olsa, büyük bir kolaylıkla, söylenlerin, destanların doğrultusunda yol alabiliyor. Zaman zaman da Melih Cevdet Anday&rsquo;ın &ldquo;Ölümsüzlük Ardında Gılgamış&rdquo;ı gibi, bilinçle, kararlılıkla, ilk kaynaklara dönebiliyor.</p>
<p>Bu gözlemlerin geçerli olduğu varsayılırsa, sözünü ettiğimiz kısa &ldquo;önsöz&rdquo;de, &ldquo;Ölümsüzlük Ardında Gılmamış&rsquo; adlı şiirim, yıllar önce Gılmamış destanını ilk okuyuşumda doğmuştu içime. Destanın güzelliği değildi bunun nedeni, öyle olsaydı sadece sevmekle yetinirdim onu. Bence bir destan, içerdiği çözümlenemeyen durumlar, yorumlara yol açıcı karşıtlıklar, konusundan ve zamanından soyutlanabilecek nitelikteki tartışmalı sorunlar ile etkileyebilir bir ozanı,&rdquo; derken,<a id="a181"></a><a href="notes.html#a482"><span class="t10">{150}</span></a> Melih Cevdet Anday&rsquo;ın sözcüğün tüm anlamıyla bir çağdaş ozan olarak konuştuğunu kesinlemek gerekir. Gerçekten de, bu sözlerin açıklıkla ortaya koyduğu gibi, biçimde (&ldquo;güzelliği&rdquo;...), tarih de {&ldquo;zamanından soyutlanabilecek nitelikteki&rdquo;...) değildir destanda çağdaş ozanı çeken, onu bir anlamda söylenle özdeşleştiren, derin içeriği, yani bugün de düşüncemizi ve imgelemimizi kamçılayan bir &ldquo;çelişkiler zinciri&rdquo;, birbirinden doğan bir karşıtlıklar dizisidir: dostluk/düşmanlık yengi/yenilgi; yabanıllık/uygarlık; ölüm/ ölümsüzlük, vb.</p>
<p>&ldquo;Uygar ile yabanıl&rdquo;, &ldquo;Orman ile düzen&rdquo;, &ldquo;ölüm ile ölümsüzlük&rdquo; türünden alt başlıklardan da anlaşıldığı gibi, Anday Gılgamış'ta belirlediği temel karşıtlıklar üzerine kurar şiirini, ama kişilerini, olay örgüsünü de yabana atmaz. Böylece, destanın ana çizgilerine indirilmiş, yalınlaştırılıp damıtılmış, bunun sonucu olarak da daha bir ussallaştırılmış, daha bir aydınlatılmış bir yeni biçimini sunar bize, yani bir anlamda onu yineler. Doğrusunu söylemek gerekirse, ozanın Gılgamış'taki karşıtlıkları uzlaştırma, çelişkileri aşma yolunda belirli bir çabaya giriştiği de görülmez: Gılgamış'ın getirdiği yanıtsız soruları kendi dili, kendi ozan duyarlığıyla sormakla yetinir, &ldquo;Ölümsüzlük Ardında Gılgamış&rdquo;ın &ldquo;Gılgamış'ın başından geçenleri&rdquo; anlatması konusunda &ldquo;Güneşe yakarı&rdquo;yla başlaması da bu gözlemi bir ölçüde doğrular.</p>
<p>Böyle bir saptama karşısında, &ldquo;İyi ama ne değişir o zaman? Eskil soruların yeniden sorulmasıyla yetinildikten sonra, gelişim ve çağdaşlık nerede kalır?&rdquo; diye sorulabilir kuşkusuz. Ne var ki, Roland Barthes'ın söylediği gibi, adına yaraşır her yazın yapıtının dünyayı hiçbir zaman bir yanıt olarak değil, her zaman bir soru olarak yansıtması bir yana,<a id="a182"></a><a href="notes.html#a484"><span class="t10">{151}</span></a> Melih Cevdet Anday&rsquo;ın Gılgamış'ın içerdiği çelişki ve karşıtlıkları kendi dili, kendi duyarlığıyla yeniden yansıtması bile, onlara bambaşka bir yüz, bambaşka bir kimlik vermek olarak değerlendirilebilir. Yazın yapıtının, kesin yanıtlar, şaşmaz çözümler getirmek savında olduğu zaman bile, bir soru olarak kalması, yapısı gereği, ele aldığı nesneyi çözümlemekten çok, onu bir başka düzlemde yeniden kurduğu, dolayısıyla onun yeni bir görünümünü sunduğu içindir. Anday da bunu yapar: temel karşıtlıkları ve temel çelişkileriyle Gılgamış'ı yeniden kurarak, içkin sorunlarını dilsel görüntülere dönüştürerek onu aşar. Ama Melih Cevdet Anday&rsquo;ın Gılgamış'ı aşması, çağdaş şiirin de eskil destanı aşmasıdır bir bakıma: eskil destan, bilindiği gibi, belli bir olayın, belli bir kişinin, belli bir soyun anısına bağlılığı güçlendirmiştir genellikle; çağdaş şiirse, hiç değilse &ldquo;Ölümsüzlük Ardında Gılgamış&rdquo;ta belirdiği biçimiyle, eskili güncelleştirip yerseli evrenselleştirerek, gelmişi ve geçmişiyle, bugünü ve yarınıyla, bütün insanlığa ve bütün doğaya bağlı olduğumuzu söyler.</p>
<p>Gılgamış'ın aşılmaz görünen çelişkilerini de bir anlamda aşar böylece.</p>
<p class="p4">1982</p>
<p class="p9"><span class="t0">&nbsp;</span></p>
</body>
</html>