<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2"></p>
<h2><a id="ncx362"></a><a id="a85"></a>ROLAND BARTHES VE DENEME</h2>
<p>Çokları bir yazın adamından çok, bir bilim adamı diye bilir Roland Barthes'ı: insan bilimlerinin en ilginç öncülerinden biridir bunlar için, toplumbilimci, göstergebilimci, hatta dilbilimcidir; denemeciliği, eleştirmenliği daha sonra gelir. Kimileri de, tam tersine, Özgün bir yazın adamının en belirgin niteliklerini bulur onda. Georges Mounin&rsquo;e bakılırsa, bu durum yazarın pek de dürüst sayılamayacak bir tutumunun sonucudur her şeyden önce. Ona göre, felsefe, ruhbilim, toplumbilim, dilbilim, göstergebilim, eleştiri, budunbilim arasında dolaşır durur Roland Barthes, hem de bunu öyle bir biçimde yapar ki, uyandırdığı en kesin kanı, araştırma dallan arasında sürdürülmesi gereken alışverişin bu olmadığıdır, öte yandan, gene Georges Mounin&rsquo;e göre, Roland Barthes, şaşırtıcı bir el çabukluğuyla, kaşla göz arasında tutum değiştiren bir yazardır: araştırmacı Roland Barthes&rsquo;a yöneldiğiniz zaman yalnızca bir denemeci olduğunu söyler gibidir; denemeci Ronald Barthes'a seslendiğiniz zaman da bilim adamının kuram ve terim &ldquo;maki&rdquo;lerine çekilir.<a id="a86"></a><a href="notes.html#a310"><span class="t10">{64}</span></a></p>
<p>Georges Mounin&rsquo;in gözlemleri Roland Barthes konusunda süregelen bulanıklığı çok iyi yansıtıyor. Üstelik, belli bir açıdan bakılınca, yüzde yüz haksız oldukları da söylenemez. Bir yazısında Gérard Genette&rsquo;in de söylediği gibi, hem yöntem ve ülkü, hem de konu açısından, büyük bir çeşitlilik gösterir Barthes&rsquo;ın yapıtı: Sartre&rsquo;dan Bachelard&rsquo;a, Freud&rsquo;dan Marx&rsquo;a, Saussure'den Lévi - Strauss&rsquo;a değin birçok düşünürün etkisinde kalır; bir bakarsınız, &ldquo;uzlaşmaz bir Marx'çı olarak&quot;, Bertolt Brecht'in kuramlarını yerleştirmeye çalışır; bir bakarsınız, &ldquo;yeni roman&quot; akımının sözcüsü oluvermiştir.<a id="a87"></a><a href="notes.html#a312"><span class="t10">{65}</span></a> Aynı betikte, aynı yazara birbirine karşıt görünen yöntemlerle yaklaşmak bile ürkütmez onu. Bütün bunlar, hiç değilse ilk bakışta, eleştiriye açık özelliklerdir. Ne var ki. Mounin, Roland Barthes&rsquo;ı eleştirirken, ona yüklediği yanlışlığa kendisi düşer: bir denemeci olarak niteler onu, ama bir dilbilimci, bir göstergebilimci olarak yerer. Daha da kötüsü, <span class="t9">Systeme de la mode</span> ya da &ldquo;Introduction é l'analyse structurale des récits&rdquo; üzerinde değil, Mythologies'nin bir bölümü ile &ldquo;Elements de semiologie&rdquo;nin küçücük bir parçası üzerinde girişir bu işe. Ama yargıları sert ve kesindir: ünlü yazan Arc de Triomphe Caddesi kılığına bürünmüş bir çıkmaz, yani kendini bir bilim adamı, bir kuramcı gibi göstermeye çalışan bir göz boyayıcı olarak nitelemeye dek götürür yergiyi.</p>
<p>Oysa Roland Barthes&rsquo;m birçok yapıtları, bu arada <span class="t9">Es-sais critiques</span>'te yer alan &ldquo;Yazar ve Yazman&rdquo; adlı yazısı, hiçbir kuşkuya yer bırakmayacak bir biçimde yalanlar bu görüşü. Bu yazı, yazım erek bilmesi sonucu, &ldquo;dünyanın niçin&rsquo;ini kesinlikle bir <span class="t9">nas</span><span class="t9">ı</span><span class="t9">l yazmal</span><span class="t9">ı</span>'da&rdquo; eriten, bunun sonucu olarak, &ldquo;kendi yapısını da, dünyanın yapısını da sözün yapısında&rdquo; yitiren &ldquo;yazar&rdquo;, yani yazın adamı ile, dili ancak &ldquo;basit bir araç&rdquo; olarak gördüğünden, &ldquo;sözünün dünyanın anlam belirsizliğine son verdiğini, (geçici olduğunu bilse bile) dönüşsüz bir açıklama ya da (alçakgönüllü bir öğretici olarak kalmak istese bile) tartışma götürmez bir bilgi getirdiğini&rdquo; sanan &ldquo;yazman&rdquo;, yani aydın, düşünür ya da bilim adamı arasına kesin bir çizgi çeker.<a id="a88"></a><a href="notes.html#a314"><span class="t10">{66}</span></a> Barthes, &ldquo;yazman&rdquo;lığı değil, &ldquo;yazar&rdquo;lığı seçtiğini daha ilk yazılarında belli eder. 1970'te, haftalık bir dergide yayımlanan bir konuşmada da bir kez daha kesinler bunu: &ldquo;Bir yazar olmak isterdim,&rdquo; der: &ldquo;Bir toplumbilim yazısı yazan toplumbilimci kimi söz sanatlarından yararlanmayı yadsıyorsa bir yazmandır.&rdquo;<a id="a89"></a><a href="notes.html#a316"><span class="t10">{67}</span></a></p>
<p>Kendisi öncelikle yazarlığı seçmiş olsa bile, yazar olma hakkını bilim adamlarına da tanıdığına göre, özellikle Essais critiques (1964) ve S/Z (1970) ile sınırlanan dönemde, gerek kullandığı terimler, gerekse yararlandığı yöntemler açısından, yapıtlarında bilimsellik eğiliminin gittikçe artması bizi şaşırtmamalıdır. Gene de onu tam anlamıyla bir bilim adamı olarak nitelemeyi gerektirmez bu durum, örneğin <span class="t9">Systeme de la mode</span> ince ve ayrıntılı bir göstergebilim araştırmasıdır, ama Barthes, yapıtın önsözünde, uyguladığı göstergebilimi bir &ldquo;sanat&rdquo;, kendisini ise bir &ldquo;çırak&rdquo; olarak niteler: &ldquo;Burada önerilen, daha şimdiden, göstergebilimin belirli bir tarihidir; biçimlenmekte olan yeni düşünsel sanat karşısında, bu betik biraz safça bir &lsquo;vitrail&rsquo; sayılabilir; umarım, okur bir öğretinin kesinliklerini değil, bir araştırmanın değişmez sonuçlarını da değil, daha çok bir çıraklığın inançlarını, eğinimlerini, deneylerini bulacaktır onda: anlamı, dolayısıyla da &ndash;belki&ndash; yararı buradadır.&rdquo;<a id="a90"></a><a href="notes.html#a318"><span class="t10">{68}</span></a></p>
<p>Bu içten açıklama olmasa bile, Barthes&rsquo;ın öncelikle bir yazın adamı, bir denemeci olduğunu anlamak için, onun başlıca yapıtlarını şöyle bir gözden geçirmek yeter, örneğin <span class="t9">Le Degré zéro de I&rsquo;écriture</span>, &ldquo;bütün ötekilerden ayrılan&quot;, seçkin bir denemeciyi muştulaması bir yana, öncelikle nesnel bir &ldquo;yazı&rdquo;nın olanaksızlığını ortaya koymak ister. İkinci betiği <span class="t9">Michelet par lui -méme</span> ilk bakışta eleştirel bir inceleme taslağı biçiminde çıkar karşımıza &ldquo;bilinçli&rdquo; imgeler düzeyinde kalarak, &ldquo;özdeğin belirli nitelikleri karşısında Michelet&rsquo;nin tutumlarının izleklerini&rdquo; çözer; ne var ki, bir adım daha atarak &ldquo;çözme&rdquo;den &ldquo;düzenleme&rdquo;ye geçmeye yanaşmadığı için, inceleme ister istemez bir döküm olarak kalır. <span class="t9">Mythologies</span> eşsiz bir ustalık ve açık görüşlülükle küçük kenter söylenlerini ele alır, çağdaş yaşamda nesnelerin yüzlerinin ne denli değiştirildiğine, olguların ne denli saptırıldığına tanıklık eder. Bugün bile, bu betikten söz ederken, başlıca çabasının saldırdığı söylenlerin temelinde yatan aldatmacayı, &ldquo;göstergenin doğallığını topa tutmak&rdquo; olduğunu, yani bilimsel olmaktan çok, törel bir amaç güttüğünü kesinler, öte yandan, betiğin sonunda yer alan &ldquo;Le Mythe, aujourd hui&quot; adlı, oldukça uzun yazı onun göstergebilim doğrultusundaki ilk kesin adımını belgelese bile, <span class="t9">Mythologies</span>, hem yaklaşımı, hem deyişi nedeniyle, bir kısa denemeler toplamı olarak kalır.</p>
<p>Birçoklarınca bir başyapıt olarak nitelenen <span class="t9">Sur Racine</span>, &quot;hem yapısal, hem çözümsel türde bir Racine budunbilimi kurmayı dener,<a id="a91"></a><a href="notes.html#a320"><span class="t10">{69}</span></a> başka bir deyişle, bir bilim adamının kolay kolay benimsemeyeceği bir tutumu: iki ayrı yöntemin, yapısalcılıkla tinsel çözümlemenin birleştirilmesini içerir. Baştan sona, &ldquo;Le Mythe, aujourd hui&quot; de belirlenmiş olan, ama son çözüme götürmekte yetersiz kalan bir anlam çözümlemesi kalıbına dayandırılan <span class="t9">Systéme de la mode</span>, göstergebilimcilerin sık sık başvurdukları bir kaynak betiktir, gene de salt bilim açısından ele alındığı zaman, parlak bir başarısızlığın öyküsü gibi görünür: burada da, bütünlük bilimsel olmaktan çok, yazınsaldır. &quot;Eléments de sémiologie&rdquo; ile &ldquo;Introduction a l&rsquo;analyse structurale des récits&quot;, kuramsal nitelikleri fazlasıyla ağır basmakla birlikte, özgün bir yazın adamının kişisel deyişinin damgasını da taşırlar. Üstelik, bu incelemelerde de, bir Greimas&rsquo;ın, bir Bremond&rsquo;un kuramsal araştırmaları karşısında ne denli saygılı olursa olsun, Barthes bilimsel kesinlikler olarak değil, birer &quot;esinleme&quot; olarak benimser bunları, birbirleriyle uzlaştırma çabasıyla da bir bakıma onları aşar.</p>
<p>Roland Barthes&rsquo;ın bir başka ilginç yapıtı, &ldquo;deneme&quot; diye nitelediği S/Z, &ldquo;yapısal&rdquo; olmadan önce &quot;tümcül&quot; olmak isteyen bir anlatı incelemesidir. Ama burada amaçlanan tümlük, bir bakıma, yazarın ekininin tümlüğüdür: Balzac&rsquo;ın anlatısı denemecinin usunda neler uyandırıyorsa, hepsinin yan yana getirilmesi söz konusudur, denemeci daha öteye geçme gözüpekliğini göstermez. Böylece, bu sınırlar içinde bile, tümlük bir düşten başka bir şey değildir.</p>
<p>Ama, daha öteye gitmeden önce, şu soruya bir yanıt aramak yerinde bir tutum olur: Barthes bir yandan bilimsel kuram, yöntem ve terimleri bu denli önemserken, neden bir yandan bilime yan çizer? Oldukça açıktır bu yanıt: ilk uğradığı etkilerden birini, Sartre&rsquo;ın etkisini sürdürerek, çağının bir kişisi olmak, çağının tüm bilgilerine erişmek ister. Gerek insan bilimleri, gerekse yazın ya da oyun alanında, en yeni yazarlara, en yeni araştırmalara gösterdiği ilginin nedeni budur.<a id="a92"></a><a href="notes.html#a322"><span class="t10">{70}</span></a> Hiçbir zaman kesin bir tutumda demirlememesine gelince, alabildiğine özerk tutumunun sonucudur bu. Bilgilerimizin sınırlılığını, kesinlemelerimizin altında yatan bulanıklık payını deneyleriyle bilen bir düşünür olarak, kuşkudan hiçbir zaman uzaklaşmaz. Çoğunluk kendisini bir yapısalcı olarak bilir, ama o çağımızın bu büyük düşünce akımından alabildiğine bağımsız bir dille söz eder: &ldquo;Kalıcılık yapısalcı kişi için pek bir önem taşımaz kuşkusuz,&rdquo; diyen yazar: &ldquo;Yapısalcılığın da dünyanın dünyayla birlikte değişecek bir biçim'i olduğunu bilir; kendi geçerliğini (gerçeğini değil) dünyanın eski dillerini yeni bir biçimde konuşma gücünde bulduğu gibi, kendi görevinin bitmesi için de tarihin içinden bu kez kendisini konuşacak yeni bir dil çıkmasının yeteceğini bilir.&rdquo;<a id="a93"></a><a href="notes.html#a324"><span class="t10">{71}</span></a> Çünkü, Roland Barthes&rsquo;a göre, insan bilimlerini ayakta tutan şey, ayrıntılarının &ldquo;kanıt&rdquo;ından çok, dizgelerinin &ldquo;tutarlılığı&rdquo;dır: &lsquo;&lsquo;nesnenin ve bakışın yepyeni göreceliği&rdquo; bilim ile sanatın ortak özelliği olarak belirir.<a id="a94"></a><a href="notes.html#a326"><span class="t10">{72}</span></a> Bu durumda, eleştiri de bir &ldquo;gerçekler&quot; araştırması değil, bir &ldquo;geçerlikler&rdquo; araştırması olarak tanımlanır,<a id="a95"></a><a href="notes.html#a328"><span class="t10">{73}</span></a> ister istemez: eleştirel söylem, &ldquo;gecikme ile, ama tümüyle bu gecikmenin içine yerleşerek, böylece de ona bir anlam katarak: Racine, Racine&rsquo;dir, Proust, Proust&rsquo;tur, demektir; eleştirel &lsquo;kanıt&rsquo; diye bir şey varsa, bu kanıt sorguya çekilen yapıtı &lsquo;açma&rsquo; yeteneğine değil, tam tersine, onu elden geldiğince eksiksiz bir biçimde, kendi diliyle &lsquo;örtme&rsquo; yeteneğine dayanır.&rdquo;<a id="a96"></a><a href="notes.html#a329"><span class="t10">{74}</span></a></p>
<p>Söylemek bile fazla, bir yapıtı kendi diliyle &ldquo;örtmek&rdquo;, onu kendi kendinden başka bir şeye dönüştürmektir; böylece, bir anlamda onu çoğaltırken, bir anlamda da azaltmak, indirgemektir: eleştirmen ya da araştırmacı, bir yazıyı (ya da bir nesneyi) başka bir yazıya (ya da başka bir nesneye) dönüştürürken, belirli anlamlarla sınırlar onu, oysa, kuramsal olarak, yazı ya da nesne kendi başına sayısız anlamlara gelebilir. İnsan bilimleri alanında olduğu gibi, eleştiri alanında da değişik yaklaşım yöntemlerinin varlığını geçerli kılan budur.</p>
<p>Öyleyse Roland Barthes&rsquo;m tutumunun bir seçimden çok, bir boyun eğişten ileri geldiği söylenebilir: bizi öznelliğimizin dar sınırları içine kapatan, türlü engellerle çevrilmişiz dört bir yandan. &ldquo;Gerçekten de, yapıtın kendisini sorguya çeken kişinin benliği ve öyküsü dışında kalan, bir nesne olduğuna, eleştirmenin yapıta karşı bir tür dışardalık hakkı kazandığına nasıl inanmalı? Çoğu eleştirmenlerin inceledikleri yazarla yapıt arasında varsaydıkları derin ilişki, kendi yapıtları ve kendi zamanları söz konusu olunca, hangi mucizeyle ortadan kalkar? Yazar için geçerli olup da eleştirmen için geçerli olmayan yasalar mı var&rdquo;<a id="a97"></a><a href="notes.html#a332"><span class="t10">{75}</span></a> öyleyse eleştiri yalnızca &ldquo;söylem üzerine bir söylemedir, üstelik bizim kendi söylemimiz az çok bir bulanıklık öğesi olarak girer işin içine. Barthes daha ilk betiği <span class="t9">Le Degré zéro de I&rsquo;écriture</span>'de, oluşumunda yer alan sözcüklerin &ldquo;yeni anlamlar ortasında gizlemsel bir biçimde süren ikinci bir belleği&rdquo; bulunması nedeniyle hiçbir zaman &ldquo;arı&rdquo; olmayan dil ile temelini yazarın gizli ve kişisel evreninde bulan &ldquo;deyiş&rdquo; ve bunlara eklenerek bağıntıları daha da karmaşık bir duruma sokan &ldquo;yazı&rdquo; arasında yaptığı ayrımla belirlemiştir bu düşünceyi: &ldquo;Dil ile deyiş kör güçlerdir; yazı ise bir tarihsel dayanışım edimi. Dil ile deyiş birer nesnedir; yazı ise bir işlev: yaratım ile toplum arasında bir bağıntı, toplumsal varımıyla değişen yazınsal dildir, insansal güdümü içinde kavranılan ve böylece büyük insansal çalkantılara bağlanan biçimdir.&rdquo;<a id="a98"></a><a href="notes.html#a334"><span class="t10">{76}</span></a></p>
<p>Böylece, yaptıklarımızın, özellikle de söylediklerimizin bulanıklığı ve göreceliği nedeniyle, bir kuramcı niteliğine büründüğü zaman bile, Roland Barthes öznellikten sıyrılmış bir araştırmacı olarak değil, alabildiğine öznel bir yazar olarak çıkar karşımıza. Deyişi de, düşüncesi de öznelliğin derin izlerini taşır. Valéry&rsquo;nin düşlediği sanat eleştirisi, yaratıcı bir çabasının bu çabayı harcayanın adını anmayı bile gerek-görmeyecek ölçüde soyut bir tarihiydi. Roland Barthes&rsquo;m eleştirilerinde, hiç değilse bir ölçüde, durum tersine çevrilir: başka bir dil üzerinde kendi dilini denemekten öte bir şey yapmadığına göre, eleştirisinde kendi dilinin, kendi bilgisinin olanaklarını araştırır gerçekte, öncelikle kendi kendinden söz eder, Proust&rsquo;un Brichot&rsquo;su gibi, üçüncü kişi ağzından yazdığı zaman bile, &ldquo;ben&rdquo; diye konuşur hep. Ama Brichot&rsquo;nun çevresinde yoğunlaşan alaylı eleştirilere dayanamayarak &ldquo;ben&rdquo;den &ldquo;o&rdquo;ya geçmesine karşılık, Barthes&rsquo;ın &ldquo;o&rdquo;dan &ldquo;ben&rdquo;e yaklaştığını görürüz: ilk yapıtlarında, kimi önsözler bir yana, kendinden ancak &ldquo;bu satırların yazarı&rdquo; diye söz ederken, yavaş yavaş bu tutumdan uzaklaşır: <span class="t9">I&rsquo;Empire des signes</span> adlı yapıtında, biraz da konuyu getiren özel koşulların sonucu olarak, &ldquo;ben&rdquo; öne çıkar, ama <span class="t9">Sade</span>, <span class="t9">Fourier</span>, <span class="t9">Loyola</span>&rsquo;da, konu hiç gerektirmemekle birlikte, yazarın özel yaşamından alındıkları açıklıkla belli edilen öğeler buluruz; <span class="t9">le Plaisir du texte</span>&rsquo;te, baş sorunlar gene yazın ve yazı olmakla birlikte, doğrudan doğruya &ldquo;ben&rdquo;in deneyleri, &ldquo;ben&rdquo;in izlenimleri söz konusudur, üstelik yazın da her şeyden önce duyumsal bir ergi konusu olarak algılanıp betimlenir burada; bugüne değin yayımladığı kitapların sonuncusu ise, yazar için &ldquo;ben&rdquo;in erişebileceği en son çizgiyi, özne ile nesnenin, anlatıcı ile konunun özdeşliğini belirler: <span class="t9">Roland Barthes par Roland Barthes</span>.</p>
<p>Ama &ldquo;ben&rdquo;in bu denli öncelik kazanması, söz konusu Roland Barthes&rsquo;sa, bir kendi iç evreniyle yetinme, kendi duyuları, kendi duygularıyla coşma nedeni değildir; tam tersine, sınırlarını ve olanaklarını değerlendirmesinde büyük bir kolaylık sağlar yazara. Böylece, daha yolunun başında, yazmanlığı değil, yazarlığı seçen Barthes, aldığı bunca yoldan sonra bile, uğraşının çevre çizgilerini alçakgönüllülükle belirler: &ldquo;Profesör tümcelerini bitiren bir kişidir. Görüşleri sorulan politikacı, besbelli, tümcesine bir son tasarlamakta zorluk çeker: ya sözleri bitiverirse? Bütün politik yaşamı zarar görebilir bundan! Ya yazar? Valery: &lsquo;Sözcükler düşünülmez, yalnızca tümceler düşünülür,&rsquo; diyordu. Yazar olduğu için böyle konuşuyordu. Yazar, düşüncesini, tutkusunu ya da düşlemini anlatan kişi değil, tümceler düşünen kişidir: bir Tümce-Düşünür&rsquo;dür o (yani: ne büsbütün bir düşünür, ne de büsbütün bir tümceci)&rdquo;<a id="a99"></a><a href="notes.html#a336"><span class="t10">{77}</span></a></p>
<p>Roland Barthes&rsquo;ın günümüz Fransız yazınının en büyük deyiş ustalarından biri olması bir ölçüde bu sözlerle açıklanır. Ama, söylemek bile fazla, aynı sözler deyiş güzelliğinin kişiyi yazar yapmaya yetmediğini de içermektedir. Yazar &quot;büsbütün bir tümceci&rdquo;, bir geveze değilse, belirli bir evrede, belirli bir toplumda yer aldığı, bunların sınırları içinde, bilinçli ya da bilinçsiz bir biçimde, belirli bir erimciliğe bağlandığı içindir: tümceleri, ister istemez, hem biçimleri, hem içerikleriyle, belirli bir erimciliğin anlatımlarıdır, öyleyse, bir &ldquo;tümce-düşünür&rdquo; olmak, hiçbir zaman bir kopma, bir kapanma etkeni değildir. Barthes da çağının ve toplumunun yazın, düşün ve bilim akımları içinde yerini alır. Ama, önemle belirtmek gerekir ki, bu yer öğretisel olmaktan çok, töreldir onun için: ölçülülüğü hiçbir zaman elden bırakmasa bile, başlı başına birer değer, birer yaşama biçimi olarak benimsediği yenilikten ve yaratıcılıktan yanadır her zaman, alışılmıştan, kesinlikle kurulmuştan, durmuş oturmuştan değil: &quot;hazır bulduğum sözcükleri istemiyorum da onun için yazıyorum,&rdquo; der <span class="t9">le Plaisir du texte</span>'te, sonra da şunları söyler: &quot;Günümüz toplumundaki yabancılaşmadan kurtulmak için, bir yol kaldı kala kala: ileriye doğru kaçış: her eski dil kuşku uyandırıcı bir niteliğe bürünüyor hemen ve her dil yinelenir, yinelenmez eskiyor.&rdquo;<a id="a100"></a><a href="notes.html#a338"><span class="t10">{78}</span></a></p>
<p>Roland Barthes bu görüşünü çok daha önce, <span class="t9">le Degré zéro de I&rsquo;écriture</span>&rsquo;de dile getirmiş, &quot;Çağdaşlık olanaksız bir yazın aramakla başlar,&rdquo;<a id="a101"></a><a href="notes.html#a340"><span class="t10">{79}</span></a> demişti. Ne olursa olsun, çağdaşlık ya da yenilik bir törel değer olarak benimsenince, önemin de çabanın gösterildiği alandan çok, doğrudan doğruya çabanın kendisinde görülmesi doğal bir sonuç olarak belirir. Bu durumda, bilimsellik ya da yazınsallık, öznellik ya da nesnellik ikincil bir düzeyde kalır ve <span class="t9">I&rsquo;Empire des signes</span> gibi bir yapıtın bulanık kimliği geçerlik kazanır. Bu kitabın yazarın Japonya&rsquo;ya yaptığı bir yolculuğun ürünü olduğu, bir bakıma tümüyle öznenin dışında kalan bir nesneyi içerdiği düşünülürse, ilk beklenen eksiksiz bir nesnelliktir, ama, daha ilk satırların, yazar hiçbir kuşkuya yer bırakmayacak bir biçimde öznelliği kesinler: &ldquo;Düşsel bir halk tasarlamak istersem, düşlemimde hiçbir gerçek ülkeye gölge düşürmeyecek bir biçimde, ona uydurma bir ad verebilir, onu açıktan açığa öyküsel bir nesne olarak ele alabilir, yeni bir Garabagne ülkesi kurabilirim (...). En ufak bir gerçeği göstermek ya da çözümlemek (...) savında bulunmadan, dünyada bir yerde (orada) birtakım çizgiler seçebilir (...), bu çizgilerle bir dizge oluşturabilirim. İşte bu dizgeyi Japonya diye adlandıracağım.&rdquo;<a id="a102"></a><a href="notes.html#a342"><span class="t10">{80}</span></a></p>
<p>Görüldüğü gibi, <span class="t9">I&rsquo;Empire des signes</span> hem bir öznelliğin, hem de bu öznellikte temellenen bir imgelemenin anlatımı olarak çıkıyor karşımıza, aynı zamanda bir &ldquo;dizge&rdquo; olma ereği de temel çelişkiyi yansıtıyor; nesnelliğe ulaşmak isteyen öznelliğin çelişkisini. Bu çelişki, hiç değilse ilk bakışta, aşılmaz gibi de görünmüyor: burada, kendi benliğine, kendi ekinine alabildiğine yabancı bir çevrededir yazar, halkın ve ülkenin hem içinde, hem dışındadır: görür, ama bilmez; işitir, ama anlamaz. Bununla birlikte, geçilen bu sokaklar, dirsek dirseğe gelinen bu insanlar resimli yayınlarda görmeye alıştıklarımız da değildir; kişi burada &ldquo;yeni bir söz ve dil, dizi ve birey, beden ve ırk eytişimi&rdquo; karşısındadır: &ldquo;her beden (her sözcük) yalnız kendisini söyler, gene de bir sınıfa gönderir&rdquo;.<a id="a103"></a><a href="notes.html#a344"><span class="t10">{81}</span></a></p>
<p>Böylece, bu yabancı ülkede, nerdeyse kendiliğinden bir göstergeler dizgesi biçimlenmektedir. Daha anlaşılır bir duruma gelebilmek için, her dizge yöntemli bir indirgeme işlemini gerektirir; burada, gözle görülemeyen şeylerin elenmesiyle, bu işlem nerdeyse kendiliğinden gerçekleşivermiştir: bu imparatorlukta kişilerin, nesnelerin yüzleri ve bunlar arasındaki görsel bağıntılar oluşturacaktır dizgeyi: kişiler bedenlerinin yüzeyine, nesneler yalnızca görünüşlerine indirgenmiş olacaktır: &ldquo;Bakış değil, göz, tin değil, aralık&rdquo; diye yazar Barthes: &ldquo;İçerik bir daha dönmemesiye atılmış; kavranacak hiçbir şey yok&rdquo;. Her nesne yalnızca kendi kendinin göstergesi olarak algılandığına, iki nesne arasındaki bağıntı aynı bütünün parçaları olmaktan öteye geçmediğine göre, böyle olması, görünenin ötesinde kavranılacak hiçbir şey bulunmaması doğaldır. Bir yapıdan, bir dizgeden söz edebilmek için, öğeler arasında daha başka bağıntılar bulunması gerekir, bir basamaklanma gerekir, ama Japonya&rsquo;da yazarın gözleri önüne serilen nesneler ve kişiler arasında bu bağıntılar belirmez, herhangi bir basamaklanma da söz konusu değildir: Tokyo odağı boş bir kenttir, armağanla armağanın konulduğu kutu aynı ölçüde birer nesnedir, hangisinin daha önemli olduğunu, hangisinin daha çok değer taşıdığını söylemek bile olanaksızdır. Olsa olsa, nesneler, yüzler ve edimler arasında sürekli olarak karşımıza çıkan, ilginç bir benzerlik bağıntısından söz edilebilir, örneğin basit bir aşçının edimi &quot;yazısal&rdquo;dır, oda &quot;tek bir fırça vuruşuyla yazılmış&rdquo; gibi görünür, coşku &quot;okuma&rdquo; olur, sessizlik &quot;yazılarla&rdquo; dolar.</p>
<p>Ama bütün bu benzerliklerin betimlenen nesnelerden önce, öznenin köklenmiş tutkularını yansıttığını söylemek bile gerekmez, eleştirmenin başka bir dili kendi diliyle &quot;örtmesi&rdquo; gibi, Barthes da Japonya diye adlandırdığı yarı gerçek, yarı düşsel ülkeyi kendi benliğiyle örter, Japonya diye adlandırdığı bu özgün ülke aracılığıyla kendi kendini söyler. Böylece, <span class="t9">Michelet par lui-méme</span> nasıl döküm düzleminden öteye geçmemişse, <span class="t9">Systéme de la mode</span> nasıl bir yerden sonra aynı niteliğe bürünmüşse, <span class="t9">S/Z</span> nasıl incelenen yapıttan çok, araştırmacının ekininin tümlüğüne erişme doğrultusunda bir çaba oluşmuşsa, hem gözlem, hem düşlem ürünü olan bu yapıt da, beklenenin tersine, çizginin berisinde kalır gene: &quot;öğeler, hepsinde yinelenen niteliklerle, art arda yığılır durmadan, ama dizge, her zaman sezinlenen, özlenen, aranan, her zaman sözü edilen dizge, burada da bir türlü erişilemeyen bir gerçek, bir türlü gerçekleştirilemeyen bir düş olarak kalır. Erişilebilmiş bir dizgede söz edilebilirse, o da bu erişme çabasının kendisidir: <span class="t9">I&rsquo;Empire des signes</span>.</p>
<p>Bütün bunlar Roland Barthes&rsquo;ın başarısızlığını mı gösterir? Hayır, tam tersine, türlü görünüşler altında, &quot;yazı&rdquo;sını belirleyen temel türün bir gereği olarak hiçbir zaman konusunu tüketmek savında bulunmayan bir yazar olmakla kalmayıp onun tükenmezliğini de kanıtlayan, gerçek bir denemeci olduğunu gösterir. Başlıca öğreticiliği, başlıca üstünlüğü de, en büyük denemecide olduğu gibi, nesnede öznenin tümlüğü yönünde harcadığı, bitmez, tükenmez çabadır belki. Böylece, bir yandan dünyayı kavrama çabalarımızın sınırlılığını gösterirken, bir yandan da Balzac'ın şu güzel sözünü düşündürten, eşsiz bir alçakgönüllülük dersi verir bize: &ldquo;Hâlâ nereye gittiğimizi bilmesek bile, yolculuğun yorgunluklarını çok iyi tanıyoruz.&quot;</p>
<p class="p4">(<span class="t9">Dilbilim</span>, I, 1976)</p>
</body>
</html>