<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2"></p>
<h2><a id="ncx99"></a><a id="a16"></a>ÇOĞUL OKUMA</h2>
<p>Belli bir uzmanlık alanının dar sınırları içine kapanarak her şeye buradan bakmanın, her şeyi bu dar alanın verilerine göre değerlendirmeye kalkmanın fazlasıyla sakıncalı bir tutum olduğu bilinir, örneğin genel yurt sorunlarını yalnızca tüzebilim, yalnızca toplumbilim ya da yalnızca ruhbilim açısından ele aldığımız zaman, ister istemez yetersiz, bunun sonucu olarak da yanlış çözümlere varacağımızı bilmemiz gerekir. Belli bir araştırma dalında, belli bir yöntemi benimsedikten sonra, bu yöntem dışında kalan bütün yöntemleri geçersiz saymak da böyle: konumuzda derinleşmemizi önlemese bile, gelişmemizi köstekler, örneğin eski yazınımızın üzerinde çalışan çoğu uzmanlarımız, XIX. yüzyıldan kalma araştırma yöntemleri dışında hiçbir yöntem tanımadıkları için eski yazınımızın hep çevresinde dolaşmış, bir türlü içine girememişlerdir. Bu nedenle, kendi dar alanı dışında sudan çıkmış balığı andıran bir uygulayımcı değil, içinde yaşadığı ortamı, kişilerini ve nesnelerini, olaylarını ve ürünlerini elden geldiğince iyi tanıyan, elden geldiğince doğru değerlendiren bir aydın, özellikle bilgilerimizin bugünkü yetersiz düzeyinde, kendi bildiğini tek gerçek, kendi yöntemini gerçeği bulmanın tek yolu olarak gören bir &ldquo;ulema&rdquo; değil, bilgisinin ve yönteminin sınırlarım bilen, bunun için de gelişim olanaklarını yitirmeyen bir araştırmacı olmak istiyorsak, kendi alanımız dışındaki alanları, kendi yöntemimiz dışındaki yöntemleri de elden geldiğince yakından izlememiz, başka alanların, başka yöntemlerin verilerinden yararlanmaya çalışmamız gerekir. Hiç değilse, böyle bir savın sayısız örneklerle doğrulandığım biliyoruz: Claude Lévi - Strauss genel dilbilim yöntemlerini bu denli özümlemese, budunbilim dalında gerçekleştirdiği devrimi gerçekleştirmesi çok kuşkuluydu.</p>
<p>Herkesin kolaylıkla benimsediği bu doğrular karşısında, örneğin bir yazın yapıtını incelerken, herhangi bir yöntemin belki verimli, ama ister istemez dar sınırları içinde kalmak yerine, eski ve yeni birçok yöntemleri birlikte uygulamanın, giderek yazın yapıtına yalnızca yazınsal yöntemlerle, yazınsal açıdan değil, tarihsel, toplumbilimsel, felsefel yöntemlerle, tarih, toplumbilim, ruhbilim, felsefe açılarından da yaklaşmanın en uygun tutum olacağını, bilgilerimizde bütünlüğün ancak bu yoldan sağlanabileceğini savunanlar ilk bakışta haklı gibi görünüyorlar. Ne var ki, herhangi bir konuya değişik, dolayısıyla şu ya da bu biçimde karşıt yöntemlerle yaklaşmanın her şeyden önce yöntem kavramına aykırı düştüğü de açık. Saussure&rsquo;ün söylediği gibi, Alp&rsquo;lerin bir genel görünümünü çıkarmak istiyorsak, önce belli bir nokta seçmemiz gerekir, &ldquo;Alp&rsquo;lerin bir genel görünümünü aynı zamanda Jura&rsquo;nın birkaç tepesinden birden çıkarmaya kalkmak saçma&rdquo; bir şeydir, çünkü her tepe bir başka genel görünüm çıkarır karşımıza, her yeni genel görünüm kendinden öncekileri geçersiz kılar. Yöntem konusunda da böyle. Üstelik, birbirini bütünlemesi istenen değişik yöntemlerin çoğu kez değişik konular içerdikleri de bir gerçek, örneğin Barberis&rsquo;in <span class="t9">Balzac et le mal du siécle</span>&rsquo;i, görünüşte Balzac&rsquo;ın yapıtına yönelmekle birlikte, Balzac&rsquo;ın yapıtına ancak dolaylı, düzensiz, rastlantısal bir biçimde yer verir. Balzac'ın yaşamına, çağdaşlarına, toplumuna ilişkin birtakım dağınık bilgileri art arda sıralayarak, Balzac&rsquo;ın yapıtının tarihsel ortamla ilişkilerini göstermeye çalışır, Wurmser'in <span class="t9">La Comédie inhumaine</span>&rsquo;i Balzac&rsquo;ın çağıyla yapıtı, yapıtıyla çağı arasında birtakım tarihsel ilişkiler kurarken bütün <span class="t9">İ</span><span class="t9">nsanl</span><span class="t9">ı</span><span class="t9">k Güldürüsü</span>'nü bu ilişkilere indirger, Baldens-perger'in <span class="t9">Orientations étrangkres chez Honoré de Balzac</span>&rsquo;ı Balzac&rsquo;ın yapıtlarında yabancı etki izleri ararken, ne gerçek anlamda dizgesel olmaya çalışır, ne de Balzac&rsquo;ın yapıtını açıklama kaygısı güder. İster konu, ister yaklaşım açısından olsun, bu tür incelemelerde izlenen yöntemleri yazın yapıtını, eşsürellik içinde, kendi kendine yeten bir dizge olarak ele alan bir yöntemle bütünleştirmek kolay olmadığı gibi tutarlı da olmaz herhalde. Bütün sorun inceleme alanını genişletmekse, buna her yöntem kendi doğrultusunda çözümler arayabilir.</p>
<p>Öte yandan, toplumbilimsel olaylara bir yazınbilimci gibi bakmak, toplumbilimcinin toplumbilimci olarak kendi kendini yadsımasından başka bir şey olmadığı gibi, yazın araştırmacısının bir yazın yapıtına, bir yazın olgusuna toplumbilim, ruhbilim ya da budunbilim yöntemleriyle yaklaşması da bir yazın araştırmacısı olarak kendi kendini yadsımasından başka bir şey değildir. Üstelik, bu tutumuyla bilim ve uzmanlık kavramlarını da yadsımış olur, öyle ya, kendi araştırma konularıma kendi uzmanlık dalımın sunduğu araçlarla değil de başka uzmanlık dallarının araçlarıyla eğiliyorsam, bu benim kendi araçlarımı yetersiz ve geçersiz bulduğumu, bunca yılımı verdiğim uzmanlık dalımda, kendi araçlarımı geliştirememişken, örneğin tarih, ruhbilim, toplumbilim ve dilbilim gibi dalların her biri ayrı bir uzmanlık hazırlığı gerektiren, özgül araçlarını kullanmaya kalkarsam, bu da benim bu araçları her önüne gelenin kolaylıkla kullanabileceği maymuncuk - araçlar saydığımı, dolayısıyla çok önemser göründüğüm bütün bu uzmanlık dallarını pek de önemsemediğimi göstermez mi?</p>
<p>Bu durumda, geldiğimiz bu sonuçla başlangıçta söylediklerimiz arasında açık bir çelişki bulunduğu düşünülebilir. Ne var ki, araştırmacının kendisi de uyguladığı yöntemi birbirine karıştırmamak, değişik bilim dallarına ilgilenip onlardan yararlanmakla değişik bilim dallarının araçlarını kendi uzmanlık dalında kullanmanın aynı şey olmadığım unutmamak gerekir: kendi dalımız dışında üretilen bilgileri, uygulanan yöntemleri tanıdığımız, değerlendirip özümlediğimiz ölçüde görüş açımızın genişleyeceği kuşku götürmez, bunun sonucu olarak, bilgimizin ve yöntemimizin değişikliklere uğraması da doğaldır, ama bir yöntemi geliştirmek, onu çoğaltmak değildir. Claude Lévi - Strauss dilbilimden geniş ölçüde yararlanmıştır kuşkusuz, ama ne budunbilime doğrudan doğruya dilbilim yöntemini uygulamış, ne de budunbilimsel olguları dilbilimsel olgularla özdeşleştirmiştir.</p>
<p>Enis Batur da <span class="t9">Yaz</span><span class="t9">ı</span>'nın son sayısındaki bir değinişinde, dallar ve yöntemler arasındaki yakınlaşmaları bazı koşullara bağlayarak: &ldquo;Metin çözümlemesi ve yazı kuramı bağlamında kalırsak, her yönteme saygım var, her birinin önemini ayrı ayrı kabul ediyorum ve bu yöntemlerin elden geldiğince bağdaşık bir yöntembilimsellik içinde ortak bir çözümleyici gövdeye oturtulmasını, böylelikle bir <span class="t9">ço</span><span class="t9">ğ</span><span class="t9">ul okuma</span>'nın geliştirilmesini öneriyorum kendi payıma&rdquo; diyor. Görüldüğü gibi, belirli yöntemlerin birbirleriyle bütünleştirilmesini önerirken, önce bir &ldquo;bağlam&rdquo; kısıtlamasını zorunlu görüyor Batur, sonra da bu bireştirim işlemini &ldquo;bağdaşık bir yöntembilimsellik&rdquo; temeline oturtma koşulunu getiriyor. Ne var ki, bu koşulların yeterli olduğu çok kuşkuludur: örneğin bir Lévi - Strauss&rsquo;un budunbilimde, bir Greimas'm göstergebilimde, değişik yöntemleri birbirleriyle bağdaştırmaktan çok, değişik bilim dallarının, değişik yöntemlerin verilerinden yararlanarak kendi sınırları içinde kendi kendine yeterli birer yöntem oluşturdukları, Batur&rsquo;un, &ldquo;çoğul okuma&rdquo; deyiminin de belli ettiği gibi, böylesini yetersiz bularak, belli koşullar içinde, yakın yöntemler arasında bir bütünleşmeyi amaçladığı düşünülürse, bunun bir bireştirimden çok, bir toplamı içerdiğini, bunun sonucu olarak da, üç aşağı beş yukarı, kapıdan kovduğumuz sakıncaları bacadan geri getirdiğini belirtmek gerekir. Yazarın bir yöntemler toplamını değil de, değişik yöntemlerden yola çıkılarak geliştirilen bir yöntemi amaçladığını varsayarsak, o zaman da &ldquo;çoğul okuma&rdquo; deyimi bir çelişki olarak belirir, çünkü &ldquo;çoğul okuma&rdquo; kavramı dönüp dolaşıp &ldquo;çoğul anlam&rdquo; <span class="t7">kavram</span><span class="t7">ı</span><span class="t7">na gelir. Örne</span><span class="t7">ğ</span><span class="t7">in Kristeva'n</span><span class="t7">ı</span><span class="t7">n, okuyan la okunan&rsquo;</span><span class="t7">ı</span><span class="t7"> birbirine kar</span><span class="t7">ı</span><span class="t7">ş</span><span class="t7">t</span><span class="t7">ı</span><span class="t7">rarak</span>, <span class="t7">her yaz</span><span class="t7">ı</span><span class="t7">n yap</span><span class="t7">ı</span><span class="t7">t</span><span class="t7">ı</span><span class="t7"> için sonsuz say</span><span class="t7">ı</span><span class="t7">da okuman</span><span class="t7">ı</span><span class="t7">n ve sonsuz say</span><span class="t7">ı</span><span class="t7">da anlam</span><span class="t7">ı</span><span class="t7">n varl</span><span class="t7">ığı</span><span class="t7">n</span><span class="t7">ı</span> varsaydığını biliyoruz. Ama yazın yapıtında, değişik yönelişler içinde, değişik öğelerle belirlenen, yalın ya da karmaşık bir anlamın varlığını yadsıdıktan sonra, bunca uzun ve yorucu çözümlemelere girişmemize gerek mi kalır? Öte yandan, farklılığının kaçınılmaz gereği olarak, her okuma yöntemi bizi farklı bir anlama götüreceğine göre, değişik yöntemlerin sonuçlarını ortak bir sonuçta birleştirmek istediğimiz zaman, bunca çelişkin anlamı nasıl bağdaştıracak, hangisinin geçerli, hangisinin geçersiz, hangisinin temel, hangisinin ayrıntı olduğunu hangi ölçütlerden çıkaracağız? Böyle bir işleme gerek görmüyorsak, hiçbirini tümüyle geçerli saymadığımız bunca anlamı ne yapacağız?</p>
<p>Bütün bunlar, belirli bir araştırma alanında eriştiğimiz düzeyi aşmanın en geçerli yolunun yöntemimizi çoğaltmak değil, geliştirmek olduğunu yeterince gösteriyor, örneğin yazınsal göstergebilimin, birkaç yıl öncesine değin, ele aldığı yapıtın içerik çözümlemesiyle &ldquo;anlam evreni&rdquo;ne ulaşırken &ldquo;anlatı işlevleri&rsquo;&rsquo;ni dışarda bıraktığını, &ldquo;anlatı işlevleri&rdquo;ni incelerken &ldquo;anlam evrenini&rdquo; gözden kaçırdığım, ama bugün, hiç değilse en iyi örneklerinde, içerik çözümlemesini hem <span class="t9">sözce</span> (énoncé), hem <span class="t9">sözcelem</span> (énonciation) düzleminde yürüterek bu kopukluğu aştığını, böylece yapıtı bütünlüğü içinde kavramayı büyük ölçüde başardığını biliyoruz. Bu bakımdan, örneğin Greimas&rsquo;ın ele alınan yapıtta bir anlamı arayan, ama onu kurgusu ve içeriği, bildirisi ve simgesiyle, tek sözcüğünü, tek eklemlenim halkasını anlatmadan açıklayan Maupassant&rsquo;nın, en azından bugün için, kusursuz bir bütünlüğe ulaştığını, bunun sonucu olarak da böyle bir çözümlemeye kendi getirdiği dışında hiç bir yöntemin ekleyebileceği bir şey bulunmadığını kesinleyebiliriz. Ama, söylemek bile fazla, amaçladığımız yalnızca &ldquo;metin çözümlemesi&rdquo;yse, ele alınan yapıtta yaratıcısının çocukluğunu, sevilerini ve düş kırıklıklarını da okumak gibi bir saplantımız yoksa. </p>
<p>Biletimiz ve pasaportumuz varsa, öğle yemeğini İstanbul&rsquo;da, akşam yemeğini Paris'te yiyebiliriz, ama aynı anda hem İstanbul'da, hem de Paris&rsquo;te sofraya oturmak bir düşten başka bir şey değil.</p>
<p class="p4">(<span class="t9">Türk Dili</span>, Ekim 1979)</p>
</body>
</html>