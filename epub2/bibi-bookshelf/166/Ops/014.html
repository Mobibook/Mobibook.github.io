<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2"></p>
<h2><a id="ncx203"></a><a id="a55"></a>ÇEVİRİ VE BİÇEM</h2>
<p>Türkçede en kötü kokulardan biri de &ldquo;çeviri kokusu&rdquo;dur: yerleşmiş kanıya göre, bir çevirinin başarılı sayılabilmesi için ilk koşul, &ldquo;çeviri kokmaması&rdquo;, yani gerçekte olduğu gibi değil de, olmadığı gibi görünmesi, gerçek niteliğini gizlemesidir. Bu koşulun gerekçesi de, biliyoruz, kapsamını hiçbir zaman kesinlikle belirlemediğimiz, belirleyemediğimiz bir doğallık gereksinimidir: çevrilen yapıtın özgün biçiminde doğal olup olmadığına bakılmadan, en yaygın sözcüklerden, en beylik deyimlerden, en kalıplaşmış tümcelerden oluşan, akıcı bir çeviri istenir. Böylece kimi ünlü çevirmenlerimiz, yaptıkları bütün çevirilerde aynı kalan bir çeviri biçemi oluşturmuşlardır. Çoklarınca bir ustalık, bir üstünlük belirtisidir bu. Ama, söylemek bile fazla, her çevirisinde hep aynı biçemle karşımıza çıkan çevirmenin bu kendi kendine uyarlığı, çoğu kez özgün yapıtla çevirisi arasındaki uyarsızlığın belirtisidir.</p>
<p>Biliyoruz, &ldquo;her dil kendine özgü bir düzen sunar, dış gerçeği ya da göndergeleri, bunların oluşturduğu evreni özgül bir biçimde yorumlar, bölümler, kavramlaştırır, dizgeleştirir&rdquo;.<a id="a56"></a><a href="notes.html#a268"><span class="t10">{43}</span></a> Bunun sonucu olarak, &ldquo;bir başka dil öğrenmek, bilinen nesneler üzerine yeni &ldquo;etiket&rdquo;ler koymak değil, dilsel bildirimlerin konusu olan şeyi başka türlü çözümlemeye alışmaktır&rdquo;.<a id="a57"></a><a href="notes.html#a270"><span class="t10">{44}</span></a> Bu da bir anlamda gerçeği değiştirmek demektir, örneğin Japoncada belli bir türdeki anlatı kişilerinin cansız varlıklar ulamında yer aldığı, cansızlık belirtisiyle belirlendiği<a id="a58"></a><a href="notes.html#a272"><span class="t10">{45}</span></a> söylenir: çoğu anlatılarına sözünü edeceği olayların güncel gerçekliği konusunda güvenceler vermekle başlayarak: &ldquo;Şunu bilin ki, bu dram ne bir düş ürünü, ne bir romandır. <span class="t9">All is true</span>: bu dram öylesine gerçek ki, öğelerini herkes kendi evinde, belki de kendi yüreğinde bulabilir&rdquo;<a id="a59"></a><a href="notes.html#a274"><span class="t10">{46}</span></a> türünden savları sık sık yineleyen bir Balzac&rsquo;ın romanlarının Japoncaya kişileri cansızlık belirtileriyle belirlenerek çevrildiğini düşünelim: çeviri işlemi, bütün çeviriler için geçerli olan <span class="t9">bildiri yitimi</span>'nin sınırlarını fazlasıyla aşan bir değiştirim olarak çıkar karşımıza. Bu türlü bir değiştirim her çevirmenin kendine özgü bir biçem oluşturmasını haklı çıkaran bir veri olarak gösterilebilir. Ne var ki, çevirmenin kendi dili, kendi biçemi açısından sağladığı başarı ne olursa olsun, Balzac'a da, Balzac&rsquo;ın bağlandığı yazınsal akıma da bu denli aykırı düşen bir değiştirimi dilsel bir zorunluk olarak benimsemek edilgen bir tutum olur. Bu durumda, adına yaraşır bir çevirmenin, oldukça ağır bir çeviri kokusuna katlanmak pahasına bile olsa, kendi dilinin olanaklarını zorlaması gerekir: çevirdiği yapıta ters düşmemek, dolayısıyla çeviri ediminin temel amacından sapmamak istiyorsa, kimi alışılmış kullanımlardan uzaklaşmak zorundadır.</p>
<p>Bulanık bir doğallık adına bu türlü çabalara karşı çıkmak, çeviri ediminin gerçek niteliğini gözden kaçırmaktır, çünkü, ne denli eski, ne denli yaygın, ne denli vazgeçilmez bir geleneği bulunursa bulunsun, kişinin kendi dilinde bir söylem oluşturması gibi doğal bir işlem değildir çeviri: dilsel karşıtlıklar bir yana, belli bir ekinin ürünü olan bir yapıtın çeviri yoluyla bir başka ekinde yeniden üretilmesi değişik düzlemlerde birtakım zorlamaları içerir, örneğin Fransızca &ldquo;tante&rdquo; sözcüğünü Türkçeye bağlamına göre &ldquo;teyze&rdquo;, &ldquo;hala&rdquo; ya da &ldquo;yenge&rdquo; diye çevirmek, çevirisel bir zorunluk olmakla birlikte, Fransız toplumunun akrabalık ilişkilerine içermedikleri bir ayrıntı getirmektir; İslam dinini kendi yurttaşlarına seslendiği zaman başka, Müslümanlara seslendiği zaman daha başka bir biçimde değerlendiren bir Bernanos&rsquo;un yalnız kendi dilini konuşanları düşünerek yazdıklarını Türkçeye ve Arapçaya çevirmek, bu yazarı başlangıçta hiç usuna getirmediği bir okur kitlesine ulaştırmak değildir yalnız, aynı zamanda bir açmaza düşürmektir; bugün bir Rabelais&rsquo;nin Türkçeye ya da bir Fuzuli&rsquo;nin Almancaya çevrilmesi, yüzyıllar boyunca bu sanatçılarla kendi dilleri ve kendi ekinleri arasında kurulmuş sayısız bağıntıların önemli bir bölümünün yok sayılması pahasına gerçekleşir. Çünkü çeviri kaynak dil içinde gerçekleşmiş bir söylemin erek dile aktarılmasını içerir yalnızca, bu söylemin içinde oluştuğu dilsel ve ekinsel bağlamla kurduğu bütün bağıntılarla birlikte aktarılmasıysa hiçbir çevirmenin gerçekleştiremediği bir düştür.</p>
<p>Bütün bunların çeviri için birincil sorunlar olmadığı, hatta ekin ve dönem uzaklıklarının yol açtığı sapmaların bir ölçüde kendi ekinimizin ürünü olan yapıtlar için de geçerli olduğu söylenebilir: yazar sunduğu yapıtın tarihin bütün dönemlerinde ve toplumun bütün katlarında hep aynı biçimde yorumlanmasını bekleyemeyeceği gibi, çevirmen de çevirdiği yapıtın toplumsal, tarihsel ve sanatsal bir bağlamın işlevi olan bütün uzantılarını birden yansıtmayı umamaz. Çeviri de belli bir bağlamın işlevidir ister istemez; üstelik, özgün yapıttan farklı olarak, yazarınkilerden sonra ikinci bir kişinin yorumlama ve duyarlığının da damgasını taşır. Gene de, &ldquo;Pindare&rsquo;ın, Shakespeare&rsquo;in ya da Puşkin&rsquo;in bir metnini örneğin Fransızcaya iyi çevirmek, Pindare, Shakespeare ya da Puşkin&rsquo;in ellerinin altında Yunanca, İngilizce ya da Rusçanın değil de Fransızcanın olanakları bulunduğu zaman yazabilecekleri metni yazmaktır,&rdquo; dedikten sonra: &ldquo;öyleyse iyi bir çeviri, sözcüğü sözcüğüne çeviri de değildir, yazınsal (ama sadakatsiz) çeviri de. Yazarın ana dili kendisininki değil de, çevirmeninki olduğu zaman yazabileceği metni (sözcüğü, sözdizimi ve biçemiyle) <span class="t9">bulmak</span>&rsquo;tır&rdquo;, diye ekleyen,<a id="a60"></a><a href="notes.html#a276"><span class="t10">{47}</span></a> yani çeviri edimini her şeyden önce bir &ldquo;yeniden yaratma&rdquo; biçiminde tanımlayan Roger Caillois&rsquo;nın kesinlemesine katılabilmek için en azından konuya birtakım açıklıklar getirmek gerekir.</p>
<p>Çeviri işlemi &ldquo;bir doğal dildeki bildirileri anlamsal ve işlevsel bir eşdeğerlik sağlayarak bir başka doğal dile aktarma&rdquo; biçiminde tanımlanabilir,<a id="a61"></a><a href="notes.html#a278"><span class="t10">{48}</span></a> &ldquo;anlamsal ve işlevsel eşdeğerlik&rdquo; kavramı ise, &ldquo;biçem&rdquo;in de aktarılması zorunlu bir öğe olarak benimsenmesini gerektirir. Bir başka deyişle, kaynak dildeki söylemi erek dilde &ldquo;yeniden bulmak&rdquo;, yalnızca anlamı aktarmakla yetinmemek, anlamla birlikte biçemsel özellikleri de dizgesel bir biçimde erek dile yansıtmaktır. Ne olursa olsun, belli bir biçime dökülmediği sürece anlam kavranılmaz kaldığına göre,<a id="a62"></a><a href="notes.html#a280"><span class="t10">{49}</span></a> biçimden soyutlanmış bir anlamın gereğince aktarılabileceğini düşünmek bile zordur. Bu bakımdan, dilin derin <span class="t9">düzey</span>&rsquo;ini anlamsal yapıyla özdeşleştirdikten sonra, bütün dillerin anlamsal yapılarının &ldquo;birbirlerine çok yakın, hatta belki de evrensel&rdquo; olduklarını söyleyerek <span class="t9">derin düzey&rsquo;</span>le <span class="t9">yüzeysel düzey</span> arasındaki karşıtlığı saltlaştırmak bizi büyük yanılgılara götürebilir,<a id="a63"></a><a href="notes.html#a282"><span class="t10">{50}</span></a> çünkü anlamlama sürecinde derin düzey&rsquo;le yüzeysel düzey birbirinden ayrı iki gerçek, alt alta ya da art arda iki tabaka oluşturmaz, örneğin</p>
<p class="p6"> Kuşkonmaz bahçesinde kuşlar </p>
<p> Nereye konacaklar?</p>
<p>türünden bir söylemde, iki düzeyi birbirinden ayırmanın hiç de kolay olmadığı açıkça görülür: &ldquo;biçim ile içerik aynı niteliktedir, aynı çözümlemeye göre değerlendirilir.&rdquo;<a id="a64"></a><a href="notes.html#a284"><span class="t10">{51}</span></a> Bu durumda, çevirinin bir başka dilde söylenmiş bir gerçeği kendi dilimizde yinelemek değil, adına &ldquo;söylem&rdquo; ya da &ldquo;metin&rdquo; dediğimiz, çift yönlü bir gerçeği kendi dilimizde yeniden cisimlendirmek olduğunu, bunun zorunlu sonucu olarak da çeviri işleminin, &ldquo;Önce anlamı, sonra biçemi&rdquo; çevirme ilkesini benimseyen Charles Taler in önerisine uygun olarak<a id="a65"></a><a href="notes.html#a286"><span class="t10">{52}</span></a></p>
<p class="p7">yüzeysel düzey →<span class="t12"> </span>derin düzey → yüzeysel düzey</p>
<p>biçiminde değil</p>
<p class="p8">yüzeysel düzey → yüzeysel düzey</p>
<p class="p8">↓ ↑</p>
<p class="p7">derin düzey</p>
<p>biçiminde yönlendiğini kesinlememiz gerekir. Anlamca çok karanlık sayılan birtakım metinlerin başka dillere çevrilebilmesi de hiç değilse yazınsal çeviri ediminin kaynak metnin yüzeysel yapısına eşdeğerde bir yüzeysel yapı kurma olduğunu yeterince kanıtlar, örneğin Julien Green birçok romanlarında genç kahramanlarının eski, büyük, ıssız evlerde yaşadığı karmaşık, anlaşılmaz du<span class="t7">yular</span><span class="t7">ı</span><span class="t7">, özellikle de korkuyu, bütün karma</span><span class="t7">ş</span><span class="t7">ı</span><span class="t7">kl</span><span class="t7">ığı</span><span class="t7"> içinde yans</span><span class="t7">ı</span><span class="t7">tmak ister; böylece</span> göndergenin kavranılması alabildiğine zorlaşır, ama göndergenin ulaşılmazlığı karmaşıklığının bir başka dilde de yansıtılmasını engellemez. Benzer bir biçimde, Mallarmé&rsquo;nin kimi koşuklarının göndergenin sonsuzluğunu içermesi de nice çevirmenin bunları kendi diline aktarmayı denemesini önlememiştir.</p>
<p>Böyle bir uslam karşısında, bir kez daha, dilsel göstergenin nedensizliğinden, dillerin kendilerine özgü mantıklarından, kendilerine özgü yorumlama ve bölümleme yordamlarından söz edilebilir. Ama, ister istemez içinde gerçekleştiği dil ve ekinle koşullanmış olmakla birlikte, her yazın yapıtının da aynı biçimde kendine özgü bir mantığı, kendine özgü bir yordamı bulunduğunu, üstelik bu mantığın ve bu yordamın, belli oranlar içinde, yapıtın yer aldığı dilsel ve ekinsel bağlama ters düşmesinin olağan bir şey olduğunu unutmamak gerekir, örneğin Robert Desnos&rsquo;un</p>
<p><span class="t9">II connus - je des couloirs de chair. Quant aux murs ils seliquéfiai-je et les derniers coups de tonnerre fis - jedisparaitre de la terre tous les tombeaux.</span><a id="a66"></a><a href="notes.html#a288"><span class="t13">{53}</span></a></p>
<p>tümcelerinde bütün çekimli eylemlerin biri üçüncü, biri birinci kişi olmak üzere iki ayrı öznesi bulunması, gene aynı ozanın</p>
<p class="p6"><span class="t9">Tu me suicides si docilement.</span></p>
<p class="p6"><span class="t9">Je te mourrai pourtant un jour.</span></p>
<p class="p6"><span class="t9">Je connaitrons cette femme idéale.</span></p>
<p><span class="t9">et lentement je neigerai sur sa bouche</span>.<a id="a67"></a><a href="notes.html#a290"><span class="t10">{54}</span></a></p>
<p>biçiminde sıralanan dizelerinde, geçişsiz eylemlerin geçişli olarak kullanılması, tekil birinci kişi bir özneyi çoğul birinci kişi bir eylemin izlemesi, kişisiz bir eylemin birinci kişiyle çekilmesi, yazın yapıtının diliyle doğal dil arasında bulabileceğimiz türlü karşıtlıklardan yalnızca birkaçıdır. Bu karşıtlıkların çarpıcılığı ise, anlam ve biçem arasındaki sıkı bağıntının bilincinde olan bir çevirmenin, Desnos&rsquo;un dizelerini kendi diline aktarırken, öncelikle bu türlü özellikleri göz önüne almak zorunda olduğunu gösteriyor. Çünkü, yukarıda da belirtildiği gibi, metinde söz konusu edilen şeylerin bu türlü özel <span class="t9">kurgu</span>&rsquo;lara başvurulmadan da anlatılabileceği görüşünden yola çıkarak, yani biçimle içeriğin ayrılmazlığı ilkesini yok sayarak, anlamlama yordamını göz önüne almadan, doğrudan doğruya anlamın kendisini aktarmayı amaçlayan bir çeviri, bu anlamı saptırma tehlikesiyle karşı karşıyadır her zaman. Bu durumda, anlam bir ölçüde aktarılmış olsa bile, metin ile çeviri arasında işlevsel bir eşdeğerlilikten söz edilemez. Aynı biçimde, <span class="t9">benzeten</span>&rsquo;le benzetilen arasında dolaysız bir bağıntı kuran simgeci akıma bağlanan bir koşuğun &ldquo;gibi&rdquo;lere, &ldquo;tıpkı&rsquo;&rsquo;lara başvurularak çevrilmesi erek metni kaynak metinden alabildiğine uzaklaştırır. Gene aynı biçimde, alanının içerdiği üst - dilin gereklerine göre oluşturulmuş bir fizik metninin doğal dilin her günkü sözcük ve deyimleriyle, günlük konuşmaların sözdizimiyle aktarılması, temelde anlamın değişmediği varsayılabilse bile, onu hiç mi hiç tanınmaz, hatta anlaşılmaz bir duruma sokabilir.</p>
<p>Bütün bunlar, çevirmenin özgürlüğünün yalnız anlamla değil, biçemle de sınırlı olduğunu yeterince gösteriyor. Ama özgürlüğün bittiği yerde kurallar başladığına göre, biçim ve içerik ilişkilerinin yansıtılması konusunda bize ışık tutacak birtakım kurallar bulunması gerekmez mi? Örneğin koşuk çevirisinde sözcük &ldquo;hem anlam, hem de ses olarak aktarılması gereken bir öğe&rdquo; olduğuna göre,<a id="a68"></a><a href="notes.html#a292"><span class="t10">{55}</span></a> kaynak dilin yüzeysel yapılan ile erek dilin yüzeysel yapıları arasında her çeviri, hiç değilse her koşuk çevirisi için geçerli olabilecek birtakım ko-şutluklar kurulamaz mı? Çeviri üzerine yazılmış denemeler değişik dillerin öğeleri arasında kurulmuş, ilginç koşutluk örnekleriyle doludur. Ne var ki, tekil ve rastlantısal, yani kurallaştırılması olanaksız koşutluklardır bunlar, öte yandan, dilsel göstergenin nedensizliği iki dil arasında somut sesler ve sözcükler düzeyinde bir koşutluktan söz edilemeyeceğini kanıtlar. Ama somut öğeler düzeyinde kurulması olanaksız olan bu koşutluklar soyut bağıntılar düzeyinde kurulabilir: Robert Desnos&rsquo;un dizelerini Türkçeye aynı sözdizimiyle aktarmamız olanaksızdır, ama bir yandan bu dizeleri oluşturan seslerin ve sözcüklerin birbirlerine, öte yandan sözdizimsel ve anlamsal yapılarının Fransızcaya göre sundukları değişik bağıntıları saptandıktan sonra, kendi dilimizde bunlarla eşdeğerde bağıntılar arayabiliriz; daha da iyisi, bu bağıntılar önümüze Fransızcanın kurallarıyla bağdaşmayan bir takım aykırılıklar biçiminde çıktığı zaman, aynı aykırılık bağıntılarını kendi dilimizde de kurabiliriz.</p>
<p>Ama, hemen söylemek gerekir ki, Desnos örneğinin esinlediği koşutluklara bakarak kaynak metinle erek metin arasında kurulacak koşutlukların yalnızca sözcük ve tümce düzeyinde arandığını düşünmek yanlış olur. Daha büyük birimlere yönelmenin yöntemsel sakıncalarını öne sürerek araştırmalarında tümce düzeyini aşmamaya özen gösterenler, bu konularda sık sık yanılgıya düşmüş, örneğin yeterince tanımlanmamış, bulanık bir yananlam kavramına dayanarak, çeviri işleminin, önce anlam, sonra biçem aktarıma olmak üzere, iki evrede gerçekleştiğini ileri sürebilmişlerdir. Gerçekten de, sözcük ve tümce düzlemi aşılmayınca, örneğin &ldquo;bir yaramazlık yok&rdquo; tümcesinin &ldquo;tatsız bir durum yok&rdquo; tümcesiyle eşanlamlı olduğu, her ikisi de aynı göndergeye bağlandığına göre, üst yanının kötü ve dar anlamda bir biçem, yani bir anlatım uygulayımı, bir seçme, bir yeğleme işi olarak kaldığı söylenebilir.<a id="a69"></a><a href="notes.html#a294"><span class="t10">{56}</span></a> Ne var ki, Proust&rsquo;un söylediği, gözlemlerin de doğruladığı gibi, &ldquo;bir uygulayım sorunu değil, bir görü &ldquo;sorunundur biçem,<a id="a70"></a><a href="notes.html#a296"><span class="t10">{57}</span></a> dolayısıyla bildiriden ayrılmayan, tam tersine, onun bir parçası olan &ldquo;kesitler - üstü bir öğe&rdquo; olarak belirir;<a id="a71"></a><a href="notes.html#a298"><span class="t10">{58}</span></a> yananlam dediğimiz şey de, aynı biçimde, &ldquo;anlamın ayrılmaz bir parçası&rdquo;dır.<a id="a72"></a><a href="notes.html#a300"><span class="t10">{59}</span></a> Bu durumda, her ikisi de &ldquo;dil&rdquo;in her seferinde tekil, bireysel, yeri doldurulmaz bir söz olarak gerçekleşmesiyle açıklandığına göre, Jean - Rene Ladmiral&rsquo;le birlikte, sorun aktarılacak bildirinin &ldquo;yazarın sözüne mi, yoksa kullandığı kaynak dile mi bağlandığını bilmektir&rdquo; denilebilir.<a id="a73"></a><a href="notes.html#a302"><span class="t10">{60}</span></a></p>
<p>Bu da, en azından bir bütünle bir parçanın karşılaştırılmasını içermesi nedeniyle, bağlam sorununu gündeme getirir. Bağlam kavramının çevirmenin en güvenilir ölçütü, en vazgeçilmez dayanağı olduğu, buna karşılık, &ldquo;kuramsal dayanaktan yoksun&rdquo; olduğu gerekçesiyle bir tür kaçamak sayıldığı da bilinir.<a id="a74"></a><a href="notes.html#a304"><span class="t10">{61}</span></a> Bu olumsuz yargının başlıca nedeni de, hiç kuşkusuz, bağlam öğesinin ister istemez her çeviride belirli bir işlevi bulunmasına karşın, her birinde farklı bir biçimde ve farklı bir oranda değerlendirilmesidir; çünkü, söylemek bile fazla, çevirdiğimiz metin ne denli yalın olursa olsun, bir tek bağlamı değil, her biri bir başka düzeyde yer alan, değişik ve karmaşık bağıntıları göz önüne almak gerekir. Nitelikleri, kapsamları, işlevleri ve karşılıklı bağıntıları konusunda tam anlamıyla tutarlı, kuramsal bir açıklığa ulaşmamış olsak bile, örneğin yalnızca kaynak metinle ilgili olarak en az dört bağlamdan söz edebiliriz:</p>
<p class="p5">14. kaynak metnin toplumsal ve ekinsel bağlamı;</p>
<p class="p5">15. kaynak metnin tür ve akım olarak yazınsal ya da bilimsel bağlamı;</p>
<p class="p5">16. kaynak metnin dilsel bağlamı, yani bağlandığı doğal dil;</p>
<p class="p5">17. kaynak metnin kapsadığı öğelere göre kendi oluşturduğu bağlam, yani bir bütün olarak kendisi.</p>
<p>Çeviri işlemi özgül olarak dilsel bir edim olduğuna göre, ilk iki bağlamla metin arasındaki bağıntıların çevirmen için daha çok yardımcı nitelikte veriler olduklarını, çeviri ediminde ancak dolaylı bir işlevleri bulunduğunu söylemek bile gerekmez. Üçüncü bağlamla dördüncü bağlam, dördüncü bağlamla kendisini oluşturan öğeler arasındaki bağıntılarsa, çeviriyi doğrudan doğruya yönlendiren bağıntılardır. Bir gün, dizgesel bir yaklaşımla, metnin oluşturduğu bütünle tümcesel birimler arasında, birtakım ara - birimler oluşturulabileceği de düşünülebilir. Kesinlikle belirtilmesi gereken bir şey varsa, o da bağlamsal bağıntılar göz önüne alınmadıkça, tutarlı bir çeviri yapılamayacağıdır. Adına yaraşır her çevirmenin kendiliğinden uyduğu bu ilkeyi belli bir metinle somutlaştırmak gerekirse, örneğin Emile Ajar'ın son yıllarda büyük bir ilgi uyandıran, bizim dilimize de çevrilmiş olan <span class="t9">La Vie devant soi</span> adlı romanının ilk bakışta göze çarpan başlıca özellikleri şöyle özetlenebilir:</p>
<p class="p5">18. roman gerek sözdizimi, gerek sözcük seçimi bakımından, öncelikle Paris'in güncel konuşma dilinden kaynaklanır: Öykü - içi (içöyküsel) anlatıcının yazı diline yabancı, yoksul bir &quot;kenar mahalle&quot; çocuğu olması da bu gözlemi doğrular;</p>
<p class="p5">19. bununla birlikte, günlük basın dilinde yinelenip duran birtakım &ldquo;maymuncuk&rdquo; sözcüklerle belli çevrelerin günlük diline geçmiş birtakım bilimsel terimlere sık sık yer verilmesi, söylemin &ldquo;doğallığı'na &ldquo;alay&quot; öğesini de ekler;</p>
<p class="p5">20. kimi sözcüklerin alışılmış kullanımları dışına çekilmesi, örneğin genellikle &ldquo;hastalık&rdquo; için kullanılan <span class="t14">contagilux</span> (bulaşıcı) sözcüğünün &ldquo;çocuklar&rdquo; için kullanılması gibi birtakım sapmalar, romanın dilinin özgünlüğünü belirler;</p>
<p class="p5">21. romanın çizgisel bir biçimde değil de sözün akışından kaynaklanan birtakım çağrışımlarla gelişmesi, dilsel kurgunun önemini bir kez daha vurgular;</p>
<p class="p5">22. roman biçemi ve içeriğiyle çağdaş dünya karşısında &ldquo;acı bir alaycılık&rdquo; biçiminde niteleyebileceğimiz bir tutumu ortaya koyar.</p>
<p>Böyle bir yapıtın çevirisinin başarısı bu türlü özelliklerin gereğince yansıtılmasına bağlıdır. Bu da, kolay olmasa bile, olanaksız değildir, örneğin iki dilin <span class="t9">toplumdilbilimsel</span> (sociolinguistique) özellikleri arasında tam bir koşutluktan söz edilemez, ama, bir yandan koşutluğun somut öğeler düzeyinde değil, bağıntılar düzeyinde aranması gerektiğini, öte yandan çevirinin bir başka ekinin ürününü kendi ekinimizin bir ürünü yapmak olmadığını unutmamak koşuluyla, burada &ldquo;büyük kent konuşma dili&rdquo;nin çıkış noktası olarak benimsenmesi, güçlükleri büyük ölçüde azalttığı gibi, ayrıntılar düzeyinde uyarıcı bir işlev de yüklenir: örneğin &ldquo;mec&rdquo; (adam), &ldquo;mome&rdquo; (çocuk) gibi &ldquo;argo&rdquo; kökenli birtakım sözcüklerin bugün halkın konuştuğu Fransızca bağlamında birer &ldquo;argo&rdquo; olarak algılanmamaları bunları &ldquo;herif&rdquo; ve&ldquo; velet &rdquo;gibi aşağılayıcı çağrışımları bulunan sözcüklerle karşılama yanlışlığına düşmemizi önler. Günlük basının birtakım &ldquo;söylen - sözcük&rdquo;lerinin ya da birtakım bilimsel terimlerin bir &ldquo;kenar mahalle çocuğu&rdquo;nun ağzında aykırı kaçacağını düşünerek ya da böyle bir durumun farkında olmadan, bu öğeleri doğal dilin yaygın sözcük ve deyimleriyle karşılamak da, örneğin &ldquo;contagieux&rdquo; sözcüğünün <span class="t9">La Vie devant soî</span>&rsquo;daki özgün kullanımını bilerek ya da bilmeyerek &ldquo;düzeltmek&rdquo; de yapıtın özüne ve biçimine yan çizmek olur. Aynı biçimde, romanın başlığını Türkçeye <span class="t9">Onca Yoksulluk Varken</span> biçiminde çevirmek, onun bakış açısını alabildiğine indirgemek, dolayısıyla saymaca bir biçimde değiştirmektir. Buna karşılık, kaynak dilin yapısal özelliklerinin bir sonucu olarak, yapıtta sık sık karşılaşılan uzun tümcelerin Türkçeye kısa tümcelere bölünerek aktarılması bizim konuşma dilimizin bir gereğidir.</p>
<p>Ama, hemen belirtmek gerekir ki, Ajar&rsquo;ın uzun tümceleri için geçerli olan bu tutum her zaman geçerli olmayabilir: yazın - dışı bir doğallık adına, Türkçenin yapısını gerekçe göstererek, örneğin Marcel Proust&rsquo;un yapıtını Türkçeye kısa tümcelerle aktarmaya kalkmak, onun en belirgin özelliklerinden birini yok saymak olur; Proust&rsquo;u doğru olarak aktarmak istiyorsak, kendi dilimizin yapısını zorlamak pahasına bile olsa, onun uzun tümcelerinin bütünlüğünü elden geldiğince korumamız gerekir. Bu da, hep aynı yazan çevirmediği sürece, çevirmenin kendine özgü bir biçemi olamayacağını gösterir. Kimileri, &quot;Balzac&rsquo;ın kendine özgü bir biçemi yoktu,&rdquo; derler. Vardı kuşkusuz, ama kendine özgü gerçeklik anlayışının bir sonucu olarak, gerek <span class="t9">İ</span><span class="t9">nsanl</span><span class="t9">ı</span><span class="t9">k Güldürüsü</span>'nün bütünü, gerekse parçalan içinde, anlatıcısını değiştirdikçe biçemi de değiştirirdi. Çevirmenin de aynı tutumu benimsemesi bir doğruluk gereğidir.</p>
<p>(<span class="t9">Ba</span><span class="t9">ğ</span><span class="t9">lam</span> - II, 1980)</p>
<p>&nbsp;</p>
</body>
</html>