<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2"></p>
<h2><a id="ncx78"></a><a id="a9"></a>YANSITMA SÜRECİ</h2>
<p>Kimi yazarların anlattıkları, hele anlatacakları gerçeğin kesinliği konusundaki sarsılmaz inançlarını kıskanmamak elde değil: kuramsal açıdan olsun, deneyimsel açıdan olsun, her şeyi kökünden çözümlemiş durumdadırlar; gözlerinin Önünde bütün açıklığıyla gerçeğin kendisi, kafalarının içinde aynı gerçeğin en kesin çizgilerle belirlenmiş izdüşümü, olayları, sorunları, çözümleri güvenle sıralayabilirler. Böyle bir düzeye gelindikten sonra, yazmak alabildiğine kolaylaşır: kanıtlanacak savın, iletilecek bildirinin özelliğine göre, önceden bilinen gerçekler bütününün içinden belirli öğeleri seçip düzenleyerek etkileyici bir biçimde sunmaktır artık bütün sorun, bir tür birleştirme oyununu gerçekleştirmek, kesilmiş resim parçacıklarını birleştirerek önceden verilmiş bütünü yeniden kurmaktır. Üstelik, parçaları kesen de, birleştiren de aynı kişi olduğuna göre, böyle bir işlem çocukların onca zamanını alan arama çabasını bile gerektirmez. Ama hazırlanışındaki zorluk ya da kolaylık yazın yapıtı için bir değer ölçüsü olmadığına göre, gerçeklerini önceden, kesinlikle bilenleri eleştiremeyeceğimiz gibi, birtakım eleştiriler karşısında: &ldquo;Ben bildiğim gerçekleri yazıyorum; bilmediğim, görmediğim şeyleri yazacak değilim ya!&rdquo; demelerini de düşünsel ve törel bir tutarlılık örneği saymamız gerekir, çünkü bir yandan gerçeği her şeyden üstün tuttuklarını gösterirken, bir yandan da gerçekleri yansıtmayı görev saymalarına karşın, bütün gerçekleri bildiklerini ileri sürmeyecek kadar alçakgönüllü olduklarını kanıtlarlar bu sözlerle.</p>
<p>Sorun öncelikle gerçekleri yansıtmak olunca, örneğin Zola'nın yaptığı gibi, yazın adamının birtakım bilimsel verilerden geniş ölçüde yararlanmasını, yapıtının bilimsel verilere uygun düşmesi, hatta bunları örneklendirmesi ve yayması yolunda çaba harcamasını da doğal ve tutarlı saymak kaçınılmaz olur. Bununla birlikte, gerek yazarlar, gerekse bilim adamları arasında, bu türlü tutumlara karşı çıkanlar bulunduğunu biliyoruz. Örneğin Claude Lévi - Strauss, sanatçıların yapısalcılığın getirdiği açıklamalardan yararlanmalarını, yalnızca biçim düzleminde bile, önceden belirlenmiş verileri olduğu gibi benimseyerek uygulamaya koymalarını bir yozlaşma, hatta bir aldatmaca sayar, daha da ilginci, &ldquo;kurgu - yapısalcılık&rdquo; diye adlandırır bu uygulamaları, yani gerçekten, gerçekçilikten uzaklaşma olarak niteler, gerekçesi de hazırdır: &ldquo;İnsan bilimleri sanat yapıtlarının ardındaki biçimsel yapıları ortaya çıkardı diye biçimsel yapılardan yola çıkarak sanat yapıtları üretmeye kalkıyorlar hemen. Ama örnek alınan bu bilinçli ve yapay biçimde kurulmuş yapıların, yaratıcının kafasında çoğu kez kendisi de bilmeden oluşan ve sonradan ortaya çıkarılan yapılarla aynı türden oldukları hiç de kesin değil.&rdquo;<a id="a10"></a><a href="notes.html#a189"><span class="t10">{4}</span></a></p>
<p>Bu karşı- tutumun en ilginç örneklerinden birini de Freud'un <span class="t9">Jensen</span>'in Gradiva&rsquo;sında <span class="t9">Sabuklama ve Dü</span><span class="t9">ş</span> adlı, hayranlık verici incelemesi karşısında <span class="t9">Gradiva</span> yazarı Jensen&rsquo;in gösterdiği tepkide buluruz. Freud, Jensen'in baştan sona bir düş havası içinde geçen anlatısındaki bütün durumları bir bir ele alarak inceler, açıklar, tinsel çözümleme açısından ne denli tutarlı, ne denli doğru olduklarını gösterir, sonra da hayranlıkla: &ldquo;Romancı hekimin bilgisine nasıl ulaşmış, ya da, hiç değilse, onunla aynı şeyleri biliyormuş gibi yapmayı nasıl becermiş?&rdquo;<a id="a11"></a><a href="notes.html#a192"><span class="t10">{5}</span></a> diye sorar. Jensen ise anlatısını bir &ldquo;düş oyunu&rdquo; olarak nitelemekte dayatır, Freud'un gerçekten ilginç incelemesine de zorlama ve gerçek - dışı bir yapıt olarak bakar, ilgilenmek bile istemez onunla.</p>
<p>Neyi gösteriyor bu Örnekler? Jensen ile Lévi - Strauss'un sanatçının gerçeklere, özellikle de bilimsel gerçeklere sırt çevirmesi gerektiğini düşündüklerini mi? Hayır kuşkusuz. Lévi - Strauss &ldquo;yapay biçimde kurulmuş yapılar&rdquo;dan yola çıkılmasını eleştirdiğine, Jensen kendi yapıtının bir &ldquo;düş oyunu&rdquo; olduğunu kesinlerken, Freud&rsquo;un yapıtını &ldquo;zorlama ve gerçek &ndash; dışı&rdquo; olarak nitelediğine göre, bu soruyu olumlu bir biçimde yanıtlamak, her iki yazarın da &ldquo;yapay&rdquo; ile &ldquo;gerçek - dışı&rdquo;yı gerçekle özdeşleştirmek gibi bir çelişkiye düştüklerini söylemek olur. Bu da hiç kimsenin, özellikle Lévi - Strauss gibi bir bilim adamının gözünden kaçması olanaksız bir çelişki olduğuna göre, aykırılığı başka yerde, örneğin bilimsel ya da deneyimsel, ama her iki durumda da önceden verilmiş gerçekle Lévi - Strauss ve Jensen'in düşüncesindeki sanatsal gerçek arasında varsayılan uzaklıkta aramak gerekir. Ne olursa olsun, benzer gözlemlerden yola çıkıp benzer sonuçlara vardıkları zaman bile, sanatçı ile bilim adamının, sanatçı ile tarihçinin ya da sanatçı ile felsefecinin yüzde yüz aynı türden gerçekleri söylediklerini kesinlemek zordur: Balzac&rsquo;ın XIX. yüzyıl Fransız toplumunu döneminin toplumbilimcilerinden çok daha iyi gösterdiğini, çok daha iyi çözümlediğini söylerken, Engels haklı olabilir, ama Balzac'ın dile getirdiği gerçeklerin toplumbilimsel gerçekler değil, yazınsal gerçekler olduğunu, iki ayrı düzlemden gelen verilerin ancak belirli dönüştürümlerden sonra ve üçüncü bir düzlemde çakıştırılabileceğini unutmamak gerekir. Foster'in, &ldquo;Tanrı evrenin öyküsünü anlatabilseydi, evren düşlemsel olurdu,&rsquo;&rsquo; demesi de hiç kuşkusuz bundandır.<a id="a12"></a><a href="notes.html#a194"><span class="t10">{6}</span></a></p>
<p>Ama, nice örnekler arasında Gradiva örneğinin de gösterdiği gibi, başka bir düzlemde de olsa, sanatsal gerçeğin bilimsel ya da deneyimsel gerçeklerle örtüşmesi onun sanatsallığına gölge düşürmediğine göre, nesnel gerçekle sanatsal gerçek arasındaki ayrımı nerede aramalı? Herhalde sunulan gerçeklerin kendilerinden önce, aranma ve sunulma biçimlerinde. Öyle ya, bilim de, sanat da ortaya koyduğu gerçeklerden önce, bu gerçekleri ortaya koyabilmek için izlediği yöntemlerle, kullandığı araçlarla tanımlanır, çünkü ortaya koydukları gerçekleri bu yöntemler ve bu araçlar koşullandırır. Bu bakımdan, yazarın gücünün yansıtılan olayın içkin niteliğinde değil, &ldquo;yansıtma yeteneği&rdquo;nde bulunduğunu söyleyen Marcel Proust&rsquo;a hak vermemek kolay değildir. Ne var ki, biçem sorununu bir &ldquo;uygulayım&rdquo; sorunu olarak değil, bir &ldquo;görü&rdquo; sorunu olarak nitelemesine bakılırsa, Proust&rsquo;un yansıtma sürecini önceden verilmişin yüzeysel anlamda bir yeniden düzenlenmesi, süslenip etkinleştirilmesi olarak görmediği açıktır. Bunun en canlı örneğini de kendi yapıtıyla ortaya koyar: bu yapıtta geçmiş yaşamını canlandırmayı amaçladığı düşünülürse, anlatı sanatını gerçeklere sırt çevirerek bir düş oyununa dalma biçiminde anlamadığı kesindir; ama yapıtının önceden verilmiş olanın, yani, hele kendi yaşamı söz konusu olduğuna göre, fazlasıyla bilinenin bir yeniden sunulması olmasını istemediğini de her şeyden önce romanının adı kanıtlar: <span class="t9">A la Recherche du temps perdu</span>: geçmişin &ldquo;anlatılması&rdquo;ndan, &ldquo;anımsanma&rdquo;sından önce &ldquo;aranma&rdquo;sı, daha da iyisi, &rdquo;araştırılma&rdquo;sı söz konusudur Proust için.</p>
<p>Yazınsal gerçekle bilimsel ya da deneyimsel gerçekler arasında bir ayrım yapmayanların yanıtlanmasını zorunlu bulacakları iki soru beliriyor burada. Birincisi, Proust doğrudan anlatmayı değil de, araştırmayı seçtiğine göre, onun da yazın gerçeğini bilimsel gerçekle özdeşleştirip özdeşleştirmediği, yani kapıdan kovar göründüğünü bacadan içeri alıp almadığı; ikincisi, anlattıkları kendi yaşamı, kendi çevresi, kendi dönemi, yani nasıl olsa bildikleri olduğuna göre, amaçladığı araştırmanın neyin araştırması olabileceği. Her iki sorunun yanıtı da <span class="t9">A la Recherche du temps perdu</span>&rsquo;de yeterince verilir. Bir kez Proust&rsquo;un algılarımızın kaçınılmaz öznelliğini sık sık vurguladığı, evrenin bize sunduğu belirtilerin okunup yorumlanmasını da gerçekleştirilmesinde &ldquo;hiç kimsenin bizim yerimizi dolduramayacağı, bizimle işbirliği yapamayacağı bir yaratım edimi&rdquo; olarak gördüğü anımsanırsa, sanatçının araştırmasını bilim adamının araştırmasıyla özdeşleştirmesine olanak bulunmadığı kendiliğinden anlaşılır, öte yandan, Proust&rsquo;a göre, algılarımız yalnızca öznel değil, aynı zamanda süreksiz, eksik, bölüntülü de oldukları için, gerçeğin yaşanmış olması her yönüyle görüldüğünü, kavrandığını, bilindiğini göstermez: yaşanmış da araştırmayı gerektirir. Böylece, görünüşlerden özlere, bireyselden evrensele ulaşabilmek için, ünlü &ldquo;çaya batırılmış çörek'&rsquo; deneyinden yola çıkarak başlı başına bir yöntem geliştirir Proust<a id="a13"></a><a href="notes.html#a195"><span class="t10">{7}</span></a> Bu yöntemi amacına ulaştırmaksa, gene ona göre, ancak özgün bir sanat yapıtı yaratmakla sağlanabilir. &ldquo;Yazın&rdquo;ın &ldquo;gerçek yaşam, en sonunda bulgulanan ve aydınlatılan yaşam, dolayısıyla gerçekten yaşanan biricik yaşam&rdquo; olduğunu söylemesi bundandır.</p>
<p>Kısacası, bir yazın adamı için, yalnızca gerçeği yansıtmanın değil, gerçeği bulmanın yolu da yazma sürecinden geçer Proust&rsquo;a göre, gerçek, hiç değilse en iyi örneklerinde, öncelikle yazma sürecinde belirlenmeye başladığına göre de yazın gerçeğinin önceden verilmiş gerçekle aynı şey olduğunu kesinlemek zordur. &ldquo;Her şey önceden, yapıttan önce varolan düşünde bulunsaydı, sanatçının daha fazlasını bilmek için yapıta ne gereksinimi olacaktı? Ama gizine anlam ve biçim vermeden nasıl bilebilirdi bunu?'&rsquo;<a id="a14"></a><a href="notes.html#a198"><span class="t10">{8}</span></a> derken, Jean Rousset de aynı düşünceyi vurgular, yani yazınsal gerçeğin yapıtla başlayıp yapıtla oluştuğunu.</p>
<p class="p4">(<span class="t9">Türk Dili</span>, Nisan 1980)</p>
</body>
</html>