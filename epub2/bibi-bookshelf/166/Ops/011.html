<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2"></p>
<h2><a id="ncx121"></a><a id="a18"></a>BEN VE BAŞKASI</h2>
<p>Bütün masallarda olduğu gibi bizim masallarımızda da genç kahramanların ayrıcalıklı bir yeri vardır. Anlatıcılar çok iyi bilirler bunu: masallarda en küçük kardeşin aynı zamanda en uyanık, en becerikli, en gözüpek kardeş olduğunu yineleyip dururlar. Hiç kuşkusuz, bu genç yaratıkların önlerine çıkacak ilk deneyde birer &ldquo;kahraman&rdquo; düzeyine yükselmelerini sağlayacak bütün olumlu nitelikleri taşıdıklarını vurgulamak isterler böylece.</p>
<p>Bununla birlikte, hiç değilse başlangıçta, bu üstünlüğü doğrulayabilecek belirtilere rastlamak zordur: kimi durumlarda, sımsıkı kapalı yerlerde, güneşi bile görmeden, tek başlarına büyütülmeleri, dolayısıyla toplum - dışı, &ldquo;biçimlenmemiş&rdquo; yaratıklar olarak belirmeleri bir yana, genellikle üstünlüklerinden çok yetersizlikleri ve edilgenlikleri şaşırtır bizi. Sayısız örneklerden biliriz: kimi düşünde gördüğü ya da rastlantı sonucu adını duyduğu bir uzak yabancıya vurularak yemeden içmeden kesilir de derdini yakınlarına açmayı bile düşünmeden inleyip oflamakla kalır, kimi bir saray penceresinde gördüğü padişah kızının doğuracağı çocuğun babası olmayı diler de herhangi bir girişimde bulunmak şöyle dursun, dileğinin gerçekleşmesinin zorunlu koşulu olan edimi bile usundan geçirmez: birinin kurtuluşunu çevresindeki görmüş geçirmiş insanların yardımları sağlar, ötekinin dileğini doğaüstü güçler gerçekleştirir, hem de bunda kendisinin en ufak katkısı olmadan. Koşulların zorlaması ya da başkalarının yüreklendirmesiyle kendi başlarına serüvene atıldıkları da çok olur kuşkusuz, ama, böyle durumlarda bile, baştan sona kendi başlarına, kendi bağımsız istemleri doğrultusunda davrandıkları görülmez. Tam tersine, adım başı karşılarına çıkan değişik *&lsquo;yardımcı'&rsquo;lardan destek gördükleri, onların öğütlerine uydukları ölçüde başarılı olurlar, örneğin babasının görmez olmuş gözlerini iyileştireceği söylenen toprağı aramaya çıkan küçük şehzadenin en büyük başarısı kendisini bu toprağın bulunduğu, bilinmedik ülkeye götürecek atı seçmek olur, bir kez bu seçimi yaptıktan sonra, aşılamayacak hiçbir engel kalmaz önünde, atı ona hem bineklik, hem de öncülük eder, yaptığı bütün yanlışları o düzeltir, yapması gereken bütün işleri o gösterir;<a id="a19"></a><a href="notes.html#a200"><span class="t10">{9}</span></a> kendini beğenmiş sultana vurulan Keloğlan&rsquo;ın başarısı da kendisini bir hamur gibi yoğurarak kimi zaman bir şehzade, kimi zaman bir kuş, kimi zaman bir yeşil tay biçimine sokan yaşlı dervişin başarısıdır gerçekte.<a id="a20"></a><a href="notes.html#a202"><span class="t10">{10}</span></a> Kısacası, genç masal kahramanı en önemsiz edimleri gerçekleştirmek için bile başkasına gereksinimi olan kişidir. Bu bakımdan, nerdeyse bütün öyküsü, kendisinin &ldquo;eyleyen&rdquo;den çok &ldquo;eylettirilen'&rsquo; olarak belirdiği bir &ldquo;eyletim&rdquo;ler dizisi biçiminde özetlenebilir.</p>
<p>Bilindiği gibi, eyletim olgusu bedensel bir etkinliğe yol açan bilisel bir etkinliktir, biri &ldquo;eyleten&rdquo; öznenin bilisel, öteki &ldquo;eylettirilen&rdquo; öznenin olgusal edimi olmak üzere, birbirini izleyen ve bütünleyen iki edimi içerir, öte yandan, her edim bir edinci varsaydığına göre, eyletim öznesinin temel işlevi, eylettirilen öznenin edincini istenilen yönde koşullandırmak, dolayısıyla bu özne üzerinde bir etkide bulunmak, bir dönüşümü gerçekleştirmektir. Böylece, Greimas&rsquo;m örneğine uygun olarak,<a id="a21"></a><a href="notes.html#a204"><span class="t10">{11}</span></a> &ldquo;bir giysi yaptırmak&rdquo; (X&rsquo;in bir giysi yapmasını sağlayacak etkinliği göstermek) eyletenin eylettirilen üzerinde gerçekleştirdiği bir etkinlik biçimidir. Bu eyletimin içerdiği dönüşümse;</p>
<p>a) Eylettirilen in giysi yapmayı önceden bildiği ve yapabilecek güçte olduğu durumda bir yönlendirim,</p>
<p>b) Bir giysi yapabilme edincinden yoksun bulunduğu durumda ise bir donatım ya da bir bütünleyim süreci olarak çıkar karşımıza.<a id="a22"></a><a href="notes.html#a205"><span class="t10">{12}</span></a></p>
<p>Kimi durumlarda, özellikle de masallarda, bu donatım işleminin çabucak gerçekleştirildiği görülür, örneğin küçük bir gizin iletilmesi sorunu çözmeye yeter. Kimi durumlarda ise, eyletim öznesinin bir değil, birçok bilisel edimini zorunlu kılabilir, bu da oldukça uzun bir süre gerektirebilir, örneğin terzilik konusunda hiçbir deneyimi bulunmayan birinin bir giysi yapması isteniyorsa, tek bir eyletimle sonuca ulaşılamayacağını söylemek bile fazla. Bu durumda, donatım yalın bir eyletim işlemi olmaktan çıkarak birçok eyletim işlemini birden kapsayan, karmaşık bir süreç, çok daha uzun bir süreye yayılan bir alıştırma, bir eğitim ve öğretim süreci niteliğine bürünür. Bu süreci <span class="t9">yeti</span><span class="t9">ş</span><span class="t9">tirim</span> (initiation) olarak adlandırabiliriz.</p>
<p>Biraz yakından bakılırsa, Türk masallarındaki dönüşümlerin genellikle bir yetiştirim izlencesi biçiminde eklemlendikleri görülür. Söz konusu dönüşümleri gerçekleştiren eyletim öznesi de hemen her zaman bir derviştir. Bilindiği gibi, kişiliğinde bütün karşıtlıkları uzlaştırmış bir üstün varlık olarak, bu türlü edimler için biçilmiş kaftandır derviş: hem gezginliği nedeniyle hiçbir yerin yerlisi değildir, hem de her dakika, her köşede belirebilmesi nedeniyle her yerde kendi evindedir; hem yoksuldur, bir dilenci gibi giyinip bir dilenci gibi yaşar, hem de gerektiğinde başkalarına sunmak üzere dünyanın bütün zenginliklerini elinin altında bulundurur; hem alabildiğine yaşlı ve güçsüz görünür, hem de göksel ve yersel deneylerinin derinliği sonucu, alabildiğine güçlü ve bilgilidir, her şeyi her şeye dönüştürebilir, her türlü eyletimi gerçekleştirebilir. Ama işin ilginç yanı, yardımına koştuğu ya da istemine boyun eğdirmek istediği masal kahramanına belli bir işin başarılması için gerekli edinci sağlamakla kalmaması, bilisel etkinliğini çoğu kez olgusal bir etkinlikle bütünleyerek onu kısa ya da uzun bir süre için bedensel varlığında da değiştirmesidir: &quot;görünür&rsquo;&rsquo;ken &quot;görünmez&rdquo; kılar onu, &quot;insan&rdquo;dan &ldquo;hayvan&rdquo;a, &quot;hayvan&rdquo;dan &quot;nesne&rdquo;ye dönüştürür. Masallarımızda yetiştirim süreci şu ya da bu biçimde, ama bu türden, yani bedensel, görüntüsel bir değişimi de kapsayan bir dönüştürümle başlar genellikle.</p>
<p>Ama istenilen edincin sağlanması çoğu kez eylettirilen öznenin bedensel bir dönüşümüyle birlikte gittiğine göre, her yetiştirimin yetiştirilenin belirli bir yenilenimini, belirli bir başkalaşımını içerdiği ortada. Bunun sonucu olarak, gerçek bir etkinlik kazanmak, gerçek özne durumuna yükselebilmek için önce bir başkası olmak gerektiği söylenebilir. Bu yüzden olacak, masallarımızda herhangi bir eyletim öznesinin edimine konu olmayan kahramanlar da kendiliklerinden uyarlar buna: padişahlar saraylarından çıktıkları her seferde derviş ya da gezgin satıcı kılığına girerler, genç sultanlar önce erkek kılığına girer de öyle atılırlar serüvene, yeraltı ya da gökyüzü varlıkları bizim dünyamıza küçük ve zararsız evcil hayvan görünüşleri altında gelirler. Hatta birçok masallarda en canalıcı oluntuların kahramanlardan biri karşısındakini tek bir görünüşe indirgeyerek ikiliğine, dolayısıyla başkalığına son vermeye kalktığı zaman başladığını biliriz: sevgilisi gizini başkalarına açar açmaz, Yeşiltay hiç duralamadan her şeyi bırakıp gider, yeraltı padişahının bir yeryüzü şehzadesi için ülkesini, sarayını, sayılmaz üstünlüklerini bırakmaktan çekinmemiş olan güzel kızı, bu şehzade kimliğini başkalarından gizleyen köpek postunu yakınca, ister istemez yüzüstü bırakır onu.<a id="a23"></a><a href="notes.html#a207"><span class="t10">{13}</span></a> Birincisi bir toz bulutu içinde gözden siliniverir, ikincisi mavi bir güvercin olup uçar gider, ama her ikisi de varlığın kendi kendine özdeşliğini yeniden kurmaya yönelen çabaların yıkıcılığını kesinlemek, uzaklığı derinleştirmekten başka hiçbir şeye yaramadığını kanıtlamak isterler sanki.</p>
<p>Böylece olumlu bir değer olarak beliren yetirtirim ya da yetişim süreci, gittikçe kendi benliğinden uzaklaşmak, gittikçe kendi kendine yabancılaşmak mıdır öyleyse? Kahramanın yabancılaşa yabancılaşa kendi kendisinin karşıtına dönüşmesiyle mi sonuçlanır? Hayır kuşkusuz. Nerdeyse bütün genç masal kahramanları, uzun serüvenleri boyunca, nice dönüşümlerden geçerek nice varlıkların kimliğine büründükten sonra, bir gün olur, yeniden çıkış noktalarına döner, eski yurtlarıyla birlikte eski kimliklerine de yeniden kavuşurlar. Çoğu masalların sonunda, yurda dönen genç şehzadelerin babalarının yerini almaları da belirli bir kimliğin daha bir köklülük ve süreklilik kazanmasının belirtisi olarak nitelenebilir. Ama artık koca bir geçmiş vardır arkalarında, görünüşlerine bürünüp koşullarını yükledikleri yaratıkların silinmez izlerini taşırlar benliklerinde, öte yandan, hemen her zaman, çıkış noktalarına çıktıkları biçimde, yani yalnız başlarına değil de nicedir ardından koştukları varlıkla birlikte döndüklerine, bu varlıkla nerdeyse tek bir can oluşturduklarına göre, genç kahramanların gerçek kimliklerini, gerçek benliklerini ancak başkasında, başkaları arasında, başkaları aracılığıyla bulduklarını kesinlemek gerekir. Bu bakımdan, yetişim ya da yetiştirim sürecinin kişinin kendi kendine yolculuğu olarak tanımlandığı ve bu yolculuğun sonunda tamamlandığı söylenebilir.</p>
<p>Kahramanın &ldquo;altı ay bir güz&rdquo; süresince, gece gündüz ilerlemesine karşın, &ldquo;arpa boyu&rdquo; bir yol gitmesi de bundandır kuşkusuz, ne yana yönelirse yönelsin, hep kendi kendine, kendi kimliğine, kendi benliğine doğru yol aldığı içindir.<a id="a24"></a><a href="notes.html#a210"><span class="t10">{14}</span></a></p>
<p class="p4">(<span class="t9">Degrés</span> -23, Bruxelles, 1980-<span class="t9">Dilbilim</span> &ndash; V. 1980.)</p>
</body>
</html>