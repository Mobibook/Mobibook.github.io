<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2"></p>
<h2><a id="ncx109"></a><a id="a17"></a>ROMAN VE BİLİM</h2>
<p>Hilmi Yavuz, 30 Nisan 1976 günü, <span class="t9">Politika</span>'da yayımlanan &ldquo;Bir Roman Kuramcısı Olarak Kemal Tahir&rdquo; adlı yazısında, ünlü romancının roman konusundaki görüşlerinin nasıl bir tutarlılıkla birbirine bağlandığını göstermeye çalışırken, yerinde bir tutumla, ama çarpıklığı hemen göze batan bir tümce içinde, onun yaptığı, özgün bir roman tanımını sunmakla başlıyor işe: &ldquo;Kemal Tahir&rsquo;e göre roman sorunu, onun kendi deyimi ile 'çok derinlere giden, bilim, felsefe ve tekniğe dayalı; dünyadaki bütün meseleleri içine alabilen ve kullanabilen geniş bir edebiyat türüdür&rsquo;.&rdquo; Sonra da Kemal Tahir&rsquo;in gerçekçi roman konusundaki bir açıklamasını aktarıyor. Bu ilginç açıklamaya göre, gerçekçi roman, &ldquo;kendi yasaları içinde, salt tarihte, sosyolojide, felsefede, ruhbilimde değil, fizik, kimya gibi deneye dayanan bilimlerde bile bilimin vardığı son çizgileri, gene bu bilimlerin gelişme kanunlarının imkânlarıyla aşamaya çalışmak zorundadır.&rdquo;</p>
<p>Söylemek bile fazla, Kemal Tahir soylu bir görev yüklüyor gerçekçi romana, ama bunun başarılması olanaksız bir görev olduğu da hemen seziliveriyor. Bunun için, Hilmi Yavuz: &ldquo;Ama romancı olarak, Türk romancısı olarak, bu yararlanma işinde önemli bir güçlük vardır: Bir kere Türk toplumunun tarihi, ekonomik ve toplumsal koşulları derinlemesine ve genişlemesine incelenmemiştir. Oysa Batı toplumlarında romancının işi kolaydır, çünkü bu alanlarda temelli ve geniş kapsamlı araştırmaları romancı, kolayca bulabilir,&rdquo; diye eklediği zaman, ister istemez gülümsüyor insan, &ldquo;Yok, canım, Batılı romancının işi de pek kolay gibi görünmüyor,&rdquo; demekten kendini alamıyor. Öyle ya, Hilmi Yavuz, &ldquo;Demek ki Kemal Tahir, insana ve topluma ilişkin somut ve özgül gerçekliklerin tarihsel ve yapısal karakteristiklerini ortaya koymakta bilimin verilerinden yararlanılması gerektiğini belirtirken, düşünce sistematiğinin dışına çıkmıyor,&rdquo; sözlerinden anlaşılır gibi olduğu üzere, bir yandan <span class="t9">a</span><span class="t9">ş</span><span class="t9">ma</span>&rsquo;yı <span class="t9">yararlanma</span>'ya, yani bilim üretimini bilim tüketimine dönüştürüyor, bir yandan da deneysel bilimleri konu dışı bırakıp yalnız birkaç insansal bilimi alıkoyuyorsa, Türk romancısı yararına büyük bir indirim yapıyor, dolayısıyla onun işini alabildiğine kolaylaştırıyor demektir. Yok, böyle bir tutumu benimsemiyor da günümüzde her biri kendi içinde bile türlü uzmanlık dallarına ayrılan, her birinin, değil aşılması, gereğince de öğrenilmesi bile nerdeyse yaşam boyu çabalar gerektiren bunca bilimi, ulaştıkları en ileri aşamada, kendi gelişme yasalarının olanaklarıyla, yani kendi kurallarına, kendi yöntemlerine uygun bir biçimde, yani tıpkı bir bilim adamı, bir uzman olarak aşmak gibi hiçbir ölümlünün üstesinden gelemeyeceği bir işi Türk romancısının da omuzlarına yüklemek istiyorsa, bu durumda, Türk toplumunun tarihini ve toplumsal koşullarını &ldquo;derinlemesine ve genişlemesine&rdquo; incelemek devede kulak niteliğinde bir güçlük olarak belirir ve bunca güçlüğün altından kalkmayı başaran Türk romancısının bunun da üstesinden gelmekte hiç zorluk çekmeyeceğini kesinlemek gerekir.</p>
<p>Ne olursa olsun, Hilmi Yavuz, Türk romancılarının çalışkanlığına, yaratıcılığına yüzde yüz güveniyor olmalı ki, büyük bir rahatlık içinde sürdürüyor düşüncesini: &ldquo;Türk gerçekçi romancılığı açısından, ne Türk toplumuna ve insanına ilişkin somut tarihsel gerçeklikleri işlemiş bir roman geleneğimiz; ne de, tarihimize, ekonomimizdeki özel koşullara eğilmiş, toplumsal hayatımızı derinlemesine ve genişlemesine incelemiş bir bilim geleneğimiz vardır,&rdquo; dedikten sonra, Türk romancısının &ldquo;bu iki işi birden üstlenmek durumunda&rdquo; bulunduğunu ekliyor, yani sözcüklerden değilse de, sözün gelişinden anlaşıldığı kadarıyla, kendi görevi yanında bilim adamının da görevini yükleneceğini, bunun zorunlu sonucu olarak, ülkemizde hem gerçekçi roman, hem de bilim geleneğinin kurulmasını sağlayacağını, böylece, yazının sonlarında da açıkça görüldüğü gibi, Türkiye&rsquo;de romancının &ldquo;bilimsel bilgi&quot; üreterek bilim adamına öncülük edeceğini belirtiyor. Romancının deneysel ve insansal bütün bilimleri kendi kuralları içinde aşması, bu arada da &ldquo;toplumumuza ve insanımıza ilişkin somut ve tarihsel gerçekliği bilimsel olarak temellendirmesi&rdquo; olsa olsa böyle olur.</p>
<p>Bilim ile yazın arasındaki indirgenmez karşıtlığın yok sayılmasına, karşımızdakinin Hilmi Yavuz gibi bir yazar olduğunu unutarak, bilimsel yöntemin belirleyici nitelikleri üzerinde hiç düşünmemiş bir yazın eleştirmeninin yanılgısı diyelim; &ldquo;tarihsel&rdquo;in &ldquo;somut&rdquo; olarak nitelenmesini bir tür eğretileme gibi benimseyelim, ülkemizde yetişmiş bunca bilim adamının, bunca romancının, sakat bir görüş adına, bir çırpıda sıfıra indirilmesini de örneklerini çok gördüğümüz, aşın bir yandaşlık eğiliminin sonucu sayıp bir yana bırakalım. Ama örneğin Fethi Naci&rsquo;nin oturup bir roman konusunda yazı yazmasını bile bir rastlantı değil, nerdeyse tarihsel bir zorunluk sayacak kadar tarihsel gerekirciliğe inanan Hilmi Yavuz'un, bilim geleneği bulunmayan bir toplumda, orta ikiden ayrılma romancıların &ldquo;derinlemesine ve genişlemesine&rdquo; bilimsel temellendirmeler yapabileceklerini kesinlemesini nasıl açıklayalım? Ülkemizde herhangi bir bilim geleneği bulunmadığını bir an için varsaysak bile, bilim alanında çalışanları bağlayan koşulların romancıları da bağlamayacağını, hele Hilmi Yavuz&rsquo;un gerekirci mantığının ışığında, nasıl düşünebiliriz? Üstelik Kemal Tahir&rsquo;in de, her şeyi geleneğe ve birikime bağladığı için, bizim ülkemizde şimdilik &ldquo;arı&rdquo; roman yazılamayacağını ileri sürdüğünü göz önüne alırsak, Hilmi Yavuz'un aynı veriyi, aynı alanda hem geçerli, hem geçersiz saymak gibi bir çelişkiye düştüğünü söylememiz gerekmez mi?</p>
<p>Ama burada bir başka çelişki daha yatıyor: Kemal Tahir, onun arkasından da Hilmi Yavuz, bir yandan bizim toplum ve yazınımızın Batı toplumlarına, Batı yazınlarına karşıtlığını bir kesinlik olarak öne sürerken, bir yandan da, üstü kapalı bir biçimde, Batı yazınlarını ve Batı toplumlarını birer örnek olarak benimsiyor, böylece, sanki ilkel bir toplummuşuz gibi, ulusumuzu &ldquo;çağdaş uygarlık düzeyine yükseltmek&rdquo;ten söz edenlerin aşağılık duygusunu başka bir kılıf içinde dile getiriyorlar. Gerçekten de, Kemal Tahir: &ldquo;Roman sanatı eski olan Fransa'da bugün toplumsal sorunları işlemiş bir yığın roman daha önce yazılmış olduğundan, bunun Fransız edebiyatında geniş bir birikimi olduğu için, roman başka alanlara dökülebilir. Roman <span class="t9">pure </span>yazılabilir. Biz yazamayız. Daha o birikim yok bizde, o aşamaya gelmedik&rdquo; derken, bugün gerçekleştirilemeyeceğini söylediği roman türüne karşı çıkmıyor, tam tersine, günün birinde bizim romancılarımızın da bu tür romanlar yazabileceklerini, ancak bunun için romancılığımızın Fransız romancılığınkine benzer bir süreçten geçmesini beklemek gerektiğini söylemek istiyor. &ldquo;Birikim&rdquo; ya da &ldquo;gelenek&rdquo; diye adlandırılan, nerdeyse &ldquo;doğal&rdquo; bir sıralanma ve oluşumu varsayan bu görüş, bir kez daha, romancıya hiç de kendi alanı olmayan bilim alanında tanınan bir uzun atlamayı kendi alanı olan roman alanında tanımamak gibi bir çelişkiyi içeriyor, üstelik, bu türü Hilmi Yavuz gibi anladığımız zaman, başlangıçta yapılan genel roman tanımına ters düşerek çelişkiyi katmanlaştırıyor.</p>
<p>Ne olursa olsun, Türkçe karşılığını bile aramamalarının ve Fransızcasını hep yanlış yazmalarının da gösterdiği gibi, gerek Kemal Tahir&rsquo;in, gerekse Hilmi Yavuz&rsquo;un bu &ldquo;arı roman&rdquo; (<span class="t9">roman pur</span>) kavramı üzerinde fazla kafa yormadıkları belli oluyor. Nedir &ldquo;<span class="t9">roman pur</span>&quot; dedikleri? Fransa&rsquo;da yazılmış ama kimlerce yazılmış? Bu roman türü orada da bu adla mı adlandırılmış? Öğrenemiyorsunuz. Ancak Hilmi Yavuz, belki bir ölçüde Kemal Tahir&rsquo;in düşüncesini de saptırarak şöyle diyor: &ldquo;Kemal Tahir&rsquo;in bilgiyi, bir tür &lsquo;gizlenmiş (ya da, özümsenmiş) betimleme&rsquo; olarak kullanma gereğini duyması onun Türk romanında henüz 'roman pure&rsquo; birikimine ulaşılamadığını düşünmesindendir. Batılı roman yazan için, roman tiplerinin ve durumlarının insansal ve toplumsal bağlamını, bilimsel bilgiyle belirlemek zorunluğu yoktur. Çünkü, bu bilimsel bilgi, deyim yerindeyse, romanın prehistoryası (&lsquo;tarih öncesi&rsquo;) olarak vardır. Batı&rsquo;da bilimsel bilgi, romandan önce geldiğinden; romancı, Batılı romancı, romanın insansal ve toplumsal bağlamını belirleyebilmek için bilimsel bilgiyi, bir roman malzemesi olarak kullanma gereksinmesiyle karşı karşıya değildir. Bu yüzden de Batıda, bilimsel bilgiyi roman dışında tutarak salt edebi metin özelliği gösteren, roman pure yazılabilir.&rdquo;</p>
<p>Kemal Tahir hiç değilse bir yazınsal birikim gerekçesiyle geçiştiriyordu durumu. Hilmi Yavuz, Batı toplumlarında bilimi romanın &ldquo;tarih öncesi&rdquo; yapmakla neyi açıklamak istiyor? Köklü bir bilim geleneği bulunan, tarihsel özellikleri iyice araştırılıp açıklanmış toplumlarda yazılan romanlarda kişi ve durumların kendiliklerinden &ldquo;bilimsel bilgi&rdquo;ye uygun düşeceklerini mi söylemek istiyor? Bunu söylemek istiyorsa, romancının ikide bir sözü edilen, soyut ve yuvarlak değeri, yani &ldquo;bilimsel bilgi&rdquo;yi, daha dolaylı bir biçimde de olsa, &ldquo;özümsenmiş betimleme&rdquo;ye dönüştürerek yansıttığı söylendiğine göre, Kemal Tahir&rsquo;i de sonuçta bir arı roman yazarı saymak gerekmez mi? &ldquo;Bilimsel&rdquo;in şu ya da bu biçimde &ldquo;yazınsal&rdquo;a dönüştürülmesiyle bilimsel temellendirme savı boş bir düş olarak belirmez mi? Hilmi Yavuz bunu demek istemiyor da Batı toplumlarının &ldquo;bilimsel bilgi&rdquo;ye doymuş olmaları gerekçesiyle, bu toplumlarda romanın bilime öncülük etmesine gerek bulunmadığını, hatta bilimsel bilgiye ilgilenmesine bile yer olmadığını anlatmaya çalışıyorsa, Kemal Tahir&rsquo;in gerek genel olarak roman, gerekse gerçekçi roman konusunda verdiği ve kendisinin de benimser göründüğü tanım havada kalmıyor mu? Öte yandan, dünün &ldquo;bilimsel bilgi&rdquo;si bugün karşımıza bir &ldquo;yanılgı&rdquo; olarak çıkabildiğine göre, Batılı romancıya tanınan bu hak biraz düşüncesizce verilmiş bir hak olmuyor mu? Hiç de öyle görünmemekle birlikte, bilimsel ya da bilim dışı hiçbir bilgiye gerek göstermeyen, bambaşka bir roman türü söz konusuysa, o zaman da bu romanın yazıldığı toplumda bilim geleneği bulunmuş, bulunmamış, ne fark eder? Evet, ne fark eder? &ldquo;Bilim - dışı&rdquo; ancak bilimin egemen olduğu ortamlarda mı çıkar ortaya? Bu durumda, olsa olsa, yazınsal ya da toplumsal değil, törel bir zorunluk bağlayabilir bizi: &ldquo;Batı toplumunun kişileri bilgiye doymuştur, bize daha çok bilgi gerek, öyleyse daha bir süre bize bol bol bilgi veren, yol gösteren, tarihimiz ve toplumumuz konusunda bizi aydınlatan romanlar yazılmalı ülkemizde,&rdquo; diyebiliriz.</p>
<p>Kemal Tahir de yüzde yüz bu tutumu yeğleyebilir. Kendi yapıtını, kendi anlayışını öne çıkarmak için, buna gerekçeler arayabilir, bilerek ya da bilmeyerek, törel bir tutumu yazınsal, yazınsal bir tutumu bilimsel bir tutum gibi göstermeye çalışabilir. Yazın tarihi bunun örnekleriyle doludur. Üstelik, Kemal Tahir örneği bunu doğrulamasa bile, düşünsel yanılgıların yazınsal başarılarla sonuçlanabildiği durumların çok olduğunu biliyoruz. Şurasını da belirtmek gerekir ki, bildiğimiz kadarıyla, Kemal Tahir roman konusundaki görüşlerini daha çok dağınık bir biçimde, kendisiyle yapılan konuşmalarda, söyleşilerde dile getirmişti: değişik zamanlarda, değişik koşullarda söylenmiş sözlerin birbiriyle çelişmesini fazla büyütmemek gerekir. Somut örneklere dayanmayan, maymuncuk - kavramların aracılığıyla, anlamları kırpa kırpa, dağınık ve tutarsız görüşlere kuramsal bir bütünlük görüntüsü vermeye çalışmaya gelince, böyle bir işe roman içinde bir romancı girişebilir ancak, baş kaygısı gerçeklik olan bir eleştirmen değil.</p>
<p class="p4">(<span class="t9">Varl</span><span class="t9">ı</span><span class="t9">k</span>, Temmuz 1976)</p>
<p>&nbsp;</p>
</body>
</html>