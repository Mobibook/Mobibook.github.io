<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2"></p>
<h2><a id="ncx246"></a><a id="a76"></a>&ldquo;PÜLÜMÜRÜN YAŞSIZ KADINI&rdquo;</h2>
<h3><a id="ncx247"></a><a id="a77"></a>I. GİRİŞ</h3>
<p>Bülent Ecevit&rsquo;in şiirleri ilk bakışta çok açık gibi görünür. Kurgularındaki yalınlık, ozanın onları bir bulanıklık etkeni olabilecek her türlü öğeden arındırarak bir durumu, bir duyguyu, bir düşünceyi en kısa yoldan, en özlü biçimde dile getirmeyi yeğlediğini, sezdirmekten çok, açıklamaya, yaşatmaktan çok, anlatmaya yöneldiğini düşündürtür. <span class="t9">Ş</span><span class="t9">iirler</span>'in her biri belirli bir kavrama gönderen bölüm adlan (&ldquo;Evren&rdquo;, &ldquo;İnsan&rdquo;, &ldquo;Toplum&rdquo;) ve çoğu parçaların &ldquo;açıklayıcı&rdquo; başlıkları da (&ldquo;Bach Sonatı&rdquo;, &ldquo;Pülümürün Yaşsız Kadını&rdquo; vb.) bir ölçüde doğrular bu izlenimi. Ama, biraz yakından bakılınca, bunca yalınlığa karşın, Ecevit&rsquo;in şiirlerinin tek bir düzlem, tek bir yerdeşlik üzerinde gelişmedikleri görülür: anlamlarını bir çırpıda vermez, özenli bir &ldquo;okuma&rdquo; gerektirirler, örneğin &ldquo;Pülümürün Yaşsız Kadını&rdquo;, göstergebilimsel bir okuma sonunda, ilk okumada edindiğimiz açıklık ve yalınlık izlenimini dize dize yalanlayarak umulmadık bir &ldquo;anlam evreni&rdquo;ne götürür bizi.</p>
<h3><a id="ncx249"></a><a id="a78"></a>II. ANLATI VE ANLATIM</h3>
<p>Her söylemin geniş anlamda bir &ldquo;anlatı&rdquo; oluşturduğu her anlatının da, Greimas&rsquo;ın söylediği gibi, en dar tanımıyla bir &ldquo;durum dönüşümü&quot; olarak belirlendiği göz önüne alınırsa, &ldquo;Pülümürün Yaşsız Kadını&rdquo;nın da bir anlatı biçiminde eklemlendiği söylenebilir.</p>
<p>1. Gerçekten de, daha başlangıçta, bir &ldquo;yokluk&rdquo; durumundan (Pülümürlü kadının yaşına ilişkin bilgi yokluğu) yokluğu duyulan &ldquo;nesne&rdquo;ye ulaşma (istenen bilgiyi edinme) yönelimi söz konusudur burada. Konuya da gerçek bir anlatıya girilir gibi girilir:</p>
<p class="p6"><span class="t9">Pülümürün bir da</span><span class="t9">ğ</span><span class="t9"> köyünde gördüm onu </span></p>
<p class="p6"><span class="t9">ya</span><span class="t9">ş</span><span class="t9">ı</span><span class="t9">n</span><span class="t9">ı</span><span class="t9"> sordum bir giz gibi güldü </span></p>
<p class="p6"><span class="t9">kimi seksen dedi köylülerden kimi yüz </span></p>
<p><span class="t9">yüzüne bakt</span><span class="t9">ı</span><span class="t9">m bir giz gibi güldü</span></p>
<p>Görüldüğü gibi, gerçek bir öykü başlangıcı izlenimini veren ilk dize, bir yandan olayı belirli bir uzama, belirli bir zamana yerleştirirken, bir yandan da öykünün kahramanını çıkarır karşımıza, böylece, her anlatıda rastlanan üç temel yerlemin üçünü de belirleyiverir. Hiç kuşkusuz, yalnız &ldquo;gördüm&rdquo; eylemiyle ortaya çıkan, belirsiz bir &ldquo;geçmiş zaman&quot;, yalnız &ldquo;o&rdquo; adılıyla belirtilen, adsız bir &ldquo;kişi&rdquo; ve yalnız &ldquo;bir dağ köyü&rdquo; sözleriyle belirtilen, kimliksiz bir &ldquo;uzam&rdquo; söz konusudur daha. Bununla birlikte, şiirin başlığı da göz önüne alınınca, &ldquo;o&rdquo; adılı en azından anlatıcıyla kahramanı arasında bir tanışıklığı vurgular: &ldquo;Pülümür&rdquo; adı, Anadolu&rsquo;nun en yoksul yörelerinden birini çağrıştırması nedeniyle, nerdeyse bir betimleme değeri taşır; &ldquo;dağ köyü&rdquo;nün adının anılmamasıysa, bu türlü köylerin çokluğunu, önemsizliğini, yitikliğini esinleyerek anlatıya bir başka betimleme öğesi katar.</p>
<p>İkinci dizeyi başlatan &ldquo;yaşını sordum&rdquo; tümcesi, böyle bir yörede karşılaşılan bir yaşlı kadına sorulabilecek soruların en doğallarından biridir. Bu nedenle, bir &ldquo;Merhaba&rdquo; boyutunu aşmayan, küçük bir ayrıntı olarak değerlendirilebilir. &ldquo;O&rdquo; gülmekle yetinirken, köylülerden kiminin &ldquo;seksen&rdquo;, kiminin &ldquo;yüz&rdquo; demesi de, bir bakıma, sorunun yanıtının fazla önem taşımadığını ortaya koyar. Kısacası, sorun şu ya da bu biçimde yüzeysel bir iletişim kurarak bir &quot;esenlik&rdquo; ortamı yaratmaksa, amaca ulaşıldığı düşünülebilir. Bununla birlikte, aynı kesimde yer alan başka öğeler kuşkuya düşürür bizi: iki kez yinelenen (üçüncü kesimin başında da yinelenecek olan) &quot;bir giz gibi güldü&rdquo; tümcesi, anlatıcının sorusuna yeterli bir yanıt alma konusunda karşılaştığı engeli, &ldquo;yüzüne baktım&rdquo; tümcesiyse, sorusunun yanıtını gerçekten bilmek istediğini gösterir. Böylece, konu ne denli önemsiz görünürse görünsün, Öykü gerçek bir &quot;arayış&rdquo; olarak çıkar karşımıza, bunun sonucu olarak da içinde bulunulan ayrışım durumunu bağlaşım durumuna dönüştürmeyi amaçlayan bir izlence içerir. Arayışın öznesi olan anlatıcıyı &ldquo;Ö&rdquo;, ulaşmak istediği bilgi nesnesini &quot;N&rdquo;, ayrışım durumunu &quot;V&rdquo;, bağlaşım durumunu &quot;A&rdquo;, gerçekleştirilmeye çalışılan dönüşümü de belirtkesiyle gösterirsek, bu izlence (&ldquo;İ&rdquo;) şöyle özetlenebilir:</p>
<p> Î: (Ö∨N) ⇒ (Ö∧N)</p>
<p>Kimi &quot;seksen&rdquo;, kimi &ldquo;yüz&rdquo; yanıtını veren köylüler, söz konusu izlencenin gerçekleştirilmesi yolunda birer &quot;yardımcı&rdquo; olarak anlatıcının yanında yer alırlar, ama, yanıtlarının çoğulluğu, dolayısıyla bulanıklığı nedeniyle, anlatıcı gene kadına çevirir gözlerini, sözcüklerle sorduğunu bir de bakışıyla yineler. Ne var ki, gene ulaşamaz amacına. Üstelik, ikinci kez yinelenen &ldquo;bir giz gibi güldü&rdquo; tümcesi, kesin yanıtın kolay kolay gelmeyeceğini sezdirmesi bir yana, anlamı konusunda kuşkuya düşürür bizi: &ldquo;giz&rdquo; yaşlı kadının kendisi midir, yoksa yaşı mı? Öncelikle olayın gelişimini göz önüne alır da &ldquo;bir giz söz konusuymuş gibi&rdquo; güldüğünü, başka bir deyişle, yaşını gizlediğini düşünürsek, bir karşı - özne olarak ayrı bir izlenceyi gerçekleştirmeye yöneldiğini, bu ikinci izlencenin de öznenin bilgisizlik durumunun sürmesi olduğunu söyleyebiliriz. Anlatı kurgusunu değil de anlatım kurgusunu göz önüne alırsak, kadını anlatıcının gözleri önünde duran, somut bir giz, gülümsemesiyle çağıran, ama çözülemeyen bir &ldquo;bilmece&rdquo; olarak düşünmemiz gerekir. Bu durumda, ortaya çözülmesi gereken yeni bir bilmece, ulaşılması gereken yeni bir nesne çıktığı söylenebilir.</p>
<p>2. Şiirin sonraki kesiminde, anlatıcının gene &quot;görsel&rdquo; düzlemde sürdürür göründüğü arayış da bir ölçüde doğrular bu varsayımı:</p>
<p class="p6"><span class="t9">bir asa vard</span><span class="t9">ı</span><span class="t9"> elinde </span></p>
<p class="p6"><span class="t9">bir solmu</span><span class="t9">ş</span><span class="t9"> krall</span><span class="t9">ığı</span><span class="t9">n </span></p>
<p class="p6"><span class="t9">kadifeden harmanisi üzerinde </span></p>
<p class="p6"><span class="t9">bir hititliydi o bir Selçukluydu </span></p>
<p class="p6"><span class="t9">bir ermeniydi bir kürttü </span></p>
<p><span class="t9">bir türk</span></p>
<p>Bu dizeler, ilk bakışta, belirli bir eylemin gelişiminden çok, bir &quot;betimleme'&rsquo; karşısında bulunduğumuzu düşündürtür. Bununla birlikte, biraz daha yakından baktığımız zaman, bu betimlemeyi &quot;gerçekçi&rdquo; bir betimleme olarak nitelememiz alabildiğine zorlaşır: gerek &quot;asa&rdquo;, gerekse &ldquo;kadife harmani&rdquo;, uzak dağ köylerinin yaşlı kadınlarında görmeye alışkın olduğumuz şeyler değildir, &quot;solmuş&rdquo; da genellikle &quot;krallık&rdquo; türünden kavramlardan çok, somut nesneler için kullandığımız bir nitelemedir. Ayrıca, noktalama belirtkelerinin yokluğu nedeniyle, ikinci ve üçüncü dizelerin oluşturduğu eylemsiz tümceyi dördüncü dizenin ilk tümcesinin bir öğesi olarak ele alır da, tümünü tek bir tümce biçiminde, &quot;bir solmuş krallığın / kadifeden harmanisi üzerinde / bir Hititliydi o&rdquo;, diye okursak, anlamlandırmada ikircilliğe düşeriz ister istemez: bu tümceyi &quot;... harmanisini giymiş bir Hititliydi&rdquo; biçiminde mi yorumlamamız gerekir, yoksa &quot;... harmanisi üzerinde (yani harmaniye işlenmiş) bir hititliydi&rdquo; biçiminde mi, yoksa ozanın bu dizelerin her iki anlamı birden içermesini istediğini düşünmek mi daha uygun olur, hemen kestirip atamayız. Ne olursa olsun, birinci seçeneğe göre, olduğundan başka türlü görülen (ya da gösterilen) bir kadın çıkarılır karşımıza; ikinci seçeneğe göre, &ldquo;kadifeden harmani&rdquo;nin dağ köyünün (ya da düşünsel bir uzamın) sunduğu görünüm olduğu düşünülebilir; üçüncü seçeneğe göreyse, bir bakıma birinci ve ikinci seçenekleri de doğrulayacak bir biçimde, anlatıcının anlıksal bir etkinliği, dolayısıyla anlatının düşünsel düzlemde gelişmesi söz konusudur: düşüncesinde kadını ve/ya çevresini başka şeylere dönüştürürken, gene eski arayışını sürdürmekte, gene sorusunun yanıtını aramaktadır anlatıcı, öte yandan, hiç değilse ilk bakışta, aynı kişinin beş ayrı uyruktan olması oldukça aykırı olduğuna göre, yaşlı kadına &ldquo;verilen&rdquo; uyrukların belirlendiği beş küçük tümcenin her birinin birer &ldquo;belki&rdquo; içerebileceği (belki bir hititliydi, belki bir Selçuklu, vb.) göz önüne alınırsa, daha da güçlenir bu olasılık. Ayrıca, &ldquo;Hititli&rdquo;, &ldquo;Selçuklu&rdquo;, &ldquo;Ermeni&rdquo;, &ldquo;Kürt&rdquo; kimliklerini söz konusu eden dört tümcenin iki dizede yer almasına ve &ldquo;geçmiş zaman&rdquo; kipiyle kurulmuş olmasına karşın, &ldquo;Türk&rdquo; kimliğinin tek dizede, tek başına, &ldquo;geçmiş zaman&rdquo; takısına yer verilmeden, yani, bir bakıma, &ldquo;geniş zaman&rdquo;la belirtilmesi, anlatıcının beş seçenek arasında belirli bir çözüme ulaştığını da düşündürtebilir.</p>
<p>Hiç kuşkusuz, bu kesimin sınırları içinde kaldığımız sürece geçerli görünür bu varsayım. Aynı biçimde, Pülümürlü kadının sözü geçen beş toplumun bütün özelliklerini somutlaştırdığı da varsayılabilir. Kesin bir anlamdan söz edilebilirse, ilerde göreceğimiz gibi, bu anlam şiirin tümünün çözümlenmesiyle çıkacaktır ortaya.</p>
<p>3. Ne olursa olsun, üçüncü kesimin daha ilk dizesinde, anlatıcının bu düşünsel arayışının kendisini amaçladığı sonuca götürmediği, çünkü hâlâ Pülümürlü kadının yaşını öğrenmeye çalıştığı görülür:</p>
<p class="p6"><span class="t9">ya</span><span class="t9">ş</span><span class="t9">ı</span><span class="t9">n</span><span class="t9">ı</span><span class="t9"> sordum bir giz gibi güldü </span></p>
<p class="p6"><span class="t9">koluma girdi bir soylu kad</span><span class="t9">ı</span><span class="t9">nca </span></p>
<p class="p6"><span class="t9">tozlu köy yolunda sürüyerek ete</span><span class="t9">ğ</span><span class="t9">ini</span></p>
<p class="p6"><span class="t9">beni tek gözlü saray</span><span class="t9">ı</span><span class="t9">na götürdü</span></p>
<p><span class="t9">köy yap</span><span class="t9">ı</span><span class="t9">s</span><span class="t9">ı</span><span class="t9"> kulübesinin</span></p>
<p>Görüldüğü gibi, sorusu gene yanıtsız kalır anlatıcının ya da gene istenenden farklı bir yanıtla yanıtlanır. Buna karşılık, yaşlı kadının durumunda belirgin bir değişiklik olur: hep aynı biçimde susmasına karşın, edilginliği bırakarak daha etkin bir tutuma yönelir. Bu nedenle, amacı konusunda herhangi bir belirti bulunmasa bile, onun da kendi izlencesini (İ2) gerçekleştirmek istediği söylenebilir. Bu izlence, bu evrede, iki olasılık içerebilir:</p>
<p> 1) Î2: |Ö2 ∧ N2)</p>
<p> 2) İ2: (Ö1 ∧ N2)</p>
<p>Başka bir anlatımla, yaşlı kadın (Ö2), ya kendi istediği bir &ldquo;nesne&rdquo;yi elde etmek ya da anlatıcının (Ö1) erişmeye çalıştığını ona başka bir yoldan, başka bir biçimde sağlamak amacındadır. İki karşıt özne arasında kurulmaya başlayan yakınlığı kesinleyen &ldquo;koluma girdi bir soylu kadınca&rdquo; sözleri de güçlendirir bu olasılığı. Ne var ki, sonraki dizelerde karşılaştığımız kimi anlatımlar, olup bitenlerin gerçekliği, daha doğrusu nesnelliği konusunda kuşkuya düşürür bizi: &ldquo;sürüyerek eteğini&rdquo; sözleri &ldquo;bir solmuş krallığın kadifeden harmanisi&rdquo;ni çağrıştırır hemen, &ldquo;saray&rdquo; sözcüğü de aynı çağrışımı yapar. Bunun sonucu olarak, hem &ldquo;şimdi, burası&rdquo;, hem de &ldquo;eskiden, orası&rdquo; olan, çelişkin bir uzam karşısında bulunduğumuzu düşünürüz. Daha sonra, &ldquo;köy yapısı kulübesinin&rdquo; dizesi, bir yandan bizi &ldquo;bugüne&rdquo; ve &ldquo;buraya&rdquo; getirerek yatıştırırken, bir yandan da yeni bir şaşkınlığa düşürür: &ldquo;köy yapısı kulübesinin tek gözlü sarayı&rdquo; söylemi, kulübeyi, çelişkin bir biçimde, kendinde kendinden çok daha geniş bir uzam barındıran bir uzam olarak sunar bize, ya da, gene çelişkin bir biçimde, &ldquo;saray&rdquo;ı soyut bir kavrama, en azından, &ldquo;tek gözlü kulübe&rdquo;de esen bir &ldquo;hava&rdquo;ya dönüştürür.</p>
<p>&ldquo;Pülümürün Yaşsız Kadını&rdquo;nda anlatılan öykünün tek bir düzlem üzerinde eklemlendiğini düşündüğümüz, oluntularını tek bir gerçeklik boyutunda ele aldığımız sürece, aşılması, açıklanması olanaksız bir çelişkidir bu. Oysa, biraz yakından bakılınca, burada kişinin, uzamın ve zamanın genellikle anlatıcının &ldquo;bilisel evren&rdquo;inden<a id="a79"></a><a href="notes.html#a306"><span class="t10">{62}</span></a> yansıdıkları, bunun için de gerçeğin hem nesnel, hem düşsel ve düşünsel boyutlarında yer aldıkları görülür.</p>
<p>4. Son kesimde, daha önce sözü edilen iki izlence seçeneğinden İkincisinin gerçekleşmesindeki birdenbirelik de gene bilisel boyutun varlığıyla açıklanır:</p>
<p class="p6"><span class="t9">zaman</span><span class="t9">ı</span><span class="t9"> onda yitirdim ben</span></p>
<p class="p6"><span class="t9">yitik zamanlara onda eri</span><span class="t9">ş</span><span class="t9">tim</span></p>
<p class="p6"><span class="t9">en soylu yoksullu</span><span class="t9">ğ</span><span class="t9">un toprak dö</span><span class="t9">ş</span><span class="t9">eli saray</span><span class="t9">ı</span><span class="t9">nda</span></p>
<p><span class="t9">bir taç gibi kondu ba</span><span class="t9">ş</span><span class="t9">ı</span><span class="t9">ma Türkiyelili</span><span class="t9">ğ</span><span class="t9">im</span></p>
<p>Gerçekten de, son dört dize tek bir düzlem üzerinde gelişen, tek boyutlu bir anlatının sonucu gibi ele alındığı zaman, her şey birdenbire, beklenmedik bir biçimde gerçekleşivermiş gibi görünür. Dahası, anlatının bir başından bir başına suskunluğunu sürdüren, ortaya koyduğu bütün etkinlik bir iki gülümseme ile anlatıcıyı kolundan &ldquo;köy yapısı kulübe&rdquo;sine getirmekten öteye geçmez görünen Pülümürlü kadının, anlatıcnınkine karşıt bir nitelik taşıyan, sonunda da onun yerini alan bir izlencesi bulunmasının kuşkulu olduğu, tam tersine, anlatıcının gözlerinde ve düşüncesinde birtakım dönüşümlerden geçerek şaşırtıcı görünüşlere, aykırı kimliklere bürünürken, alabildiğine edilgenleştiği ileri sürülebilir. Ama, &ldquo;okuma&rdquo;nın bu noktasında, olayı yalnızca &ldquo;nesnel gerçeklik&rdquo; açısından görmekle yetinmeyerek bilisel düzeyi de işin içine katarsak, izlencesinin, dolayısıyla anlatıcıya verdiği yönelimin en azından ikinci kesimin başlarında gerçekleşmeye başladığını söyleyebiliriz. Çünkü, ilk kesimde fazla fazla somut bir &ldquo;giz&rdquo; olarak tanımlanırken, burada &ldquo;okunan&rdquo; bir giz olmaya başlar Pülümürlü kadın. Okundukça da salt anlama, salt anlatıma dönüşür. Yavaş yavaş herhangi bir köylü kadın olmaktan çıkarak hem dünde, hem bugünde yer alan, hem eskil Hititli, hem çağdaş Türk kimliği taşıyan, &ldquo;karmaşık&rdquo; bir varlık olarak belirmesi bundandır. Ne var ki, edilgen bir biçimde, kitap gibi okunan bir varlık değildir: suskunluğunu hep sürdürmesine karşın, gittikçe daha görkemli, daha çekici bir nitelik kazanan görünüşüyle, gülümseyişiyle, yürüyüşüyle etkisi altına alır karşısındakini, sonra da koluna girip varlığının nerdeyse doğal bir uzantısı olan, yoksul konutuna götürerek gerçek dönüşümü onda, onun bilincinde başlatır.</p>
<p>Böylece, şimdiki, yani uçup giden zamanı yitiklere karıştırıp yitik, yani bir yerlerde duran ya da hep süren zamanı bilince geri getirirken, derinden derine gelişen, beklenmedik izlencesini de gerçekleştirmiş olur: kendi izlencesini önemsiz bir &ldquo;bilgi&quot;nin elde edilmesi üzerine kurmuş olan anlatıcıya çok daha önemli bir şeyi, &ldquo;bilinci&rdquo; verir, Türkiyeliliğinin yeri doldurulmaz bilincini.</p>
<p>Pülümürlü yoksul kadının aracılığıyla, Pülümürlü yoksul kadının kişiliğinde, &ldquo;yitik zamanlar&rdquo;ın yeniden bulunması sonucu, oldukça çelişkin bir biçimde, &ldquo;en soylu yoksulluğun toprak döşeli sarayında&quot; başa &ldquo;bir taç gibi&quot; konan Türkiyeliliğin ne tür bir ergi olduğuna gelince, ilk bakışta dolaysız bir yanıt verilmez buna. Ama şiirin bütünü bu yanıtı da içerir. Bunu anlamak için, yapıtı salt bir anlatı olarak incelerken yeterince değerlendirmediğimiz temel yerlemleri, yani kişi, uzam, zaman ulamlarını karşılıklı bağıntıları içinde, yeni baştan ele almak yeter.<a id="a80"></a><a href="notes.html#a308"><span class="t10">{63}</span></a></p>
<h3><a id="ncx288"></a><a id="a81"></a>III. PÜLÜMÜR&rsquo;ÜN YERLEMLERİ</h3>
<p>&ldquo;Pülümürün Yaşsız Kadını&rdquo;nın bütün temel yerlemleri, çiftil bir nitelik taşır, örneğin daha ilk dizede karşımıza çıkan &ldquo;dağ köyü&quot;, &ldquo;yükseklik&quot;, &ldquo;uzaklık&quot;, &ldquo;yoksulluk&quot; kavramlarını çağrıştırması yanında, köklü bir karşıtlık içerir: &ldquo;doğa&quot;/ &quot;ekin&rdquo; karşıtlığım. &ldquo;Dağ&rdquo;, hiçbir zaman işlenmeyen, sürülüp ekilmeyen. hep olduğu gibi kalan bir uzam biçiminde tanımlandığına göre, ister istemez &ldquo;doğa&rdquo; düzleminde yer alır, &ldquo;köy&rdquo;se bir insan topluluğunun düzenleyip biçimlendirdiği, usu ve emeğiyle değiştirdiği bir alan olarak &ldquo;ekin&rdquo; düzleminde. Bunun sonucu olarak, &ldquo;dağ köyü&rdquo;nü iki karşıt öğenin kaynaşmasından oluşmuş bir uzam olarak tanımlamak gerekir. Aynı biçimde, &ldquo;soylu yoksulluğun toprak döşeli sarayı&rdquo; da &ldquo;doğa&rdquo; (toprak) ile &ldquo;ekin&rdquo;i (saray) ayrılmaz biçimde birleştirip kaynaştıran bir konut, çiftil bir uzam parçası, &ldquo;doğa&rdquo;dan oluşmuş bir &ldquo;ekin&rdquo; olarak belirir. &ldquo;Köy yapısı kulübenin tek gözlü sarayı&rdquo; sözleri de göz önüne alınınca, &ldquo;doğa&rdquo;/ &ldquo;ekin&rdquo; bağlaşımının daha başka bağlaşımlarla bütünleşip zenginleştiği görülür: &ldquo;özdeksel yoksulluk&rdquo;la (toprak döşeli saray) &ldquo;tinsel zenginlik&rdquo; (saray, soyluluk), &ldquo;ilkellik&rdquo;le (köy yapısı kulübe) &ldquo;gelişmişlik&rdquo; (saray),&ldquo;darlık&rdquo;la (tek gözlü saray) &ldquo;genişlik&rdquo; (dağ, saray), &ldquo;dağ köyü&rdquo; ile &ldquo;kulübe&rdquo;nin karşıt ama birbirini bütünleyen, birbirini dönüştüren nitelikleridir.</p>
<p>Karşıtların bu anlamlı bağlaşımını Pülümürlü kadının görünüşünde, davranışında ve giyiminde de izleriz: dilsizliği, yani anlatının başından sonuna değin tek sözcük söylememesiyle &ldquo;doğa&rdquo; düzleminde; gülümsemesi, &ldquo;bir soylu kadınca&rdquo; ani atıcının koluna girip onu &ldquo;sarayında&rdquo; konuk etmesiyle de &ldquo;ekin&rdquo; düzlemindedir. Bir yandan eteğini &ldquo;sürüdüğü&rdquo;, tozlu (dolayısıyla &quot;doğal&rdquo;) yolla bütünleşirken, bir yandan da &ldquo;bir solmuş krallığın kadifeden harmanisi&rdquo;yle en yüksek &ldquo;ekin&rdquo; düzeyine yerleşir. Daha önce vurguladığımız anlam bulanıklığı da işlevini burada bulur: &ldquo;bir solmuş krallığın/kadifeden harmanisi üzerinde/ bir hititliydi o bir Selçukluydu&rdquo; dizeleri, &ldquo;harmani&rdquo;yi hem yaşlı kadının giydiği, alabildiğine ekinsel giysi, hem de üzerinde devindiği çevre gibi göstererek kendisiyle birlikte bütün görünümü de &ldquo;ekinselleştirir&rdquo;. Daha kestirme bir deyişle, &ldquo;doğa&rdquo;yı &ldquo;ekin&rdquo;e dönüştürür.</p>
<p>Aynı biçimde, gene daha önce vurguladığımız gibi,</p>
<p class="p6"><span class="t9">bir hititliydi o bir Selçukluydu</span></p>
<p class="p6"><span class="t9">bir er meniydi bir kürttü</span></p>
<p><span class="t9">bir türk</span></p>
<p>dizeleri de ilk bakışta birbirleriyle kolay kolay bağdaştırmamayacak kesinlemeler içerir: dizilişleri &ldquo;teklik&rdquo;le (Türk) &ldquo;çokluk&rdquo; (Hititli, Selçuklu vb.); kipleri &ldquo;şimdi&rdquo;yle (bir Türk) &ldquo;geçmiş&rdquo; (bir hititliydi, bir Selçukluydu vb.) arasında belirgin bir karşıtlığa tanıklık eder. Ne var ki, şiirin tümünde olduğu gibi, burada da karşıtlar arasında bir bağlaşım karşısında bulunduğumuzu düşünürsek, her şey kendiliğinden açıklanıverir: Pülümürlü kadın, yukarıdaki dizelerin kurgusunun ve zaman kiplerinin de ortaya koyduğu gibi, öncelikle &ldquo;Türk&rdquo;tür, &ldquo;bugün&rdquo; de yaşar, ama, &ldquo;ekin&rdquo;le &ldquo;doğa&rdquo;nın, &ldquo;kişi&rdquo;yle &ldquo;uzam&rdquo;ın derin bağlaşımında, bu topraklarda yeşermiş bütün uygarlıkların, bu topraklarda yaşamış bütün insanların somut uzantısı olarak belirir, onları sürdüren, daha da iyisi, bütünleyen insandır. Bunun sonucu olarak, hem &ldquo;kendi&rdquo;, hem &ldquo;başkası&rdquo;, hem &ldquo;şimdi&rdquo;, hem de &ldquo;geçmiş&rdquo;tir.</p>
<p>Bu durumda, Pülümürlü kadının kişiliğinde yitirilen ve bulunan &ldquo;zaman&rdquo;ların anlamı da açıklığa kavuşur. &ldquo;Yitirilen&rdquo; zaman, dünden kopmuş, süreksiz, uzantısız, bölük pörçük bir &ldquo;şimdi&rdquo;, daha çok &ldquo;doğa&rdquo; düzleminde, bilinçsizce yaşanan bir süredir, erişilen &ldquo;yitik zaman&rdquo;sa, bilincine yeni varılan, ama en azından &ldquo;Hititli&rdquo;den beri bir &ldquo;süreklilik&rdquo; olarak yaşanması gereken, dünü bugüne bağlayarak &ldquo;şimdi&rdquo;yi &ldquo;geçmiş&rdquo;in uzantısı durumuna getiren, kesintisiz, &ldquo;ekinsel&rdquo; zamandır; üstelik, şimdiyi geçmişin uzantısı yapmasıyla yalnızca &ldquo;artsürellik&rdquo;le &ldquo;eşsürellik&rdquo; arasında değil, ekinle doğa arasında da bir bağlaşımı içerir. Böylece, Pülümür&rsquo;ün &ldquo;yaşsız&rdquo;, yani hem alabildiğine genç, hem de alabildiğine yaşlı kadını, &ldquo;kendi&rdquo; ile &ldquo;başkası&rdquo;nın, &ldquo;şimdi&rdquo; ile &ldquo;geçmiş&rdquo;in, &ldquo;zaman&rdquo; ile &ldquo;uzam&rdquo;ın, &ldquo;uzak&rdquo; ile &ldquo;yakın&rdquo;ın, &ldquo;kişi&rdquo; ile &ldquo;çevre&rdquo;nin ayrılmaz biçimde kaynaştıkları &ldquo;geometrik yer&rdquo;, kendinde somutlaştırdığı Türkiyelilikse, yüzeysel bir &ldquo;okuma&quot;nın düşündürtebileceğinin tersine, yalnızca belli bir doğa parçasından olmak değil, &ldquo;doğa&rdquo; / &ldquo;ekin&rdquo; karşıtlığının getirdiği bütün &quot;ayrışım&rdquo;ları &ldquo;bağlaşım&rdquo;a dönüştüren bir ekin, bir uygarlık biçimi, çelişki ve ayrılıkları aşarak birliği, bütünlüğü kesinleyen bir bilinç düzeyidir. Şöyle özetlenebilir:</p>
<p>&nbsp;</p>
<p>&nbsp;</p>
<p class="p0">Türkiyelilik</p>
<p class="p0">(bağlaşım)</p>
<p class="p0">yabancılık</p>
<p class="p0">(ayrışım)</p>
<p class="p9">ben  + başkası</p>
<p class="p9">yakın  + uzak</p>
<p class="p9">şimdi  + geçmiş</p>
<p class="p9">doğa  + ekin</p>
<p class="p9">ben /başkası</p>
<p class="p9">yakın /uzak</p>
<p class="p9">şimdi /geçmiş</p>
<p class="p9">doğa /ekin</p>
<h3><a id="ncx311"></a><a id="a82"></a>IV. SONUÇ</h3>
<p>Görüldüğü gibi, Ecevit&rsquo;in imgeleminde, ekin doğaya, güncel tarihsele, birey benzerine verdiği yerle bütünlüğe ermekte, bu bütünlük de en kusursuz biçimini Pülümürlü kadının sessiz gülümsemesinde ve yoksul sarayında saptadığımız yalınlıkta bulmaktadır. Her türlü süsten, bezekten uzak görünen şiir de yalınlığın son noktasında, &ldquo;biçim&quot; ile &ldquo;içerik&rdquo; arasındaki bağlaşımın anlamlı bir örneğini sunar.</p>
<p class="p4">{<span class="t9">Gösteri</span>, Mayıs 1981)</p>
<p>&nbsp;</p>
</body>
</html>