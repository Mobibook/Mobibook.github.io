<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_5"><span xml:lang="tr">—</span> <span xml:lang="tr">İçkimiz de bulunur,</span> <span xml:lang="tr">dedi Malik Bey.</span> <span xml:lang="tr">Buyrun...</span></p>

  <p class="block_5"><span xml:lang="tr">İsteyip istemediklerini düşünmeden tekneye girdiler.</span> <span xml:lang="tr">Ölçülü gülümsemesi içinde Nazan,</span> <span xml:lang="tr">içkiyi getirmesini emretti içerde bekleyen genç gemiciye. Fatoş</span><span xml:lang="tr">’</span><span xml:lang="tr">la Rahmi</span><span xml:lang="tr">’</span><span xml:lang="tr">den başka tanımadıkları bir çift vardı.</span> <span xml:lang="tr">Banka bilmem nesiymiş herif Ankara</span><span xml:lang="tr">’</span><span xml:lang="tr">da.</span> <span xml:lang="tr">Karısı da... Adlarıyla bile ilgilenmedi Nergis.</span> <span xml:lang="tr">Görüp bildiği kişilerden...</span> <span xml:lang="tr">Malik Bey</span><span xml:lang="tr">’</span><span xml:lang="tr">in sık kullanmasından herifin adı hemen kaldı aklında... Değil mi Recai Bey? Haklısınız Recai Bey,</span> <span xml:lang="tr">olur Recai Bey...</span> <span xml:lang="tr">İçkiler gelince de Recai</span><span xml:lang="tr">’</span><span xml:lang="tr">yle söyleşiyi sürdürdü Malik Bey.</span> <span xml:lang="tr">Önemli bir konuyu tartışmış olmalıydılar.</span> <span xml:lang="tr">Şimdi daha örtülü konuşuyorlardı.</span> <span xml:lang="tr">Cin tonik</span><span xml:lang="tr">’</span><span xml:lang="tr">e mandalina keserken gülerek Nergis</span><span xml:lang="tr">’</span><span xml:lang="tr">le Korhan</span><span xml:lang="tr">’</span><span xml:lang="tr">a baktı,</span></p>

  <p class="block_5"><span xml:lang="tr">—</span> <span xml:lang="tr">Bu gençleri niye düşünmüyoruz Muhtar? dedi Malik Bey.</span> <span xml:lang="tr">Muhtar ses çıkarmadı. Çekingen,</span> <span xml:lang="tr">giderek tedirgin baktı,</span></p>

  <p class="block_5"><span xml:lang="tr">—</span> <span xml:lang="tr">Bilmem? dedi.</span> <span xml:lang="tr">İstiyorlarsa girsinler...</span></p>

  <p class="block_5" xml:lang="tr">Sonra daha da açılmış gibi gülümsedi,</p>

  <p class="block_5"><span xml:lang="tr">— Paraları varsa doğal ki,</span> <span xml:lang="tr">diye takıldı.</span></p>

  <p class="block_5"><span xml:lang="tr">— Bırak şimdi parayı,</span> <span xml:lang="tr">diye karşı çıktı Malik aynı babacan gü</span><span xml:lang="tr">lü</span><span xml:lang="tr">şle.</span> <span xml:lang="tr">O en son düşünülür bunlar için.</span> <span xml:lang="tr">Girsinler,</span> <span xml:lang="tr">çözümleriz na</span><span xml:lang="tr">sıl olsa.</span> <span xml:lang="tr">Değil mi Recai Bey?</span></p>

  <p class="block_5"><span xml:lang="tr">Recai Bey baş sallıyordu gülerek.</span> <span xml:lang="tr">Yanındaki suratsız karı da...</span> <span xml:lang="tr">Yalnız Fatoş, bir şeyler biliyordu sanki bu işin olamayacağı</span> <span xml:lang="tr">üstüne</span><span xml:lang="tr">;</span> <span xml:lang="tr">anlamlı gülümsüyordu. Büyük bir kooperatif kurulmuş</span><span xml:lang="tr">,</span> <span xml:lang="tr">yapı kooperatifi,</span> <span xml:lang="tr">ondan söz ediliyormuş,</span></p>

  <p class="block_5"><span xml:lang="tr">— Bütün yöreyi değerlendirecek bir atılım,</span> <span xml:lang="tr">dedi Malik Bey.</span></p>

  <p class="block_5"><span xml:lang="tr">Haberci</span><span xml:lang="tr">’</span><span xml:lang="tr">nin bir gece sokakta söylediklerini anımsadı Nergis.</span> <span xml:lang="tr">Korhan da aynı şeyi düşünmüş olmalı ki bakıştılar.</span> <span xml:lang="tr">Evet,</span> <span xml:lang="tr">o iş..</span> <span xml:lang="tr">Haberci bu,</span> <span xml:lang="tr">hangi dediği çıkmadı ki?..</span> <span xml:lang="tr">Cin tonik bardağını,</span> <span xml:lang="tr">dibinde kalmış bir iki yudumla bırakıp kalktı Nergis,</span></p>

  <p class="block_5"><span xml:lang="tr">—</span> <span xml:lang="tr">Bize izin,</span> <span xml:lang="tr">dedi.</span> <span xml:lang="tr">Buluşacağız da...</span> <span xml:lang="tr">Malik,</span> <span xml:lang="tr">karısı,</span> <span xml:lang="tr">şaşırmış gibi baktılar.</span></p>

  <p class="block_5"><span xml:lang="tr">—</span> <span xml:lang="tr">Niye böyle hemen?..</span></p>

  <p class="block_5"><span xml:lang="tr">— Bekleyecekler de.</span> <span xml:lang="tr">Sağ olun...</span> <span xml:lang="tr">Bi uğradık işte...</span></p>

  <p class="block_5" xml:lang="tr">Tekneden inip de yürümeye başladıklarında iyice bozuk çalıyordu Nergis,</p>

  <p class="block_5"><span xml:lang="tr">— Aman be,</span> <span xml:lang="tr">dedi.</span> <span xml:lang="tr">Bu babam da...</span></p>

  <p class="block_5"><span xml:lang="tr">Yalı Kahve</span><span xml:lang="tr">’</span><span xml:lang="tr">nin orda bekleyen İbraam</span><span xml:lang="tr">’</span><span xml:lang="tr">a gelinceye kadar,</span> <span xml:lang="tr">kısa sürede, teknede göze çarpan şeyleri yeniden geçirdi kafasından.</span> <span xml:lang="tr">Rahmi</span><span xml:lang="tr">’</span><span xml:lang="tr">nin suratı asıktı. Fatoş umursamaz gibi;</span> <span xml:lang="tr">Recai</span><span xml:lang="tr">’</span><span xml:lang="tr">ye bakışı...</span> <span xml:lang="tr">Değil mi Recai?..</span> <span xml:lang="tr">Muhtar Bey de bir şeyler kolluyor.</span> <span xml:lang="tr">Hay sen,</span> <span xml:lang="tr">babam olmasaydın keşke.</span> <span xml:lang="tr">Malik</span><span xml:lang="tr">’</span><span xml:lang="tr">in ka</span><span xml:lang="tr">rı</span><span xml:lang="tr">sı da... Aman iyi ki kurtulduk...</span> <span xml:lang="tr">Kooperatiflerine girip ev edineceğiz!..</span> <span xml:lang="tr">Başka ne bok yiyeceğiz? Şu işi bir iyi öğrensek.</span> <span xml:lang="tr">Korhan</span><span xml:lang="tr">’</span><span xml:lang="tr">ın da kafasına takıldı belli ki,</span> <span xml:lang="tr">önüne bakıyor konuşmadan!</span> <span xml:lang="tr">Ne olacak öğrenince? Bir gençle oturuyordu İbraam. İstanbul Üniversitesi</span><span xml:lang="tr">’</span><span xml:lang="tr">nde,</span> <span xml:lang="tr">İktisat</span><span xml:lang="tr">’</span><span xml:lang="tr">ta okuyormuş.</span> <span xml:lang="tr">Üç günlüğüne gelmiş, konuğuymuş İbraam</span><span xml:lang="tr">’</span><span xml:lang="tr">ın.</span> <span xml:lang="tr">Bizim Tacettin.</span> <span xml:lang="tr">Buyursun.</span> <span xml:lang="tr">Birlikte gittiler Tek Tek</span><span xml:lang="tr">’</span><span xml:lang="tr">e. Bara oturdular.</span> <span xml:lang="tr">Daha pek kimseler yoktu.</span> <span xml:lang="tr">Peynir,</span> <span xml:lang="tr">çerezle başladılar rakılarını yudumlamaya.</span> <span xml:lang="tr">Nergis,</span> <span xml:lang="tr">hemen yanındaki sokak içine dizilmiş masalara baktı. Tanıdığı,</span> <span xml:lang="tr">tanımadığı kişilerle dolmaya başlamıştı.</span> <span xml:lang="tr">Gittikçe artan kalabalığa, gördüğü herkese,</span> <span xml:lang="tr">her şeye karşı bir kuşku doluyordu içine.</span> <span xml:lang="tr">Sokağın dibindeki lokantanın önündeki masalardan gelen Jale Hanım</span><span xml:lang="tr">’</span><span xml:lang="tr">ın kahkahasıyla irkilerek eğilip baktı;</span> <span xml:lang="tr">Ferhat Bey</span><span xml:lang="tr">’</span><span xml:lang="tr">i,</span> <span xml:lang="tr">tanımadığı kadınlı erkekli birilerinin çevrelediği masada annesini gördü.</span> <span xml:lang="tr">Yanındaki adama bir şeyler anlatıyordu Jale Hanım. Gülüşmeler yaygınlaşıyordu hemen.</span> <span xml:lang="tr">Eğleniyorlar!</span> <span xml:lang="tr">Biz de eğleneceğiz burda!</span> <span xml:lang="tr">Dışarda</span> <span xml:lang="tr">fırtına</span> <span xml:lang="tr">var.</span> <span xml:lang="tr">Tekneler batıyor;</span> <span xml:lang="tr">denize dökülenlere,</span> <span xml:lang="tr">düşenlere canavarlar saldırıya paslı dişleriyle,</span> <span xml:lang="tr">paralıyorlar.</span> <span xml:lang="tr">Deniz kanla kaplı.</span> <span xml:lang="tr">Burda,</span> <span xml:lang="tr">liman içinde sallanıp duran lodos süprüntüleri,</span> <span xml:lang="tr">dalgalanmalarla alçalıp yükseliyor çevrede. Bir kahkaha,</span> <span xml:lang="tr">yemek şapırtısı,</span> <span xml:lang="tr">konuşmalar,</span> <span xml:lang="tr">gülücükler,</span> <span xml:lang="tr">mırıltılar,</span> <span xml:lang="tr">tabak, çatal, kadeh sesi.</span> <span xml:lang="tr">Kavun,</span> <span xml:lang="tr">karpuz kabukları</span> <span xml:lang="tr">bu iç limanda;</span> <span xml:lang="tr">domates,</span> <span xml:lang="tr">salatalık, patlıcan çürükleri,</span> <span xml:lang="tr">boş şişeler,</span> <span xml:lang="tr">bayat ekmek parçala</span><span xml:lang="tr">rı</span><span xml:lang="tr">,</span> <span xml:lang="tr">yosunlar,</span> <span xml:lang="tr">yüzen insan pislikleri, ölü balıklar,</span> <span xml:lang="tr">konserve kutula</span><span xml:lang="tr">rı</span><span xml:lang="tr">,</span> <span xml:lang="tr">birkaç mısır koçanı,</span> <span xml:lang="tr">kedi leşi... Yüzerek fırtınadan kaçıp buraya sığındık işte.</span> <span xml:lang="tr">Burdan nasıl kurtulacağız? Bardağı dikti başına,</span> <span xml:lang="tr">boşalttı.</span> <span xml:lang="tr">Başka yolu yok bulantıyı bastırmanın.</span> <span xml:lang="tr">Haberci göründü sokağın başında.</span> <span xml:lang="tr">Gelsin bakalım.</span> <span xml:lang="tr">Masalara uğrayıp ona buna takılarak yaklaşıp girdi içeri.</span></p>

  <p class="block_5"><span xml:lang="tr">— Merhaba,</span> <span xml:lang="tr">dedi,</span> <span xml:lang="tr">burası en tatlı...</span></p>

  <p class="block_5"><span xml:lang="tr">İbraam</span><span xml:lang="tr">’</span><span xml:lang="tr">la duvarın arasına oturdu,</span> <span xml:lang="tr">bara.</span> <span xml:lang="tr">İyi,</span> <span xml:lang="tr">bu heriften alırız bir şeyler. Kimseyi dinlemek de içimden gelmiyor ya.</span> <span xml:lang="tr">Korhan</span><span xml:lang="tr">’</span><span xml:lang="tr">la gidip evde içseydik keşke. İbraam</span><span xml:lang="tr">’</span><span xml:lang="tr">la bu kuru oğlan.</span> <span xml:lang="tr">Siracettin mi,</span> <span xml:lang="tr">Tacettin mi,</span> <span xml:lang="tr">o da gelirdi isterse. Kuyunun başında Özgür</span><span xml:lang="tr">’</span><span xml:lang="tr">le...</span></p>

  <p class="block_5" xml:lang="tr">— Sağlığına abla!..</p>

  <p class="block_5"><span xml:lang="tr">Haberci kadehini kaldırmış gülümseyerek bakıyordu.</span> <span xml:lang="tr">Nergis de kaldırdı kadehini,</span> <span xml:lang="tr">içmeden bıraktı.</span> <span xml:lang="tr">Sağlığının da...</span> <span xml:lang="tr">İbraam</span><span xml:lang="tr">’</span><span xml:lang="tr">a ne anlatıyor bu kuru oğlan? İktisatçıymış...</span> <span xml:lang="tr">Ne öğretirler bunlara iktisatta? Sömürü mömürü,</span> <span xml:lang="tr">emperyalizm bir şeyler diyor...</span> <span xml:lang="tr">Yeni mi duyuyor bu sözleri İbraam? Sen de söyle,</span> <span xml:lang="tr">bakarsın bir gün durgun iç limandan çıkıp açıklara yol almaya başlar bu</span> <span xml:lang="tr">yakışıklı.</span> <span xml:lang="tr">Duydukla</span><span xml:lang="tr">rı</span><span xml:lang="tr">nı şimdi bir de Korhan</span><span xml:lang="tr">’</span><span xml:lang="tr">a soracak,</span> <span xml:lang="tr">ona anlattırmadan algılayamıyor sanki.</span> <span xml:lang="tr">Sen de öylesin!</span> <span xml:lang="tr">Ben de öyleyim,</span> <span xml:lang="tr">Korhan anlattı mı,</span> <span xml:lang="tr">açık seçik oluyor her şey.</span> <span xml:lang="tr">Ona anlatırken de</span> <span xml:lang="tr">bir ş</span><span xml:lang="tr">eyi,</span> <span xml:lang="tr">gene öyle.</span> <span xml:lang="tr">Şimdi otursam da şu iç limandaki pislikler diye başlasam, her şey durulacak kafamda belki de.</span> <span xml:lang="tr">Yoksa böyle,</span> <span xml:lang="tr">H</span><span xml:lang="tr">aberci</span><span xml:lang="tr">’</span><span xml:lang="tr">nin yılışık yüzüne bakıp içerken bulanık mı karanlık mı</span> <span xml:lang="tr">e</span><span xml:lang="tr">lemeden böyle...</span> <span xml:lang="tr">Belki de polis bu herif. Özgür</span><span xml:lang="tr">’</span><span xml:lang="tr">ün götürülmesi üstüne tek bir söz çıkmadı ağzından.</span> <span xml:lang="tr">İstanbul gazetelerine</span> <span xml:lang="tr">haberi yetiştirdi hemen.</span> <span xml:lang="tr">Şeytanın yattığı yeri bilir it oğlu it.</span> <span xml:lang="tr">Kırk tarakta bezi var.</span> <span xml:lang="tr">Malik Bey gelmiş,</span> <span xml:lang="tr">diyor.</span> <span xml:lang="tr">Bekliyordun,</span> <span xml:lang="tr">gelecek demiştin ya.</span> <span xml:lang="tr">Başka neler var? Muhtar Bey</span><span xml:lang="tr">’</span><span xml:lang="tr">i,</span> <span xml:lang="tr">Rahmi Bey</span><span xml:lang="tr">’</span><span xml:lang="tr">i onların aracılığıyla çevrelerindeki daha bir sürü Bey</span><span xml:lang="tr">’</span><span xml:lang="tr">i de mi çekiyorlar aralarına? Babam yemez bu oyunları.</span></p>

  <p class="block_5"><span xml:lang="tr">— Muhtar Bey tekneyi çıkarmak için bir şeyler yemeye katlanacak Nergisciğim;</span> <span xml:lang="tr">bağışla...</span></p>

  <p class="block_5"><span xml:lang="tr">Doğru söylüyor belki de. Öyleyse bu Malik, pek de öyle bağımlı, Haberci</span><span xml:lang="tr">’</span><span xml:lang="tr">nin dediği gibi uluyan kurtların güdümüne girmiş bir kişi değildir.</span> <span xml:lang="tr">Yoksa babam...</span></p>

  <p class="block_5"><span xml:lang="tr">— Babanıza benim de sevgim,</span> <span xml:lang="tr">saygım var,</span> <span xml:lang="tr">benim güzel kardeşim.</span> <span xml:lang="tr">Ben haberciyim.</span> <span xml:lang="tr">Doğru bilmediğim şeyi söylemem. İkincisi de,</span> <span xml:lang="tr">herkese söylemem.</span> <span xml:lang="tr">Bu Malik Bey,</span> <span xml:lang="tr">yanındaki Recai Bey,</span> <span xml:lang="tr">yüz elli milyonluk AKITAŞ Yapı Ortaklığı</span><span xml:lang="tr">’</span><span xml:lang="tr">nın en büyük üç ortağından ikisi.</span> <span xml:lang="tr">Malik</span> <span xml:lang="tr">Bey başlarında.</span> <span xml:lang="tr">Öteki ortak Ankara</span><span xml:lang="tr">’</span><span xml:lang="tr">da... Vay canına o herif mi? Böyle bir şeyi duymuştum galiba.</span></p>

  <p class="block_5"><span xml:lang="tr">— Evet o herif,</span> <span xml:lang="tr">Nergisciğim. Asıl önemlisi de,</span> <span xml:lang="tr">bu Malik</span><span xml:lang="tr">’</span><span xml:lang="tr">in ağbisi de iki dönemdir</span> <span xml:lang="tr">(....)</span><span xml:lang="tr">’</span><span xml:lang="tr">den seçilen ünlü politikacı, yörenin toprak ağası,</span> <span xml:lang="tr">kurtların tutkulu yanlısı Abdülhalik Bey... Duymuşunuzdur. Abdülhalik Bezmez.</span> <span xml:lang="tr">Malik Bezmez.</span> <span xml:lang="tr">Muğla Bölgesi</span><span xml:lang="tr">’</span><span xml:lang="tr">ni bize bırakın demedi mi? Onlar da bırakmadılar mı?</span></p>

  <p class="block_5" xml:lang="tr">Her içtiği yudumda biraz daha açılıyor gibiydi Haberci.</p>

  <p class="block_5"><span xml:lang="tr">— Malik Bey babacandır, diye gülüyordu.</span> <span xml:lang="tr">Bir yudum daha aldı rakısından,</span></p>

  <p class="block_5"><span xml:lang="tr">— Herkesin oyunu başka biçim,</span> <span xml:lang="tr">dedi.</span> <span xml:lang="tr">Figüranlar da gerekli</span><span xml:lang="tr">.</span> <span xml:lang="tr">Sonunda asıl kazıklanacaklar da gişeye gelip paracıklarını sayan gariban kişiler.</span> <span xml:lang="tr">Sen,</span> <span xml:lang="tr">ben...</span> <span xml:lang="tr">Ne yapalım.</span> <span xml:lang="tr">Gidecek başka film ol</span><span xml:lang="tr">mazsa...</span> <span xml:lang="tr">Oturup içersin böyle...</span> <span xml:lang="tr">Sağlığına Korhan Bey...</span></p>

  <p class="block_5"><span xml:lang="tr">Bir sessizlik oldu.</span> <span xml:lang="tr">Nergis</span><span xml:lang="tr">’</span><span xml:lang="tr">in kafasındaki bulut dağılıyordu. Anasının gözü herif bu.</span> <span xml:lang="tr">Doğru,</span> <span xml:lang="tr">herkesin oyunu başka!</span> <span xml:lang="tr">Bu da böyle oynuyor.</span> <span xml:lang="tr">İbraam</span><span xml:lang="tr">’</span><span xml:lang="tr">la arkadaşı genç de sessiz dinliyorlardı</span><span xml:lang="tr">.</span> <span xml:lang="tr">İbraam,</span> <span xml:lang="tr">gözlerini Haberci</span><span xml:lang="tr">’</span><span xml:lang="tr">nin ağzına dikmiş, Malik Bey üstüne duyduklarıyla,</span> <span xml:lang="tr">daha önce görüp yaşadıklarının ilişkisini yakalayıp çözmeye çalışıyordu.</span> <span xml:lang="tr">Haberci susunca Korhan</span><span xml:lang="tr">’</span><span xml:lang="tr">a döndü;</span> <span xml:lang="tr">söylenenlerin yorumunu da ondan duyarsa işi kolaylaşacaktı.</span> <span xml:lang="tr">Korhan içkisini yudumluyordu.</span> <span xml:lang="tr">Haberci</span><span xml:lang="tr">’</span><span xml:lang="tr">ye baktı gülerek,</span></p>

  <p class="block_5"><span xml:lang="tr">— Şu bildiklerinin tümünü söylesen de,</span> <span xml:lang="tr">sen de kurtulsan biz de, dedi. Haberci de gülümsedi.</span></p>

  <p class="block_5"><span xml:lang="tr">— Tümünü bilsem,</span> <span xml:lang="tr">dedi. Ah tümünü bilebilsem!.. Buralara</span> <span xml:lang="tr">sığınmak yok artık;</span> <span xml:lang="tr">onu biliyorum.</span> <span xml:lang="tr">Bu kıyılarda bize ev yapacaklar!.. AKİTAŞ... EYTAŞ... YÜKİNTAŞ... Taş her yanımız! Sağ</span><span xml:lang="tr">lığınıza!..</span></p>

  <p class="block_5"><span xml:lang="tr">Doğru söylüyor bu adam,</span> <span xml:lang="tr">her şeyi bilmiyor.</span> <span xml:lang="tr">Nerden bilecek? Bildikleri doğru yalnız.</span> <span xml:lang="tr">Demek bütün bu kıyıları...</span> <span xml:lang="tr">İşte bu canavarlar bölüşüyor.</span> <span xml:lang="tr">Malik Bey, Nazan Hanım,</span> <span xml:lang="tr">biraz gerilerinde Muhtar Bey sokağa girmiş,</span> <span xml:lang="tr">gülücüklerle sağa sola bakınarak geliyorlardı.</span> <span xml:lang="tr">Çakırkeyifler sanki.</span> <span xml:lang="tr">Sonradan epeyi içtiler demek. Ötekiler nerde? Aman,</span> <span xml:lang="tr">hepsi cehenneme!</span> <span xml:lang="tr">Görmesinler de,</span> <span xml:lang="tr">gelmesinler diye sırtını sokağa döndü Nergis,</span> <span xml:lang="tr">gördüler, geldiler.</span></p>

  <p class="block_5"><span xml:lang="tr">— Aaaa bak,</span> <span xml:lang="tr">seninkiler burda,</span> <span xml:lang="tr">dedi Nazan</span><span xml:lang="tr">’</span><span xml:lang="tr">ın zil sesi.</span></p>

  <p class="block_5"><span xml:lang="tr">Nergis isteksizce döndü.</span> <span xml:lang="tr">Nazan içeri girip de Haberci</span><span xml:lang="tr">’</span><span xml:lang="tr">yi görünce duralar gibi oldu.</span> <span xml:lang="tr">O da mı hoşlanmıyor Haberci</span><span xml:lang="tr">’</span><span xml:lang="tr">den.</span> <span xml:lang="tr">Hele Malik Beylerin girmesiyle</span> <span xml:lang="tr">köşeye büzülmüş gibi duran İbra</span><span xml:lang="tr">am</span><span xml:lang="tr">’</span><span xml:lang="tr">ı görünce yüzü iyice karıştı Nazan</span><span xml:lang="tr">’</span><span xml:lang="tr">ın. Malik</span><span xml:lang="tr">’</span><span xml:lang="tr">e baktı.</span> <span xml:lang="tr">O babacanın da yüzü biraz asıldı ya,</span> <span xml:lang="tr">tezden taktı gülücüklü maskesini.</span></p>

  <p class="block_5"><span xml:lang="tr">— N</span><span xml:lang="tr">’</span><span xml:lang="tr">aaaber İbraam? dedi.</span></p>

  <p class="block_5"><span xml:lang="tr">Ibraam,</span> <span xml:lang="tr">Nergis</span><span xml:lang="tr">’</span><span xml:lang="tr">in kendine baktığını görünce dikelir gibi toparlandı,</span></p>

  <p class="block_5"><span xml:lang="tr">— İyidir,</span> <span xml:lang="tr">dedi Malik Bey</span><span xml:lang="tr">’</span><span xml:lang="tr">e.</span></p>

  <p class="block_5"><span xml:lang="tr">Bu biraz yukardan</span> <span xml:lang="tr">“</span><span xml:lang="tr">iyidir</span><span xml:lang="tr">”</span> <span xml:lang="tr">Nazan</span><span xml:lang="tr">’</span><span xml:lang="tr">a dokunmuş olmalıydı; k</span><span xml:lang="tr">ötü kötü baktı.</span> <span xml:lang="tr">İbraam</span><span xml:lang="tr">’</span><span xml:lang="tr">ın arkadaşını iteler gibi tabureyi çekip</span> <span xml:lang="tr">it</span><span xml:lang="tr">ti bara,</span> <span xml:lang="tr">rakı söyledi,</span> <span xml:lang="tr">Malik</span><span xml:lang="tr">’</span><span xml:lang="tr">le Muhtar da oturdular yanı sıra.</span> <span xml:lang="tr">O</span><span xml:lang="tr">nlar da rakı dedi.</span> <span xml:lang="tr">Su koyunca apak kesilmiş kadehler barın tez</span><span xml:lang="tr">g</span><span xml:lang="tr">ahına dizildi.</span> <span xml:lang="tr">Muhtar,</span> <span xml:lang="tr">havayı döndürüp iyi bir şeyler başlatmak</span> <span xml:lang="tr">i</span><span xml:lang="tr">ster gibi gülerek kadehini uzattı,</span> <span xml:lang="tr">Nazan</span><span xml:lang="tr">’</span><span xml:lang="tr">ın kadehine vurdu. Haydi bakalım,</span> <span xml:lang="tr">dedi...</span></p>

  <p class="block_5"><span xml:lang="tr">Haydi bakalım. Yetmedi bu kadarı, haydin bakalım! Şu babamı deli gibi severim bazı.</span> <span xml:lang="tr">Bir tek adam yoktur yöresinde.</span> <span xml:lang="tr">Nerden bul</span><span xml:lang="tr">ur bu herifleri? Bir tekne için şu herifle şu karı</span><span xml:lang="tr">ya katlanılır mı? Haberci bile gülüyor.</span> <span xml:lang="tr">Haydi İbraam,</span> <span xml:lang="tr">biz de içelim oğlum.</span> <span xml:lang="tr">İbraam</span><span xml:lang="tr">’</span><span xml:lang="tr">la kadeh tokuşturmaları canını iyice sıkmış gibi dönüp Nergis</span><span xml:lang="tr">’</span><span xml:lang="tr">e baktı Nazan.</span> <span xml:lang="tr">Niye baktın sultanım? Grevi bozmadan fabrikadaki işi bırakıp kaçtı diye mi İbraam</span><span xml:lang="tr">’</span><span xml:lang="tr">a bütün bu tafran? Biz aldırmıyoruz da sana ne oluyor? Asıl bizim kızmamız gerek!..</span> <span xml:lang="tr">Ulan ne aşağılık,</span> <span xml:lang="tr">sonradan görme Laz karısı bu.</span> <span xml:lang="tr">Babası takacı Çaparcılar</span><span xml:lang="tr">’</span><span xml:lang="tr">dan. Armatör kızı!</span> <span xml:lang="tr">Korhan,</span> <span xml:lang="tr">soyunu sopunu iyi tanır bunların.</span> <span xml:lang="tr">Sana bulaşacak değilim.</span> <span xml:lang="tr">Git işine örtülü orospu.</span> <span xml:lang="tr">Şu içkim bitsin, kalkıp gideceğim burdan.</span> <span xml:lang="tr">Sen de geldiğine pişman oldun ya!..</span> <span xml:lang="tr">Dolduralım değil mi Korhancığım;</span> <span xml:lang="tr">son bir kadeh daha...</span> <span xml:lang="tr">Sonra da tavernaya mı gitsek,</span> <span xml:lang="tr">ne yapsak? Canım Rum müziği dinlemek istiyor.</span> <span xml:lang="tr">Oynasak,</span> <span xml:lang="tr">tepişsek biraz bir yerlere gidip... Sen de gel Haberci.</span> <span xml:lang="tr">O ki bunlar hoşlanmıyor senden,</span> <span xml:lang="tr">bizden sayılırsın!.. Şu radyoyu da biraz kıssalar ya.</span> <span xml:lang="tr">Kısmasınlar kısmasınlar,</span> <span xml:lang="tr">Denizli</span><span xml:lang="tr">’</span><span xml:lang="tr">nin horozla</span><span xml:lang="tr">rı</span> <span xml:lang="tr">bellidir...</span> <span xml:lang="tr">Bugün de goca g</span><span xml:lang="tr">ızı</span> <span xml:lang="tr">görmedim,</span> <span xml:lang="tr">canım sıkıldı... Asmam çardakta...</span></p>

  <p class="block_5"><span xml:lang="tr">—</span> <span xml:lang="tr">Lokantaya geçelim mi? dedi Korhan.</span></p>

  <p class="block_5"><span xml:lang="tr">—</span> <span xml:lang="tr">Acıktın mı?</span></p>

  <p class="block_5"><span xml:lang="tr">—</span> <span xml:lang="tr">Sen acıkmadın mı?</span></p>

  <p class="block_5"><span xml:lang="tr">Acıkmışımdır.</span> <span xml:lang="tr">Siz de acıktınız mı çocuklar? Biraz ötesinde,</span> <span xml:lang="tr">ara sıra yan gözle bakıp bir şeyler söylenen Nazan</span><span xml:lang="tr">’</span><span xml:lang="tr">a dönmüş ne diyeceğini bilemeden sinirli kımıldar buldu İbraam</span><span xml:lang="tr">’</span><span xml:lang="tr">ı.</span> <span xml:lang="tr">Arkadaşı oğlan da arada,</span> <span xml:lang="tr">güç durumda kalmış gibi bak</span><span xml:lang="tr">ın</span><span xml:lang="tr">ıyordu.</span> <span xml:lang="tr">Malik Bey</span><span xml:lang="tr">’</span><span xml:lang="tr">in yüzünde aynı sırıtık maske; Muhtar başını önüne, içkisine eğmiş hiçbir şeyi duymuyor,</span> <span xml:lang="tr">görmüyor...</span> <span xml:lang="tr">Ka</span><span xml:lang="tr">rı</span> <span xml:lang="tr">iyice bulmuş kafayı. M</span><span xml:lang="tr">ırıl</span> <span xml:lang="tr">mırıl ağısını saçıyor besbelli: Ağbinin trolcülerden...</span> <span xml:lang="tr">diyor.</span> <span xml:lang="tr">Zaten bu... Adam sanır Malik...</span> <span xml:lang="tr">diyor.</span> <span xml:lang="tr">Sakın bir daha gelip...</span> <span xml:lang="tr">Türkbükü...</span> <span xml:lang="tr">Parçalanmış da ağları balıkçıları</span><span xml:lang="tr">n... Annen de...</span> <span xml:lang="tr">İç bakalım meyhanelerde...</span> <span xml:lang="tr">Sen bir daha...</span> <span xml:lang="tr">Kesin şu radyoyu,</span> <span xml:lang="tr">bak</span><span xml:lang="tr">alım ne diyor bu karı? İbraam ba</span><span xml:lang="tr">şını sallar gibi ya</span><span xml:lang="tr">pı</span><span xml:lang="tr">p önüne döndü,</span> <span xml:lang="tr">sonra dayanamamış da birden patlam</span><span xml:lang="tr">ış</span> <span xml:lang="tr">gibi elini kaldırıp salladı şöyle bir,</span></p>

  <p class="block_5"><span xml:lang="tr">— Nedek durun be? dedi,</span> <span xml:lang="tr">kısık titrek bir sesle…</span></p>

  <p class="block_5"><span xml:lang="tr">Sonra,</span> <span xml:lang="tr">daha bir şeyler söyleyip belaya girmekten çekinir gibi kızgınlıkla indi bardan,</span> <span xml:lang="tr">peşinden arkadaşıyla meyhaneden çıktı,</span> <span xml:lang="tr">çabucak sokağı döndü aynı kızgınlıkla.</span> <span xml:lang="tr">Vay canına!</span> <span xml:lang="tr">Şaşırıp kalmıştı Nergis.</span> <span xml:lang="tr">Korhan,</span> <span xml:lang="tr">Haberci de bir anlam verememişlerdi daha.</span> <span xml:lang="tr">Korhan,</span> <span xml:lang="tr">biz de kalkalım mı gibisine baktı.</span> <span xml:lang="tr">Yooo, niye kalkalım? Ne güzel içiyoruz işte,</span> <span xml:lang="tr">sağlığına Lazoğlu!</span> <span xml:lang="tr">Malik Bey de mutlu... Ne güzel gülüşüyorlar Nazan Hanım</span><span xml:lang="tr">’</span><span xml:lang="tr">la...</span> <span xml:lang="tr">Siz de mutlusunuz değil mi Muhtar Bey? Jale Hanım</span><span xml:lang="tr">’</span><span xml:lang="tr">ın;</span> <span xml:lang="tr">eski karınızın kahkahası da sokağı çınlatıyor gene.</span> <span xml:lang="tr">O da bulmuş kafayı.</span> <span xml:lang="tr">Radyo da bulmuş kafayı!</span> <span xml:lang="tr">Nasıl da bağırıyor? Üzme yetişir,</span> <span xml:lang="tr">üzme firakınla harabım...</span> <span xml:lang="tr">Nazan,</span> <span xml:lang="tr">İbraam</span><span xml:lang="tr">’</span><span xml:lang="tr">ı kaçırmanın tadıyla yudumluyor rakıyı. Artık hep gülerek bakıyor yöreye.</span> <span xml:lang="tr">Gözü yeni ilişmiş gibi Haberci</span><span xml:lang="tr">’</span><span xml:lang="tr">ye takılıp kaldı bir ara. Bir şeyleri anımsamaya çalışıyor sanki.</span></p>

  <p class="block_5" xml:lang="tr">— Gene öyle mi yazıyorsun? dedi birden yarı alaylı bir gülüşle.</p>

  <p class="block_5"><span xml:lang="tr">Haberci de baktı bir süre,</span> <span xml:lang="tr">sonra aynı alaylı gülüşle,</span></p>

  <p class="block_5" xml:lang="tr">— Ben hep öyle yazarım, dedi.</p>

  <p class="block_5"><span xml:lang="tr">Karının yüzündeki gülücük solmaya başladı yavaştan.</span> <span xml:lang="tr">Haberci baktı bir an, gözlerini ayırmadan ekledi,</span></p>

  <p class="block_5"><span xml:lang="tr">— Alışmışız,</span> <span xml:lang="tr">dedi.</span> <span xml:lang="tr">Dayak da yesek öyle yazıyoruz.</span></p>

  <p class="block_5"><span xml:lang="tr">Nazan</span><span xml:lang="tr">’</span><span xml:lang="tr">ın gülücüğü uçup gitmiş,</span> <span xml:lang="tr">kirli yüzüyle bakıyordu</span> <span xml:lang="tr">ş</span><span xml:lang="tr">imdi,</span></p>

  <p class="block_5" xml:lang="tr">— Dayağı da umursamıyorsun demek?</p>

  <p class="block_5"><span xml:lang="tr">— Yoo,</span> <span xml:lang="tr">dedi Haberci.</span> <span xml:lang="tr">Dayağı sevmem. Ama dedim ya, a</span><span xml:lang="tr">lışmışız</span><span xml:lang="tr">,</span> <span xml:lang="tr">doğruyu yazacağız ille...</span></p>

  <p class="block_5" xml:lang="tr">Sinirli gülümsedi Nazan,</p>

  <p class="block_5"><span xml:lang="tr">— Siz dayağa alışmışsınız,</span> <span xml:lang="tr">dedi,</span> <span xml:lang="tr">doğruya değil...</span> <span xml:lang="tr">Doğru kim,</span> <span xml:lang="tr">siz kim?..</span></p>

  <p class="block_5"><span xml:lang="tr">Haberci aldırmıyor gibi bakıyordu.</span> <span xml:lang="tr">Gülümsedi gene,</span></p>

  <p class="block_5"><span xml:lang="tr">— Çok sinirlisiniz,</span> <span xml:lang="tr">dedi.</span></p>

  <p class="block_5"><span xml:lang="tr">Kirli yüzü daha da karardı Nazan</span><span xml:lang="tr">’</span><span xml:lang="tr">ın,</span></p>

  <p class="block_5"><span xml:lang="tr">— Ne siniri be,</span> <span xml:lang="tr">dedi.</span> <span xml:lang="tr">Kusacak gibiyim...</span> <span xml:lang="tr">İçim</span> <span xml:lang="tr">bulanıyor komünistleri görünce...</span></p>

  <p class="block_5"><span xml:lang="tr">Haberci duraladı,</span> <span xml:lang="tr">ters bir şeyler diyecekti belki.</span> <span xml:lang="tr">Toparlandı gene gülümsedi. Nazan</span><span xml:lang="tr">’</span><span xml:lang="tr">ı iyice çileden çıkarmıştı bu gülümseme.</span> <span xml:lang="tr">Gözlerini kısıp bir şeyler arandı,</span> <span xml:lang="tr">bulamadı sanki,</span></p>

  <p class="block_5"><span xml:lang="tr">— Pis komünis</span><span xml:lang="tr">tl</span><span xml:lang="tr">eri...</span> <span xml:lang="tr">dedi kekeler gibi.</span></p>

  <p class="block_5"><span xml:lang="tr">Karşılık vermeden aynı sinsi gülüşle bakıp duruyordu Haberci.</span> <span xml:lang="tr">Korkuyor mu bu kandan? Sinsilik değil,</span> <span xml:lang="tr">pısırıklık bu kadarı.</span> <span xml:lang="tr">Suçlanacak duruma düştüğünün ayrımına varmış gibi doğruldu.</span></p>

  <p class="block_5"><span xml:lang="tr">—</span> <span xml:lang="tr">Başımıza ne geldiyse hoşgörüsüzlükten geldi Nazan Hanım,</span> <span xml:lang="tr">dedi. Yüzlerce kişinin canına kıyılıyor...</span> <span xml:lang="tr">Salt bu yüzden...</span> <span xml:lang="tr">Böylesi acımasız...</span></p>

  <p class="block_5"><span xml:lang="tr">—</span> <span xml:lang="tr">Acımak mı? diye kesti birden Nazan Hanım sağlıksız bakışla, nesine acınacakmış?..</span> <span xml:lang="tr">Komünistlere mi acınacak?..</span></p>

  <p class="block_5"><span xml:lang="tr">Bu kadın neymiş? Nergis Korhan</span><span xml:lang="tr">’</span><span xml:lang="tr">a baktı;</span> <span xml:lang="tr">bir tedirginlik göstermeden gözlerini Nazan</span><span xml:lang="tr">’</span><span xml:lang="tr">a dikmiş,</span> <span xml:lang="tr">içkisini yudumluyordu.</span> <span xml:lang="tr">Komünistlikle ne ilgisi var bu zavallı Haberci</span><span xml:lang="tr">’</span><span xml:lang="tr">nin? Bu karı da bilir bunu.</span> <span xml:lang="tr">Yoksa öyle mi sanıyor? Korhan</span><span xml:lang="tr">’</span><span xml:lang="tr">ın sessiz seyirciliğine Nergis de katıldı.</span> <span xml:lang="tr">Bir tür doyum peşinde aynı sözcükleri yineleyen Nazan</span><span xml:lang="tr">’</span><span xml:lang="tr">a bakıp kaldı bir süre.</span> <span xml:lang="tr">Boşalmak için bir yer arıyor bu kadın; piyango Haberci</span><span xml:lang="tr">’</span><span xml:lang="tr">ye vurdu!</span> <span xml:lang="tr">Haberci</span><span xml:lang="tr">’</span><span xml:lang="tr">yi yakalamasının başka bir nedeni de vardır belki... Ya tam susturacağız,</span> <span xml:lang="tr">ya kan kusturacağız öğretisini benimsemiş belli ki... Konuşsun bakalım...</span> <span xml:lang="tr">Hey Tanrım,</span> <span xml:lang="tr">nasıl dar,</span> <span xml:lang="tr">mezbele bir aralık biçimine dönüşüyor insan beyni...</span> <span xml:lang="tr">Zaten siz hepiniz belli pis komünistleri gebertip</span><span xml:lang="tr">…</span> <span xml:lang="tr">Başka?.. Bu kadarı ona yetiyor,</span> <span xml:lang="tr">niye arasın başkasını? Kafayı da bulunca...</span></p>

  <p class="block_5" xml:lang="tr">— Bravo hanımefendi...</p>

  <p class="block_5"><span xml:lang="tr">Deminden beri sinirli gülümsemesiyle Nazan</span><span xml:lang="tr">’</span><span xml:lang="tr">ın saldırgan gösterisine şaka görünümü vermeye çalışan Muhtar şaşkınlıkla dönüp baktı Korhan</span><span xml:lang="tr">’</span><span xml:lang="tr">a. Aynı yumuşak sesle sürdürdü Kor</span><span xml:lang="tr">h</span><span xml:lang="tr">an,</span></p>

  <p class="block_5"><span xml:lang="tr">— Ne yapılsa azdır bu komünistlere,</span> <span xml:lang="tr">dedi.</span> <span xml:lang="tr">Haklısınız...</span></p>

  <p class="block_5"><span xml:lang="tr">Malik Bey</span><span xml:lang="tr">’</span><span xml:lang="tr">le Nazan da neye yoracaklarını bilmeden dönüp baktılar,</span></p>

  <p class="block_5"><span xml:lang="tr">— Hele Rusya</span><span xml:lang="tr">’</span><span xml:lang="tr">daki komünis</span><span xml:lang="tr">tl</span><span xml:lang="tr">er,</span> <span xml:lang="tr">dedi Korhan...</span></p>

  <p class="block_5"><span xml:lang="tr">Bir sessizlik oldu.</span> <span xml:lang="tr">Nazan,</span> <span xml:lang="tr">ne diyeceğini bilemeden Korhan</span><span xml:lang="tr">’</span><span xml:lang="tr">ın renk vermeyen, donuk yüzünden,</span> <span xml:lang="tr">gözlerinden bir çözüme varamamanın ikircikliğiyle bakıp kalmıştı.</span> <span xml:lang="tr">Sessizliği Korhan bozdu gene,</span></p>

  <p class="block_5"><span xml:lang="tr">— Biliyorsunuz,</span> <span xml:lang="tr">dedi,</span> <span xml:lang="tr">bir devrim yaptılar Rusya</span><span xml:lang="tr">’</span><span xml:lang="tr">da, soylula</span><span xml:lang="tr">rı</span><span xml:lang="tr">,</span> <span xml:lang="tr">kentsoyluları kaçırdılar ülkelerinden...</span></p>

  <p class="block_5"><span xml:lang="tr">Gene susup baktı bir süre.</span> <span xml:lang="tr">Nergis de merak etmeye başlamıştı.</span> <span xml:lang="tr">Sonunu neye vardıracak bu oğlan? Ötekiler de nasıl bakıyorlar.</span> <span xml:lang="tr">Nazan başını salladı yavaşça. Yumuşadı gibi.</span> <span xml:lang="tr">Korhan alaylı gülümsedi.</span></p>

  <p class="block_5"><span xml:lang="tr">— O yüzden,</span> <span xml:lang="tr">kaç soyu bozuk,</span> <span xml:lang="tr">aşağılık,</span> <span xml:lang="tr">hırsız,</span> <span xml:lang="tr">katil, motorcu altın babası oldu,</span> <span xml:lang="tr">dedi.</span> <span xml:lang="tr">Kaçmak için teknelerine sığınan nice zavallıyı öldürüp Karadeniz</span><span xml:lang="tr">’</span><span xml:lang="tr">e attılar;</span> <span xml:lang="tr">teknelerle altın çaldılar...</span></p>

  <p class="block_5"><span xml:lang="tr">Nazan</span><span xml:lang="tr">’</span><span xml:lang="tr">ın gözlerinde şimşekler çaktı birden.</span> <span xml:lang="tr">Dudaklarını oynattı, konuşamadı. Korhan,</span> <span xml:lang="tr">gözlerinde aynı alaylı gülümsemeyle,</span> <span xml:lang="tr">baktı bir süre.</span> <span xml:lang="tr">Nazan</span><span xml:lang="tr">’</span><span xml:lang="tr">ın beceriksiz çırpıntısını seyretmenin tadını çıkarıyor gibi bakıyordu.</span> <span xml:lang="tr">Malik Bey de duralamıştı.</span> <span xml:lang="tr">Bu saldırıya karşılık verilmesinin yollarını araştırıyor olmalıydı. Korhan aynı acımasızlıkla,</span></p>

  <p class="block_5"><span xml:lang="tr">— ...</span> <span xml:lang="tr">Bir sürü görgüsüz zengin türedi başımıza,</span> <span xml:lang="tr">dedi... Hak ederek kazanmaya alışamamış dangalak sürüsü... Duymuşsunuzdur bunları...</span> <span xml:lang="tr">Bir sürü kafasız,</span> <span xml:lang="tr">hırsız...</span></p>

  <p class="block_5" xml:lang="tr">Nazan dikeldi birden,</p>

  <p class="block_5"><span xml:lang="tr">— Hayır,</span> <span xml:lang="tr">hiç duymadım,</span> <span xml:lang="tr">dedi.</span> <span xml:lang="tr">Nerden duyacağım? Aslı as</span><span xml:lang="tr">ta</span><span xml:lang="tr">rı</span> <span xml:lang="tr">olmayan komünist yalanları belli bunlar da...</span></p>

  <p class="block_5" xml:lang="tr">Korhan aldırmadan güldü gene,</p>

  <p class="block_5"><span xml:lang="tr">—</span> <span xml:lang="tr">Yok canım,</span> <span xml:lang="tr">dedi.</span> <span xml:lang="tr">Size de kuruntu basmış!</span> <span xml:lang="tr">Ne komünisti,</span> <span xml:lang="tr">b</span><span xml:lang="tr">unları ben emicelerimden duydum.</span></p>

  <p class="block_5" xml:lang="tr">Sonra dudaklarını yayıp Karadeniz ağzına döndürdü konuşmasını,</p>

  <p class="block_5"><span xml:lang="tr">— Penum tedem Çaparçılar</span><span xml:lang="tr">’</span><span xml:lang="tr">ın tedesunlen aynı takada çali</span><span xml:lang="tr">şaymişler...</span> <span xml:lang="tr">Kiçlarinda don yokmuş...</span> <span xml:lang="tr">Rehme</span><span xml:lang="tr">tl</span><span xml:lang="tr">i öyle anlatayidi...</span></p>

  <p class="block_5"><span xml:lang="tr">Nergis bir kahkaha patlattı.</span> <span xml:lang="tr">Ulan Laz!</span> <span xml:lang="tr">Bu aptal karı mı başa çıkacak seninle? Yoksa şu ardındaki balkabağı herif mi? Babama bak.</span> <span xml:lang="tr">Niye tutuyorsun kendini Muhtar Bey,</span> <span xml:lang="tr">sen de gülsene apaçık.</span> <span xml:lang="tr">Nergis</span><span xml:lang="tr">’</span><span xml:lang="tr">in taşkın gülmesi Nazan</span><span xml:lang="tr">’</span><span xml:lang="tr">ı allak bullak etmişti.</span> <span xml:lang="tr">Du</span><span xml:lang="tr">dakları</span><span xml:lang="tr">ndaki titremeyi güçlükle gizleyebildi bir süre, dikeldi,</span></p>

  <p class="block_5"><span xml:lang="tr">— Aptalları bile güldürür bu sözleriniz,</span> <span xml:lang="tr">dedi,</span> <span xml:lang="tr">kekeler gibi. Nergis</span><span xml:lang="tr">’</span><span xml:lang="tr">in gülmesi birden donup kaldı yüzünde.</span> <span xml:lang="tr">Olacağı ön</span><span xml:lang="tr">leyememenin umarsızlığıyla Muhtar Bey bakıp bakıp duruyordu Malik Bey</span><span xml:lang="tr">’</span><span xml:lang="tr">in ardında.</span> <span xml:lang="tr">Nergis yavaşça eğildi Nazan</span><span xml:lang="tr">’</span><span xml:lang="tr">a doğru,</span> <span xml:lang="tr">eliyle tabureyi gösterip,</span></p>

  <p class="block_5" xml:lang="tr">— Şu tabureyi görüyor musun? dedi...</p>

  <p class="block_5"><span xml:lang="tr">Kafasına mı indirecekti tabureyi? Daha neler!</span> <span xml:lang="tr">Kendini güvenlikte görmenin umarsızlığıyla daha da dikeldi Nazan,</span> <span xml:lang="tr">tepeden bir bakışla,</span></p>

  <p class="block_5"><span xml:lang="tr">— Evet,</span> <span xml:lang="tr">görüyorum, dedi. Nergis başını salladı yavaşça,</span></p>

  <p class="block_5" xml:lang="tr">— O taburenin dört ayağını birden senin a...na sokarım kaltak, dedi.</p>

  <p class="block_5" xml:lang="tr">Sonra? Sonrasını anımsayamıyorum Bay Yargıç!..</p>

  <p class="block_8" xml:lang="tr">XII</p>

  <p class="block_4"></p>

  <p class="block_5"><span xml:lang="tr">O akşam,</span> <span xml:lang="tr">Muhtar araya girip duruma ustalıkla el koymasaydı,</span> <span xml:lang="tr">iş sonunda karakola,</span> <span xml:lang="tr">yargıç önüne varırdı büyük olasılıkla.</span> <span xml:lang="tr">Malik Bey</span><span xml:lang="tr">’</span><span xml:lang="tr">in yan yan bakıp gözüne kestiremediği Korhan</span><span xml:lang="tr">’</span><span xml:lang="tr">ın kale bedeni gibi yapısı da etkin olmuştu Muhtar</span><span xml:lang="tr">’</span><span xml:lang="tr">ın araya giriverişinin başarılı sonucunda...</span> <span xml:lang="tr">Olup biten şeyleri uzun günler bir duman perdesi altında anımsadı Nergis.</span> <span xml:lang="tr">Bağıra çağıra söylediği sözler bir bir usundaydı.</span> <span xml:lang="tr">Ulan kuduz orospu,</span> <span xml:lang="tr">kim verdi sana böyle önüne gelini ısırma</span> <span xml:lang="tr">yetkisini? Üç kuruş paran var di</span><span xml:lang="tr">ye…</span> <span xml:lang="tr">Sen kendini bir bok mu?..</span> <span xml:lang="tr">Babasının yarı</span> <span xml:lang="tr">sevecen,</span> <span xml:lang="tr">yarı kaygılı kucaklayıp dışarı çıkarmaya çalışması,</span> <span xml:lang="tr">o sırada meyhane</span><span xml:lang="tr">y</span><span xml:lang="tr">e giren Fatoş</span><span xml:lang="tr">’</span><span xml:lang="tr">un,</span> <span xml:lang="tr">yanındaki Rahmi</span><span xml:lang="tr">’</span><span xml:lang="tr">nin,</span> <span xml:lang="tr">Recai</span><span xml:lang="tr">’</span><span xml:lang="tr">yle karısının</span> <span xml:lang="tr">ş</span><span xml:lang="tr">aşkın bakışları, sokaktaki masalardan kalkıp meyhaneye doluşanlar,</span> <span xml:lang="tr">en sonunda Korhan</span><span xml:lang="tr">’</span><span xml:lang="tr">ın, belini kavrayan çelik kolları,</span> <span xml:lang="tr">o</span><span xml:lang="tr">laydan sıyırıp almıştı Nergis</span><span xml:lang="tr">’</span><span xml:lang="tr">i.</span> <span xml:lang="tr">Haberci</span><span xml:lang="tr">’</span><span xml:lang="tr">n</span><span xml:lang="tr">in de kalkmasıyla</span> <span xml:lang="tr">M</span><span xml:lang="tr">alik</span><span xml:lang="tr">’</span><span xml:lang="tr">le Nazan,</span> <span xml:lang="tr">gözleri,</span> <span xml:lang="tr">bakışları kin dolu iki soluk mumya ke</span><span xml:lang="tr">silmişlerdi çakılıp kaldıkları barda.</span> <span xml:lang="tr">Sokağın ortalarında Muhtar,</span></p>

  <p class="block_5"><span xml:lang="tr">— Ne edepsiz kız olmuşsun sen be,</span> <span xml:lang="tr">dedi yarı şakaya vurarak.</span></p>

  <p class="block_5"><span xml:lang="tr">Nergis</span><span xml:lang="tr">’</span><span xml:lang="tr">in ters bir karşılık vermesinden çekinir gibi döndü</span> <span xml:lang="tr">meyhaneye doğru uzaklaştı hemen.</span> <span xml:lang="tr">Onların gönlünü yapacak.</span> <span xml:lang="tr">Koş;</span> <span xml:lang="tr">sana da bir iki kemik atsınlar;</span> <span xml:lang="tr">gemisini yürüten kaptan bu dünyada.</span> <span xml:lang="tr">Sen de tekneni yüzdür Muhtar Bey.</span> <span xml:lang="tr">Batasıca tekneni!..</span> <span xml:lang="tr">Peşleri sıra şaşkın koşturan Jale Hanım</span><span xml:lang="tr">’</span><span xml:lang="tr">ı da tersleyip sokağın ortasında bıraktı Nergis.</span> <span xml:lang="tr">Yanlarında</span> <span xml:lang="tr">Haberci,</span> <span xml:lang="tr">önce iskele alanına, sonra dönüp Kumbahçe</span><span xml:lang="tr">’</span><span xml:lang="tr">ye doğru yürüdüler.</span> <span xml:lang="tr">Hırsını alamamıştı;</span> <span xml:lang="tr">giderek kızgınlığı daha da artmıştı Nergis</span><span xml:lang="tr">’</span><span xml:lang="tr">in.</span> <span xml:lang="tr">Yürürken söyleniyordu boyuna.</span></p>

  <p class="block_5" xml:lang="tr">— Niye bırakmadınız? Şu karıyı bir benzetseydim, diyordu.</p>

  <p class="block_5" xml:lang="tr">Bir iki yineleyince Haberci,</p>

  <p class="block_5"><span xml:lang="tr">—</span> <span xml:lang="tr">Daha ne yapacaktın abla? dedi gülerek.</span></p>

  <p class="block_5" xml:lang="tr">Nergis kesti hemen,</p>

  <p class="block_5"><span xml:lang="tr">—</span> <span xml:lang="tr">Yetmez,</span> <span xml:lang="tr">yetmez,</span> <span xml:lang="tr">dedi.</span> <span xml:lang="tr">O karıya yetmez bu</span><span xml:lang="tr">..</span><span xml:lang="tr">.</span></p>

  <p class="block_5"><span xml:lang="tr">Korhan başı önde,</span> <span xml:lang="tr">sevecen bir gülümsemeyle dinleyip yürüyordu sadece. Azmakbaşı</span><span xml:lang="tr">’</span><span xml:lang="tr">ndaki kahveye,</span> <span xml:lang="tr">kıyıya yakın kimsesiz bir yere oturduklarında, gülerek baktı Nergis</span><span xml:lang="tr">’</span><span xml:lang="tr">e,</span></p>

  <p class="block_5"><span xml:lang="tr">— Dört ayağı nerden çıkardın? dedi</span><span xml:lang="tr">. Anlamamıştı,</span></p>

  <p class="block_5" xml:lang="tr">— Ne dört ayağı? dedi Nergis.</p>

  <p class="block_5" xml:lang="tr">Korhan,</p>

  <p class="block_5"><span xml:lang="tr">— Taburenin,</span> <span xml:lang="tr">dedi gülerek,</span> <span xml:lang="tr">bir ayağı da olurdu...</span></p>

  <p class="block_5"><span xml:lang="tr">— Amaaan,</span> <span xml:lang="tr">diye sinirli güldü Nergis.</span> <span xml:lang="tr">Ben de ne diyor diyorum...</span></p>

  <p class="block_5"><span xml:lang="tr">Haberci kendini tutamamıştı sanki.</span> <span xml:lang="tr">Taburenin dört ayağını birden... Söylediklerini anımsadıkça,</span> <span xml:lang="tr">bir sinir boşalımıyla katılır gibi gülüyordu. Bir ayağı da olurdu taburenin.</span> <span xml:lang="tr">Karı da şaşırdı dört ayak deyince... Gözlerinden yaşlar geliyordu.</span> <span xml:lang="tr">Yavaş yavaş duruldu.</span> <span xml:lang="tr">Söylediklerinin anlamsızlığını daha iyi kavradı o zaman.</span> <span xml:lang="tr">Biraz da utanır gibi oldu.</span> <span xml:lang="tr">İçkinin de etkisi belki...</span> <span xml:lang="tr">Yok be, ne içkisi...</span> <span xml:lang="tr">Bu karıya her vakit söylenir bu sözler.</span> <span xml:lang="tr">Ne utanacak</span><span xml:lang="tr">m</span><span xml:lang="tr">ışım.</span><span xml:lang="tr">.</span><span xml:lang="tr">. Açık hava,</span> <span xml:lang="tr">deniz kıyısı iyi geldi ama...</span> <span xml:lang="tr">Burası bile sıcak</span> <span xml:lang="tr">b</span><span xml:lang="tr">e...</span> <span xml:lang="tr">Hani tavernaya gidecektik?</span></p>

  <p class="block_5" xml:lang="tr">— Gidip içmeyecek miyiz?</p>

  <p class="block_5" xml:lang="tr">Korhan başıyla olmazlanıp takıldı gülerek,</p>

  <p class="block_5"><span xml:lang="tr">— Yeter,</span> <span xml:lang="tr">dedi,</span> <span xml:lang="tr">sonra masanın ayaklarını da karıştırırsın işe. İşte çay!..</span> <span xml:lang="tr">İstersen ıhlamur söyleyelim!..</span></p>

  <p class="block_5" xml:lang="tr">Ihlamurdan nefret ettiğini biliyordu.</p>

  <p class="block_5"><span xml:lang="tr">—</span> <span xml:lang="tr">Amaan,</span> <span xml:lang="tr">şakanın sırası değil,</span> <span xml:lang="tr">dedi Nergis.</span> <span xml:lang="tr">Hem çok acıktım ben... İbraamlar</span> <span xml:lang="tr">nere</span><span xml:lang="tr">ye gitti? Zavallı çocuğu da bir bir yedi o çirkef karı... Anlamadım ben, ne diyordu ona?</span></p>

  <p class="block_5"><span xml:lang="tr">—</span> <span xml:lang="tr">Ben de anlamadım,</span> <span xml:lang="tr">dedi Haberci.</span> <span xml:lang="tr">Bir geçmişleri olmalı.</span> <span xml:lang="tr">İbraam</span><span xml:lang="tr">’</span><span xml:lang="tr">dan da laf alınmaz ki...</span> <span xml:lang="tr">Size söyler gene,</span> <span xml:lang="tr">söylerse...</span></p>

  <p class="block_5"><span xml:lang="tr">—</span> <span xml:lang="tr">Sen kime söylersin?</span></p>

  <p class="block_5"><span xml:lang="tr">Haberci anlamadan baktı Korhan</span><span xml:lang="tr">’</span><span xml:lang="tr">a,</span></p>

  <p class="block_5"><span xml:lang="tr">—</span> <span xml:lang="tr">Neyi? dedi.</span></p>

  <p class="block_5"><span xml:lang="tr">—</span> <span xml:lang="tr">Hatun</span><span xml:lang="tr">’</span><span xml:lang="tr">un sana saldırmasının da bir nedeni var gibiydi,</span> <span xml:lang="tr">dedi Korhan.</span></p>

  <p class="block_5"><span xml:lang="tr">Güldü Haberci,</span> <span xml:lang="tr">başını salladı,</span></p>

  <p class="block_5"><span xml:lang="tr">— Var,</span> <span xml:lang="tr">dedi.</span> <span xml:lang="tr">Daha doğrusu sonradan anımsadım. Önceki yıldı sanırım,</span> <span xml:lang="tr">bir konuk geldi bunlara.</span> <span xml:lang="tr">Beyru</span><span xml:lang="tr">tlu ya da Kıbrıslı Rum, Arap karı</span><span xml:lang="tr">şığı bir adam.</span> <span xml:lang="tr">Teknesiyle geldi...</span> <span xml:lang="tr">Bir süre sonra kokusu çıktı.</span> <span xml:lang="tr">Herif ünlü bir kaçakçıymış.</span> <span xml:lang="tr">Interpol de peşindey</span><span xml:lang="tr">mi</span><span xml:lang="tr">ş.</span> <span xml:lang="tr">Karakol da biliyor bunu.</span> <span xml:lang="tr">Sınırdışı ettiler.</span> <span xml:lang="tr">Ben haber yaptım; ünlü bir işadamımızın konuğu dedim.</span> <span xml:lang="tr">Böyle çıktı gazetede... Adlarını da vermedim ama.</span> <span xml:lang="tr">Onlar kendilerini biliyorlar!</span></p>

  <p class="block_5" xml:lang="tr">Durup acılıkla baktı Haberci,</p>

  <p class="block_5"><span xml:lang="tr">— Gazete habercisi olmak belalı iştir taşrada,</span> <span xml:lang="tr">dedi.</span> <span xml:lang="tr">Hele bu</span> <span xml:lang="tr">k</span><span xml:lang="tr">entte.</span> <span xml:lang="tr">Başıma gelmeyen kalmadı o yüzden.</span></p>

  <p class="block_5"><span xml:lang="tr">Bir yazgıya boyun eğmiş gibi bakıyordu Haberci.</span> <span xml:lang="tr">Nergis güldü,</span></p>

  <p class="block_5"><span xml:lang="tr">—</span> <span xml:lang="tr">Bu akşamı da haber yapmaya kalkma!</span> <span xml:lang="tr">dedi.</span></p>

  <p class="block_5" xml:lang="tr">Haberci de gülmeye başladı,</p>

  <p class="block_5"><span xml:lang="tr">— Düşünmüyor değilim,</span> <span xml:lang="tr">dedi.</span> <span xml:lang="tr">Haber yapmaya da gerek yok,</span> <span xml:lang="tr">öyle bir dağılacak ki...</span></p>

  <p class="block_5" xml:lang="tr">Kalktı Nergis,</p>

  <p class="block_5"><span xml:lang="tr">— Gemibaşı</span><span xml:lang="tr">’</span><span xml:lang="tr">nda yiyelim isterseniz,</span> <span xml:lang="tr">dedi? İbraam oraya gider.</span> <span xml:lang="tr">Bir araba çevirelim</span> <span xml:lang="tr">ş</span><span xml:lang="tr">urdan. Yürüyemem...</span></p>

  <p class="block_5"><span xml:lang="tr">Arkadaşıyla Gemibaşı</span><span xml:lang="tr">’</span><span xml:lang="tr">ndaydı İbraam.</span> <span xml:lang="tr">Nergislerin arabadan indiklerini görünce sokak üstünde oturdukla</span><span xml:lang="tr">rı</span> <span xml:lang="tr">masadan şaşkın,</span> <span xml:lang="tr">evecen kalkmaya davrandı. Sallandı,</span> <span xml:lang="tr">güçlükle ayakta kalabildi bir süre,</span> <span xml:lang="tr">tutamayıp yığıldı oturduğu yere. Masadaki bir büyük şişe rakı dibine inmişti. Amma hızlı gitmişler! Arkadaşı az içmişe benziyordu? İbraam</span><span xml:lang="tr">’</span><span xml:lang="tr">ın ayakla</span><span xml:lang="tr">rı</span> <span xml:lang="tr">gibi dili de dolanıyordu iyiden iyiye. Ağzını açıp da bir şeyler diyeyim derken gözleri kayıveriyor,</span> <span xml:lang="tr">dudakları gücünü yitirmiş gibi kapanıyordu.</span> <span xml:lang="tr">Çarpılmış oğlan...</span> <span xml:lang="tr">Masayı genişletip oturduklarında Nergis</span><span xml:lang="tr">’</span><span xml:lang="tr">e döndü,</span></p>

  <p class="block_5"><span xml:lang="tr">— Ben...</span> <span xml:lang="tr">Ben arkedeş,</span> <span xml:lang="tr">on bin...</span> <span xml:lang="tr">Fırça yimem ben,</span> <span xml:lang="tr">on bin... Allah</span><span xml:lang="tr">’</span><span xml:lang="tr">ı gelse onun ben öyle...</span></p>

  <p class="block_5"><span xml:lang="tr">Bir türlü toparlayamıyordu.</span> <span xml:lang="tr">Sonunda ağlamaya başladı.</span> <span xml:lang="tr">Tam sarhoş ağlaması... Değil...</span> <span xml:lang="tr">Öyle içten,</span> <span xml:lang="tr">öyle sıcak...</span> <span xml:lang="tr">Çocuk ağlaması...</span> <span xml:lang="tr">Nergis uzanıp başını okşadı ağır ağır...</span> <span xml:lang="tr">Gözleri dolar gibi oldu,</span> <span xml:lang="tr">tuttu kendini, gülümsedi.</span></p>

  <p class="block_5"><span xml:lang="tr">— Uzattın be İ</span><span xml:lang="tr">braam,</span> <span xml:lang="tr">dedi.</span> <span xml:lang="tr">Bir aşağılık karı</span><span xml:lang="tr">nın sözünden...</span></p>

  <p class="block_5"><span xml:lang="tr">Öyleydi de,</span> <span xml:lang="tr">sen niye kendini yitirdin? Neymiş bu on bin? Ne</span> <span xml:lang="tr">anlatmak istiyor bu? Zavallı oğlan.</span> <span xml:lang="tr">Hay Allah...</span> <span xml:lang="tr">İbraam</span><span xml:lang="tr">’</span><span xml:lang="tr">ın içini</span> <span xml:lang="tr">çekerek ağlayışı birden öyle bir dokundu ki gerçekten tutamayacaktı kendini.</span> <span xml:lang="tr">Dudaklarını ısırıp geçiştirdi gene. Arkadaşına kaş göz etti,</span> <span xml:lang="tr">al bunu götür evine gibisine. Oğlan davranırken,</span> <span xml:lang="tr">Korhan da sırtına vurdu İbraam</span><span xml:lang="tr">’</span><span xml:lang="tr">ın yavaşça,</span></p>

  <p class="block_5"><span xml:lang="tr">-— Gi</span><span xml:lang="tr">t yat da yarı</span><span xml:lang="tr">n konuşalım İbraam,</span> <span xml:lang="tr">dedi.</span> <span xml:lang="tr">Sana biz uğrarız.</span></p>

  <p class="block_5"><span xml:lang="tr">Diretmedi. Ağlar görünmekten utanmış olmalıydı,</span> <span xml:lang="tr">kalkıp a</span><span xml:lang="tr">r</span><span xml:lang="tr">kadaşının kolunda bir şeyler söylenerek karanlık yan sokakta kayboldu.</span> <span xml:lang="tr">Masada üç kişi İbraam</span><span xml:lang="tr">’</span><span xml:lang="tr">ın bıraktığı sessizlikle boğu</span><span xml:lang="tr">l</span><span xml:lang="tr">muş gibi kaldılar bir süre.</span> <span xml:lang="tr">Nergis bir sigara yaktı.</span> <span xml:lang="tr">İçi kazını</span><span xml:lang="tr">yor</span><span xml:lang="tr">du ya yeme isteği kalmamış</span><span xml:lang="tr">tı</span><span xml:lang="tr">.</span> <span xml:lang="tr">Gelen garsonla uyanır gibi bakındılar. Ağzına attığı bir parça peyniri dalgın çiğnerken yat limanındaki teknelere baktı Nergis.</span> <span xml:lang="tr">Özgür</span><span xml:lang="tr">’</span><span xml:lang="tr">ün Zoka</span><span xml:lang="tr">’</span><span xml:lang="tr">sını düşündü,</span> <span xml:lang="tr">ilerde bağlıdır? Hangi kıyıda sallanıp duruyordur sahibini beklerken? O,</span> <span xml:lang="tr">Hanna... Amaan,</span> <span xml:lang="tr">içelim en iyisi...</span> <span xml:lang="tr">Niye geldik buraya? Açlığını da duymaya başlamıştı.</span> <span xml:lang="tr">Mırıldandı,</span> <span xml:lang="tr">“</span><span xml:lang="tr">her şey değişip akmada.</span><span xml:lang="tr">”</span></p>

  <p class="block_5"><span xml:lang="tr">—</span> <span xml:lang="tr">Bazı şeyler de var ki, dedi Haberci, değişmiyor bir türlü...</span></p>

  <p class="block_5"><span xml:lang="tr">Korhan Haberci</span><span xml:lang="tr">’</span><span xml:lang="tr">ye döndü.</span></p>

  <p class="block_5"><span xml:lang="tr">—</span> <span xml:lang="tr">Neymiş değişmeyen?</span></p>

  <p class="block_5"><span xml:lang="tr">— Ne bileyim,</span> <span xml:lang="tr">dedi Haberci,</span> <span xml:lang="tr">öyle söyledim. Değişmeyen</span> <span xml:lang="tr">çok şey var.</span></p>

  <p class="block_5"><span xml:lang="tr">Gözlerini Haberci</span><span xml:lang="tr">’</span><span xml:lang="tr">ye dikti Nergis. Saçları</span><span xml:lang="tr">na iyice kır düşmüş. Yaşı kaç bunun? Her şeye güvensiz bakıyor.</span> <span xml:lang="tr">Nerden çıka</span><span xml:lang="tr">rı</span><span xml:lang="tr">yorsun?</span></p>

  <p class="block_5" xml:lang="tr">— Kaç yıldır burdasın sen?</p>

  <p class="block_5" xml:lang="tr">Beklemediği bir sorunun şaşkınlığıyla bakıp gülümsedi Haberci.</p>

  <p class="block_5" xml:lang="tr">— Buralıyım ben, dedi.</p>

  <p class="block_5" xml:lang="tr">— Biliyorum da...</p>

  <p class="block_5"><span xml:lang="tr">Haberci,</span> <span xml:lang="tr">Nergis</span><span xml:lang="tr">’</span><span xml:lang="tr">in,</span> <span xml:lang="tr">neyi söyletmek istediğini kavramış da yanıtlamakta isteksiz mi davranıyordu ne? Bakışlarını kaçırdı,</span> <span xml:lang="tr">bıçağıyla tabağındaki domates dilimini döndürmeye çalıştı,</span> <span xml:lang="tr">çatalını Peynir parçasına batı</span><span xml:lang="tr">rı</span><span xml:lang="tr">p durdu,</span></p>

  <p class="block_5"><span xml:lang="tr">— On beş,</span> <span xml:lang="tr">yirmi yıldır,</span> <span xml:lang="tr">ara sıra çıkarım,</span> <span xml:lang="tr">dedi.</span> <span xml:lang="tr">İstanbul, Ankara...</span> <span xml:lang="tr">Beş on günlüğüne...</span> <span xml:lang="tr">Çok şey değişti burda...</span> <span xml:lang="tr">Daha ilk bakışta görür insan...</span> <span xml:lang="tr">Neydi burası?..</span> <span xml:lang="tr">Şu yat limanı,</span> <span xml:lang="tr">yollar. Yeni moteller,</span> <span xml:lang="tr">benzin istasyonları.</span></p>

  <p class="block_5"><span xml:lang="tr">Sustu.</span> <span xml:lang="tr">Çekingen baktı Nergis</span><span xml:lang="tr">’</span><span xml:lang="tr">e.</span> <span xml:lang="tr">Daha bir şeyler söyleme gereksemesini o da duyuyordu belli ki.</span> <span xml:lang="tr">Söyleyeceği şeyi mi,</span> <span xml:lang="tr">söyleme biçimini mi a</span><span xml:lang="tr">rı</span><span xml:lang="tr">yordu? Niye hep ürkek bu adam? Ya da öyle</span> <span xml:lang="tr">gö</span><span xml:lang="tr">rünmek istiyor;</span> <span xml:lang="tr">alta güreşiyor hep... Eskiden üç günde İzmir</span><span xml:lang="tr">’</span><span xml:lang="tr">e giderdik,</span> <span xml:lang="tr">dedi.</span> <span xml:lang="tr">Eskiden dedi</span><span xml:lang="tr">ğim,</span> <span xml:lang="tr">yolun yapımından önce.</span> <span xml:lang="tr">Bir gece Milas</span><span xml:lang="tr">’</span><span xml:lang="tr">ta kalırdık.</span> <span xml:lang="tr">Sonra Yatağan, Çine, Aydın</span><span xml:lang="tr">’</span><span xml:lang="tr">da bir gece.</span> <span xml:lang="tr">Üçüncü gün İzmir.</span> <span xml:lang="tr">Şimdi araba dört saatte alıyor. Cumhuriyet</span><span xml:lang="tr">’</span><span xml:lang="tr">in ilk yıllarında,</span> <span xml:lang="tr">onu ben bilmem,</span> <span xml:lang="tr">babamlardan duyardım, hayvan sırtında gelinirmiş;</span> <span xml:lang="tr">teker dönmezmiş bu dağlarda...</span> <span xml:lang="tr">Balıkçı da böyle anlatır. Turizmle çok şey oldu...</span> <span xml:lang="tr">Biraz daha yüreklenmiş gibi parladı gözleri,</span></p>

  <p class="block_5"><span xml:lang="tr">— Bir yığın berber,</span> <span xml:lang="tr">ayakkabıcı,</span> <span xml:lang="tr">terzi dükkânı var burda. Ama kışın gelin bakın.</span> <span xml:lang="tr">Delikanlıların toplantı yeri sanki.</span> <span xml:lang="tr">Hepsi pinekliyor bir yerde.</span> <span xml:lang="tr">Çoğu da iyi kötü lise bitirmiş</span> <span xml:lang="tr">filan.</span> <span xml:lang="tr">Bizim gibi ayrılmak zorunda da kalmamış... Ama hepsi işsiz...</span> <span xml:lang="tr">Kimisi askerliğini bekliyor ya,</span> <span xml:lang="tr">askerliğini yapıp gelen de işsiz.</span> <span xml:lang="tr">Neye varır?.. Eskiden okul görmemiş işsizlerdi;</span> <span xml:lang="tr">süngere,</span> <span xml:lang="tr">bahçelere giderlerdi çalışmaya.</span> <span xml:lang="tr">Çırak çömlek ş</span><span xml:lang="tr">urda burda...</span> <span xml:lang="tr">Şimdi okul bitirmiş işsizler var...</span> <span xml:lang="tr">Yaz gelecek de bir yere kapılanacaklar;</span> <span xml:lang="tr">birkaç kuruş geçecek ellerine.</span> <span xml:lang="tr">Sonra gene kış uykusu...</span> <span xml:lang="tr">Değişme güzel de. Bu niye değişmiyor?..</span></p>

  <p class="block_5"><span xml:lang="tr">Korhan çıka</span><span xml:lang="tr">rı</span><span xml:lang="tr">p gözlüklerini silerken şöyle bir baktı Haberci</span><span xml:lang="tr">’</span><span xml:lang="tr">ye,</span></p>

  <p class="block_5"><span xml:lang="tr">—</span> <span xml:lang="tr">Başka nasıl olacaktı,</span> <span xml:lang="tr">dedi.</span> <span xml:lang="tr">İşsizliğin</span> <span xml:lang="tr">gerçek nedenine inilmeden, yöredeki üstünkörü bir turistik gelişmeyle çözümlenir mi bu? Toprak sorunu var, ağır endüstri kurma sorunu var.</span> <span xml:lang="tr">Ülkenin ekonomik bağımlılıktan kurtulmasını sağlayacak aşamaya varmadan,</span> <span xml:lang="tr">bir köşeye yol,</span> <span xml:lang="tr">otel yapmışsın n</span><span xml:lang="tr">’</span><span xml:lang="tr">olacak?</span></p>

  <p class="block_5"><span xml:lang="tr">—</span> <span xml:lang="tr">Ben de onu diyorum,</span> <span xml:lang="tr">dedi Haberci.</span> <span xml:lang="tr">Biz gördüklerimizi yaşıyoruz Korhan Bey. Ara sokaktaki bakkal dükkânımıza bugün kardeşim bakıyor,</span> <span xml:lang="tr">eskiden babam vardı. İskeledeki tekneden sırtında taşırdı çuvalları.</span> <span xml:lang="tr">Şalvara İbraam</span><span xml:lang="tr">’</span><span xml:lang="tr">a şaşıyorlar. Esk</span><span xml:lang="tr">iyi</span> <span xml:lang="tr">yürütüyor adam,</span> <span xml:lang="tr">şimdi dağıtma kamyonu getirip kapıya bırak</span><span xml:lang="tr">ıy</span><span xml:lang="tr">or her şeyi. Gaz lambası yakardık.</span> <span xml:lang="tr">Gaz bulursak.</span> <span xml:lang="tr">Güneş bat</span><span xml:lang="tr">tı</span> <span xml:lang="tr">mı,</span> <span xml:lang="tr">yatardı herkes... Şimdi neonlar,</span> <span xml:lang="tr">buzdolapları...</span> <span xml:lang="tr">Gofret sa</span><span xml:lang="tr">tı</span><span xml:lang="tr">yoruz.</span> <span xml:lang="tr">Harup,</span> <span xml:lang="tr">leblebi satardık...</span> <span xml:lang="tr">Çok şey değişti.</span> <span xml:lang="tr">Türkiye kadar değişti burası da.</span> <span xml:lang="tr">Belki biraz daha hızlı birçok yöreye g</span><span xml:lang="tr">ö</span><span xml:lang="tr">re</span><span xml:lang="tr">.</span></p>

  <p class="block_5"><span xml:lang="tr">— Ama bu</span><span xml:lang="tr">,</span> <span xml:lang="tr">dediğin gibi,</span> <span xml:lang="tr">Türkiye</span><span xml:lang="tr">’</span><span xml:lang="tr">nin değişmesi yetmedi demek.</span> <span xml:lang="tr">Nasıl olacak bilmem.</span> <span xml:lang="tr">Herkes bir türlü söylüyor ya...</span> <span xml:lang="tr">Herkes de birbirini suçluyor. Sanki delirmiş millet!</span> <span xml:lang="tr">Kanına susamış...</span></p>

  <p class="block_5"><span xml:lang="tr">— Öyle de,</span> <span xml:lang="tr">dedi,</span> <span xml:lang="tr">Nergis,</span> <span xml:lang="tr">sen ne diyorsun?</span></p>

  <p class="block_5"><span xml:lang="tr">Yüzündeki gülümser çizgiler yavaşça yitti Haberci</span><span xml:lang="tr">’</span><span xml:lang="tr">nin,</span></p>

  <p class="block_5"><span xml:lang="tr">-—Açık söyleyeyim,</span> <span xml:lang="tr">dedi.</span> <span xml:lang="tr">Ben korkuyorum.</span> <span xml:lang="tr">Nedenini de bilemiyorum doğru dürüst,</span> <span xml:lang="tr">belki de ondan,</span> <span xml:lang="tr">korkuyorum...</span> <span xml:lang="tr">Okuyorum,</span> <span xml:lang="tr">anladım sanıyorum, bir de bakıyorum,</span> <span xml:lang="tr">onun tam karşı</span><span xml:lang="tr">sın</span><span xml:lang="tr">da da ne doğrular söyleniyor.</span> <span xml:lang="tr">Kafam yetmiyor demek...</span></p>

  <p class="block_5"><span xml:lang="tr">Öyle içtenlikli bir anlatışı vardı ki,</span> <span xml:lang="tr">Nergis varmadı üstüne.</span> <span xml:lang="tr">Ses çıkarmadan içtiler.</span> <span xml:lang="tr">Nergis tabağındaki eti bitirme çabasında dalgın çiğneyip durdu bir süre.</span> <span xml:lang="tr">Biraz daha tanımak,</span> <span xml:lang="tr">kapabilirse bir şeyler öğrenmek istiyordu Haberci</span><span xml:lang="tr">’</span><span xml:lang="tr">den. Adam konuşmaya başlayınca içi acıyacaktı neredeyse.</span> <span xml:lang="tr">Umarsızın biri bu da!</span> <span xml:lang="tr">Öyle gizli kapaklı nesi olur bu adamın? Asıl böyle korkan adamlara gördürürler bir sürü olmayacak işi.</span> <span xml:lang="tr">O karıya sövü</span><span xml:lang="tr">p saymakla yakınlığını sağladık</span> <span xml:lang="tr">görünüyor ya,</span> <span xml:lang="tr">gerçekten öyle mi? Bu da oynuyor belki.</span> <span xml:lang="tr">Yakın olup da ne yaptı? Dertleşiyor,</span> <span xml:lang="tr">o kadar...</span></p>

  <p class="block_5"><span xml:lang="tr">—</span> <span xml:lang="tr">Herkesin korktuğu bir şey var, dedi Nergis. Korktukça da üstüne çullanırlar adamın.</span></p>

  <p class="block_5"><span xml:lang="tr">—</span> <span xml:lang="tr">Korkuyorum dedimse,</span> <span xml:lang="tr">yapmam gerekli olandan kaytarıyorum filan sanmayın, dedi Haberci.</span></p>

  <p class="block_5" xml:lang="tr">Durup baktı ikisine de.</p>

  <p class="block_5"><span xml:lang="tr">— Biliyorum,</span> <span xml:lang="tr">dedi belki siz de kuşkulanıyorsunuz benden. Nergis ne diyeceğini bilemeden pirzolayı keser göründü.</span> <span xml:lang="tr">K</span><span xml:lang="tr">orhan hiç ses çıkarmadan bakıyordu. Aynı soğuklukla sürdürdü.</span></p>

  <p class="block_5"><span xml:lang="tr">—</span> <span xml:lang="tr">Haberci adını,</span> <span xml:lang="tr">onu bunu polise kovaladığım anlamına</span> <span xml:lang="tr">kulla</span><span xml:lang="tr">nanlar var,</span> <span xml:lang="tr">dedi. Haber almak için karakola uğrarım.</span> <span xml:lang="tr">Yıllar</span><span xml:lang="tr">dı</span><span xml:lang="tr">r uğrarım.</span> <span xml:lang="tr">Benim işim bu...</span> <span xml:lang="tr">Onlar benden değil,</span> <span xml:lang="tr">ben onlardan</span> <span xml:lang="tr">alırı</span><span xml:lang="tr">m bir şeyler.</span> <span xml:lang="tr">Kimselerin duymadığı,</span> <span xml:lang="tr">duymayacağı ya da her</span><span xml:lang="tr">kest</span><span xml:lang="tr">en önce duyduğum gizler olur bazı.</span> <span xml:lang="tr">Ne yapacağım? diye</span> <span xml:lang="tr">düşünürüm.</span> <span xml:lang="tr">Çıkamam içinden,</span> <span xml:lang="tr">iyilik etsem derim,</span> <span xml:lang="tr">beceremem</span><span xml:lang="tr">.</span> <span xml:lang="tr">Kime edeceğimi bilmiyorum ki.</span></p>

  <p class="block_5"><span xml:lang="tr">Durup daldı gene bir süre.</span> <span xml:lang="tr">Bir şeyler var bunun dilinin altında. Söylemek ister görünerek bize mi bir şeyler söyletmek istiyor yoksa? Korhan</span><span xml:lang="tr">’</span><span xml:lang="tr">a baktı Nergis,</span> <span xml:lang="tr">oralı değildi,</span> <span xml:lang="tr">tepkisiz dinliyordu öylece.</span> <span xml:lang="tr">Haberci içki kadehini alıp baktı bir süre,</span> <span xml:lang="tr">sonra dikip yarıladı,</span> <span xml:lang="tr">bıraktı masaya.</span> <span xml:lang="tr">Biraz su içti.</span></p>

  <p class="block_5"><span xml:lang="tr">— Özgür</span><span xml:lang="tr">’</span><span xml:lang="tr">ü tutuklayacaklarını da iki gün önce duymuştum, dedi.</span></p>

  <p class="block_5"><span xml:lang="tr">Yüreğinin çırpıntısını bastıramıyordu Nergis.</span> <span xml:lang="tr">Demek...</span></p>

  <p class="block_5"><span xml:lang="tr">— Suçlamadan düşünün,</span> <span xml:lang="tr">dedi Haberci.</span> <span xml:lang="tr">Ne yapsaydım? Ankara</span><span xml:lang="tr">’</span><span xml:lang="tr">dan bir banka müdürü geldi.</span> <span xml:lang="tr">Bana yollamışlar.</span> <span xml:lang="tr">Yanı sıra da bir arkadaşı.</span> <span xml:lang="tr">Uzun boylu,</span> <span xml:lang="tr">soğuk,</span> <span xml:lang="tr">yampirik bakan bir herif. İşadamı diye tanıttılar önce.</span> <span xml:lang="tr">Dışalım,</span> <span xml:lang="tr">dışsatım filan... Sonradan, böyle bir içki masasında çözüldü dili;</span> <span xml:lang="tr">görevliymiş...</span> <span xml:lang="tr">Özel bir iş için gönderilmiş buraya.</span> <span xml:lang="tr">Birini izliyorlarmış.</span> <span xml:lang="tr">Çok ağır biçimde kovalanan birini.</span> <span xml:lang="tr">Özgür</span><span xml:lang="tr">’</span><span xml:lang="tr">ü sormaya başlamazlar mı?.. Bakışlarını Nergis</span><span xml:lang="tr">’</span><span xml:lang="tr">le Korhan arasında dolaştırdı ağır ağır.</span></p>

  <p class="block_5"><span xml:lang="tr">— Kuşku da neydi? Burdan adalara suçluları kaçırmak. Önce gülecek oldum.</span> <span xml:lang="tr">Biz burda yıllardır kimin ne bok yediğini öyle iyi biliriz ki...</span> <span xml:lang="tr">Karakol da bilir bunu;</span> <span xml:lang="tr">resmi makamlar da bilir...</span> <span xml:lang="tr">Sınır burası,</span> <span xml:lang="tr">doğal ki bilecekler...</span> <span xml:lang="tr">Özgür,</span> <span xml:lang="tr">bir örgütün başıymış,</span> <span xml:lang="tr">kaçakları evinde saklıyormuş önce...</span> <span xml:lang="tr">Hani korktum da, açık söyleyeyim.</span> <span xml:lang="tr">Sonradan bir şeyler daha çıktı ortaya. Anarşistleri yönetip ona buna saldırtıyormuş.</span> <span xml:lang="tr">Örgütlü eylem... Kaynağı belliydi namussuzluğun.</span> <span xml:lang="tr">İki gece uyku girmedi gözüme. Gidip Özgür</span><span xml:lang="tr">’</span><span xml:lang="tr">e söylesem,</span> <span xml:lang="tr">oğlan bir tür deli;</span> <span xml:lang="tr">bilinir mi ne halt edeceği?..</span> <span xml:lang="tr">Nasıl olsa bir şey çıkaramazlar,</span> <span xml:lang="tr">dedim.</span> <span xml:lang="tr">Söyleyeceğim de ne olacak? Kaçacak değil ya... Duraklayınca Korhan girdi hemen,</span></p>

  <p class="block_5" xml:lang="tr">— İlgisi olmayacağını söylemedin mi? dedi...</p>

  <p class="block_5"><span xml:lang="tr">— Onlar onu araştırmıyorlardı ki,</span> <span xml:lang="tr">dedi Haberci. Korhan</span><span xml:lang="tr">’</span><span xml:lang="tr">a bakıp durdu bir süre.</span></p>

  <p class="block_5"><span xml:lang="tr">— Kimler gidip geliyor,</span> <span xml:lang="tr">onu öğrenmeye çalışıyorlardı, dedi. Hem dedim de...</span> <span xml:lang="tr">Karar yukardan alınmış.</span></p>

  <p class="block_5"><span xml:lang="tr">Soğuk bir sessizlik çöktü.</span> <span xml:lang="tr">Haberci gözlerini ayırmıyordu Korhan</span><span xml:lang="tr">’</span><span xml:lang="tr">dan.</span> <span xml:lang="tr">Bir an bakıştılar. Açıklamayı gerekli bulmuştu.</span></p>

  <p class="block_5"><span xml:lang="tr">—</span> <span xml:lang="tr">Sizin adınız hiç geçmedi,</span> <span xml:lang="tr">dedi Haberci.</span></p>

  <p class="block_5"><span xml:lang="tr">—</span> <span xml:lang="tr">Fransızlar?</span></p>

  <p class="block_5"><span xml:lang="tr">Nergis</span><span xml:lang="tr">’</span><span xml:lang="tr">in ağzından kaçıvermiş,</span> <span xml:lang="tr">evecen sorusuna dönüp baktı Haberci, yutkundu, önüne baktı.</span> <span xml:lang="tr">Bir şeyleri saklamaya çalışıyor bu.</span> <span xml:lang="tr">Söyle ulan hergele. Doğrulur gibi oldu yavaşça.</span></p>

  <p class="block_5"><span xml:lang="tr">— Onların derdi başka,</span> <span xml:lang="tr">dedi Haberci.</span> <span xml:lang="tr">Narkotik Asaf</span><span xml:lang="tr">’</span><span xml:lang="tr">a uğradılar,</span> <span xml:lang="tr">esrar mesrar aldılar bir iki.</span> <span xml:lang="tr">Sonu da gelmedi sanırım. Meraktan olacak.</span></p>

  <p class="block_5"><span xml:lang="tr">Şaşkın Bakıyordu Nergis.</span> <span xml:lang="tr">Narkotik Asaf...</span> <span xml:lang="tr">Esrar...</span> <span xml:lang="tr">Öyle doğal söylüyor ki... Şaşkın bakışına güldü Haberci,</span></p>

  <p class="block_5"><span xml:lang="tr">—</span> <span xml:lang="tr">Büyük Lokanta</span><span xml:lang="tr">’</span><span xml:lang="tr">nın karşısında,</span> <span xml:lang="tr">ayaküstü içki,</span> <span xml:lang="tr">köfte,</span> <span xml:lang="tr">balık malık satan bir yer vardır.</span> <span xml:lang="tr">Kara kuru bir oğlan...</span> <span xml:lang="tr">O dağıtır</span> <span xml:lang="tr">malı...</span> <span xml:lang="tr">Narkotik Asaf...</span></p>

  <p class="block_5"><span xml:lang="tr">—</span> <span xml:lang="tr">P</span><span xml:lang="tr">olis bilmiyor mu? dedi Nergis.</span></p>

  <p class="block_5"><span xml:lang="tr">—</span> <span xml:lang="tr">Herkesin bildiğini polis bilmez mi?</span></p>

  <p class="block_5" xml:lang="tr">Gene gülümsedi Haberci. Nergis de güldü. Çok mu aptal bulmaya başladı bu adam bizi?..</p>

  <p class="block_5"><span xml:lang="tr">— Polis her bildiğine el atsaydı...</span> <span xml:lang="tr">dedi Haberci</span><span xml:lang="tr">.</span></p>

  <p class="block_5"><span xml:lang="tr">Sandalyeye yaslanıp elini salladı,</span> <span xml:lang="tr">neler olurdu gibisine. Bir</span> <span xml:lang="tr">süre sessiz kaldılar gene.</span> <span xml:lang="tr">Özgür</span><span xml:lang="tr">’</span><span xml:lang="tr">le</span> <span xml:lang="tr">ilgili bir şeyler daha sormak geliyordu Nergis</span><span xml:lang="tr">’</span><span xml:lang="tr">in içinden.</span> <span xml:lang="tr">Korhan</span><span xml:lang="tr">’</span><span xml:lang="tr">ın susması onu da</span> <span xml:lang="tr">durdurmuştu</span><span xml:lang="tr">.</span> <span xml:lang="tr">Daha söyleyeceği şeyler var bunun;</span> <span xml:lang="tr">bırak elin sarhoşu kendi devrilsin!..</span> <span xml:lang="tr">İçelim... Sessizce yudumladılar içkilerini.</span> <span xml:lang="tr">Da</span><span xml:lang="tr">lıp</span> <span xml:lang="tr">gitmiş gibiydi Haberci.</span> <span xml:lang="tr">İçki içerken de masada değil sanki.</span> <span xml:lang="tr">Bir</span> <span xml:lang="tr">ara dönüp baktı,</span></p>

  <p class="block_5"><span xml:lang="tr">—</span> <span xml:lang="tr">Karakolu değiştiriyorlar,</span> <span xml:lang="tr">dedi.</span> <span xml:lang="tr">Namuslu memurlar gidiyor</span><span xml:lang="tr">.</span> <span xml:lang="tr">Yeni atamalarla gelenler de...</span></p>

  <p class="block_5" xml:lang="tr">Acı gülümsemesi dondu yüzünde...</p>

  <p class="block_5"><span xml:lang="tr">Gerçekten öğretmen denecek kim varsa yolcu bu yıl. Lis</span><span xml:lang="tr">teler hazırlanmış.</span> <span xml:lang="tr">Öğretmenlere böylesi kıyım gelmemişti bugüne dek... Karanlığı indirecekler kente.</span> <span xml:lang="tr">Şöyle bir köşede iki kadeh içtiğimiz günleri arayacağız demek...</span> <span xml:lang="tr">Doğrusunuz Korhan Bey burası Türkiye</span><span xml:lang="tr">’</span><span xml:lang="tr">den ayrı değil...</span> <span xml:lang="tr">Değil ama...</span></p>

  <p class="block_5"><span xml:lang="tr">Gene bir acı gülümsemeyle Korhan</span><span xml:lang="tr">’</span><span xml:lang="tr">a bakıp durdu.</span> <span xml:lang="tr">Değil ama,</span> <span xml:lang="tr">burası bizim kent diyor belli ki.</span> <span xml:lang="tr">Birden ayar gibi oldu Nergis.</span> <span xml:lang="tr">Toplum bütünlüğünün bilincine varamamış,</span> <span xml:lang="tr">yöreye sığınıyor.</span> <span xml:lang="tr">Sığınıyordu daha doğrusu,</span> <span xml:lang="tr">çoğula</span><span xml:lang="tr">rı</span> <span xml:lang="tr">gibi gelip orda da yakalarına yapıştılar;</span> <span xml:lang="tr">yapışacaklar.</span> <span xml:lang="tr">Şimdi ayrımına varıyorlar başımıza gelenlerin.</span> <span xml:lang="tr">Özgür de öyle değil miydi? Yıldırım ille kendi bacasına düşecek ki...</span> <span xml:lang="tr">Peki neye varacak bu karanlık gidiş? Canımızı kurtarmak için silaha mı sarılalım biz de? Ona itiyorlar.</span> <span xml:lang="tr">İttiler itecekleri kadar.</span> <span xml:lang="tr">Onlar gibi düşünmedin mi,</span> <span xml:lang="tr">suçlu olacaksın.</span> <span xml:lang="tr">Hırsıza hırsız,</span> <span xml:lang="tr">katile katil demeyeceksin.</span> <span xml:lang="tr">Ya ortak olacaksın ya göz yumacaksın her yaptıklarına.</span> <span xml:lang="tr">Ölmek kötü değil ki bundan... Bu ne rezil dünya?..</span> <span xml:lang="tr">Yükseklerden,</span> <span xml:lang="tr">kırmızı ışıkları parlayıp sönen bir uçak geçiyordu.</span> <span xml:lang="tr">Düşme tehlikesine aldırmadan ne güzel uçuyor...</span> <span xml:lang="tr">Dünya bu işte. Amma sıcak bu gece de...</span> <span xml:lang="tr">Biraz buz getirseler;</span> <span xml:lang="tr">eriyip gitmiş bunlar.</span></p>

  <p class="block_5"><span xml:lang="tr">—</span> <span xml:lang="tr">İçinizi kararttım,</span> <span xml:lang="tr">değil mi? dedi Haberci.</span></p>

  <p class="block_5"><span xml:lang="tr">Korhan,</span> <span xml:lang="tr">Nergis</span><span xml:lang="tr">’</span><span xml:lang="tr">in kadehine rakı koyarken,</span></p>

  <p class="block_5"><span xml:lang="tr">—</span> <span xml:lang="tr">Sen de dertlenmişsin, dedi.</span></p>

  <p class="block_5"><span xml:lang="tr">Sözdeki ince taşlamayı savuşturmak ister gibi,</span> <span xml:lang="tr">güldü Haberci,</span></p>

  <p class="block_5"><span xml:lang="tr">—</span> <span xml:lang="tr">Derdi olmayan bir biz vardık değil mi? dedi. Evet... Hep dertliyiz artık... Allah kurtarsın!..</span> <span xml:lang="tr">Bu güzelim kente de kan sıçrayacak bir gün...</span> <span xml:lang="tr">Sıçradı bile...</span></p>

  <p class="block_5"><span xml:lang="tr">—</span> <span xml:lang="tr">Özgür için bir şeyler duydun mu? dedi Nergis birden</span><span xml:lang="tr">.</span> <span xml:lang="tr">Neymiş durumu?</span></p>

  <p class="block_5"><span xml:lang="tr">—</span> <span xml:lang="tr">Hayır,</span> <span xml:lang="tr">dedi Haberci.</span> <span xml:lang="tr">Hiçbir şey duymadım.</span> <span xml:lang="tr">Sözlerinin doğruluğunu kanıt</span><span xml:lang="tr">lamak ister gibi ekledi yavaşça,</span></p>

  <p class="block_5"><span xml:lang="tr">—</span> <span xml:lang="tr">Duyarsam söylerim...</span></p>

  <p class="block_5"><span xml:lang="tr">Söyler mi söylemez mi bilinmez ya,</span> <span xml:lang="tr">gerçekten tedirgin</span> <span xml:lang="tr">ş</span><span xml:lang="tr">eyler aranıp duruyor bu adam.</span> <span xml:lang="tr">Geç de olsa,</span> <span xml:lang="tr">doğrulan algılama</span><span xml:lang="tr">nın</span> <span xml:lang="tr">bunalımında belli ki...</span> <span xml:lang="tr">Bizim ondan beklediğimizden çoğunu o bizden bekliyor!.. Tadı kalmadı,</span> <span xml:lang="tr">kalkmalı artık.</span> <span xml:lang="tr">Kalkıp eve geldiklerinde gece yansını geçmişti. Haberci sallana yıkıla gitmişti neredeyse.</span> <span xml:lang="tr">Çok içti.</span> <span xml:lang="tr">Hiç böyle görmemiştir kimse onu... Bu kadar çok konuştuğunu da...</span> <span xml:lang="tr">Nergis de,</span> <span xml:lang="tr">Korhan da,</span> <span xml:lang="tr">daha az içmemişlerdi ya, gene de içkili görünmüyorlardı.</span> <span xml:lang="tr">Sarhoş olmamak da ruhsal bir eksikliktir oğlum.</span> <span xml:lang="tr">Haydi sen kuyu başın</span><span xml:lang="tr">a,</span> <span xml:lang="tr">ben duşa Korhancığım.</span> <span xml:lang="tr">İstersen bahçede oturalım biraz.</span> <span xml:lang="tr">O yarım karpuzu kes de yiyelim soğuk soğuk.</span> <span xml:lang="tr">Buzdolabında...</span> <span xml:lang="tr">Gene zırlıyor ocak çekirgesi.</span> <span xml:lang="tr">Kapının yan tahtasına mı saklanıyor ne,</span> <span xml:lang="tr">namussuz; sinirimi bozuyor.</span> <span xml:lang="tr">Haberci</span><span xml:lang="tr">’</span><span xml:lang="tr">ye Ankara</span><span xml:lang="tr">’</span><span xml:lang="tr">dan banka müdürüyle,</span> <span xml:lang="tr">o yampirik herif Özgür için... Durdu. Anımsamaya çalıştı.</span> <span xml:lang="tr">Meyhane sokağında,</span> <span xml:lang="tr">Gökova</span><span xml:lang="tr">’</span><span xml:lang="tr">ya çıkmayı konuştukları gece,</span> <span xml:lang="tr">Haberci</span><span xml:lang="tr">’</span><span xml:lang="tr">nin yanındaydılar.</span> <span xml:lang="tr">Muhtar Bey de bakıp,</span> <span xml:lang="tr">tanıyorum gibi demişti. Adamın yüzünü bir türlü getiremiyordu Nergis.</span> <span xml:lang="tr">Niye iyice bakmadım? Baksam ne</span> <span xml:lang="tr">olacaktı? Bir tanesini bilmekle...</span> <span xml:lang="tr">Babam nerden tanıyor? Kesin tanıyorum demedi. Müdürü tamdı da;</span> <span xml:lang="tr">ya</span><span xml:lang="tr">nı</span><span xml:lang="tr">ndakini de yabancı gelmiyor diye...</span> <span xml:lang="tr">Şu babamla bir oturup konuşsam.</span> <span xml:lang="tr">Önce ş</span><span xml:lang="tr">ununla konuşalım bir.</span></p>

  <p class="block_5"><span xml:lang="tr">— Ne diyorsun Haberci</span><span xml:lang="tr">’</span><span xml:lang="tr">nin dediklerine?</span></p>

  <p class="block_5"><span xml:lang="tr">Karpuz tabağını masaya bırakıp şezlonga uzanmış,</span> <span xml:lang="tr">gözlerini karanlık göğe dikmişti Korhan.</span> <span xml:lang="tr">Dalgındı.</span> <span xml:lang="tr">Bir süre durdu.</span></p>

  <p class="block_5"><span xml:lang="tr">— Bilmem,</span> <span xml:lang="tr">dedi,</span> <span xml:lang="tr">düşünüyorum...</span></p>

  <p class="block_5"><span xml:lang="tr">Düşün bakalım.</span> <span xml:lang="tr">Neyi düşündüğünü de bilemedim bir türlü,</span> <span xml:lang="tr">B</span><span xml:lang="tr">eytepe Kampüsü</span><span xml:lang="tr">’</span><span xml:lang="tr">nde, laboratuvardasın da,</span> <span xml:lang="tr">bana burdayım diye yutturuyorsun belki de!</span> <span xml:lang="tr">Bugünkü gazete de duruyor işte.</span> <span xml:lang="tr">Ka</span><span xml:lang="tr">n lekesi...</span> <span xml:lang="tr">Karpuz da...</span> <span xml:lang="tr">Niye yemiyor bu? Ben de yemiyorum.</span> <span xml:lang="tr">Kıpk</span><span xml:lang="tr">ırmızı...</span> <span xml:lang="tr">Nergis de dalıp kaldı bir süre.</span> <span xml:lang="tr">Gittikçe yoğunlaşan karan</span><span xml:lang="tr">lı</span><span xml:lang="tr">k bir buluta battı.</span> <span xml:lang="tr">Buraya da gelecekler.</span> <span xml:lang="tr">Geldiler bile.</span> <span xml:lang="tr">Bu bahçede gelip vurabilirler Korhan</span><span xml:lang="tr">’</span><span xml:lang="tr">ı.</span> <span xml:lang="tr">Kan lekesi dağılmaya başladı mı</span> <span xml:lang="tr">güçtür yunması,</span> <span xml:lang="tr">çıkmaz. Nereye, Paris</span><span xml:lang="tr">’</span><span xml:lang="tr">e mi gitmeli? Da</span><span xml:lang="tr">h</span><span xml:lang="tr">a neler.</span> <span xml:lang="tr">Bir yere gitmez bu adam.</span> <span xml:lang="tr">Burda ne kadar durur! Pro</span><span xml:lang="tr">fesör Yalçın SANALAN</span><span xml:lang="tr">’</span><span xml:lang="tr">ı vurduklarında bir korku dalgası kapla</span><span xml:lang="tr">dı</span> <span xml:lang="tr">her yanı; kılı kıpırdamadı sanki bunun.</span> <span xml:lang="tr">Krom denemesi varmış,</span> <span xml:lang="tr">ya</span><span xml:lang="tr">rı</span><span xml:lang="tr">m bırakamazmış...</span> <span xml:lang="tr">Ne kadar üzüldüğünü de biliyorum</span><span xml:lang="tr">.</span> <span xml:lang="tr">Acıları içinde bu adamın.</span> <span xml:lang="tr">Korhan kalk</span><span xml:lang="tr">tı</span><span xml:lang="tr">,</span> <span xml:lang="tr">yavaşça eve doğru giderken,</span></p>

  <p class="block_5"><span xml:lang="tr">— Haydi yatalım,</span> <span xml:lang="tr">dedi.</span> <span xml:lang="tr">Sana kızıyorum...</span></p>

  <p class="block_5"><span xml:lang="tr">Şaşkın baktı Nergis.</span> <span xml:lang="tr">O da kalktı ardından,</span> <span xml:lang="tr">Korhan</span><span xml:lang="tr">’</span><span xml:lang="tr">ın yuka</span><span xml:lang="tr">rı</span> <span xml:lang="tr">çıkan gıcırtılı merdivendeki ayak sesine doğru yürüdü ağır ağır.</span> <span xml:lang="tr">Bilmiyor muyum bana kızdığını? Ben kızmıyor muyum kendime sanki?..</span></p>

  <p class="block_5"><span xml:lang="tr">— Yaşamımızda hiçbir şey doğal gelmiyor bana,</span> <span xml:lang="tr">dedi Korhan.</span> <span xml:lang="tr">Yapay,</span> <span xml:lang="tr">uyduruk hepsi.</span> <span xml:lang="tr">Eğreti yaşıyoruz sanki...</span></p>

  <p class="block_5"><span xml:lang="tr">O gece hemen de hiç konuşmadan yatmış,</span> <span xml:lang="tr">ertesi sabah,</span> <span xml:lang="tr">Nergis</span><span xml:lang="tr">’</span><span xml:lang="tr">in</span> <span xml:lang="tr">sürekli üstelemesinden sonra söylemişti bunla</span><span xml:lang="tr">rı</span> <span xml:lang="tr">da.</span> <span xml:lang="tr">Gözbebeklerinde çizgi çizgi beliren bir kızgınlıkla söylemişti.</span> <span xml:lang="tr">Delirdi bu oğlan?..</span></p>

  <p class="block_5"><span xml:lang="tr">—</span> <span xml:lang="tr">Anlamadım,</span> <span xml:lang="tr">dedi Nergis,</span> <span xml:lang="tr">neymiş yapay olan.</span> <span xml:lang="tr">Eğreti olan?..</span></p>

  <p class="block_5"><span xml:lang="tr">—</span> <span xml:lang="tr">Biliyorum anlamadığını, dedi Korhan, işine gelmeyen</span> <span xml:lang="tr">hiçbir ş</span><span xml:lang="tr">eyi anlamazsın sen...</span></p>

  <p class="block_5"><span xml:lang="tr">Nergis duraladı.</span> <span xml:lang="tr">Kavgaya çekiyor beni.</span> <span xml:lang="tr">Uyarsam ona, ikinci</span> <span xml:lang="tr">kavg</span><span xml:lang="tr">amız olacak bu.</span> <span xml:lang="tr">İlk kez de böyle başlamıştı Ankara</span><span xml:lang="tr">’</span><span xml:lang="tr">da. Bir</span> <span xml:lang="tr">h</span><span xml:lang="tr">afta küs kalmışlardı. Ama şimdi neden yok.</span> <span xml:lang="tr">Var demek ki! Bir</span><span xml:lang="tr">d</span><span xml:lang="tr">en algıladı Nergis;</span> <span xml:lang="tr">gidecek bu,</span> <span xml:lang="tr">kaçacak burdan,</span> <span xml:lang="tr">neden yarat</span><span xml:lang="tr">mak istiyor!..</span></p>

  <p class="block_5"><span xml:lang="tr">— İ</span><span xml:lang="tr">yi ya,</span> <span xml:lang="tr">dedi,</span> <span xml:lang="tr">gidelim istersen.</span></p>

  <p class="block_5"><span xml:lang="tr">Yakalanacak gibi gerildi,</span> <span xml:lang="tr">dik dik baktı Korhan. Yutmayacak.</span></p>

  <p class="block_5"><span xml:lang="tr">— Beni de bırakmazsın,</span> <span xml:lang="tr">sen de gitmezsin;</span> <span xml:lang="tr">bilmiyor muyum ben?</span></p>

  <p class="block_5"><span xml:lang="tr">Sandaletini geçirdi ayağına,</span> <span xml:lang="tr">çabucak indi merdivenlerden.</span> <span xml:lang="tr">Balkona çıkıp arkasından baktı Nergis.</span></p>

  <p class="block_5" xml:lang="tr">— Nereye? dedi.</p>

  <p class="block_5"><span xml:lang="tr">Korhan duymuyormuş gibi yürüdü avluda,</span> <span xml:lang="tr">bahçe kapısından çıkarken yavaştan,</span></p>

  <p class="block_5"><span xml:lang="tr">— Dolaşacağım,</span> <span xml:lang="tr">dedi,</span> <span xml:lang="tr">çekti kapıyı.</span></p>

  <p class="block_4"></p>

  <p class="block_3" xml:lang="tr">XIII</p>

  <p class="block_4"></p>

  <p class="block_5"><span xml:lang="tr">Sabah sıcağı inmeye başlamıştı kente.</span> <span xml:lang="tr">Nergis bir süre durup kaldı. Acı dolmuştu içine. Ağlama huyum yok bereket.</span> <span xml:lang="tr">Düpedüz benden kaçtı bu.</span> <span xml:lang="tr">Ne yaptım ona? Eğreti olan,</span> <span xml:lang="tr">yapay olan,</span> <span xml:lang="tr">uyduruk olan yaşamın nedeni,</span> <span xml:lang="tr">benim demek. Haksızlık bu.</span> <span xml:lang="tr">Hep iyi şeyler istiyorum onun için.</span> <span xml:lang="tr">Eksik bir yanı kalıyor belki, tastamam nasıl olur? Ben tastamam değilim ki.</span> <span xml:lang="tr">Tastamam olan ne var? Kafası metafizik bu oğlanın!</span> <span xml:lang="tr">Yok canım!..</span> <span xml:lang="tr">Ya da şımarık.</span> <span xml:lang="tr">Sensin şımarık olan. Ne yapıyorum şımarıklık.</span> <span xml:lang="tr">Onu böylesi etkileyecek bir şey olmadı.</span> <span xml:lang="tr">Kıskanıyor desem! Neyi? Öğlene kadar evde oyalandı,</span> <span xml:lang="tr">bekledi.</span> <span xml:lang="tr">Öğle yemeğine de gelmedi Korhan. Mayolarını almadığına göre,</span> <span xml:lang="tr">denizde de değil.</span> <span xml:lang="tr">Belli olmaz;</span> <span xml:lang="tr">Laz</span><span xml:lang="tr">’</span><span xml:lang="tr">dır, donla girer!..</span> <span xml:lang="tr">Çıkıp peşinden aramak onuruna dokunuyordu.</span> <span xml:lang="tr">Niye arayayım hem? O ki ayrı kalmak istiyor,</span> <span xml:lang="tr">kalır;</span> <span xml:lang="tr">isteyince dönüp gelir gene.</span> <span xml:lang="tr">Gelmezse?..</span> <span xml:lang="tr">Oturma odasında kalakaldı.</span> <span xml:lang="tr">Düzelttiği sedirin kıyısına ilişti.</span> <span xml:lang="tr">Gözleri,</span> <span xml:lang="tr">yerde yayılı Kürt kiliminin nakışlı,</span> <span xml:lang="tr">allı yeşilli örgülerinde umut,</span> <span xml:lang="tr">umar aranır gibi dolanıp duruyordu.</span> <span xml:lang="tr">Bunu ören kızı da bırakıp g</span><span xml:lang="tr">itmiş</span><span xml:lang="tr">lerdir böyle!..</span> <span xml:lang="tr">Gülünç oluyorum be...</span> <span xml:lang="tr">Kilim tezgâhında erkeğin yumruğu altındaki kızla mı benzerliğim var? Onların çektiği...</span> <span xml:lang="tr">Erkekleri de çekiyor,</span> <span xml:lang="tr">kızları,</span> <span xml:lang="tr">karıları da... Doğu</span><span xml:lang="tr">’</span><span xml:lang="tr">da</span><span xml:lang="tr">ki</span> <span xml:lang="tr">derebey ilişkileri üstüne oku</span><span xml:lang="tr">duğu öyküleri düşünmeye başladı.</span> <span xml:lang="tr">Bedrana, Fırat</span><span xml:lang="tr">’ı</span><span xml:lang="tr">n Cinleri, Hamuş... Ülkenin Doğusundan Batısı</span><span xml:lang="tr">’</span><span xml:lang="tr">na, ne kadar yol alınmış!..</span> <span xml:lang="tr">Batısı</span><span xml:lang="tr">’</span><span xml:lang="tr">nı da biliriz... Nereye</span> <span xml:lang="tr">gitti bu adam? Dönmezse?</span> <span xml:lang="tr">Dönmezse dönmez,</span> <span xml:lang="tr">cehenneme kadar!</span> <span xml:lang="tr">İçinden mi söylüyorsun? Bilmiyorum.</span> <span xml:lang="tr">Bilmiyorsun döneceğini...</span> <span xml:lang="tr">Saat ikiyi geçiyor.</span> <span xml:lang="tr">Günün bu kızgın sıcağında kalkıp sokaklara mı düşeceğim? Mendireğe gidip yüzeyim. Mutfağa</span> <span xml:lang="tr">indi,</span> <span xml:lang="tr">ayaküstü bir şeyler atı</span><span xml:lang="tr">ştır</span><span xml:lang="tr">dı isteksiz.</span> <span xml:lang="tr">Peynir,</span> <span xml:lang="tr">yeşil zeytin, domates,</span> <span xml:lang="tr">ekmek,</span> <span xml:lang="tr">biraz mandalina reçeli.</span> <span xml:lang="tr">Bu namussuz da şişmanlatıyor... Bahçe kapısının açılmasıyla yüreği küt küt vurdu birden.</span> <span xml:lang="tr">Fırlayacaktı,</span> <span xml:lang="tr">tuttu kendini. İlgilenmemiş görünüvereyim.</span> <span xml:lang="tr">Çok şımarttım hergeleyi...</span> <span xml:lang="tr">Kavga mı çıkaracaksın? Yooo...</span> <span xml:lang="tr">Bekledi;</span> <span xml:lang="tr">ayak sesi yoktu avluda.</span> <span xml:lang="tr">İçindeki güvenceyi sarsan kaygılar depreşiverdi.</span> <span xml:lang="tr">Bir de korku başveriyordu ki incecik bir kadın sesiyle duraladı.</span></p>

  <p class="block_5" xml:lang="tr">— Nergis!..</p>

  <p class="block_5"><span xml:lang="tr">Avluya çıktı.</span> <span xml:lang="tr">Esmer,</span> <span xml:lang="tr">soluk,</span> <span xml:lang="tr">uzunca boylu bir kız duruyordu kapıda. Şile bezinden,</span> <span xml:lang="tr">uzun,</span> <span xml:lang="tr">kara bir giysi üstünde,</span> <span xml:lang="tr">ayaklarında sandalet.</span> <span xml:lang="tr">Saçları... Kocaman,</span> <span xml:lang="tr">nerdeyse yüzünü kaplayan güneş gözlüğü. Ay tanıyacağım ya,</span> <span xml:lang="tr">kimdi? Kız gözlüğünü çıkarıp da gülümseyince ele verdi kendini.</span> <span xml:lang="tr">Nergis atıldı,</span></p>

  <p class="block_5"><span xml:lang="tr">— Tanrı iyiliğini versin kız Banu,</span> <span xml:lang="tr">dedi.</span> <span xml:lang="tr">Tanımayacaktım nerdeyse,</span> <span xml:lang="tr">o ne biçim gözlük?</span></p>

  <p class="block_5"><span xml:lang="tr">Muhtar Bey</span><span xml:lang="tr">’</span><span xml:lang="tr">in otelde,</span> <span xml:lang="tr">merdivenlerde gördüğü esmer kızdı Banu dediği. Öpüşüp de avludaki sedire otururlarken,</span></p>

  <p class="block_5"><span xml:lang="tr">— Evet,</span> <span xml:lang="tr">dedi Banu,</span> <span xml:lang="tr">gözlük bayağı işe yarıyor!..</span></p>

  <p class="block_5"><span xml:lang="tr">Gözlük işe yarar,</span> <span xml:lang="tr">doğal ki!..</span> <span xml:lang="tr">Birden anımsadı Nergis. Banu</span><span xml:lang="tr">’</span><span xml:lang="tr">nun tutuklandığını duymuştu bir ara.</span> <span xml:lang="tr">Bıraktılar demek.</span> <span xml:lang="tr">Gözlük de işe yarıyor!</span></p>

  <p class="block_5"><span xml:lang="tr">— Aç mısın? dedi.</span> <span xml:lang="tr">Bir şeyler hazırlayayım sana... Başını salladı Banu.</span></p>

  <p class="block_5"><span xml:lang="tr">—</span> <span xml:lang="tr">Sağ ol,</span> <span xml:lang="tr">dedi.</span> <span xml:lang="tr">Yedim.</span> <span xml:lang="tr">Lokantada Korhan</span><span xml:lang="tr">’</span><span xml:lang="tr">ı gördüm de</span> <span xml:lang="tr">o</span><span xml:lang="tr">nun için geldim...</span></p>

  <p class="block_5"><span xml:lang="tr">Lokantada Korhan</span><span xml:lang="tr">’</span><span xml:lang="tr">ı görmüş.</span> <span xml:lang="tr">Sevindi.</span> <span xml:lang="tr">İyi,</span> <span xml:lang="tr">öğrendik duru</span><span xml:lang="tr">m</span><span xml:lang="tr">unu.</span> <span xml:lang="tr">Onun için mi gelmiş?</span></p>

  <p class="block_5"><span xml:lang="tr">—</span> <span xml:lang="tr">Hangi lokanta?</span></p>

  <p class="block_5"><span xml:lang="tr">— Körfez</span><span xml:lang="tr">’</span><span xml:lang="tr">de,</span> <span xml:lang="tr">dedi Banu.</span> <span xml:lang="tr">Yanında birileri vardı,</span> <span xml:lang="tr">İstanbul</span><span xml:lang="tr">’</span><span xml:lang="tr">dan</span> <span xml:lang="tr">belki...</span></p>

  <p class="block_5"><span xml:lang="tr">Merakla baktı Nergis</span><span xml:lang="tr">’</span><span xml:lang="tr">e,</span> <span xml:lang="tr">sen bilmiyor muydun gibisine. Durmadı,</span></p>

  <p class="block_5"><span xml:lang="tr">—</span> <span xml:lang="tr">Dün gece Yalı Kahve</span><span xml:lang="tr">’</span><span xml:lang="tr">nin önündeydiniz,</span> <span xml:lang="tr">dedi.</span></p>

  <p class="block_5"><span xml:lang="tr">—</span> <span xml:lang="tr">Haaa,</span> <span xml:lang="tr">geçtik ordan,</span> <span xml:lang="tr">dedi Nergis.</span> <span xml:lang="tr">Niye seslenmedin?</span></p>

  <p class="block_5"><span xml:lang="tr">—</span> <span xml:lang="tr">Pek görünmek istemiyorum Nergisciğim, dedi.</span></p>

  <p class="block_5"><span xml:lang="tr">Görünmek istemiyor mu? Ankara Koleji</span><span xml:lang="tr">’</span><span xml:lang="tr">ni birlikte bitirmişler, Fakülte</span><span xml:lang="tr">’</span><span xml:lang="tr">de birlikte olmuşlardı bir yıl.</span> <span xml:lang="tr">İyi arkadaştılar bir zamanlar.</span> <span xml:lang="tr">Okulun basketbol takımında birlikte oynamışlardı bir iki yıl.</span> <span xml:lang="tr">Eylemci bir fraksiyona katıldığını duymuştu.</span> <span xml:lang="tr">Sonra yakalandı.</span> <span xml:lang="tr">Salıverildiğini duydu bir süre sonra da... Şimdi de...</span></p>

  <p class="block_5" xml:lang="tr">— Ne oldu da? dedi.</p>

  <p class="block_5"><span xml:lang="tr">Banu gene ikircikli baktı.</span> <span xml:lang="tr">Yüzünde,</span> <span xml:lang="tr">gözlerinde çelişen bir şeyler birbirini kovalıyordu sanki.</span> <span xml:lang="tr">Hasta mı yoksa?</span></p>

  <p class="block_5"><span xml:lang="tr">—</span> <span xml:lang="tr">Gene arıyorlar beni.</span></p>

  <p class="block_5"><span xml:lang="tr">—</span> <span xml:lang="tr">Arıyorlar mı?..</span> <span xml:lang="tr">Kim arıyor?</span></p>

  <p class="block_5"><span xml:lang="tr">Güç duruma düşmüş de yol bulmak istiyormuş gibi bakındı Banu,</span> <span xml:lang="tr">sonra birden,</span></p>

  <p class="block_5"><span xml:lang="tr">— Polis arıyor,</span> <span xml:lang="tr">dedi.</span> <span xml:lang="tr">Onun için geldim buraya. Adım da Banu değil Filiz...</span> <span xml:lang="tr">Banu</span><span xml:lang="tr">’</span><span xml:lang="tr">yu unutmaya çalış lütfen...</span></p>

  <p class="block_5"><span xml:lang="tr">Nergis</span><span xml:lang="tr">’</span><span xml:lang="tr">in şaşalamasından yararlanmak ister gibi ekledi hemen,</span></p>

  <p class="block_5"><span xml:lang="tr">— Korhan hiç bilmemeli,</span> <span xml:lang="tr">dedi.</span> <span xml:lang="tr">O beni tanımaz zaten... Duydukları gerçekten şaşırtıcı olmuştu Nergis</span><span xml:lang="tr">’</span><span xml:lang="tr">in.</span> <span xml:lang="tr">Ürkecekti</span> <span xml:lang="tr">de; toparlandı.</span></p>

  <p class="block_5" xml:lang="tr">— Nerde kalıyorsun? dedi.</p>

  <p class="block_5"><span xml:lang="tr">Önce duralar gibi oldu Banu.</span> <span xml:lang="tr">Saklamak mı istiyordu ne...</span></p>

  <p class="block_5" xml:lang="tr">— Otelde, dedi.</p>

  <p class="block_5" xml:lang="tr">Otelin adını duyunca nedenini bilmeden gülümsedi Nergis</p>

  <p class="block_5"><span xml:lang="tr">— Babam da orda,</span> <span xml:lang="tr">dedi...</span></p>

  <p class="block_5" xml:lang="tr">Şöyle bir baktı Banu,</p>

  <p class="block_5"><span xml:lang="tr">— Şimdi anımsadım,</span> <span xml:lang="tr">dedi.</span> <span xml:lang="tr">Çıkaramamıştım</span> <span xml:lang="tr">bir türlü</span><span xml:lang="tr">.</span> <span xml:lang="tr">Otelde</span> <span xml:lang="tr">karşılaştık.</span> <span xml:lang="tr">Yakışıklı,</span> <span xml:lang="tr">orta uzun arası...</span></p>

  <p class="block_5"><span xml:lang="tr">— Yakışıklıysa odur,</span> <span xml:lang="tr">dedi Nergis gülerek...</span></p>

  <p class="block_5"><span xml:lang="tr">Şakayı algılamamış gibi bakıyordu Banu.</span> <span xml:lang="tr">Nergis duraladı.</span></p>

  <p class="block_5" xml:lang="tr">— O otelde polis vardır, dedi...</p>

  <p class="block_5"><span xml:lang="tr">İrkilme,</span> <span xml:lang="tr">tedirginlik göstermedi Banu,</span> <span xml:lang="tr">öylece baktı sadece.</span></p>

  <p class="block_5"><span xml:lang="tr">—</span> <span xml:lang="tr">Emekli komiser var,</span> <span xml:lang="tr">dedi Nergis.</span> <span xml:lang="tr">Orda,</span> <span xml:lang="tr">bir işte ya...</span></p>

  <p class="block_5"><span xml:lang="tr">—</span> <span xml:lang="tr">Olabilir, dedi Banu aynı tepkisiz bakışla... Açıklama gereği duymuş olmalıydı, ekledi.</span></p>

  <p class="block_5"><span xml:lang="tr">— Filiz Hanım,</span> <span xml:lang="tr">otel sahiplerinin konuğu sayılır,</span> <span xml:lang="tr">dedi. Ankara</span><span xml:lang="tr">’</span><span xml:lang="tr">da bir yakınımızın dostla</span><span xml:lang="tr">rı</span><span xml:lang="tr">ymışlar.</span> <span xml:lang="tr">Uzun süre dinleneceğim otellerinde.</span> <span xml:lang="tr">Komiser Bey</span><span xml:lang="tr">’</span><span xml:lang="tr">e ne?..</span> <span xml:lang="tr">Uyarına sevindim gene de... Sağ ol...</span> <span xml:lang="tr">Otel sahipleri Banu</span><span xml:lang="tr">’</span><span xml:lang="tr">yu bilseler,</span> <span xml:lang="tr">hemen armağan ederler komisere!..</span></p>

  <p class="block_5"><span xml:lang="tr">Gülümsedi.</span> <span xml:lang="tr">Şaşırdı Nergis.</span> <span xml:lang="tr">Bu ne biçim gülümseme? Gülmenin tadını, sıcaklığını unutmuş gibi bu yüz,</span> <span xml:lang="tr">bu gözler.</span> <span xml:lang="tr">Nasıl yaşam doluydu bu kız oysa. Gerçi epeyi yıllar geçti ya...</span> <span xml:lang="tr">Böylesine yitirir mi insan? Doğal olmayan bir şey var bu kızda.</span> <span xml:lang="tr">Sorsam... Ağır ağır anlatıyordu Banu, Ankara</span><span xml:lang="tr">’</span><span xml:lang="tr">da duymuş Nergislerin burda olduğunu.</span> <span xml:lang="tr">Bu eve,</span> <span xml:lang="tr">ilk yapıldığı yılda bir gece gelmişler.</span> <span xml:lang="tr">Kentte iki gün kalmışlar o zaman da...</span> <span xml:lang="tr">Mürvet</span><span xml:lang="tr">’</span><span xml:lang="tr">in kocası Şahap Bey,</span> <span xml:lang="tr">annesi yönünden uzak akrabaları olurmuş.</span> <span xml:lang="tr">Zonguldaklıymışlar.</span> <span xml:lang="tr">Gerçekten,</span> <span xml:lang="tr">Banula</span><span xml:lang="tr">rı</span> <span xml:lang="tr">bu kentte gördüğünü hiç anımsamıyordu Nergis.</span> <span xml:lang="tr">Daha çok Karadeniz kıyılarına, Abana</span><span xml:lang="tr">’</span><span xml:lang="tr">ya, Akçakoca</span><span xml:lang="tr">’</span><span xml:lang="tr">ya filan giderlerdi.</span> <span xml:lang="tr">Burayı da onun için yeğledi demek;</span> <span xml:lang="tr">tanıyanı yok.</span> <span xml:lang="tr">İyi de... Zaman geçince ara sıra kapıya bakarak tedirgin oturmaya başlamıştı Banu. Birilerinin gelmesinden çekiniyordu belli ki.</span> <span xml:lang="tr">Korhan</span><span xml:lang="tr">’</span><span xml:lang="tr">ın...</span> <span xml:lang="tr">Gelse keşke... Lokantadadır kimdi acaba?..</span></p>

  <p class="block_5"><span xml:lang="tr">— Ben kalkayım,</span> <span xml:lang="tr">dedi Banu...</span> <span xml:lang="tr">Senden bir ricam var yalnız...</span></p>

  <p class="block_5"><span xml:lang="tr">Nergis ilgiyle doğruldu,</span> <span xml:lang="tr">kıza</span><span xml:lang="tr">rı</span><span xml:lang="tr">r gibi olmuştu Banu.</span> <span xml:lang="tr">Kuruyan dud</span><span xml:lang="tr">aklarını yaladı,</span></p>

  <p class="block_5"><span xml:lang="tr">— Şey,</span> <span xml:lang="tr">dedi.</span> <span xml:lang="tr">Bana biraz para gerek...</span> <span xml:lang="tr">Postayla gelmesini is</span><span xml:lang="tr">temiyorum.</span> <span xml:lang="tr">Yanıma aldığım da çok azaldı.</span> <span xml:lang="tr">Gönderecekler ya... Sıkışmaktan korktum.</span> <span xml:lang="tr">Seni görünce...</span></p>

  <p class="block_5" xml:lang="tr">Nergis evecenlikle.</p>

  <p class="block_5"><span xml:lang="tr">— Olur,</span> <span xml:lang="tr">dedi hemen.</span> <span xml:lang="tr">Ne kadar?..</span></p>

  <p class="block_5"><span xml:lang="tr">Banu ikircikli kaldı bir an,</span> <span xml:lang="tr">gülümsemeye çalış</span><span xml:lang="tr">tı</span><span xml:lang="tr">.</span> <span xml:lang="tr">Gene o acılı gülümseme yüzünde.</span> <span xml:lang="tr">Hay Allah,</span> <span xml:lang="tr">bu kız...</span></p>

  <p class="block_5"><span xml:lang="tr">— Bilmem, dedi. Ne kadar verebilirsen? Bana epeyi gerek... Sonra aynı tedirginlikle çantas</span><span xml:lang="tr">ından çıkardığı bir pırlanta yü</span><span xml:lang="tr">züğü sedire bıraktı yavaşça.</span></p>

  <p class="block_5"><span xml:lang="tr">— Beş altı bin gerek bana,</span> <span xml:lang="tr">dedi.</span> <span xml:lang="tr">Bu sende kalsın lütfen... Satacaktım.</span> <span xml:lang="tr">Dikkat çekmekten korktum...</span></p>

  <p class="block_5"><span xml:lang="tr">Kendini tutmasa kızacaktı Nergis,</span> <span xml:lang="tr">gülmeye vurdu.</span></p>

  <p class="block_5"><span xml:lang="tr">— Kız sen beni kuyumculuğa mı başladı sandın? dedi. Al o boku koy çantana...</span> <span xml:lang="tr">Bakayım,</span> <span xml:lang="tr">bende ne kadar var? Üç bin filan belki...</span> <span xml:lang="tr">Olmazsa üstünü otele getiririm.</span> <span xml:lang="tr">Bankadan çekmem gerek...</span></p>

  <p class="block_5"><span xml:lang="tr">Otel sözüyle tedirginleşti Banu.</span> <span xml:lang="tr">Nergis kalkıp çantasını almaya giderken.</span></p>

  <p class="block_5"><span xml:lang="tr">— Bilmem ki,</span> <span xml:lang="tr">dedi.</span> <span xml:lang="tr">Otele gelmen...</span></p>

  <p class="block_5"><span xml:lang="tr">Eve girerken Nergis de duraladı bu sözü duyunca;</span> <span xml:lang="tr">bir şey demeden</span> <span xml:lang="tr">fırladı</span> <span xml:lang="tr">merdivenlere,</span> <span xml:lang="tr">yukardan çantayı alıp indi.</span> <span xml:lang="tr">Üç bin dört yüz lira çıkmıştı çantadan.</span> <span xml:lang="tr">Hepsini avcuna koydu Banu</span><span xml:lang="tr">’</span><span xml:lang="tr">nun,</span></p>

  <p class="block_5"><span xml:lang="tr">—</span> <span xml:lang="tr">Al bunları da,</span> <span xml:lang="tr">dedi.</span> <span xml:lang="tr">Üstünü ne yapalım?</span></p>

  <p class="block_5"><span xml:lang="tr">—</span> <span xml:lang="tr">Bilmem...</span></p>

  <p class="block_5"><span xml:lang="tr">Bir çözüm bulamamıştı Banu. Avcundaki paraya,</span> <span xml:lang="tr">Nergis</span><span xml:lang="tr">’</span><span xml:lang="tr">e bakıyordu bir şey demeden.</span></p>

  <p class="block_5"><span xml:lang="tr">— Ben babama gidip gelirim otele.</span> <span xml:lang="tr">Kim nerden bilecek, senin odana uğrarsam Banucuğum? Gene sen bilirsin...</span></p>

  <p class="block_5" xml:lang="tr">Sinirli bir tepkiyle başını salladı kız,</p>

  <p class="block_5"><span xml:lang="tr">— Filiz!.,</span> <span xml:lang="tr">dedi...</span></p>

  <p class="block_5" xml:lang="tr">Utanmış gibi toparlanıp gülümsedi Nergis,</p>

  <p class="block_5"><span xml:lang="tr">— Bağışla,</span> <span xml:lang="tr">dedi.</span> <span xml:lang="tr">İnan,</span> <span xml:lang="tr">bir daha olmaz...</span> <span xml:lang="tr">Filizciği</span><span xml:lang="tr">m</span><span xml:lang="tr">...</span></p>

  <p class="block_5"><span xml:lang="tr">Onun da alaylı gülümsemesini bekledi Nergis.</span> <span xml:lang="tr">Kaskatıydı Filiz</span><span xml:lang="tr">’</span><span xml:lang="tr">in yüzü,</span></p>

  <p class="block_5"><span xml:lang="tr">— Sağ ol,</span> <span xml:lang="tr">dedi.</span> <span xml:lang="tr">Benim para da pek uzamayacak sanırım... Gideyim ben.</span> <span xml:lang="tr">Hoşça kal...</span> <span xml:lang="tr">214</span><span xml:lang="tr">’</span><span xml:lang="tr">teyim.</span> <span xml:lang="tr">İkinci katta sağdaki koridorda...</span> <span xml:lang="tr">Başka hiç kimse bilmemeli...</span> <span xml:lang="tr">Lütfen...</span></p>

  <p class="block_5"><span xml:lang="tr">Uzandı,</span> <span xml:lang="tr">boynuna sarılıp öpüşecekleri sıra,</span> <span xml:lang="tr">birden durdu Nergis,</span></p>

  <p class="block_5"><span xml:lang="tr">— Niye arıyorlarmış? dedi.</span> <span xml:lang="tr">Bıraktılardı seni.</span> <span xml:lang="tr">Değil mi?</span></p>

  <p class="block_5"><span xml:lang="tr">Bu soruyu beklemiyordu kız;</span> <span xml:lang="tr">canı sıkılmıştı belki de.</span> <span xml:lang="tr">Bir sözle savuşturmayı düşünür gibi baktı önce,</span> <span xml:lang="tr">sonra karar değiştirmiş gibi duraladı,</span></p>

  <p class="block_5"><span xml:lang="tr">— Tuğrul</span><span xml:lang="tr">’</span><span xml:lang="tr">u öğrenmek istiyorlar,</span> <span xml:lang="tr">dedi...</span> <span xml:lang="tr">Yerini ben biliyor muşum!..</span></p>

  <p class="block_5"><span xml:lang="tr">Başka bir şey sormadı Nergis.</span> <span xml:lang="tr">Kucakladı, öpüştüler.</span></p>

  <p class="block_5"><span xml:lang="tr">— Bana güven gösterdiğin için sağ ol Filizciğim,</span> <span xml:lang="tr">dedi Nergis...</span> <span xml:lang="tr">Keşke gene aynı takımda oynasaktı!..</span></p>

  <p class="block_5"><span xml:lang="tr">Hemen döndü kız;</span> <span xml:lang="tr">kapıya giderken bir şeyler daha diyecekti sanki, demedi. Dönüp bakmadı da bir daha,</span> <span xml:lang="tr">çekti kapıyı.</span> <span xml:lang="tr">Gözlerinde beliren yaşları göstermekten çekindi gibi.</span> <span xml:lang="tr">Belki de yakıştırdım;</span> <span xml:lang="tr">benim coşkuculuğum!</span> <span xml:lang="tr">Bizim takımın en güzel basket atanıydı bu kız.</span> <span xml:lang="tr">Kapanmadan bankaya gidip para çekeyim.</span> <span xml:lang="tr">Ya da...</span> <span xml:lang="tr">Ya da? Jale Hanım</span><span xml:lang="tr">’</span><span xml:lang="tr">a rastl</span><span xml:lang="tr">asam da tokatlasam birkaç binlik...</span> <span xml:lang="tr">Kız deli,</span> <span xml:lang="tr">pırlanta yüzük bırakıyor bana!..</span> <span xml:lang="tr">Jale Hanım olsa</span> <span xml:lang="tr">balıklama atlardı.</span> <span xml:lang="tr">Yoo,</span> <span xml:lang="tr">haksızlık ediyorum, o da almaz.</span> <span xml:lang="tr">Tokgözlüdür.</span> <span xml:lang="tr">Babamdan tokgözlüdür o.</span> <span xml:lang="tr">Daha da cömerttir.</span> <span xml:lang="tr">Bırak onu, belki de ağlardı,</span> <span xml:lang="tr">yüzüğünü satıyor diye!..</span> <span xml:lang="tr">Dün akşamki meyhane paralarını kim verdi acaba Tek Tek</span><span xml:lang="tr">’</span><span xml:lang="tr">te? İster misin hepsini Maliklere ödetsin Muhtar Bey? Hem de yapmıştır.</span> <span xml:lang="tr">Keşke yap</span><span xml:lang="tr">mış</span> <span xml:lang="tr">olsa.</span> <span xml:lang="tr">Hay Banucuk...</span> <span xml:lang="tr">Hiç akla gelir miydi bu kızın?.. Ama he</span><span xml:lang="tr">p</span> <span xml:lang="tr">candan,</span> <span xml:lang="tr">hep sevgi dolu bir yanı vardı...</span> <span xml:lang="tr">Temel o</span> <span xml:lang="tr">demek. As</span><span xml:lang="tr">lın</span><span xml:lang="tr">da Tuğrul</span><span xml:lang="tr">’</span><span xml:lang="tr">un etkisiyle oldu ne olduysa.</span> <span xml:lang="tr">İtin tekiydi o oğlan a</span><span xml:lang="tr">ma b</span><span xml:lang="tr">ilinir mi?..</span> <span xml:lang="tr">Şu bizim Laz, Körfez</span><span xml:lang="tr">’</span><span xml:lang="tr">lerde can besliyor,</span> <span xml:lang="tr">ben de burda...</span> <span xml:lang="tr">Toparlandı,</span> <span xml:lang="tr">tam çıkıyordu, kapının önüne doğru bir</span> <span xml:lang="tr">araba sesiyle duraladı.</span> <span xml:lang="tr">Bize mi? Çabucak yürüdü,</span> <span xml:lang="tr">açtı bahçe kapısını. Bir Renault yaklaşıp durdu kapıda.</span> <span xml:lang="tr">Direksiyonda bir adamla yanında bir kadın dostça gülümseyerek bakıyorlardı. Arka kapı açıldı,</span> <span xml:lang="tr">Korhan çıktı,</span></p>

  <p class="block_5" xml:lang="tr">— Yakaladık, dedi.</p>

  <p class="block_5"><span xml:lang="tr">Yakalamış beni. Şu sersem Laz</span><span xml:lang="tr">’</span><span xml:lang="tr">a bak!.. Surat edeyim mi? Arabadakiler öyle tatlı gülümsüyorlar ki... Neyse... Bunu senin yanına bırakırsam hamsi azmanı hergele. Akşam görürsün!..</span> <span xml:lang="tr">Gülerek yaklaştı Korhan,</span></p>

  <p class="block_5"><span xml:lang="tr">—</span> <span xml:lang="tr">Mayoları aldın mı? dedi.</span></p>

  <p class="block_5"><span xml:lang="tr">—</span> <span xml:lang="tr">Mayolarımı aldım,</span> <span xml:lang="tr">dedi Nergis.</span></p>

  <p class="block_5" xml:lang="tr">Aynı sırıtık bakışla aldırmadan,</p>

  <p class="block_5"><span xml:lang="tr">— Peki,</span> <span xml:lang="tr">ben de alayım,</span> <span xml:lang="tr">dedi.</span> <span xml:lang="tr">Bak bunlar İstanbul</span><span xml:lang="tr">’</span><span xml:lang="tr">dan. Bu bizim enişte Oktay.</span> <span xml:lang="tr">Bu kız da Saliha;</span> <span xml:lang="tr">Laz kizidur, pakmayasun tafrasina...</span> <span xml:lang="tr">Gümüşlük</span><span xml:lang="tr">’</span><span xml:lang="tr">e gidiyormuşuz.</span></p>

  <p class="block_5"><span xml:lang="tr">Duraladı Nergis.</span> <span xml:lang="tr">Şimdi çiğlik etmiş olacağım karşı çıksam.</span> <span xml:lang="tr">Beş paramız yok. Arabaya girerken,</span></p>

  <p class="block_5"><span xml:lang="tr">— Para çekmem gerek,</span> <span xml:lang="tr">dedi Nergis...</span> <span xml:lang="tr">Saat dört.</span> <span xml:lang="tr">Bankaya uğrasak önce?..</span></p>

  <p class="block_5"><span xml:lang="tr">Korhan şaşkın baktı.</span> <span xml:lang="tr">Bir şey diyemedi.</span> <span xml:lang="tr">Mayoları almaya içeri koştu... Oktay, orta yaşlıydı.</span> <span xml:lang="tr">Kır saçla</span><span xml:lang="tr">rı</span><span xml:lang="tr">,</span> <span xml:lang="tr">bıyıkları,</span> <span xml:lang="tr">güler yüzü,</span> <span xml:lang="tr">her gülümseyişte parlayan dişleriyle babacan bir emekli memur adayı. Antikacıymış Kapalıçarşı</span><span xml:lang="tr">’</span><span xml:lang="tr">da. Az konuşuyor.</span> <span xml:lang="tr">Sözü Sali</span><span xml:lang="tr">ha</span><span xml:lang="tr">’</span><span xml:lang="tr">ya bırakıyor daha çok.</span> <span xml:lang="tr">O da kimseye bırakmama eğiliminde!..</span> <span xml:lang="tr">Korhan</span><span xml:lang="tr">’</span><span xml:lang="tr">ın Oktay</span><span xml:lang="tr">’</span><span xml:lang="tr">dan söz ettiğini anımsıyordu Nergis.</span> <span xml:lang="tr">Dolu bir adam,</span> <span xml:lang="tr">demişti.</span> <span xml:lang="tr">Türkoloji yapmış galiba.</span> <span xml:lang="tr">Dışarlarda dolaşmış uzun yıllar. İtalyanca,</span> <span xml:lang="tr">İngilizce, Arapça,</span> <span xml:lang="tr">Farsça bilirmiş</span><span xml:lang="tr">.</span> <span xml:lang="tr">Marmaris</span><span xml:lang="tr">’</span><span xml:lang="tr">e geçiyorlarmış.</span> <span xml:lang="tr">Bir iki gün kalacaklarmış burda.</span> <span xml:lang="tr">Daha arabayla kente girerlerken...</span></p>

  <p class="block_5"><span xml:lang="tr">— Eve dönüyordum,</span> <span xml:lang="tr">dedi Korhan.</span> <span xml:lang="tr">Saat bir filandı.</span> <span xml:lang="tr">Bir de baktım...</span></p>

  <p class="block_5"><span xml:lang="tr">Aman ne iyi olmuş!</span> <span xml:lang="tr">Çok açmışlar.</span> <span xml:lang="tr">Bekleyemezlermiş.</span> <span xml:lang="tr">Hemen lokantaya... Yanındaki Korhan</span><span xml:lang="tr">’</span><span xml:lang="tr">ın eline,</span> <span xml:lang="tr">çok kızdığı</span><span xml:lang="tr">nda</span> <span xml:lang="tr">yaptığı gibi gizlice;</span> <span xml:lang="tr">çimdiği bastı Nergis.</span> <span xml:lang="tr">Hiç umursar mı? Tırnağımı basıyorum be;</span> <span xml:lang="tr">kanayacak...</span> <span xml:lang="tr">Bari çek şu elini domuz!.. Acı duygusu yok ki adamda!.. Bak, nasıl gülerek bakıyor.</span></p>

  <p class="block_5" xml:lang="tr">— Yeni şiirler var mı?</p>

  <p class="block_5"><span xml:lang="tr">Oktay</span><span xml:lang="tr">’</span><span xml:lang="tr">dı.</span> <span xml:lang="tr">Korhan</span><span xml:lang="tr">’</span><span xml:lang="tr">a soruyordu.</span> <span xml:lang="tr">Şaşkınlıktan çimdiği unuttu Nergis.</span> <span xml:lang="tr">Yeni şiir mi? Korhan,</span> <span xml:lang="tr">elindeki tırnak izlerini kaşır gibi ovalarken gülümsedi,</span></p>

  <p class="block_5"><span xml:lang="tr">— Sen de iyice yaşlandın mı nedir enişte? dedi.</span> <span xml:lang="tr">Yıllar oldu ben o delilikten kurtulalı!..</span></p>

  <p class="block_5"><span xml:lang="tr">Demek daha önce yazıyordu.</span> <span xml:lang="tr">Niye hiçbir şeyini söylemez bu herif</span><span xml:lang="tr">.</span> <span xml:lang="tr">Arabayı bankanın önünde durdururken gülerek bir yan göz attı Oktay,</span></p>

  <p class="block_5"><span xml:lang="tr">— İşte Laz</span><span xml:lang="tr">’</span><span xml:lang="tr">ın akıllısı,</span> <span xml:lang="tr">Nergis Hanım, dedi. Gülüşürlerken,</span> <span xml:lang="tr">Nergis inip koştu içeri.</span> <span xml:lang="tr">On sekiz bin liraları</span> <span xml:lang="tr">vardı ortak hesaplarında.</span> <span xml:lang="tr">On binini çekti. Anayola çıkarlarken,</span></p>

  <p class="block_5"><span xml:lang="tr">— Telefonu açtıralım,</span> <span xml:lang="tr">dedi Korhan.</span> <span xml:lang="tr">İnandım şu küçük kentte de gerekli olduğuna.</span></p>

  <p class="block_5"><span xml:lang="tr">Bir tür savunma,</span> <span xml:lang="tr">özür dilemeydi Nergis</span><span xml:lang="tr">’</span><span xml:lang="tr">ten.</span> <span xml:lang="tr">Mürvet açtır</span><span xml:lang="tr">mamıştı;</span> <span xml:lang="tr">iki bin liradan çok borcu vardı telefonun.</span> <span xml:lang="tr">Faturayı Jale Hanım</span><span xml:lang="tr">’</span><span xml:lang="tr">a niye vermedim? O bayılır böyle yardımlara.</span> <span xml:lang="tr">Para durumumuz şimdilik kötü değil. Ay sonuna bir şey kalmadı. Ağustos aylığı da gelir de;</span> <span xml:lang="tr">bakalım Eylül</span><span xml:lang="tr">’</span><span xml:lang="tr">de ne olacak. Gitmezsem ayrılmış mı sayarlar beni? O zaman...</span> <span xml:lang="tr">Korhan</span><span xml:lang="tr">’</span><span xml:lang="tr">a gel diye tuttu</span><span xml:lang="tr">rur</span><span xml:lang="tr">larsa. Rapor alacağız bir süre. Aman,</span> <span xml:lang="tr">doğaya baksana...</span> <span xml:lang="tr">Konacık</span><span xml:lang="tr">’</span><span xml:lang="tr">ı geçerken geçen yıl Ziraatçı Yalçın Bey</span><span xml:lang="tr">’</span><span xml:lang="tr">in gösterdiği iki</span> <span xml:lang="tr">b</span><span xml:lang="tr">in yıllık zeytin ağacını anımsadı. Yığılı taş duvarın ardındaki zeytinlikte,</span> <span xml:lang="tr">gözden uzak bir anıt gibi yaşayıp gidiyor. Daha birkaç tane varmış böyle,</span> <span xml:lang="tr">yola gelenlerini kesmişler.</span> <span xml:lang="tr">Yoluna çıkmayacaksın insanların demek!..</span> <span xml:lang="tr">Tarihin yoluna karşı çıkmayacaksın asıl...</span> <span xml:lang="tr">Neymiş tarihin yolu? Ne bileyim? Biz de yaşayıp gidiyoruz</span> <span xml:lang="tr">İş</span><span xml:lang="tr">te!..</span> <span xml:lang="tr">Yoluna çıkan hiçbir şeyi kesmekten çekinmez bu asfaltı dökenler.</span> <span xml:lang="tr">Koylarda,</span> <span xml:lang="tr">deniz kıyılarında ev yapıyorlar,</span> <span xml:lang="tr">dedi ya Ha</span><span xml:lang="tr">be</span><span xml:lang="tr">rci</span><span xml:lang="tr">.</span> <span xml:lang="tr">Çıkmayacaksın önüne!..</span> <span xml:lang="tr">Sen çıkmasan,</span> <span xml:lang="tr">ben çıkmasam, o</span> <span xml:lang="tr">çıkmasa,</span> <span xml:lang="tr">nasıl çıkar?.,</span> <span xml:lang="tr">İ</span><span xml:lang="tr">şte deniz,</span> <span xml:lang="tr">çıktı ortaya gene. Adalar, adacıklar, burunlar,</span> <span xml:lang="tr">koylar,</span> <span xml:lang="tr">yeşil odu,</span> <span xml:lang="tr">çiçekli tarlalar,</span> <span xml:lang="tr">zeytinlikler serviler.</span> <span xml:lang="tr">Van Gogh resimlerinin uyumlu,</span> <span xml:lang="tr">cıvıltılı doğa görüntüleri,</span> <span xml:lang="tr">güneş yalımında akıp gidiyor. İslam Haneleri levhasını görünce pek hoşlandı Oktay Bey.</span> <span xml:lang="tr">İslam Haneleri... Osmanlı zevkinde sözcükler.</span> <span xml:lang="tr">Rumluktu buralar demek;</span> <span xml:lang="tr">birkaç da İslam hanesi vardı böyle.</span> <span xml:lang="tr">Ortakent,</span> <span xml:lang="tr">Kadıkalesi,</span> <span xml:lang="tr">Gümüşlük.</span> <span xml:lang="tr">Özlü konuşuyor Oktay</span> <span xml:lang="tr">Bey.</span> <span xml:lang="tr">Gümüşlük</span><span xml:lang="tr">’</span><span xml:lang="tr">e her yıl uğrarlarmış.</span> <span xml:lang="tr">Turgut Re</span><span xml:lang="tr">is</span><span xml:lang="tr">’</span><span xml:lang="tr">in kışlık limanı diye de seviyormuş.</span> <span xml:lang="tr">Ben de severim Gümüşlük</span><span xml:lang="tr">’</span><span xml:lang="tr">ü.</span> <span xml:lang="tr">Serindir yazla</span><span xml:lang="tr">rı</span><span xml:lang="tr">.</span> <span xml:lang="tr">Deniz temiz.</span> <span xml:lang="tr">Pek de kalabalık olmaz. Ucuzdur da...</span> <span xml:lang="tr">Ucuz şey kalmadı ya...</span> <span xml:lang="tr">İşimize son verirlerse bir de,</span> <span xml:lang="tr">o zaman işte...</span> <span xml:lang="tr">Oktay Bey de ne kadar seviyor Korhan</span><span xml:lang="tr">’</span><span xml:lang="tr">ı!</span> <span xml:lang="tr">Babasına ağbi diyor, Korhan</span><span xml:lang="tr">’</span><span xml:lang="tr">ın. Rahme</span><span xml:lang="tr">tl</span><span xml:lang="tr">i Rıza Ağbi bir gün...</span> <span xml:lang="tr">Çok şakacıymış.</span> <span xml:lang="tr">Mecidözü</span><span xml:lang="tr">’</span><span xml:lang="tr">nde doğmuş Korhan. Babası öğretmen orda. Adını Burhan koyun diye mektup gelmiş köyden,</span> <span xml:lang="tr">dedesinden; Borhan gibiymiş yazı.</span> <span xml:lang="tr">Korhan okumuş Rıza Bey,</span> <span xml:lang="tr">ka</span><span xml:lang="tr">sıtlı</span> <span xml:lang="tr">olarak;</span> <span xml:lang="tr">hiç sevmezmiş Burhan adını.</span> <span xml:lang="tr">Bunları anlatmaz.</span> <span xml:lang="tr">Ne biçim adam bu be? Saliha da yakınları oluyor. Bir kaptanın kızı.</span> <span xml:lang="tr">Güzelce bir kadın.</span> <span xml:lang="tr">Coğrafya</span><span xml:lang="tr">’</span><span xml:lang="tr">dan ayrılmış galiba.</span> <span xml:lang="tr">Lisede iki çocukları...</span> <span xml:lang="tr">Sizin ne vakit? diyor.</span> <span xml:lang="tr">Bunlar bizi resmen evli mi biliyorlar yoksa? Korhan,</span></p>

  <p class="block_5" xml:lang="tr">— Karşı burna kadar var mısınız? dedi hemen.</p>

  <p class="block_5"><span xml:lang="tr">Beton iskelede bağıra çağıra denize atlayan çocukların arasından ok gibi fırladı.</span> <span xml:lang="tr">Çocuklar alkışlıyor.</span> <span xml:lang="tr">Denizde çıldırır zaten bu oğlan.</span> <span xml:lang="tr">Oktay,</span> <span xml:lang="tr">Saliha da kötü yüzmüyorlar.</span> <span xml:lang="tr">Güneş batıyordu sudan çıktıklarında.</span> <span xml:lang="tr">Kumsalda ağır ağır dönerlerken Oktay Bey,</span> <span xml:lang="tr">Gümüşlük Koyu</span><span xml:lang="tr">’</span><span xml:lang="tr">nun girişinde,</span> <span xml:lang="tr">yanmada üstündeki yıkıntıları gösterdi.</span></p>

  <p class="block_5"><span xml:lang="tr">— Bir saray kalıntısı varmış surda,</span> <span xml:lang="tr">dedi.</span> <span xml:lang="tr">Görkemli bir yap</span><span xml:lang="tr">ı.</span> <span xml:lang="tr">Köylüler,</span> <span xml:lang="tr">sütunla</span><span xml:lang="tr">rı</span><span xml:lang="tr">,</span> <span xml:lang="tr">duvarla</span><span xml:lang="tr">rı</span> <span xml:lang="tr">yıkıp yıkıp götürüyorlar.</span> <span xml:lang="tr">Köy öğretmeni karşı çıkmış.</span> <span xml:lang="tr">Uğraşmış engellemek için.</span> <span xml:lang="tr">Yıllar önce oluyor bu.</span> <span xml:lang="tr">Muhtar anlattı geçen gelişimizde.</span> <span xml:lang="tr">İmza toplayıp öğretmeni kovalamışlar,</span> <span xml:lang="tr">bu adam komünis</span><span xml:lang="tr">tl</span><span xml:lang="tr">ik yapıyor diye. Demok</span><span xml:lang="tr">ratl</span><span xml:lang="tr">ar dönemi.</span> <span xml:lang="tr">Zavallı öğretm</span><span xml:lang="tr">eni apar topar alıp</span> <span xml:lang="tr">götürmü</span><span xml:lang="tr">ş</span><span xml:lang="tr">ler köyden.</span></p>

  <p class="block_5" xml:lang="tr">Acılıkla gülümseyip baktı.</p>

  <p class="block_5"><span xml:lang="tr">— Muhtar kafasını vuruyor şimdi,</span> <span xml:lang="tr">dedi,</span> <span xml:lang="tr">biz ne yaptık diye. Koca saray bu içler acısı duruma düştükten sonra...</span> <span xml:lang="tr">Leleg, Mindos kalıntıları var bu yörede...</span> <span xml:lang="tr">Daha çok Fransızlar gelir buraya sanı</span><span xml:lang="tr">rı</span><span xml:lang="tr">m... Akşam yemeğini burda yiyelim isterseniz.</span> <span xml:lang="tr">Hey Yavrum</span><span xml:lang="tr">’</span><span xml:lang="tr">un terasına çıkalım.</span> <span xml:lang="tr">Her yıl bizim Hoca</span><span xml:lang="tr">’</span><span xml:lang="tr">da bir yemek yerim ben. Ay ışığı da var...</span></p>

  <p class="block_5"><span xml:lang="tr">Ay akşamdan doğmuştu.</span> <span xml:lang="tr">Terasta yerlerken kafası Korhan</span><span xml:lang="tr">’</span><span xml:lang="tr">ın şiir yazmasına takılıp durdu Nergis</span><span xml:lang="tr">’</span><span xml:lang="tr">in.</span> <span xml:lang="tr">Deniz,</span> <span xml:lang="tr">ay ışığı,</span> <span xml:lang="tr">şiiri düşündürecek doğal ki!.. Daha neleri var bu adamın kim bilir? Üç yılda her yanıyla tanınır mı kişi? Hele Korhan gibi,</span> <span xml:lang="tr">kendinden,</span> <span xml:lang="tr">geçmişinden söz etmeyi yasaklamışsa!..</span> <span xml:lang="tr">O beni biliyor</span> <span xml:lang="tr">ama;</span> <span xml:lang="tr">her yanımla,</span> <span xml:lang="tr">yaşamımın bütün gelişmesi,</span> <span xml:lang="tr">değişmesiyle biliyor. Niye anlattım.</span> <span xml:lang="tr">Kadın oldu mu,</span> <span xml:lang="tr">en ilerimizde bile,</span> <span xml:lang="tr">bir tür hesap verme çabası var; her şeyi çekinmeden,</span> <span xml:lang="tr">açıklıkla anlatmayı başkaldırma,</span> <span xml:lang="tr">yüreklilik sayıyoruz; aslında günah çıkarmak için döküm yapma! Aman sonradan,</span> <span xml:lang="tr">sakladındı, söylemedindi demesin!</span> <span xml:lang="tr">Densin!..</span> <span xml:lang="tr">Zorunlu mu her şeyimi anlatmam? Şiir de yazıyormuş işte. Belliydi ama.</span> <span xml:lang="tr">Sanat konula</span><span xml:lang="tr">rı</span><span xml:lang="tr">nda bayağı yetkili sözler eder sırasında.</span> <span xml:lang="tr">Özel ilgi duymamış olsa nerden yapacak bu birikimi? Başka nelerini saklıyor acaba? Evliymiş,</span> <span xml:lang="tr">iki çocuğu varmış meğer!..</span> <span xml:lang="tr">Dayanamadı,</span> <span xml:lang="tr">güldü.</span> <span xml:lang="tr">Hemen karşısındaki Oktay Bey görmüştü güldüğünü.</span></p>

  <p class="block_5" xml:lang="tr">— Ben de güldüm önce, dedi.</p>

  <p class="block_5"><span xml:lang="tr">Bu da gülmüş?..</span> <span xml:lang="tr">Dur bakayım;</span> <span xml:lang="tr">balıklar üstüne konuşuyorlar</span><span xml:lang="tr">dı</span> <span xml:lang="tr">galiba.</span></p>

  <p class="block_5"><span xml:lang="tr">— Evet,</span> <span xml:lang="tr">dedi Oktay Bey.</span> <span xml:lang="tr">Valla tam dört kiloluk orfozu otu</span><span xml:lang="tr">ru</span><span xml:lang="tr">p tek başına yedi herif.</span></p>

  <p class="block_5"><span xml:lang="tr">Hay ziftin pekini yesin.</span> <span xml:lang="tr">Kimmiş o? Mersin</span><span xml:lang="tr">’</span><span xml:lang="tr">de serçe kadar bir</span> <span xml:lang="tr">g</span><span xml:lang="tr">arsonmuş.</span> <span xml:lang="tr">Meraktan öleceğim.</span> <span xml:lang="tr">Korhan</span><span xml:lang="tr">’</span><span xml:lang="tr">ın şiirinden söz etseler</span> <span xml:lang="tr">bi</span><span xml:lang="tr">raz.</span> <span xml:lang="tr">Evde okutursun kendine.</span> <span xml:lang="tr">Bu,</span> <span xml:lang="tr">Jale Hanım</span><span xml:lang="tr">’</span><span xml:lang="tr">ın kahkahası</span> <span xml:lang="tr">değil mi? Merdivenlerde ayak seslerinden sonra Ferhat Bey,</span> <span xml:lang="tr">yanında bir yabancıyla geldi terasa. Ayaküstü,</span> <span xml:lang="tr">yer bakınır gibi geziniyorlardı şöyle bir.</span></p>

  <p class="block_5"><span xml:lang="tr">—</span> <span xml:lang="tr">Yahu bu bizim Ferhat değil mi? dedi Oktay Bey,</span> <span xml:lang="tr">kalktı masadan.</span> <span xml:lang="tr">Ferhat da görmüştü,</span> <span xml:lang="tr">yaklaştı,</span> <span xml:lang="tr">sarmaş dolaş oldular.</span> <span xml:lang="tr">Böyledir burası. Birbirlerine ras</span><span xml:lang="tr">tl</span><span xml:lang="tr">amaya bu kente gelir insanlar!</span> <span xml:lang="tr">Jale Hanım niye çıkmadı? Daha burda kalmaya karar vermediler.</span> <span xml:lang="tr">Leleg</span><span xml:lang="tr">’</span><span xml:lang="tr">de yiyecekler belki.</span> <span xml:lang="tr">Yoo,</span> <span xml:lang="tr">Turgut Reis</span><span xml:lang="tr">’</span><span xml:lang="tr">e döneceklermiş de,</span> <span xml:lang="tr">şöyle uğramışlar.</span> <span xml:lang="tr">Yarı</span><span xml:lang="tr">n akşam geleceklermiş buraya.</span> <span xml:lang="tr">Ferhat,</span> <span xml:lang="tr">arkası dönük oturan,</span> <span xml:lang="tr">pek ilgi göstermeyen Nergis</span><span xml:lang="tr">’</span><span xml:lang="tr">i ya görmedi,</span> <span xml:lang="tr">ya görmezden geldi. Saliha</span><span xml:lang="tr">’</span><span xml:lang="tr">yı da uzaktan başıyla selamladı,</span> <span xml:lang="tr">o kadar.</span> <span xml:lang="tr">Kanım ısınmadı herife.</span> <span xml:lang="tr">Yakışıklı, sporcu. İyi adammış da derler. Annem istemiyormuş evlenmeyi nedense!..</span> <span xml:lang="tr">Turgut Reis</span><span xml:lang="tr">’</span><span xml:lang="tr">te, Kortan</span><span xml:lang="tr">’</span><span xml:lang="tr">da kalıyorlarmış,</span> <span xml:lang="tr">beklermiş Oktayla</span><span xml:lang="tr">rı</span><span xml:lang="tr">.</span> <span xml:lang="tr">Gittiler.</span> <span xml:lang="tr">Oktay Bey oturdu,</span></p>

  <p class="block_5"><span xml:lang="tr">—</span> <span xml:lang="tr">Bizim Ferhat dedi.</span> <span xml:lang="tr">İstanbul Lisesi</span><span xml:lang="tr">’</span><span xml:lang="tr">ndeniz biz.</span> <span xml:lang="tr">Bu da mimaride filan okudu ya,</span> <span xml:lang="tr">bitirmedi sanırım. Anasının gözü oğlandır.</span> <span xml:lang="tr">Gene bir dalgası var...</span></p>

  <p class="block_5"><span xml:lang="tr">Nergis,</span> <span xml:lang="tr">nedenini yadsıdığı bir tedirginlikle önüne bakıyordu.</span> <span xml:lang="tr">Korhan da tabağına eğilmişti.</span> <span xml:lang="tr">Sessizliği nasıl yorumladıysa,</span> <span xml:lang="tr">daha da açıklamak gereğini duydu Oktay Bey,</span></p>

  <p class="block_5" xml:lang="tr">— Antika kaçakçılığı yapar, dedi.</p>

  <p class="block_5"><span xml:lang="tr">Jale Hanım</span><span xml:lang="tr">’</span><span xml:lang="tr">ın kahkahası derinden geliyor.</span> <span xml:lang="tr">Uzaklaşan bir araba hırıltısıyla sessizlik başladı gene.</span> <span xml:lang="tr">Korhan da mı tedirginleşti? Tan</span><span xml:lang="tr">rı</span> <span xml:lang="tr">belalarını versin. Ne bok yerlerse yerler,</span> <span xml:lang="tr">bize ne Korhancığım.</span> <span xml:lang="tr">Jale Hanım bilmiyordur. Yüreksizdir, korkar en azından.</span> <span xml:lang="tr">Nasıl yapıyor acaba Ferhat Bey? Korhan yavaştan ilgilenmeye başlamış gibi doğruldu,</span></p>

  <p class="block_5"><span xml:lang="tr">— Antika kaçakçığı mı? dedi.</span> <span xml:lang="tr">Çevreden çıkan denizaltı şey</span><span xml:lang="tr">leri,</span> <span xml:lang="tr">batık filan mı?..</span></p>

  <p class="block_5"><span xml:lang="tr">Her türlüsünü yaparmış.</span> <span xml:lang="tr">Yabancılarla yaparmış daha çok.</span> <span xml:lang="tr">Serüvenci bir serseriyi,</span> <span xml:lang="tr">jigoloyu tanımlıyor Oktay Bey,</span></p>

  <p class="block_5"><span xml:lang="tr">— Çok varlıklı,</span> <span xml:lang="tr">manyakça bir kadınla yaşıyor derler son y</span><span xml:lang="tr">ıl</span><span xml:lang="tr">larda,</span> <span xml:lang="tr">dedi.</span> <span xml:lang="tr">Kul köle oluyormuş kadın buna...</span> <span xml:lang="tr">Kim bilir?</span></p>

  <p class="block_5"><span xml:lang="tr">Çok varlıklı mı? Jale Hanım çok varlıklı mı sayılır? Sayılır, niye sayılmasın? Başka bir kadın olmasın? Kul,</span> <span xml:lang="tr">köle,</span> <span xml:lang="tr">diyor;</span> <span xml:lang="tr">budur. Ah budala Jale Hanım...</span> <span xml:lang="tr">Nasıl da sıcak.</span> <span xml:lang="tr">Ter bastı.</span> <span xml:lang="tr">Kalksak artık.</span> <span xml:lang="tr">Ben de kuyudan su döküneceğim Korhancığım... Annesinden böyle söz edilince,</span> <span xml:lang="tr">ne de olsa hüzün doluyor içine demek... Ay ışığı tepelerden kumsallara,</span> <span xml:lang="tr">kıyılara akıp sularda fikir fikir kaynıyor.</span> <span xml:lang="tr">Yetti gördüğüm. Ah odamda,</span> <span xml:lang="tr">yatağımda olsam şimdi.</span> <span xml:lang="tr">Çok uzadı, bugünü bitirmek gerek.</span> <span xml:lang="tr">İçmek de istemiyorum.</span> <span xml:lang="tr">Yol boyunca da uyuklar gibiydi Nergis arabada.</span> <span xml:lang="tr">Kaygılandılar:</span> <span xml:lang="tr">İçki mi dokundu ki? Yok canım,</span> <span xml:lang="tr">dün gecenin de yorgunluğu var.</span> <span xml:lang="tr">Kusura bakmayın,</span> <span xml:lang="tr">yarına bir şeyim kalmaz.</span> <span xml:lang="tr">İyi geceler.</span> <span xml:lang="tr">Kapıyı kapa</span><span xml:lang="tr">tı</span><span xml:lang="tr">p avluda dipdiri yürümeye başlayınca Korhan</span><span xml:lang="tr">’</span><span xml:lang="tr">ın yüzündeki alaylı gülümsemeye bozuldu birden,</span></p>

  <p class="block_5" xml:lang="tr">— Ne sırıtıyorsun? dedi.</p>

  <p class="block_5"><span xml:lang="tr">Korhan dinlemeden merdivenlerden çıkmıştı bile...</span> <span xml:lang="tr">Odaya girdiğinde yatağın ayakucuna ilişmiş aynı alaylı gülümsemeyle gözü kapıdaydı.</span> <span xml:lang="tr">Nergis tam başlıyordu ki sözü hemen aldı ağzından,</span></p>

  <p class="block_5"><span xml:lang="tr">—</span> <span xml:lang="tr">Bırak şimdi de,</span> <span xml:lang="tr">dinle beni,</span> <span xml:lang="tr">dedi... .</span> <span xml:lang="tr">Nergis şaşaladı.</span> <span xml:lang="tr">Söyle bakalım</span> <span xml:lang="tr">neymiş?</span></p>

  <p class="block_5"><span xml:lang="tr">—</span> <span xml:lang="tr">Şöyle yanıma gel,</span> <span xml:lang="tr">dedi Korhan.</span></p>

  <p class="block_5"><span xml:lang="tr">Nergis ağır ağır gidip ilişti yanına. Gene bir domuzluğu var. Bak şu gözlere. Gözlük bile örtbas edemedikten sonra,</span> <span xml:lang="tr">sen böyle...</span></p>

  <p class="block_5"><span xml:lang="tr">—</span> <span xml:lang="tr">Yetti düşündüğün,</span> <span xml:lang="tr">yanıtla artık,</span> <span xml:lang="tr">dedi Korhan.</span></p>

  <p class="block_5"><span xml:lang="tr">—</span> <span xml:lang="tr">Neyi? dedi Nergis.</span></p>

  <p class="block_5"><span xml:lang="tr">—</span> <span xml:lang="tr">Ankara</span><span xml:lang="tr">’</span><span xml:lang="tr">da bir şey demiştim sana ben.</span></p>

  <p class="block_5"><span xml:lang="tr">—</span> <span xml:lang="tr">Bir şey mi demiştin?</span></p>

  <p class="block_5"><span xml:lang="tr">Şaşkın baktı Nergis.</span> <span xml:lang="tr">Tek tük de olsa,</span> <span xml:lang="tr">o kadar çok şey dedin</span> <span xml:lang="tr">ki..</span><span xml:lang="tr">.</span> <span xml:lang="tr">Her vakit,</span> <span xml:lang="tr">her yerde bir şeyler dersin. Ankara</span><span xml:lang="tr">’</span><span xml:lang="tr">da...</span> <span xml:lang="tr">Ha,</span> <span xml:lang="tr">yoksa...</span></p>

  <p class="block_5"><span xml:lang="tr">—</span> <span xml:lang="tr">Açık konuşsana,</span> <span xml:lang="tr">dedi kızmış gibi.</span> <span xml:lang="tr">Bilmece oyunu mu oy</span><span xml:lang="tr">n</span><span xml:lang="tr">uyoruz?</span></p>

  <p class="block_5"><span xml:lang="tr">— Unuttunsa söylemeyeceğim,</span> <span xml:lang="tr">dedi Korhan.</span></p>

  <p class="block_5"><span xml:lang="tr">Anlamıştı Nergis.</span> <span xml:lang="tr">İlerde düşünürüz demiştim.</span> <span xml:lang="tr">Evlenmek diyor.</span> <span xml:lang="tr">Tam sırası... Yüzündeki alaya benzer gülümseme uçmuştu Korhan</span><span xml:lang="tr">’</span><span xml:lang="tr">ın.</span> <span xml:lang="tr">Dimdik bakıştılar bir an. Niye bu kadar üstüme varıyor bu adam benim.</span> <span xml:lang="tr">İyice sinirime dokunuyorsun Korhancığım. Al öyleyse,</span></p>

  <p class="block_5" xml:lang="tr">— Unuttum...</p>

  <p class="block_5"><span xml:lang="tr">Korhan</span><span xml:lang="tr">’</span><span xml:lang="tr">ın yüzünde belli belirsiz bir karartı geçti.</span> <span xml:lang="tr">Bir şey diyecek gibi oldu.</span> <span xml:lang="tr">Kalktı ayağa hemen,</span></p>

  <p class="block_5" xml:lang="tr">— Peki, dedi...</p>

  <p class="block_5"><span xml:lang="tr">Önce soyunur gibi yaptı.</span> <span xml:lang="tr">Sonra vazgeçti? Gitti,</span> <span xml:lang="tr">kendi yatak ta</span><span xml:lang="tr">kımlarını, yastığını hızla sıyırı</span><span xml:lang="tr">p aldı somyasından.</span> <span xml:lang="tr">İçine bir acı çökmüştü Nergis</span><span xml:lang="tr">’</span><span xml:lang="tr">in. Daha unuttum dediği anda çökmüştü.</span> <span xml:lang="tr">Unutmadım oysa.</span> <span xml:lang="tr">Niye böyle dedim sanki.</span></p>

  <p class="block_5" xml:lang="tr">— Nereye gidiyorsun?</p>

  <p class="block_5" xml:lang="tr">Kapıdan çıkan Korhan dönüp bakmadan,</p>

  <p class="block_5"><span xml:lang="tr">— Kuyunun başına, dedi. Ordaki taşlıkta yatacağım.</span> <span xml:lang="tr">Çok sıcak...</span></p>

  <p class="block_5" xml:lang="tr">İliştiği yerden kalktı Nergis,</p>

  <p class="block_5"><span xml:lang="tr">—Akrep filan...</span> <span xml:lang="tr">dedi kekeler gibi.</span></p>

  <p class="block_5" xml:lang="tr">Korhan dönüp baktı,</p>

  <p class="block_5"><span xml:lang="tr">— İyidir akrep,</span> <span xml:lang="tr">dedi.</span> <span xml:lang="tr">Sokarsa öldürebilirim...</span></p>

  <p class="block_5"><span xml:lang="tr">Çekti kapıyı.</span> <span xml:lang="tr">Merdivenlerdeki ayak sesleri avluya indi.</span> <span xml:lang="tr">Donup kalmıştı Nergis.</span> <span xml:lang="tr">Niye hep bana sald</span><span xml:lang="tr">ırı</span><span xml:lang="tr">yor bu adam? Benim hiç mi acım yok? Unutmadım oysa Korhancığım...</span></p>

  <p class="block_3" xml:lang="tr">XIV</p>

  <p class="block_4"></p>

  <p class="block_5"><span xml:lang="tr">Gizli küslük gibi bir şeydi yaşadıkları.</span> <span xml:lang="tr">Üstüne varmıyordu Nergis. Nesine varacağım? Söyleyecek söz de bulamıyor insan.</span> <span xml:lang="tr">Kavgaya kalksam,</span> <span xml:lang="tr">kavga bilmez bu. Onun kavgası da böyle.</span> <span xml:lang="tr">Lazlar sinsi olur dedikleri bu demek!..</span> <span xml:lang="tr">Zaten az konuşurdu,</span> <span xml:lang="tr">Şimdi tek tük birkaç sözün dışında ağzını açmıyordu Korhan. Oktay Ağbiler gidene dek onlarla birlikte dolaştılar. Aktur,</span> <span xml:lang="tr">Yalıkavak, Türkbükü, Gölköy,</span> <span xml:lang="tr">Torba;</span> <span xml:lang="tr">sabah,</span> <span xml:lang="tr">öğleden sonra arabayla,</span> <span xml:lang="tr">denize gidip durdular üç gün boyunca.</span> <span xml:lang="tr">Geceleri yorgun ar</span><span xml:lang="tr">gın</span><span xml:lang="tr">,</span> <span xml:lang="tr">ç</span><span xml:lang="tr">oğu kez de içkili gelip yatağa düşüyorlardı. Korhan,</span> <span xml:lang="tr">duyunun başındaki sedir eskisinde yatıyordu.</span> <span xml:lang="tr">Yatsın.</span> <span xml:lang="tr">Odaya</span> <span xml:lang="tr">g</span><span xml:lang="tr">el, demeyeceğim.</span> <span xml:lang="tr">Oktay</span><span xml:lang="tr">’</span><span xml:lang="tr">la</span> <span xml:lang="tr">konuşmalarından parça parça ortaya çıkan geçmişiyle öyle de içi kaynıyordu ki Korhan</span><span xml:lang="tr">’</span><span xml:lang="tr">a.</span> <span xml:lang="tr">Ortaokuldayken,</span> <span xml:lang="tr">bu oğlan okumaz demiş babası. Parasız yatılı sınavlarına girerken de umutsuzmuş.</span> <span xml:lang="tr">Korhan Haydarpaşa Lise</span><span xml:lang="tr">sin</span><span xml:lang="tr">de,</span> <span xml:lang="tr">Oktay Ağbi de velisi;</span> <span xml:lang="tr">okuldan çağırmışlar bir gün. Kal</span><span xml:lang="tr">kıp gitmiş,</span> <span xml:lang="tr">Oktay Bey.</span> <span xml:lang="tr">Bir karış surat Müdür Yardımcısı</span><span xml:lang="tr">’</span><span xml:lang="tr">nda.</span> <span xml:lang="tr">Korhan</span><span xml:lang="tr">’</span><span xml:lang="tr">ı kötü biçimde dövmüş birileri.</span> <span xml:lang="tr">Laboratuvarda mikroskobu da devirip merceğini kırmışlar.</span> <span xml:lang="tr">Döven öğrencilerin adlarını bütün üstelemelerine karşın vermiyormuş Korhan.</span> <span xml:lang="tr">Vermemiş de...</span> <span xml:lang="tr">Çocukları okuldan atarlar diye korkmuş.</span> <span xml:lang="tr">Herkesin tasası da bu oğlana.</span> <span xml:lang="tr">Daha küçükken böyleymiş demek. Arkadaş</span><span xml:lang="tr">ları</span><span xml:lang="tr">na kol kanat gereyim derken kaç kez başı belaya girdi Fakülte</span><span xml:lang="tr">’</span><span xml:lang="tr">de;</span> <span xml:lang="tr">Dekan</span><span xml:lang="tr">’</span><span xml:lang="tr">la,</span> <span xml:lang="tr">Bölüm Başkanı</span><span xml:lang="tr">’</span><span xml:lang="tr">yla takışmış!..</span> <span xml:lang="tr">Oğlanlar kazan kaldırmak istiyorlarmış,</span> <span xml:lang="tr">yemekler bozuk diye.</span> <span xml:lang="tr">Bu da daha yeni okulda;</span> <span xml:lang="tr">bir öğünde üç kap yemeği de yeni görüyor.</span> <span xml:lang="tr">Nesi var bu yemeklerin? diyecek olmuş bilmeden.</span> <span xml:lang="tr">Vay namussuz,</span> <span xml:lang="tr">demek sen okul yönetiminin adamısın deyip...</span> <span xml:lang="tr">Gülüyordu Korhan.</span> <span xml:lang="tr">İlk dersi o dayaktan almış!..</span> <span xml:lang="tr">Sonra da çok iyi arkadaş olmuşlar o çocuklarla.</span> <span xml:lang="tr">Biri Nejat,</span> <span xml:lang="tr">şimdi Kanada</span><span xml:lang="tr">’</span><span xml:lang="tr">da uçak</span> <span xml:lang="tr">mühendisliğinde...</span> <span xml:lang="tr">Fizikçi olmaya o zorlamış Korhan</span><span xml:lang="tr">’</span><span xml:lang="tr">ı.</span> <span xml:lang="tr">Ozanlığıyla alay eder dururmuş.</span> <span xml:lang="tr">Son akşam,</span> <span xml:lang="tr">Oktayları yolcu edip eve dönünce,</span></p>

  <p class="block_5"><span xml:lang="tr">— Biraz da ben alay edeyim,</span> <span xml:lang="tr">dedi Nergis.</span> <span xml:lang="tr">Okusana şu şiirlerini...</span></p>

  <p class="block_5"><span xml:lang="tr">Anlamamış gibi baktı Korhan,</span> <span xml:lang="tr">bahçedeki şezlonga uzanırken,</span></p>

  <p class="block_5"><span xml:lang="tr">— Okunabilecek şiir yazsaydım,</span> <span xml:lang="tr">bırakmazdım, dedi. Gözlerini kapatıp kaldı öylece.</span> <span xml:lang="tr">Bitti.</span> <span xml:lang="tr">Son sözünü söyleyip gözleriyle birlikte kapılarını da kapattı.</span> <span xml:lang="tr">Ne yapacağım bu adamla ben?</span></p>

  <p class="block_5"><span xml:lang="tr">— İyi ki unutmuşum,</span> <span xml:lang="tr">dedi Nergis.</span></p>

  <p class="block_5"><span xml:lang="tr">Bir sessizlik oldu önce;</span> <span xml:lang="tr">gözlerini açıp döndü,</span> <span xml:lang="tr">sorar gibi baktı Korhan.</span></p>

  <p class="block_5"><span xml:lang="tr">— İyi ki unutmuşum Ankara</span><span xml:lang="tr">’</span><span xml:lang="tr">daki önerini,</span> <span xml:lang="tr">diye tamamladı Nergis.</span></p>

  <p class="block_5"><span xml:lang="tr">Bir an bakıştılar öylece.</span> <span xml:lang="tr">Nergis sürdürdü,</span></p>

  <p class="block_5"><span xml:lang="tr">— Şimdi bir de boşanma zırıltısı çıkacaktı başımıza... Bir an baktı öylece,</span> <span xml:lang="tr">sonra gülümsedi Korhan,</span></p>

  <p class="block_5"><span xml:lang="tr">— Bizde karı</span> <span xml:lang="tr">boşama yoktur,</span> <span xml:lang="tr">dedi.</span> <span xml:lang="tr">Kızdık mı hemen bıçağa... Hah işte böyle!</span> <span xml:lang="tr">Sevincini saklayamadı Nergis.</span> <span xml:lang="tr">Gidip şezlongun kıyısına çömeldi,</span> <span xml:lang="tr">kollarını boynuna doladı Korhan</span><span xml:lang="tr">’</span><span xml:lang="tr">ın.</span></p>

  <p class="block_5" xml:lang="tr">— Bitti mi suratsızlığın? dedi.</p>

  <p class="block_5"><span xml:lang="tr">Hiç de beklediği sıcaklıkta değildi Korhan</span><span xml:lang="tr">’</span><span xml:lang="tr">ın bakışları.</span> <span xml:lang="tr">Bozulur gibi oldu o da.</span> <span xml:lang="tr">Toparlandı,</span> <span xml:lang="tr">gülmeye vurdu gene,</span></p>

  <p class="block_5"><span xml:lang="tr">— Ne o,</span> <span xml:lang="tr">dedi,</span> <span xml:lang="tr">beni kesmeye mi karar verdin yoksa? Gevşeyen kollarının arasından yavaşça sıyrılıp ayağa kalktı</span></p>

  <p class="block_5"><span xml:lang="tr">Korhan,</span> <span xml:lang="tr">dalgın,</span> <span xml:lang="tr">isteksiz bir iki adım attı saksıların dizili durduğu kireç duvara doğru.</span> <span xml:lang="tr">Kaktüsler,</span> <span xml:lang="tr">gülfatmalar,</span> <span xml:lang="tr">begonviller...</span> <span xml:lang="tr">Döndü ağır ağır,</span></p>

  <p class="block_5" xml:lang="tr">— Bak Nergisciğim, dedi.</p>

  <p class="block_5"><span xml:lang="tr">Durdu.</span> <span xml:lang="tr">Başını önüne eğdi söyleyeceklerini aranıyor gibi,</span> <span xml:lang="tr">sürdürdü yavaşça,</span></p>

  <p class="block_5"><span xml:lang="tr">—</span> <span xml:lang="tr">Bu yaşamımız bana göre değil...</span> <span xml:lang="tr">Tedirginim.</span></p>

  <p class="block_5"><span xml:lang="tr">—</span> <span xml:lang="tr">Seni ben mi tedirgin ediyorum?</span></p>

  <p class="block_5"><span xml:lang="tr">Nergis</span><span xml:lang="tr">’</span><span xml:lang="tr">in birden, bir tepkiyle söyleyiverdiği bu sözlerle aymış gibi, Korhan başını kaldırıp bakakaldı bir süre.</span></p>

  <p class="block_5"><span xml:lang="tr">—</span> <span xml:lang="tr">Tutumun belki,</span> <span xml:lang="tr">dedi.</span> <span xml:lang="tr">Daha çok içinde bulunduğumuz koşullar...</span> <span xml:lang="tr">Şu yaşama biçimimiz...</span> <span xml:lang="tr">Bir sonu olmalı bunun...</span></p>

  <p class="block_5"><span xml:lang="tr">—</span> <span xml:lang="tr">Her şeyin bir sonu var Korhancığım.</span> <span xml:lang="tr">Bunu nasıl bitirelim istiyorsun?</span></p>

  <p class="block_5"><span xml:lang="tr">—</span> <span xml:lang="tr">Söylemeye gerek var mı? Seni seviyorum ben,</span> <span xml:lang="tr">diye ekledi Korhan yavaşça.</span></p>

  <p class="block_5"><span xml:lang="tr">Ağır ağır inen akşam karanlığında ürpertili bir titreşimle geldi Nergis</span><span xml:lang="tr">’</span><span xml:lang="tr">e son</span> <span xml:lang="tr">iki sözcük:</span> <span xml:lang="tr">Seni seviyorum.</span> <span xml:lang="tr">Bilmiyor muyum Korhancığım? Ben ne diyeyim şimdi? Ben de se...</span> <span xml:lang="tr">Ne gereği var bunların? Kalkıp sandalyeye oturdu.</span></p>

  <p class="block_5"><span xml:lang="tr">— Tedirginlikten kurtulmak için ne yapabiliriz? dedi.</span> <span xml:lang="tr">Bir yo</span><span xml:lang="tr">lunu bulmamız gerek.</span></p>

  <p class="block_5"><span xml:lang="tr">Ses çıkarmadı Korhan.</span> <span xml:lang="tr">Koyulaşan karanlıkta sessiz,</span> <span xml:lang="tr">dalgın</span> <span xml:lang="tr">kal</span><span xml:lang="tr">dılar bir süre. Yan bahçelerden birinden yanık,</span> <span xml:lang="tr">gülünç Hâki</span><span xml:lang="tr">me</span> <span xml:lang="tr">Hanım türküsü geliyordu.</span> <span xml:lang="tr">“</span><span xml:lang="tr">Bodrum</span><span xml:lang="tr">’</span><span xml:lang="tr">un ekinleri erkenden</span> <span xml:lang="tr">bitti / Hâkime Hanım kendisini intihar mı etti?..</span><span xml:lang="tr">”</span> <span xml:lang="tr">Vah garip Hâkime Hanım!..</span> <span xml:lang="tr">“</span><span xml:lang="tr">Altın makas gümüş bıçak ile doğradılar tenini...</span><span xml:lang="tr">”</span> <span xml:lang="tr">dizeleri de sinirini bozuyor insanın...</span> <span xml:lang="tr">Zavallı kadıncağız...</span> <span xml:lang="tr">Öyküsünü ayrıntılarıyla duymuştu birkaç kez. 50</span><span xml:lang="tr">’</span><span xml:lang="tr">lerde yargıç diye gelmiş bu kente Tavşanlılı Mefharet Hanım... Amaan, nerden çıktı şimdi bu?..</span> <span xml:lang="tr">Türküden...</span> <span xml:lang="tr">Yoo,</span> <span xml:lang="tr">canım sıkıldı mı</span> <span xml:lang="tr">bu kentte,</span> <span xml:lang="tr">hemen bu kadını anımsarım, nedense.</span></p>

  <p class="block_5"><span xml:lang="tr">— Kendini bana adamış gibi davranma,</span> <span xml:lang="tr">bir;</span> <span xml:lang="tr">çünkü aslında doğru değil bu.</span> <span xml:lang="tr">İkincisi...</span></p>

  <p class="block_5"><span xml:lang="tr">Korhan</span><span xml:lang="tr">’</span><span xml:lang="tr">ın sesi, alacalı bahçenin yalnızlığı içinde batıcıydı. Şaşkın kaldı Nergis. Ben kendimi buna adamış gibi mi davranıyorum? İkincisi neymiş peki?.. Korhan duralamış</span><span xml:lang="tr">tı</span> <span xml:lang="tr">gene.</span> <span xml:lang="tr">Nergis</span><span xml:lang="tr">’</span><span xml:lang="tr">ten gelecek tepkiyi kolluyordu sanki.</span></p>

  <p class="block_5"><span xml:lang="tr">—</span> <span xml:lang="tr">Neymiş aslında doğru olmayan?</span></p>

  <p class="block_5"><span xml:lang="tr">—</span> <span xml:lang="tr">Kendini bir şeye adamak,</span> <span xml:lang="tr">seyrek de olsa insanların içtenlikle yapabildikleri bir şeydir,</span> <span xml:lang="tr">dedi Korhan. Ama sen değil...</span></p>

  <p class="block_5"><span xml:lang="tr">Söze nerden gireceğini araştırır gibi bakındı Nergis. Suçluyor beni. Haklı mı yoksa? Niye,</span> <span xml:lang="tr">kime adayacakmışım?..</span></p>

  <p class="block_5"><span xml:lang="tr">— İyisin,</span> <span xml:lang="tr">çok iyisin,</span> <span xml:lang="tr">dedi Korhan aynı batıcı sesle. (Kötüsün dese başka etki mi yapardı?)</span> <span xml:lang="tr">Şımarıksın ama...</span></p>

  <p class="block_5"><span xml:lang="tr">Nergis</span><span xml:lang="tr">’</span><span xml:lang="tr">in yanıtını bekler gibi sustu gene.</span> <span xml:lang="tr">Nergis de suskun kalmıştı. Ne diyeceğim? Bunu bana başkaları da söyledi.</span> <span xml:lang="tr">Hem de birkaç kez. Korhan</span><span xml:lang="tr">’</span><span xml:lang="tr">ın söylemesi önemli.</span> <span xml:lang="tr">Temelde bir yarık var aramızda demek.</span> <span xml:lang="tr">Beni sen şımarttın diyeyim mi şuna? Doğru değil ki...</span></p>

  <p class="block_5"><span xml:lang="tr">—</span> <span xml:lang="tr">Diyelim haklısın,</span> <span xml:lang="tr">dedi Nergis örtmeye çalıştığı bir titreklikle. İkincisi?</span></p>

  <p class="block_5"><span xml:lang="tr">—</span> <span xml:lang="tr">İkincisi de...</span></p>

  <p class="block_5"><span xml:lang="tr">Gene biraz duraladı Korhan.</span> <span xml:lang="tr">Uzun,</span> <span xml:lang="tr">ayrıntılı bir konuşmaya girecekti belki... Yineledi,</span></p>

  <p class="block_5"><span xml:lang="tr">— İkincisi...</span> <span xml:lang="tr">Kaçaklığımız...</span> <span xml:lang="tr">Beni birilerinden kaçırıyoruz. Ya da kaçı</span><span xml:lang="tr">rı</span><span xml:lang="tr">yorsun. Adamak dediğim de bu biraz da.</span> <span xml:lang="tr">Bunu düzenlemekten başka şey düşünmüyor gibisin.</span></p>

  <p class="block_5"><span xml:lang="tr">Kızgınlıkla yerinden kalktı Nergis,</span> <span xml:lang="tr">bir iki adım atıp durdu.</span> <span xml:lang="tr">Bırakayım da öldürsünler mi seni aptal? Nasıl işliyor bu adamın kafası? Bağırıp çağırmak geliyor içimden...</span> <span xml:lang="tr">Şimdi ben ne diyeyim buna? Koltuktaki çantasına uzanıp bir sigara çıkardı,</span> <span xml:lang="tr">yaktı.</span> <span xml:lang="tr">Dumanını çekti ciğerlerine,</span> <span xml:lang="tr">boşalttı uzunca. Korhan</span><span xml:lang="tr">’</span><span xml:lang="tr">a baktı,</span></p>

  <p class="block_5"><span xml:lang="tr">—</span> <span xml:lang="tr">Bu mu suçum? dedi.</span></p>

  <p class="block_5"><span xml:lang="tr">—</span> <span xml:lang="tr">Suç demedim.</span></p>

  <p class="block_5"><span xml:lang="tr">—</span> <span xml:lang="tr">Peki,</span> <span xml:lang="tr">açıkla öyleyse,</span> <span xml:lang="tr">dedi Nergis örtemediği bir sinirlilikle. Öldürülmene karşı önlem almayı istemem,</span> <span xml:lang="tr">o önlemi her şeyin üstünde tutmam,</span> <span xml:lang="tr">evet tutuyorum, suçla istersen,</span> <span xml:lang="tr">kötü bir şey mi,</span> <span xml:lang="tr">yanlış mı?.. Adamak dediğin bu mu? Adayamadığıma mı kızıyorsun yoksa? Kendimi hiç kimseye adamayı da düşünmedim, onu da söyleyeyim.</span></p>

  <p class="block_5"><span xml:lang="tr">—</span> <span xml:lang="tr">Hiçbir şeye kızdığım yok,</span> <span xml:lang="tr">dedi Korhan,</span> <span xml:lang="tr">aynı üsteleyen bakışla. Konuşmaya çalışıyorum seninle.</span> <span xml:lang="tr">Bir ipucu sadece...</span> <span xml:lang="tr">Ondan sonra...</span></p>

  <p class="block_5"><span xml:lang="tr">Gene durdu.</span> <span xml:lang="tr">Bekliyordu Nergis.</span> <span xml:lang="tr">Ondan sonra? Bitir hadi... Konuşmaya çalışıyormuş!..</span> <span xml:lang="tr">Keşke gitmeseydim o açıkoturuma.</span> <span xml:lang="tr">Tanıtmasalardı bu herifi de. O gün de konuşmaya çalışıyordu.</span> <span xml:lang="tr">Ondan sonra da hep konuşmaya çalışarak iki yılda buraya geldik işte!..</span></p>

  <p class="block_5"><span xml:lang="tr">— Ondan sonra her şey daha açık seçik olur,</span> <span xml:lang="tr">dedi Korhan... Sustu.</span> <span xml:lang="tr">Nergis sinirliliğini örtme çabasındaydı. Konuşmuyor,</span> <span xml:lang="tr">laboratuvarda deneme yapıyor adam.</span> <span xml:lang="tr">Denemesi de benim üstümde!..</span> <span xml:lang="tr">Yoo, kendi üstünde.</span> <span xml:lang="tr">Beni seviyor...</span> <span xml:lang="tr">Kızacak,</span> <span xml:lang="tr">sinirlenecek ne var bunda? İçtenlikle konuşuyor,</span> <span xml:lang="tr">senden de onu bekliyor.</span> <span xml:lang="tr">Toparlandı Nergis,</span> <span xml:lang="tr">yaklaşıp Korhan</span><span xml:lang="tr">’</span><span xml:lang="tr">ın yanındaki duvara</span> <span xml:lang="tr">iliş</span><span xml:lang="tr">ti.</span> <span xml:lang="tr">Gözlerini gözlerine dikti,</span></p>

  <p class="block_5"><span xml:lang="tr">— Bak Korhancığım,</span> <span xml:lang="tr">dedi.</span> <span xml:lang="tr">Ne istediğini tam anlamış deği</span><span xml:lang="tr">lim</span><span xml:lang="tr">.</span> <span xml:lang="tr">Sana ta yüreğimden saygı duyuyorum.</span> <span xml:lang="tr">Sevgiye gelince.</span> <span xml:lang="tr">Be</span><span xml:lang="tr">ni</span> <span xml:lang="tr">küçültme lütfen. Sevgi sözlerini,</span> <span xml:lang="tr">bir başkasından kaçmak için kullanırlar.</span> <span xml:lang="tr">Çoğularında gördüm bunu. Tiksinirim öyle olmak</span><span xml:lang="tr">tan.</span> <span xml:lang="tr">Sana verdiklerim yetmiyorsa,</span> <span xml:lang="tr">daha çoğunu isteme benden çek git.</span> <span xml:lang="tr">Bunu kolay söylüyorum sanma.</span> <span xml:lang="tr">Şımarığım belki.</span> <span xml:lang="tr">O şımarıklığa çok şey borçluyum ben...</span></p>

  <p class="block_5"><span xml:lang="tr">Durdu.</span> <span xml:lang="tr">Yanıt bekliyordu.</span> <span xml:lang="tr">Korhan öylece bakıyordu.</span> <span xml:lang="tr">Birden dönüp kalktı sıkılmış gibi,</span></p>

  <p class="block_5" xml:lang="tr">— Gene aynı yere geldik, dedi.</p>

  <p class="block_5"><span xml:lang="tr">Gidip masadan bir sigara aldı.</span> <span xml:lang="tr">Yakacakken bıraktı;</span> <span xml:lang="tr">aklına bir şey gelmişti; Nergis</span><span xml:lang="tr">’</span><span xml:lang="tr">e döndü,</span></p>

  <p class="block_5" xml:lang="tr">— Oyuncağını saklayan çocuk gibisin, dedi.</p>

  <p class="block_5"><span xml:lang="tr">Ses çıkarmadan bakıyordu Nergis.</span> <span xml:lang="tr">Korhan yavaşça ekledi,</span></p>

  <p class="block_5" xml:lang="tr">— Biliyor musun? Ben de acı çekiyorum bazı!..</p>

  <p class="block_5"><span xml:lang="tr">Başkaldırmak için uydurulmuş bir etki</span> <span xml:lang="tr">“</span><span xml:lang="tr">bazı</span><span xml:lang="tr">”</span> <span xml:lang="tr">sözcüğü.</span> <span xml:lang="tr">Bir tür mutluluk duydu Nergis.</span> <span xml:lang="tr">Doğal ki çekeceksin.</span> <span xml:lang="tr">Erkek oldu mu acıyı</span> <span xml:lang="tr">“</span><span xml:lang="tr">bazı</span><span xml:lang="tr">”</span> <span xml:lang="tr">çekecek!..</span> <span xml:lang="tr">Yalnız bizim işimiz mi acı çekmek? Sürekli acı çekmek...</span> <span xml:lang="tr">Şımarığım ben değil mi?.. Nasıl kızıyorum şu adama.</span> <span xml:lang="tr">Gulyabani loş bahçede!</span> <span xml:lang="tr">Gözlüğü de parlıyor.</span> <span xml:lang="tr">Köpekbalığı bir tür. Camgöz...</span></p>

  <p class="block_5"><span xml:lang="tr">— Acı çekmemen için bazı,</span> <span xml:lang="tr">ne yapmam gerekiyor? dedi Nergis.</span></p>

  <p class="block_5"><span xml:lang="tr">Korhan duraladı. Saldırının ayrımına vardığını bildirir gibi bakıp kaldı bir süre;</span> <span xml:lang="tr">gene de açıklama gereğini duydu,</span></p>

  <p class="block_5"><span xml:lang="tr">— Dedim ya,</span> <span xml:lang="tr">aynı yere geldik gene, dedi.</span></p>

  <p class="block_5" xml:lang="tr">Umarsız aranır gibi sağa sola bakındı. Mutfağa doğru birkaç adım attı, durdu, döndü,</p>

  <p class="block_4"></p>
</body>
</html>
