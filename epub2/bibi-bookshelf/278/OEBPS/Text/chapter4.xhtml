<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h3 class="Standard" dir="ltr" style="page-break-before: always; margin-left: 0px; margin-right: 0px; text-indent: 37.795277px; text-align: center; font-weight: bold; font-size: 200%;">4</h3>

  <p class="Standard" dir="ltr" style="margin-left:0;margin-right:0;text-indent:37.795277px;text-align:center;font-weight:bold">&nbsp;</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:center;font-style:italic">Hiçbir şey sağlam kalmaz, hiçbir şey (bir ukalanın zihniyeti hariç) tastamam ve kesin değildir. Kusursuzluk, Varlığın en derinde yatan gizemli niteliğinin, o kaçınılmaz, marjinal kesinsizliğin inkârıdır sadece.</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:center;font-style:italic">&nbsp;</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:center;font-style:italic">H. G. WELLS, Modern Bir Ütopya</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:center">&nbsp;</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:center">&nbsp;</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">Forman, Esserbeck, Goodhue ve Rutti hukuk bürosu, 1973 yılından kalma ve insan yerleşimine açılmak üzere dönüştürülmüş bulunan bir katlı otoparkın içindeydi. Portland’ın merkezindeki eski binaların çoğunun buna benzer bir geçmişi vardı. Bir zamanlar şehir merkezinin büyük bölümü sahiden de yalnızca otomobilleri park edecek yerlerden ibaretti. Başta bu alanlar, çoğunlukla ödeme noktalarıyla veya parkmetrelerle donatılmış asfalt düzlüklerden oluşuyordu, ama insan sayısı arttıkça bu düzlükler de yükseldi. Aslına bakılırsa otomatik asansörlü park sistemi çok uzun yıllar önce Portland’da icat edilmişti ve özel araç denen şey kendi egzozunda boğulup gitmeden önce otopark binaları on beş-yirmi katı bulur olmuştu. Seksenli yıllarla birlikte yüksek iş merkezlerine ve apartmanlara yer açmak uğruna bu yapıların birçoğu yıkılırken, bir kısmı da dönüştürülmüştü. Nitekim 209 GB Burnside adresindeki bu binadan halen hayalet benzin kokuları yayılıyordu. Binanın çimento zemini sayısız motordan sızmış pisliklerle lekelenmiş, o dinozorların lastik izleri yankılı koridorların tozunda fosilleşmişti. Bütün katlarda binanın sarmal-rampalı yapısından kaynaklanan tuhaf bir meyil, bir çarpıklık vardı; Forman, Esserbeck, Goodhue ve Rutti hukuk bürosunda, insan dik durduğundan bir türlü tam olarak emin olamıyordu.</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">Bayan Lelache, yarı açık ofisini Bayan Pearl’ün yarı açık ofisinden yarı yarıya ayıran kitaplıklar ve dosyalar paravanının ardında oturmuş, kendini bir Kara Dul olarak hayal ediyordu.</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">O ölümcül zehriyle oracıkta oturuyordu: sert, parlak, zehirli, bekleyerek, sabrederek...</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">Nihayet kurbanı göründü.</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">Doğuştan bir kurban. Küçük bir kız çocuğununki gibi saçlar, kahverengi, ipince telli, küçük sarı sakal; balık karnı gibi yumuşacık beyaz bir ten; uysal, ılımlı, kekeleyen bir şey. Lanet olsun! Üzerine bassan çıtırdamaz bile bu.</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Şey bence, bence mahremiyet sorunu, yani bir nevi mahremiyet hakkı sorunu bu," diyordu. "Mahremiyete tecavüz, yani. Ama emin de değilim. Aslında bu yüzden tavsiye almak istemiştim."</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Pekâlâ. Anlatın bakalım," dedi Bayan Lelache.</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">Kurban anlatamıyordu. Kekeleme deposu kurumuştu.</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Eczamatikler yoluyla ilaç dağıtımını denetleyen Federal kanunları çiğnediğiniz için," dedi Bayan Lelache, Bay Esserbeck’in önceden gönderdiği pusulaya göz atarak, "Gönüllü Terapi Tedavisi görüyorsunuz."</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Evet. Psikiyatrik tedaviyi kabul edersem hakkımda dava açılmayacak."</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Meselenin özü bu, evet," dedi avukat duygusuzca. Adamın akıldan yana hepten fukara olduğunu iddia edemezdi, ama insanın midesini kaldıracak denli basit olduğu da bir gerçekti. Boğazını temizledi. Adam da boğazını temizledi. Her şeyi de maymun gibi taklit ediyordu.</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">Bol bol duraksayıp sürekli iki ileri bir geri giderek sonunda esasen hipnoz yoluyla uyumaya ve rüya görmeye dayalı bir terapiden geçmekte olduğunu açıklamayı başardı. Psikiyatrın, kendisine belli rüyalar görmesini telkin ederek, 1984 tarihli Yeni Federal Anayasa’da belirtilen mahremiyet hakkını ihlal ediyor olabileceğini düşünüyordu.</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Anlaşıldı. Geçen yıl Arizona’da buna benzer bir durum gündeme gelmişti," dedi Bayan Lelache. "GTT’deki bir adam, aklına zorla eşcinsel eğilimler soktuğu iddiasıyla psikiyatrını dava etmeye kalkışmıştı. Oysa kafa doktoru, standart şartlandırma tekniklerini kullanmak dışında bir şey yapmamıştı ve söz konusu davacı da eşcinselliğini felaket bir şekilde bastıran bir homonun tekiydi; dava daha mahkemeye bile gidemeden, on iki yaşında bir oğlana Phoenix Parkı’nın orta yerinde, güpegündüz cinsel taciz teşebbüsünde bulunmaktan hapsi boyladı. Tehachapi’de Zorunlu Terapi Tedavisine mahkûm edildiğiyle kaldı sonunda. Bilmem anlatabiliyor muyum. Uzun lafın kısası, bu tür ithamlarda bulunurken çok temkinli olmak lazım. Hükümetin hasta yönlendirdiği psikiyatrların çoğu ihtiyatlı, saygın hekimlerdir. Ha somut bir örneği, bir olayı kanıt gösterebilecekseniz o başka; ama iddialarınızı yalnızca şüpheler üzerine inşa ederseniz bir işe yaramaz. Hatta böyle mesnetsiz ithamlar ZTT’ye mahkûm olup Linnton’daki akıl hastanesine düşmenize veya hapsi boylamanıza bile neden olabilir."</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Peki... beni başka bir psikiyatra yönlendirseler olmaz mı?"</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Olmaz. En azından geçerli bir sebep olmadığı sürece. Tıp Fakültesi sizi bu Haber denen adama yönlendirmiş; oradakiler işlerini bilirler. Haber’dan şikâyetçi olursanız uzman sıfatıyla onu soruşturacak olan heyet de yine Tıp Fakültesi’ndeki doktorlardan, muhtemelen sizinle ilk görüşenlerden oluşacaktır. Ortada somut bir kanıt yokken de bir doktorun sözüne karşılık sizin sözünüze inanmayacaklardır. Hele de bu tür bir davada"</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Akıl hastalığı davasında yani," dedi müvekkil mahzun bir edayla.</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Aynen öyle."</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">Adam bir süre hiç konuşmadı. Nihayet başını kaldırıp onunla göz göze geldi: duru, açık renkli gözler, öfkesiz ve umutsuz bir bakış. Gülümseyip, "Teşekkürler Bayan Lelache," dedi. "Boş yere zamanınızı aldığım için özür dilerim."</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Durun biraz, bekleyin!" dedi kadın. Adam belki basit olabilirdi ama kesinlikle deliye benzemiyordu, nevrotik bile denemezdi şu haline. Yalnızca çaresiz görünüyordu. "Bu kadar kolay pes etmenize gerek yok. Ben size ortada dava konusu olabilecek bir vaka yok demedim ki. İlaç bağımlılığından kurtulmak istediğinizi söylüyorsunuz, oysa Dr. Haber şu anda, kendi başınıza aldığınızdan çok daha yüksek dozda fenobarbital veriyor size; bu kadarı bize soruşturma emri için bir kapı aralayabilir. Bundan yana da kuşkuluyum gerçi. Ama mahremiyet haklarının korunması benim uzmanlık alanıma giriyor ve bir mahremiyet ihlali olup olmadığım öğrenmek istiyorum. Yalnızca bana vakayı henüz anlatmadığınızı söylemeye çalışıyordum - ortada sahiden bir vaka varsa. Bu doktor somut olarak ne yaptı size?"</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Eğer bunu size söylersem," dedi müvekkil kederli bir tarafsızlıkla, "benim deli olduğumu düşüneceksiniz."</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Öyle düşüneceğimi nereden biliyorsunuz?"</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">Bayan Lelache’m sözünün üstüne söz söylenmiyordu; bir avukatta bulunabilecek en makbul nitelikti bu şüphesiz, ama bunu biraz fazla abarttığının da farkındaydı.</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Eğer size rüyalarımdan bazılarının," diye devam etti müvekkil aynı kederli ses tonuyla, "gerçekliği etkileme gibi bir gücü olduğunu, Haber’ın bunu keşfettiğini ve bunu... yani benim bu yeteneğimi, onayım olmaksızın kendi çıkarları uğruna kullandığım söylesem... deli olduğumu düşünürsünüz. Öyle değil mi?"</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">Bayan Lelache çenesi ellerinin üstünde, adamı bir süre süzdü. "Hımm. Devam edin," dedi nihayet sertçe. Adam tahmininde oldukça isabetliydi doğrusu, ama iki yakası bir araya gelse yine de bunu müvekkiline itiraf edecek değildi. Hem deliyse ne çıkardı ki? Hangi aklı başında insan bu dünyada yaşar da delirmezdi?</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">Adam besbelli düşüncelerini toparlamaya çalışarak bir süre ellerine dikti gözlerini. "Bakın," dedi, "bu doktorun bir makinesi var. EEG gibi bir cihaz, ama beyin dalgalarının bir nevi analizini yapıyor ve bu dalgaları yeniden beyne besleyebiliyor."</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Yoksa şeytani bir makine icat eden Çılgın Bilimadamı olduğunu mu söylemeye çalışıyorsunuz doktorunuzun?"</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">Müvekkil belli belirsiz gülümsedi. "Ben söyleyince kulağa öyle geliyor haliyle. Ama hayır, kastettiğim o değil, onun gayet itibarlı bir araştırmacı olduğuna ve insanlara yardımcı olmaya samimiyetle kendini adadığına bütün kalbimle inanıyorum. Bana ya da başkasına bir zarar vermek istemediğinden eminim. Niyetleri son derece asil." Bir an Kara Dul’un külyutmaz bakışlarıyla karşılaştı ve kekeledi. "O mak... o makine. Size onun nasıl çalıştığını anlatamam, ama her halükârda onu benim üzerimde, beynimi kendi deyimiyle r-halinde tutmak için kullanıyor; r-hali insanın rüya gördüğünde daldığı özel uyku halini tanımlamakta kullanılan terimlerden biri. Normal uykudan oldukça farklı bir uyku bu. Beni hipnozla uyutuyor, sonra bu makineyi açıyor ki hemen rüya görmeye başlayayım - çünkü normalde uyur uyumaz rüya görülmüyor. Ya da ben öyle anladım. Makine rüya görmemi garantiliyor ve sanırım rüya halini de yoğunlaştırıyor. Sonra ben de bana hipnoz esnasında görmemi söylediği şeyi görüyorum rüyamda."</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Anlattığınız kadarıyla, analize tabi tutacağı rüyalar elde etmek isteyen eski kafalı bir psikanaliste gayet uygun düşen, güvenilir bir yöntem gibi geliyor kulağa. Ama rasgele rüyalar yerine, rüyanızda ne göreceğinizi hipnozla telkin ediyor diyorsunuz? Öyleyse, ne amaçla olduğunu bilmiyorum ama doktorunuz sizi rüyalar yoluyla koşullandırıyor demektir. Hipnotik telkin etkisi altında olan bir insanın, bilinçliyken vicdanının elvermeyeceği eylemler de dahil hemen her şeyi yapabileceği ve yapacağı kanıtlanmış bir gerçek. Geçen yüzyılın ortalarından beri biliniyor bu; 88’de Sommerville’in Projansky aleyhinde açtığı davayla da resmiyet kazanmış durumda. Bu doktorun, hipnozu, tehlikeli ya da size ahlaken uygunsuz gelen bir eylemde bulunmanızı telkin etmek amacıyla kullandığını düşünmeniz için bir sebep var mı peki?"</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">Müvekkil duraksadı. "Tehlikeli diyorsanız, cevabım evet. Tabii bir rüyanın tehlikeli olabileceğini kabul ediyorsanız. Ama beni herhangi bir şey yapmaya yönlendirmiyor. Yalnızca o şeyin rüyasını görmeye yönlendiriyor."</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Peki, şöyle sorayım o zaman, telkin ettiği rüyalar size ahlaken ters geliyor mu?"</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"O... nasıl diyeyim... yani kötü bir adam değil. İyi niyetli. Benim itiraz ettiğim şey, beni bir basamak, bir araç olarak kullanması - amaçları ne kadar iyi olursa olsun. Onu yargılayamam - kendi başıma gördüğüm rüyaların da ahlaken uygunsuz sonuçları oldu, zaten bu yüzden onları ilaçlarla bastırmaya çalıştım ve başıma bu işler açıldı. Şimdi artık bundan kurtulmak istiyorum, ilaçlardan kurtulmak, tedavi olmak istiyorum. Ama o beni tedavi etmiyor. Teşvik ediyor."</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Ne yapmaya teşvik ediyor?" dedi Bayan Lelache bir duraklamadan sonra.</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Bana farklı bir gerçekliğin rüyasını gördürerek gerçekliği değiştirmeye teşvik ediyor beni," dedi müvekkil kararlı bir şekilde, umutsuzca.</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">Bayan Lelache çenesinin ucunu yeniden ellerinin arasına gizledi ve bir süre görüş alanının tam altına denk gelen mavi ataş kutusuna baktı. Derken müvekkiline kaçamak bir bakış fırlattı. Oracıkta az önceki kibarlığıyla oturuyordu işte, ama onu ilk gördüğü andaki izlenimleri yüz seksen derece değişmişti şimdi, üstüne bassa kesinlikle ezilmezdi bu adam, çıtırdamazdı, hatta çatlamazdı bile. Alışılmadık bir sağlamlığı vardı.</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">Bir avukata başvuran insanlar genelde ya savunmaya ya da saldırıya geçme eğilimindedir; doğal olarak hepsi de illa ki bir şeyin peşindedir - bir mirasın, bir boşanmanın, mahkeme emri çıkarmanın, birini hapse mahkûm etmenin vs. Karşısında böylesine mazlum, böylesine savunmasız oturan bu adamcağızın ise neyin peşinde olduğunu çözemiyordu. İpe sapa gelmez bir şeyler söyleyip duruyor, buna rağmen ipe sapa gelmez şeyler söylermiş gibi de görünmüyordu.</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Anlaşıldı," dedi temkinli bir edayla. "Rüyalarınız aracılığıyla bir şeyleri değiştirmesinin ne sakıncası var peki?"</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Bir şeyleri değiştirmeye hakkım yok benim. Onun da bana bunu yaptırmaya hakkı yok."</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">Tanrım, sahiden inanıyordu buna, delilik sınırını çoktan geçmişti bu adam. Ama bir yandan da, ahlaki değerlerinin arkasında böylesine sağlam durmasının büyüsüne kapılmadan edemiyordu Bayan Lelache, sanki kendisi de bu sınırın yakınlarında geziniyormuş gibi.</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Bir şeyleri nasıl değiştirmeye? Hangi şeyleri? Bana bir örnek verin!" Hasta bir adama, gerçekliği değiştirebildiğini sanan bir şizofrene veya paranoyağa karşı normalde hissedeceği acıma duygusunu ona karşı zerrece hissetmiyordu. Alıntıları duruma cuk oturacak şekilde çarpıtmak konusunda eşsiz bir yeteneğe sahip olan Başkan Merdle’ın Kongreye Sesleniş konuşmasında söylediği gibi, "insanların ruhlarını sınayan bu zorlu çağımızın bir başka kurbanı"ydı karşısında duran; kendiyse, zavallı, beş para etmez, perişan, üstelik birkaç tahtası da eksik bir kurbana, tutup bir de kötü davranıyordu. Ama ona nazik davranmak da içinden gelmiyordu. Bu muameleyi kaldırabilecek güçteydi adam.</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Kulübe," dedi müvekkil biraz düşündükten sonra. "İkinci seansımızda bana gündüz düşleriyle, hayallerle ilgili sorular soruyordu, ben de zaman zaman Yaban Bölgelerde bir ev sahibi olmanın hayalini kurduğumu söyledim ona, hani eski romanlarda olur ya, her şeyden uzaklaşmak, kafa dinlemek için gidilen bir kır evi. Tabii ki böyle bir evim yoktu. Kimin var ki? Ama geçen hafta rüyamda böyle bir eve sahip olduğumu görmeye yönlendirmiş olmalı beni. Çünkü şu anda böyle bir evim var. Neskowin yakınlarındaki Siuslaw Milli Ormanı’nda, Hükümet arazisinde otuz üç yıl süreyle tarafıma kiralanmış bir kulübe. Bir pilmobil kiralayıp pazar günü evi görmeye gittim. Çok güzel. Ama..."</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Bir kulübeniz varsa ne olmuş? Ahlaksızca bir şey mi ki bu? Geçen yıl Yaban Bölgelerin bir kısmı iskâna açıldığından beri sürüyle insan oradan ev edinmek umuduyla o çekilişlere katılıp duruyor. Başınıza devlet kuşu konmuş işte, daha ne istiyorsunuz ki."</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Ama kulübem filan yoktu benim," dedi müvekkil. "Kimsenin yoktu. Sit Alanları ve Ormanlar, daha doğrusu bunlardan geriye kalanlar Yaban Doğa olarak son derece katı bir şekilde koruma altına alınmıştı, yalnızca bu alanların sınırında kamp yapılmasına izin veriliyordu. Hükümet tarafından kiralanan kulübeler filan yoktu. Geçen cumaya kadar. Ben rüyamda bunları görene kadar."</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Ama bakın Bay Orr, gayet iyi biliyorum ki-"</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Bildiğinizi biliyorum," dedi adam yumuşak bir dille. "Ben de biliyorum. Geçen ilkbaharda Milli Ormanların bazı bölgelerini kiralamaya karar verdiklerini, bütün o hikâyeyi baştan sona biliyorum. Ben de çekilişe katılmak için başvurdum, talihim yaver gitti, kazandım falan filan. Yalnız ben, bütün bunların geçen Cumaya dek gerçek olmadığını da biliyorum. Ve Dr. Haber da en az benim kadar biliyor bunu."</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Yani geçen cuma gördüğünüz rüya," dedi Lelache alaycı bir sesle, "hem Oregon eyaletinin tamamı için gerçekliği geriye dönük olarak değiştirdi, hem geçen yıl Washington’ın hiç yoktan bir karar çıkarmasını sağladı, hem de siz ve doktorunuz hariç herkesin hafızasını sildi diyorsunuz, öyle mi? Ne rüyaymış öyle! İçeriğini hatırlayabiliyor musunuz acaba?"</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Evet," dedi adam suratı beş karış, ama halen kararlı bir halde. "Kulübeyle ve önündeki dereyle ilgiliydi. Bütün bunlara inanmanızı beklemiyorum Bayan Lelache. Dr. Haber’ın bile bunu henüz tam olarak kavrayabildiğini zannetmiyorum; sabredip bu işin temeline inmeye, ne mene bir şey olduğunu anlamaya da hiç niyeti yok. Zaten böyle bir çabası olsaydı daha temkinli olurdu. Bakın, bu olay şöyle işliyor: Diyelim ki ben hipnoz altındayken bana rüyamda, odada pembe bir köpek olduğunu görmemi söyledi, bunu yapardım. Ne var ki doğada pembe köpek diye bir şey yokken, böyle bir şey gerçekliğin bir parçası değilken o köpek odada olamazdı. Bu durumda ya odada pembeye boyanmış beyaz bir kaniş ve o kanişin orada olması için akla yatkın bir neden bulunurdu, ya da doktor illa hakiki bir pembe köpek görmem için ısrar ederse, rüyam doğanın düzenini, bu düzene pembe köpekler de dahil olacak şekilde değiştirmek zorunda kalırdı. Hem de her yerde. Ta buzul çağından veya köpekler ilk ne zaman ortaya çıktılarsa o zamandan itibaren. Yani köpekler öteden beri siyah, kahverengi, sarı, beyaz ve pembe renkli olurlardı. Ve pembe olanlardan biri koridordan odaya dalardı ya da doktorun çoban köpeği veya sekreterinin Pekin köpeği filan olurdu. Ortada mucizevi bir durum da olmazdı. Bu gayet doğal olurdu. Her rüya izlerini geriye dönük olarak tamamen ortadan kaldırıyor çünkü. Hipnozdan uyandığımda odada normal, lalettayin bir pembe köpek olurdu ve köpeğin orada olmasının da son derece sağlam bir nedeni bulunurdu. Ve hiç kimse de bu olan bitende bir başkalık ya da tuhaflık görmezdi - tabii ben ve doktor hariç. Ben her iki gerçekliğin anılarını birden taşıyorum zihnimde. Dr. Haber da öyle. Çünkü değişimin gerçekleşme anında orada ve rüyanın ne hakkında olduğunu da biliyor. Gerçi kendisi değişimden öncesini hatırladığını kabul etmeye yanaşmıyor ama, ben hatırladığını biliyorum. Bizden başka herkesin nezdinde pembe köpekler öteden beri vardı zaten. Doktorla benim açımdansa hem vardı hem de yoktu."</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"İkili zaman akışları, değişimli evrenler," dedi Bayan Lelache. "Eski geceyarısı kuşağı dizilerini çok seyreder misiniz?"</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Hayır," dedi müvekkil neredeyse kadın kadar duygusuzca. "Buna inanmanızı istemiyorum sizden. Hele de kanıt olmaksızın."</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"İşte bunu duyduğuma sevindim. Tanrıya şükür!"</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">Adam gülümsedi, neredeyse güldü. Nazik bir yüzü vardı; nedense avukattan hoşlanmış gibi görünüyordu.</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"İyi de Bay Orr, rüyalarınızla ilgili kanıtlara nasıl ulaşmamı bekliyorsunuz ki benden? Hele de her rüya gördüğünüzde gerçekliği ta buzul çağından itibaren baştan aşağı değiştirerek bütün kanıtları yok ediyorsanız."</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Peki acaba," diye söze girdi adam, sanki bir umut ışığı görmüşçesine birden heyecanlanarak, "acaba avukatım sıfatıyla Dr. Haber ile yaptığımız seanslardan birinde bulunmayı talep edebilir misiniz? Tabii siz de isterseniz."</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Hımm. Olabilir. Geçerli bir neden bulunursa, bu ayarlanabilir sanırım. Yalnız söylemedi demeyin, olası bir mahremiyete tecavüz davasında bir avukatın tanıklığına başvurmak, aranızdaki doktor-hasta ilişkisini mutlak surette zedeleyecektir. Anlattığınız kadarıyla çok da iyi bir ilişkiniz yok sanırım, ama böyle şeyler hakkında dışarıdan ne hüküm verilse yanlış olur. Aslında sizin ona güvenmeniz gerek ve tabii onun da bir bakıma size güvenmesi gerek, biliyorsunuz. Onu beyninizden defetmek istediğiniz için üzerine bir avukat salarsanız, eh, adam ne yapsın? Siz de söylüyorsunuz, büyük ihtimalle de size yardımcı olmaya çalışıyor."</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Doğru. Ama beni deneysel amaçları uğruna-" Orr daha ileri gitmedi: Bayan Lelache kaskatı kesilmişti, örümcek nihayet avını görmüştü.</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Deneysel amaçlar mı? Öyle mi? Nasıl amaçlarmış bunlar? Bu bahsettiğiniz makine - deneysel bir şey mi bu? Sağlık Bakanlığı’ndan onaylı mı? Ne imzalattı size? Herhangi bir ibranameye, GTT formları ve hipnoz rıza formu dışında herhangi bir belgeye imza attınız mı? Hiçbir imza almadı mı sizden? O halde şikâyet için haklı bir nedeniniz olabilir Bay Orr."</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Yani gelip bir seansımıza gözlemci olarak katılabilecek misiniz?"</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Olabilir. Bu durumda izlenecek çizgi yurttaşlık hakları olacak tabii, mahremiyet hakkı değil."</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Haber’ın başını belaya sokmak istemediğimi anlıyorsunuz, değil mi?" diye sordu müvekkil endişeli bir ifadeyle. "Bunu yapmak istemiyorum. Kötü bir niyeti olmadığını biliyorum. Ben yalnızca tedavi olmak istiyorum, kullanılmak değil, tek derdim bu."</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Eğer dediğiniz gibi iyi niyetliyse ve deneysel bir cihazı insan denek üzerinde kullanıyorsa, o halde bu talebimizi gayet doğal karşılayacak, darılıp gücenmeyecektir. Eğer söz konusu cihaz güvenilirse, başı da belaya girmez. Daha önce Sağlık Bakanlığı’m temsilen bunun gibi iki iş daha yapmıştım. Birinde, yeni bir yöntemle çalışan bir hipnozcuyu Tıp Fakültesi’nde iş başında izlemiştim, ama yöntemi işe yaramamıştı; diğerinde ise, kalabalıkta kendilerini mutlu hissetsinler diye insanların nasıl telkinle agorafobiye teşvik edilebileceğine dair örnek bir uygulamayı izlemiştim, Forest Grove’daki hastanede yapılmıştı. Uygulama işe yaramıştı, ama onaylanmadı, çünkü beyin yıkamayla ilgili kanunları ihlal ettiğine hükmettik. Şimdi, doktorunuzun kullandığı bu zımbırtıyı soruşturmak için bir Bakanlık emri çıkarttırabilirim muhtemelen. Bu sayede siz de olayın tamamen dışında kalırsınız. Bu durumda orada sizin avukatınız olarak bulunmam. Hatta daha da iyisi, sizi hiç tanımıyor olurum. Sağlık Bakanlığı için çalışan resmi yetkili bir Sivil Özgürlükler Birliği gözlemcisi sıfatıyla orada bulunurum. Bu çabamızla bir yere varamasak bile, sizin doktor-hasta ilişkinize halel gelmemiş olur hiç değilse. Yalnızca şöyle bir sorun var, seanslarınızdan birine davet edilmem gerekir."</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Artırıcı’yı kullandığı tek hâsta benmişim, kendi söyledi bunu. Dedi ki hâlâ cihazın üzerinde çalışıyormuş - kusursuzlaştırıyormuş onu."</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"O aletle size her ne yapıyorsa, sahiden deneysel demek. Bu iyi. Tamam. Elimden geleni yapacağım o halde. Gereken mercilere formları ulaştırmam bir-iki hafta sürer yalnız."</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">Müvekkil endişeli görünüyordu.</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"Sakın ola bu hafta rüyanızda tahtalıköyü boyladığımı göreyim demeyin Bay Orr," dedi kadın, çene kemiklerini tıkırdatan kendi kitinsi sesini işiterek.</p>

  <p class="Standard" dir="ltr" style="margin-left:0;margin-right:0;text-indent:37.795277px;text-align:justify">"İsteyerek görmeyeceğim kesin," dedi adam minnettarlıkla - ama hayır, gel de şaşma, minnettarlık değildi bu, hoşlanmaydı. Düpedüz hoşlanmıştı adam ondan. İlaç müptelası zavallının, allahın belası çatlak ruh hastasının tekiydi, tabii ondan hoşlanırdı. Kendi de adamdan hoşlanmıştı. Ona kahverengi elini uzattı, adam da bu eli beyaz eliyle karşıladı, annesinin daima incik boncuk kutusunun dibinde sakladığı ve geçen yüzyılın ta ortalarında mensubu olduğu örgütten -SCNN miydi, SNCC miydi neydi adı- kalma o allahın belası rozetteki gibi tıpkı, birbirine kenetlenmiş Siyah elle Beyaz el. Tanrım!</p>

  <p class="Standard" dir="ltr" style="font-size:200%">&nbsp;</p>
</body>
</html>
