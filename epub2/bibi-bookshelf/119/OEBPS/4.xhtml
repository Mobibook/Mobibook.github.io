<html xmlns="http://www.w3.org/1999/xhtml">
	<head>
		<title>4</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x4" xml:lang="tr-TR">
		<div class="Basic-Text-Frame">
			<p class="split">    </p>
			<p class="anabaslik ParaOverride-6">ÇEVİRMENİN NOTU</p>
			<p class="paragraf ParaOverride-7"><span class="CharOverride-12">J</span>ames Joyce, Franz Kafka, Marcel Proust ve Hermann Broch’la birlikte “20. yüzyıl romanının kurucularından” sayılan Robert Musil’in dev eseri <span class="CharOverride-13">Niteliksiz Adam</span>, tipik bir <span class="CharOverride-13">çöküş </span>romanıdır. Romanda “İmpkralya” diye adlandırılan ülke, hızla yıkıma sürüklenmekte olan Avusturya-Macaristan İmparatorluğu’dur; romanın kişileri ise –değişik oranlarda ve biçimlerle– bu yıkımı hazırlayanlardır. </p>
			<p class="paragraf">Ancak Musil, her evrensel sanatçı gibi bu yıkımı ait olduğu ortamdan soyutlayarak <span class="CharOverride-13">kavramsallaştırmış</span>, böylece <span class="CharOverride-13">bütün yıkımların simgesine</span> dönüştürmüştür. </p>
			<p class="paragraf">Avusturya edebiyatının çağımız dünya edebiyatına armağan ettiği en büyük yazarlardan biri olan Robert Musil, bu romanı üzerinde neredeyse bütün yaşamı boyunca çalışmıştır. Bu yoğun çalışmasını Nazilerden kaçarak sığındığı İsviçre’de de sürdüren Musil, sürgün ve savaş yıllarından kaynaklanan acımasız geçim koşullarını biraz olsun hafifletmesini sağlayacak başkaca önerileri “Niteliksiz Adam” uğruna hep geri çevirmiş ve 1942 Nisanı’nda, henüz 61 yaşındayken, İsviçre’nin Cenevre kentinde neredeyse açlıktan ölmüştür. </p>
			<p class="paragraf">Yazarı, çağını ve<span class="CharOverride-13"> Niteliksiz Adam’</span>ı tanıtmak için kendim uzun bir önsöz hazırlamak yerine, Ernst Fischer tarafından kaleme alınan ve Musil konusunda hâlâ en önemli kaynaklardan biri sayılan bir denemeyi çevirip romanın başına koymayı yeğledim. </p>
			<p class="paragraf ParaOverride-9">Ahmet Cemal</p>
		</div>
	</body>
</html>