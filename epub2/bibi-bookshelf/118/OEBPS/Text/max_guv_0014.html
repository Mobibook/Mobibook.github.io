<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2016-03-16T23:34:47+00:00" name="date" />
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h2>14. HÜCRE&nbsp;</h2>

  <p><br /></p>

  <p>T4 Hücresi'ndeki otuzu aşkın kişi işlerini bırakıp eşikteki üç yeni mahkûma baktılar. James ve Dave'in turuncu <i>kaçış riski</i> tişörtleri hakkında mırıldandılar.</p>

  <p>Biri de bağırdı: "Duvarı ne zaman aşacaksın dostum?" Dave gülümsedi.</p>

  <p>"Gelecek salı. Gelmek ister misin?" içeride korkunç bir gürültü vardı.</p>

  <p>Mahkûmların radyo ve küçük siyah-beyaz televizyon satın almasına izin veriliyordu. Her biri de başka kanala ayarlanmıştı ve hepsinin de sesi yüksekti.</p>

  <p>Koku ise yüzünüze daha da beter çarpıyordu. Hücrenin her iki ucunda da, tavana yakın yerde pervaneler vardı ama güneş gün boyu metal çatının tepesinde olduğu için sıcaklığı kırklı derecelere kadar çıkarıyordu. Sanki ömrü boyunca yıkanmamış birinin koltuk altında yaşıyor gibi oluyordunuz.</p>

  <p>Odanın ortasında altı tane boş yatak vardı. James ve Dave, hücre arkadaşlarının isimlerini, hangi suçları işlediklerini ve cezalarının ne kadar olduğunu biliyorlardı ama birkaç saniye çevrelerine bakınca, bütün o okuduklarından daha önemli şeyler öğrendiler.</p>

  <p>Curtis Oxford'un yatağı, girişin yanındaydı ve hepsi de dazlak olan en güçlü beyaz mahkûmların yataklarıyla çevrelenmişti. Bu çocukların dolaplarının çevresi kişisel eşyalarla dolup taşmıştı. Hapishanenin verdiği kıyafetleri yepyeni görünüyordu ve kurallara basbayağı aykırı olan markalı spor ayakkabıları ve eşofman üstleri vardı. Hücrenin ortalarına doğru gidildiğinde mahkûmlar daha güçsüz görünüyor, en sonda da tedirgin yaratılışları ve hapishanenin verdiği kıyafetlerden başka hiçbir şeyleri olmayan hassas görünümlü çocuklar duruyordu.</p>

  <p>Hücrenin ortasındaki boş yataklar, ırk ayrımını gösteriyordu. Bu noktadan sonraki radyo istasyonları ve konuşmalar çoğunlukla Ispanyolcaydı.</p>

  <p>Mahkûmların hepsi Latin kökenliydi ve hücrenin en dibindeki yataklar, kapının yanındaki yatakların esmer versiyonuydu. Latinler'in en iri yarı ve kötüleri, yepyeni iç çamaşırları ve tasarımcı elinden çıkmış aksesuarlarıyla kasıla kasıla geziyorlardı.</p>

  <p>Birilerini yataklarından atma imkânları olmayan James ve Dave'in tek seçenekleri, odanın ortasında yan yana duran iki yatağı almaktı; Abe de koridorun diğer tarafındaki bir yatağı seçti. James, incecik plastik şiltenin üstüne çarşafını ve battaniyesini serdi, eğilip diğer her şeyini dolabına koydu, sonra da kendini yatağına attı.</p>

  <p class="scenebreak">***</p>

  <p>Birkaç saat sonra yüksek sesli konuşmalar, birbiriyle yarışan radyo ve televizyon sesleri James'in beynini kemirmeye başladı. Saat akşamın yedisiydi ve bir mahkûm yemek arabasıyla hücreye girince hafif bir hareketlilik oldu.</p>

  <p>İçinde sandviç, devletin elinde kalmış bir litrelik süt ve iki tane çikolatalı kurabiye bulunan kesekâğıtlarından herkes birer tane aldı.</p>

  <p>James'in yanındaki yatağın sahibi olan ve bir gözü morarmış Mark'ın söylediğine göre, günün tek sıcak öğünü öğle yemeğiydi. Büyük bir yemek ve oturma alanı masrafından kurtulmak için, avludaki küçük bir binada mahkûmlara saat sabah 11 ile öğleden sonra 4 arasında, yirmi dakikalık vardiyalar hâlinde yemek veriliyordu.</p>

  <p>Çoğu genç gibi James de her zaman açtı. Lauren'ın kahvaltıda yaptığı krepleri yiyebilmiş olmayı istedi. Mahkeme binasında verdikleri iğrenç sandviçin çoğunu küsmüştü ama Arizona Maks'ta verilen sandviç daha da kötüydü: Islak peynir, kahverengiye dönmüş marul ve ekmeği vıcık vıcık etmiş mayonez.</p>

  <p>Dave, "Yemiyor musun?" diyerek yatakların arasındaki bölmenin önünden uzanıp James'in streç filme sarılı paketini aldı.</p>

  <p>"Mayonez midemi bulandırıyor."</p>

  <p>Dave sandviçi yalayıp yutarken, James umutsuzca kesekâğıdının içine baktı ve son kurabiyesini bir kenarından ısırdı.</p>

  <p>"Sandviçe karşılık kurabiyelerinden birini alabilir miyim?"</p>

  <p>Dave, çenesinden aşağı süzülen yağı diliyle temizleyip "Olmaz," dedi.</p>

  <p>"Yapma <i>ama!"</i>&nbsp;diye yalvardı James. "Kârlı bir pazarlık bu. Kocaman bir sandviçe karşılık bir kurabiye."</p>

  <p>"Ama kurabiyeleri çoktan yedim."</p>

  <p>James kendini yatağa atarken burnundan soluyordu. Gün boyu sadece iki kurabiye ve güç bela birkaç lokma sandviç yemişti. Açlıktan midesine ciddi sancılar giriyordu ve gece bunların daha da artacağını biliyordu.</p>

  <p>"Kantin formunu aldın mı?" diye sordu Dave. "Yemek paketinin içinde."</p>

  <p>James ikiye katlanmış bir kâğıt ve küçücük bir kurşun kalem buldu; kalem, birine saplanamayacak kadar küçüktü. Formun üstüne kötü bir el yazısıyla mahkûm numarası yazılmıştı; kâğıdın arkasında yazılı olan kantin kurallarını okumaya başladı.</p>

  <p>Kabadayılığın, kumarın ve uyuşturucu ticaretinin önlenmesi için mahkûmların nakit para taşımasına izin verilmiyordu. Her mahkûmun bir kantin hesabı vardı ve dışarıdaki arkadaşları ya da aileleri bu hesaba haftada en fazla 50 dolar yatırabiliyordu. Mahkûmlar her hafta bir kantin formu alıyor, paralarına göre, sipariş etmek istedikleri ürünleri işaretliyorlardı. 99 dolarlık küçük televizyon setlerinden telefon kartlarına, Marlboro sigaralara, saç köpüğüne, çilekli turtadan Reese's marka fıstık ezmesine kadar yüzlerce seçenek vardı.</p>

  <p>James'in formuna göre hesabında, 103,17 dolar vardı; 20 doları bütün genç mahkûmlara yardım eden bir yardım fonundan gelmiş, 83,17 doları da Nebraska'daki bir kantin hesabından aktarılmıştı.</p>

  <p>Abe, elinde bir kurabiye ve kantin formuyla James'in yatağının ayak ucuna geldi.</p>

  <p>Bir iyilik istermiş gibi gülümseyerek, "Aç değilim," dedi.</p>

  <p>James "Sağ ol," diyerek kurabiyeyi iki lokmada yuttu. Abe elindeki formu sallayarak, "Bunu anlamıyorum," dedi.</p>

  <p>James formu alıp işlerin nasıl yürüdüğünü açıklamaya başladı. Abe'in hesabında sadece yardım fonunda gelen 20 dolar vardı.</p>

  <p>"Annenle ya da her kim varsa onunla konuşup sana her ay para göndermelerini sağlaman gerekiyor," diye açıkladı James. "Önce on dolarlık bir telefon kartı alıp anneni aramalısın."</p>

  <p>Abe parmağının listenin aşağısında doğru kaydırarak, "Peki ya bunlar? diye sordu.</p>

  <p>"Ne istiyorsan işaretliyor, formu teslim ediyor, birkaç gün sonra da paketini alıyorsun."</p>

  <p>"Seçmeme yardım eder misin? Pek iyi okuyamıyorum da."</p>

  <p>James Abe'in formunu alıp telefon kartının yanındaki kutucuğu işaretledi.</p>

  <p>Başını kaldırınca, iki çocuğun yaklaşmakta olduğunu gördü. Nakit para bulundurulmamasının haraç ve kabadayılığı önlemesi gerekiyordu ama aslında bu uygulamanın tek yaptığı, kantin formlarını bir tür para hâline dönüştürmek olmuştu.</p>

  <p>Elinde kantin formu olan iki yeni mahkûm, Raymond ve Stanley Duff için köpekbalığının suda aldığı kan kokusu gibi bir şeydi. Kızıl saçlı bu iki kardeş, hücrenin üst tabakasından değillerdi ama hiyerarşide üst sıralara yakın bir yer edinecek kadar sert çocuklardı. Tıknaz, şortlarının bel lastiklerinden göbekleri sarkan, on beş ve on altı yaşlarında iki çocuktu bunlar.</p>

  <p>Duff kardeşler, sekiz yaşında bir kız çocuğunu kaçırıp öldürmek suçundan, afsız olmak üzere ömür boyu hapis cezası almışlardı. James'in hücre arkadaşlarının neredeyse hepsi katildi ama bu suçu okuduğunda James'in tüyleri diken diken olmuştu. Gazete kupüründe gamzeli bir resmi olan kurban, Lauren'dan iki gün sonra doğmuştu, hatta biraz da ona benziyordu.</p>

  <p>Küçük kardeş Raymond, "Kantin formu için Sıskaya biz yardım ederiz, diye sırıtarak formu James'in elinden almak için uzandı.</p>

  <p>James, formu uzak tutmak için yatağın ucuna doğru ilerleyip "Göz göre göre soyacaksınız yani onu," dedi.</p>

  <p>Raymond, cık cık cık diye ses çıkarıp başını sallayarak, <i>"Bize</i> bela olmak istemezsin," diye yanıtladı.</p>

  <p>Dave ayağa kalkıp iki kızıl kafanın karşısına dikildi.</p>

  <p>"Sıkıyorsa kardeşime parmağınızla dokunun bakalım."</p>

  <p>Dave'in sıkı kaslarının yanında Stanley'nin yağ tulumu olduğunu herkes anlayabilirdi ama görünen oydu ki Duff kardeşler pek de akıllı değillerdi.</p>

  <p>Stanley, kalın koluyla bir yumruk attı ama bu yumruk yerine ulaşana kadar Dave yatağına oturup ayak tırnaklarını bile kesebilirdi. Yumruğu kolayca engelleyen Dave, önce Stanley'nin midesine dirseğini geçirdi, sonra da o acı içinde kıvranırken ayaklarını yerden kesti.</p>

  <p>James, Scott'ın işe sıkı başlamakla ilgili söylediklerini anımsadı. O da fırlayıp Raymond'a saldırdı. Tıknaz rakibi, ani yumruklar karşısında sendeleyip koridora doğru geriledi ve sonunda kolları ve bacakları iki yana açık hâlde, kanayan bir burun ve patlamış bir dudakla, kanlar içinde Abe'in yatağına düştü.</p>

  <p>James, Raymond'ın üstüne çıkıp kollarını iki yanına yapıştırdı. Onun öldürdüğü gamzeli küçük kızın yüzünü görür gibiydi. Öfkeden köpürerek bir eliyle Raymond'ın boğazını şilteye yapıştırdı, kolunu kaldırıp çocuğun çenesini kırmaya niyetlendi.</p>

  <p>Dave, "Bu kadarı yeter," diye bağırdı.</p>

  <p>James aşırıya kaçtığını fark etmişti, Dave'in kendisini geri çekmesine izin verdi. şaşkınlık içinde yerde yatan Stanley'nin üstüne basıp geçmeleri gerekiyordu.</p>

  <p>"Pardon," dedi James.</p>

  <p>Latinlerden biri bağırarak herkesi uyardı. "Köprüde."</p>

  <p>James yukarı bakınca, Abe'in yatağının olduğu tarafta, hücre boyunca uzanan köprünün üstünde bir gardiyanın yürüdüğünü gördü.</p>

  <p><i>"Ayakta</i> sayım," diye bağırdı gardiyan.</p>

  <p>James ve Dave bunun ne anlama geldiğini bilmiyorlardı ama bütün çocuklar toparlandılar. Televizyon ve radyolarını kapatıp, sayılmak üzere yataklarının ayak ucunda dikildiler. Durumu anlayınca, James ve Dave de aynı şeyi yaptılar.</p>

  <p>Stanley Duff ayağa kalkmayı başardı ama Raymond ellerini yüzüne kapatıp acı içinde hıçkırarak Abe'in yatağında kaldı. Gardiyan yukarıdan eğilerek Raymond'ın yüzüne baktı.</p>

  <p>"Kimse <i>kıpırdamasın</i>," diye bağırdı. "Hareket eden ya da o akıllı ağzını açan olursa iki geceyi delikte geçirir."</p>

  <p>Gardiyan hızla köprünün diğer ucuna gidip telefonu eline aldı. Delik denen küçük, zifiri karanlık hücre tehdidi mahkûmları hizada tutmaya yetmezse, metal köprünün sonunda, içinde bayıltıcı bombalar, göz yaşartıcı silahlar ya da plastik coplar olan bir kafes vardı.</p>

  <p>Çocuklar on beş dakika boyunca hazır olda durup hapishane hastanesinde görevli iki mahkûmun gelmesini beklediler. Bunlar Raymond'ı sedyeye koyup götürünce, gardiyan 'rahat' emrini verdi.</p>

  <p>insanlar ortalarda dolaşmaya başladılar, radyolar ve televizyonlar yeniden açıldı. James önce ellerindeki kan lekelerine, sonra da bir azar beklentisiyle Dave'e baktı.</p>

  <p>Dave, tek kaşını kaldırarak, "Eh, sanırım artık herkes geldiğimizi biliyor,"&nbsp;<span style="line-height: 1.3em; text-indent: 1em;">dedi.</span></p>
</body>
</html>
