<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2016-03-16T23:34:47+00:00" name="date" />
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h2>4. PAZAR</h2>

  <p>CHERUB Kampusu nde yaşayan çocuklar, göreve gittikleri zaman okuldan epey geri kalırlar. Diğerlerine yetişmenin yollarından biri, cumartesi sabahlan ders almaktır. James ise bunun zalimce olduğunu düşünüyordu, çünkü geç saate kadar uyuyabileceği tek gün, pazar oluyordu bu durumda.</p>

  <p>Yorganın altından çıkmaya karar verdiğinde saat neredeyse 11 'di. Üstünde sadece boxer şort ve kirli bir CHERUB tişörtüyle jaluzisinin çıtaları arasından dışarı baktı ve çimenlerin üstündeki hafif çiyle, çiseleyen yağmurla tipik bir nisan sabahı olduğunu gördü. Tenis kortlarının ilerisindeki sahada bir futbol maçı vardı. Oyuncuların çoğu, çamura bulanmış sekiz-dokuz yaşında çocuklardı ve çoğunluğu erkekti.</p>

  <p>James dizüstü bilgisayarına gitti, kapağını kaldırdı, e-postalarına bakmak için dokunmatik fareyi hareket ettirdi. Kerry'den bir mesaj gelmiş olmasını umuyordu ama bulduğu tek şey, bir şirketin istenmeyen e-postasıydı: <i>Yaşamınızı BAŞTAN AŞAĞI değiştirebilecek ücretsiz çevrimiçi kişilik testi!!!</i></p>

  <p>Bir de görev sorumlusu Zara Askerden bir program uyarısı gelmişti: <i>James,&nbsp;</i><i style="font-size: 1em;">lütfen bugün öğleden sonra saat 15.30da, görev hazırlık binası, 31&nbsp;</i><i style="font-size: 1em;">numaralı odada ol; yeni ajan bulma görevin hakkında bilgi alacaksın.</i></p>

  <p><i>Zara Asker (Görev Sorumlusu)</i></p>

  <p>James, Kerry'ye bir e-posta göndermeyi düşündü ama onun verdiği son yanıtın üstüne zaten üç tane göndermişti ve Kerry'ye verebileceği tek haber, bovling salonundaki kavgaydı; ama bundan söz etmek istemiyordu.</p>

  <p>Kantine gidemeyecek kadar tembel bir günündeydi; bu yüzden de Sky Sports News spor sitesini tıkladı, bir kâseye kahvaltılık gevrek koydu, küçük buzdolabından süt ve portakal suyu çıkardı. Kahvaltısını ederken oda kapısı vuruldu.</p>

  <p>James, ağzı dolu bir hâlde, "Kilitli değil," diye seslendi.</p>

  <p>İçeri giren Kyle ve Bruce, şort ve spor ayakkabı giymiş, içinde birer havlu ve yedek kıyafet olan çantalarını almışlardı.</p>

  <p>"Hazır değil misin daha?" diye sordu Kyle.</p>

  <p>James, komodinin üstündeki saate baktı. "Pardon, /amanın geldiğini fark etmemişim."</p>

  <p>James, her pazar sabahı Kyle ve Bruce'la birlikte form antrenmanı yapıyordu. Erkek çocukların çoğu futbol ya da ragbi oynamayı tercih ediyorlardı ama James on üç yıl boyunca en kolay golleri kaçırdıktan, çamura düşürüldükten ve nereden geldiği belli olmayan topları yüzüne yedikten sonra, top oyunlarında pek de başarılı olmadığını gönülsüzce kabul etmişti.</p>

  <p>Yatağının kenarına oturup yere dağılmış leş gibi spor çoraplardan birini alırken, "Hemen giyineyim," dedi.</p>

  <p>"Dün gece bovling salonundaki olay için kutlarım lames," diyerek alayla güldü Bruce.</p>

  <p>James de sırıtarak, " <i>Zaten</i> mutfaktaki ceza ekibinde olmasaydın, sen de katılırdın olaya," diye alay etti.</p>

  <p>"Ah, evet," diye gülümsedi Bruce. "İğrenç bir çocuk yuvasında bir ay geçireceğime, birkaç saat dizlerimin üstüne çöküp fırın temizlemeyi tercih ederim. Aslında, sonuçları ne olursa olsun, kavgayı kaçırmak her zaman utanç vericidir."</p>

  <p>James, diğer ayağındakinden farklı bir çorabı giyerken, "Biliyor musun, dedi, "yeni ajan bulma görevi neden bu kadar yaygara koparıyor, anlamıyorum. CHERUB'a yeni bir çocuğun katılmasını sağlamak için bir çocuk yuvasına gönderilmek, <i>o kadar da</i> kötü olamaz."</p>

  <p>Sayısız hatası sonucunda beş kez ajan bulma görevine gitmiş olan Kyle, başını onaylar gibi salladı. "Yuvalar, korkunç yerler değiller. Sadece gerçekten çok sıkıcılar ve oralarda tanıştığın çocukların çoğu pislik oluyor; eşyalarını yürütüyorlar falan filan. Bir seferinde Newcastle'daki bir yuvaya gönderilmiştim. Oradaki çocuklar beş dakikada bir benimle uğraşıyorlardı ve her gün kavgaya karışıyordum."</p>

  <p>"Birini bulabildin mi bari?"</p>

  <p>Kyle başını salladı. "Evet, şu Newcastle aksanlı sarışın ikizler. Onları size göstermiştim, hatırladınız mı? O sırada sadece yedi yaşındaydılar, ama o çöplükteki bütün çocukların toplamından daha zekiydiler."</p>

  <p class="scenebreak">***</p>

  <p>CHERUB Kampüsü nde üç spor salonu vardı. Form antrenmanları, beden eğitiminin sadece tek bir cinsiyetle sınırlı olduğu günlerden kalma alışkanlıkla hâlâ Erkekler Salonu olarak bilinen en eski salonda yapılıyordu. James, duvardaki maun saatin beşe çeyrek kala duruverdiği, uzun kabloların ucuna soluk ampullerin asıldığı, zemin ahşaplarının büzülüp ayakların altında çatırdadığı bu köhne binaya bayılıyordu. En sevdiği şey ise, girişin üstündeki, elle yazılmış tabelaydı:</p>

  <p>Bez ayakkabısıyla içeri çamur ya da pislik getiren çocuk dayak yer. <i>P.T. Bivott</i> <i>(Spor Hocası)</i></p>

  <p>O gün spor öğretmeni, eski bir olimpiyat koşucusu olan Meryl Spencer'dı ve CHERUB'da fiziksel cezalar yirmi yıldan da uzun süre önce yasaklanmış olmasaydı, birkaç çocuğa dayak atılmasına ses çıkarmayacak biriydi.</p>

  <p>Salonda kırk antrenman noktası vardı. Bunlardan bazıları, üstündeki parlak kartona "Şınav" yazılmış köpük bir minder gibi, son derece basitti. Diğerleri ise daha karmaşıktı: Sürekli aralarından koşmak üzere dizilmiş trafik konileri, göğüs kaslarını çalıştırmak için bir makine, barfiks.</p>

  <p>Form antrenmanı yapan otuz çocuk, başlayacakları noktaları seçtiler. İki dakika boyunca bu noktalarda çalıştıktan sonra Meryl düdük çalacak, çocukların her biri, sonraki noktaya koşacaktı. Bütün noktaları tamamlamak seksen dakika sürüyordu ve yorgunluğu atmak için tek fırsat, yol üstündeki iki dinlenme noktasıydı. Kaytaran bir çocuk, ya Meryl'i ya da yardımcısını karşısında bağırırken, "yumuşak" diye alaya alırken ve <i>popoya sağlam bir</i> <i>tekmeyle</i> tehdit ederken bulurdu.</p>

  <p>Antrenman sona erdiğinde sekiz çocuk duşlara yığıldı. James yıkanıp kurulandı, temiz bir kot pantolon giydi, sonra buharlanmış aynanın önünde göğüs kaslarını ve pazılarını sıktı. Son üç ay içinde sekiz santim uzamış, düzenli güç antrenmanlarına başladığından bu yana da kas yapmıştı.</p>

  <p>Bruce, James'in sırtına havluyla vurdu. "Seni numaracı," diye sırıttı Bruce.</p>

  <p>"Rol kesmeyi bırak."</p>

  <p>James arkasına dönüp koltuk altlarına deodorant sürerken güldü. "Bu aralar çok kaslı göründüğüm için kıskanıyorsun. Kampüsteki kızların yarısının peşimden koşmasına şaşırmamak gerek."</p>

  <p>Bruce somurtarak, "Öyle mi sanıyorsun?" dedi.</p>

  <p>Kyle bunun, kendisine özgü bir tarzda James'i kızdırmak için altın bir fırsat olduğunu gördü. Yaklaşıp elini James'in sırtına koyarak, "Haklısın aslında,"&nbsp;<span style="font-size: 1em;">dedi.</span></p>

  <p>"Bence de çok çekicisin."</p>

  <p>James korkuyla yarım metre sıçrayıp bağırdı. "Kes şu saçma şakayı Kyle."</p>

  <p>Kerry ve başka birkaç arkadaşının telkinleriyle, Kyle'ın bu tür şakaları iyi niyetle yaptığına James nihayet ikna olmuştu. Yine de bazen tüyleri diken diken oluyordu. Dönüp öfkeyle Kyle'ı iterken yüzü sinirden kızarmıştı ve Bruce'la diğer çocuklar kendisine kahkahalarla gülüyorlardı. James, durumu kurtarmanın tek yolunun, Kyle'ı kendi oyununda alt etmek olduğunu fark etti.</p>

  <p>Ağzındaki bütün tükürüğü topladı, Kyle'ı ensesinden tuttu ve çocuğun yanağına vıcık vıcık bir öpücük kondurdu. James'in tükürüğü parlayarak yüzünden aşağı inerken, Kyle dehşet içinde geri çekildi.</p>

  <p>Havluyla ıslak yüzünü sertçe ovalarken, "Seni <i>küçük</i> pislik..." diye bağırdı.</p>

  <p>James sevimli bir sesle, "Ne oldu?" diye sordu. "Yapma ama tatlım. Bir öpücük vermeyecek misin?"</p>

  <p>Bruce ve diğerleri gülmekten ölmek üzereyken Kyle eşyalarını toplayıp apar topar soyunma odasının diğer ucuna gitti.</p>

  <p>Pazar günleri öğle yemekleri, özel durumlardı. Hafta boyunca sadece bu öğünde, normalde ayrı duran masalar birleştirilirdi. Masa örtüleri serilir, kaliteli çatal bıçak takımları yerleştirilirdi. James için bütün bir haftanın en güzel yemeği, pazar gününe özel olarak fırında pişirilen ve garnitürle servis yapılan etti. Ama masadaki ortam felaketti; çünkü Bruce dışında hepsi, öğleden sonraki yeni ajan bulma görevi hakkında bilgi alıyorlardı. Her yerde James ile Kyle'ın duştaki gösterisiyle ilgili şakaların yapılması bile ortamı yumuşatmaya yetmiyordu.</p>

  <p>Zara ile ilk randevu Kyle, James ve Gabrielle'indi.</p>

  <p>Çiseleyen yağmurun altında hiç konuşmadan yürüdüler; şişmiş karınları, yürüyüşlerini zorlaştırıyordu.</p>

  <p>Yepyeni görev hazırlık binası, öğle yemeğini yedikleri ana binadan bir kilometre uzaktaydı. Yaklaştıkça, muz şeklindeki bina daha da etkileyici görünüyordu: Uydu çanakları ve antenlerin çıktığı, yüz metrelik aynalı cam.</p>

  <p>İyice yaklaşıp da binaya giden yollarda çamurun üstüne tahta panoların yerleştirildiğini görünce, etkileyici izlenim bozuluveriyordu. Hâlâ her yerde el arabaları, beton karıştırıcılar ve inşaat malzemeleri vardı ve gözünüzün arka tarafındaki kan damarlarının örgüsünü tarayarak kimlik tespiti yapması gereken yüksek teknolojili giriş sisteminin üstüne, sırılsıklam olmuş bir <i>Bozuk</i> yazısı asılmıştı.</p>

  <p>Uç çocuk, yeni serilmiş duvardan duvara hah kokan bir koridordan geçtiler.</p>

  <p>Ofislerin kilitli kapılarından her birinin üstünde, CHERUB görev sorumlularının isimleri yazılıydı.</p>

  <p>Zara Asker, en kıdemli görev sorumlularından biriydi. Koridorun ucunda, zeminden tavana kadar yarım daire şeklinde uzanan camların, bol ahşap oymalı ve parlak krom süslemeli, gösterişli mobilyaların olduğu geniş bir ofisi vardı. Çocuklar açık olan kapıdan içeri girdiklerinde, Zara koltuğundan zor bela kalktı; neredeyse dokuz aylık hamile göbeğini saran bir kot bir tulum giymişti.</p>

  <p>Zara sırıtıp James ve Kyle'a başını sallarken, "Vay vay vay," dedi. "Dr.&nbsp;<span style="font-size: 1em;">McAfferty, yeni ajan bulma görevine gönderebileceğimiz birkaç kişi bulmakta zorlanmayacağımızı söylemişti. Siz iki kabadayıyı burada gördüğüme şaşırdığımı söyleyemem... Ve sen de Gabrielle olmalısın, sanırım daha önce tanışmamıştık."</span></p>

  <p>Gabrielle ve Zara tokalaşırlarken James de suçlulukla gülümsemeye engel olamadı. Zara son görevindeki sorumlulardan biriydi ve James onunla iyi anlaşıyordu.</p>

  <p>James, "Joshua nasıl bu aralar?" diye sordu.</p>

  <p>Zara gülümsedi. "Son gördüğünden beri epey büyüdü. Arka azıları çıkıyor ve Ewart'la beni deli ediyor. Aslında personel bölgesine gelip bebek bakıcılığı yapmak istersen..."</p>

  <p>James bir kahkaha attı. "Almayayım, sağ ol."</p>

  <p>Zara, "Tamam," diyerek işe geri döndü. "Ajan bulma görevinin koşullarını sanırım biliyorsunuzdur, değil mi? Her biriniz için bir geçmiş senaryosu ve sahte kimlikler hazırladık; önümüzdeki hafta çocuk yuvalarına gönderilmeye hazır olun. Diğer bütün CHERUB görevlerinde olduğu gibi, bu işi yapmayı reddetme hakkınız elbette var. Ama içinde bulunduğunuz durumda bu görevi reddederseniz, sanırım Dr. McAfferty size alternatif bir ceza verecektir ve bu ceza da yerel yetkililerin gözetiminde geçireceğiniz birkaç hafta kadar sevimli olmayacaktır.</p>

  <p>Çocuk yuvasına vardığınızda göreviniz, herkesi kontrol etmek. CHERUB ajanı olabilecek birini arayacaksınız; yani zeki, fiziksel açıdan uygun bir çocuk olmalı. Aile bağlarının olmaması gerekiyor. Yabancı dil bilgisi ve tek yumurta ikizleri kesinlikle çok hoşumuza gider. Hepsi görev talimatında yazılı zaten."</p>

  <p>Zara masasına uzanıp James, Kyle ve Gabrielle'e, yeni ajan bulma görevlerinde kullanılan standart bilgilendirme dosyasının birer fotokopisini verdi.</p>

  <p>"İyi adaylar çok kısa sürede koruyucu ailelerin yanına gönderilebilir," diye devam etti Zara. "Bu yüzden, işe uygun olduğunu düşündüğünüz birini bulunca, hemen benimle ya da yardımcı görev sorumlularından biriyle temasa geçin; çocuğu uyuşturup ajanlık testleri için buraya getirtiriz..."</p>

  <p>Zara'nın açık olan oda kapısı kibarca vuruldu.</p>

  <p>Zara gülümseyerek, "John," dedi. "Pazar öğleden sonra işe gelen tek görev sorumlusu olmadığımı bilmek güzel."</p>

  <p>James arkasına dönünce, John Jones'un gümüş çerçeveli gözlüklerini ve soluk renkli, kel kafasını hemen tanıdı. John, CHERUB görev sorumlusu olarak işe yeni başlamıştı ama James bir yıl önce, John hâlâ İngiliz istihbaratının yetişkin birimi olan MI5'te görevliyken onunla birlikte çalışmıştı.</p>

  <p>John hantal bir tavırla, "James'i burada gördüm gibi geldi," dedi. "Onu göreve göndermiyorsun, değil mi?"</p>

  <p>Zara, "Başını <i>yine</i> belaya soktu," diye açıkladı. "Mac onun yeni ajan bulma görevine gitmesini istiyor ama önemli bir iş için James'i düşünüyorsan, eminim Mac bunu kabul edecektir."</p>

  <p>Bu işten kaçabilme umuduyla James'in yüreği hop etti.</p>

  <p>John Jones başını evet anlamında salladı. "Seninle bir dakika özel olarak görüşebilir miyiz?"</p>

  <p>Zara çocuklara baktı. "Affedersiniz çocuklar. Biraz koridorda bekler misiniz?"</p>

  <p>James, Zara'nın odasının kapısını kapatır kapatmaz; Kyle ona ters ters baktı.</p>

  <p>"Bu işten sıyrılacağım inanmıyorum James," dedi öfkeyle.</p>

  <p>James kollarını göğsünde kavuşturup ukala bir tavırla sırıttı.</p>

  <p>Zara ancak on dakika sonra kapıyı açabildi ve üç çocuk yine içeri girdi.</p>

  <p>"James," dedi Zara, "Dr. McAfferty'yle şimdi konuştum ve John'ın bu akşam bilgilendirme yapıp sana önereceği görevi kabul etmen durumunda, bu işten sıyrılmış olacaksın."</p>

  <p>Kyle fısıltıyla " <i>Çok</i> ballısın," dedi.</p>

  <p>James gülümsemesine engel olamıyordu.</p>

  <p>John Jones, "Yerinde olsam bu kadar sevinmezdim," dedi. "Senin için ayarladığım işi görünce yeni ajan bulma görevini tercih etmek isteyebilirsin."</p>
</body>
</html>
