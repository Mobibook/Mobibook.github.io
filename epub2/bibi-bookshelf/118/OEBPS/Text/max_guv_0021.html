<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>index</title>
  <meta content="pdftohtml 0.36" name="generator" />
  <meta content="2016-03-16T23:34:47+00:00" name="date" />
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h2>21. ÇARŞAMBA&nbsp;</h2>

  <p>BEŞ GÜN SONRA James fazladan bir çarşaf buldu. Hücrenin kendi tarafındaki herkes uykuya daldığında, diş fırçasının sivrilttiği ucuyla bu çarşafı bir metre uzunluğunda şeritler hâlinde kesmeye başladı. Sessizce kesiyor, arada sırada durup başının üstündeki metal köprüden içeriyi gözetleyen bir gardiyan olup olmadığını kontrol ediyordu. Çarşafın tamamını şeritlere dönüştürdükten sonra, bu şeritleri üçer üçer alıp sağlamlaştırmak için ördü.</p>

  <p>James, işi bitince bu ipleri dolabına koydu ve bu sırada hücre duvarındaki havalandırma pervanelerinin kanatları arkasından güneş ışığının parıldadığını fark etti. Arizona Maks'ta ter içinde bir gün daha geçirecek olmaktan nefret ediyordu. Ama her şey plana uygun giderse, bu son günü olacaktı.</p>

  <p class="scenebreak">***</p>

  <p>Diğer dazlaklar avluya çıkarken James, Curtis'e biraz ağırdan almasını söyledi. Hücre hiçbir zaman bomboş kalmıyordu ama James cebinden bir karton parçası çıkarırken hiç kimse onlara dikkat etmiyordu.</p>

  <p>James, "Bugün ziyaretçim var," diye açıkladı. "Lauren'ı birkaç saniye amcam olmadan, yalnız yakalayabilirsem, bir çanta hazırlamasını ve yarın sabah üçte bizi evde beklemesini söyleyeceğim."</p>

  <p>Curtis başını sallayarak onayladı. "Karton ne olacak?</p>

  <p>"Buradan bununla çıkacağız."</p>

  <p>Curtis, James'e delirdiğinden kuşkulanarak baktı ve <i>"Kartonla"</i> dedi.</p>

  <p>James, hücrenin ortasındaki acil durum kapısına gitti. Yatakların arasında, hücre duvarı boyunca kayarak açılan iki kapı vardı. Mahkûmlar isyan çıkarıp ana kapıya barikat kurarlarsa HAMT ekibinin buradan girmesi ya da yangındı acil çıkış olarak kullanılması planlanmıştı.</p>

  <p>"Kâğıt mendil kutusunun kartonuyla kalın, çelik bir kapıyı nasıl açmayı düşünüyorsun <i>acaba?"</i></p>

  <p>James kendine güvenli bir şekilde sırıttı. "İzle de öğren."</p>

  <p>Ortalıkta gardiyan görünmediğinden emin olmak için köprüye baktı, sonra kapıya doğru yürüyüp parmak uçlarında yükseldi. Kartonu, kapının üstüyle çerçevesi arasındaki boşluğa sıkıştırıp hafifçe hareket ettirdikten sonra tekrar alıp cebine koydu.</p>

  <p>James kapıdan uzaklaşıp yatağının ucuna otururken, "Şimdi bekleyeceğiz, dedi.</p>

  <p>Curtis öfkeyle, "Müthiş planın bu mu yani?" diye sordu.</p>

  <p>Otuz saniye sonra bir gardiyan kararlı adımlarla köprünün üstünde yürüdü.</p>

  <p>Kapının arkasındaki döner merdivenlerde gözden kayboldu. Sonra kapı kayarak otu/ santim açıldı ve gardiyan başını bu aralıktan içeri uzattı. Gizli kapaklı işler olup olmadığını anlamak için içeriyi şöyle bir kolaçan ettikten sonra kapıyı yine kapattı.</p>

  <p>Gardiyan merdivenlerden çıkarken Curtis telaştan nefesi kesilerek, <i>"Ne... ?'</i></p>

  <p>diye sordu. "Ne oldu?"</p>

  <p>"Omahadaki o geveze gardiyanı anlatmıştım, hatırlıyor musun?"</p>

  <p>"Evet."</p>

  <p>"Bozuk kapılardan şikâyet edip dururdu. Omaha Eyalet Hapishanesi'ndeki her kapıda, kaçışı önleyici bir cihaz vardı. Birisi kapıyı kurcalamaya başladığı anda, hücre bloğu kontrol odasındaki panelde alarm çalıyor. Kapının iki tarafını da kontrol edip alarmı yeniden kurmak için bir gardiyan göndermeleri gerekiyor. Ama bu alarmlar çok hassas. Biraz rüzgâr değse ya da birisi kapıya vursa bile alarm çalıyor. Gardiyan, hayatının yarısını yanlış alarmları iptal etmekle geçirdiğini söylemişti."</p>

  <p>"Buradaki kapılar da aynı mı?"</p>

  <p>James başını salladı. " <i>Tıpatıp aynı.</i> En önemlisi de, gardiyanlar alarmlardan o kadar bıkıp usanıyorlar ki, hepsinin yanlışlıkla çaldığını düşünüyorlar."</p>

  <p>Curtis başıyla onayladı. "Gelen gardiyan, diğer tarafta birinin olup olmadığını kontrol etmek için köprünün üstüne bile bakmadı."</p>

  <p>"Gardiyanı devre dışı bıraktıktan bir dakika sonra o köprünün üstünde olabilir ve şok bombalan ile biber gazlarına ulaşabiliriz."</p>

  <p>"Ya sonra?"</p>

  <p>"Gece ne kadar az görevli kaldığını biliyorsun," dedi James. "Gardiyanların güvenlik kartlarını alıp üniformalarını giyersek, alarm çalmadan önce gardiyan kılığında ön kapıdan çıkabiliriz."</p>

  <p>"Bu gece kesin mi?"</p>

  <p>James başını salladı. "Kardeşimle konuşabilirsem, evet. Hadi avluya çıkalım."</p>

  <p>Önceki sabah iki rakip çete arasında bıçaklı bir kavga çıkmıştı. Günün geri kalanında herkes hücrelerine gönderilip kilitlenmişti. James ve Curtis metal dedektöründen geçerlerken, diğer bütün mahkûmlar, sanki her an kötü bir şey olacakmış gibi gergin görünüyorlardı.</p>

  <p>Her zamanki gibi barfiks çubuklarının yanına gittiklerinde James, bir çocuğun burnunu çekerek yerde büzülüp kaldığını fark etti. Elwood az önce çocuğa, kahkahalar atan bir düzine dazlağın gözü önünde vurmuştu.</p>

  <p>Elwood yerde top gibi büzülmüş çocuğu göstererek, "James," dedi, "işini sen bitirmek ister misin?"</p>

  <p>James elini hayır der gibi sallayarak, "Ben böyle iyiyim," dedi.</p>

  <p>Kurban, ilk gece James'in yanındaki yatakta uyuyan, siyah gözlü, sevimli Marktı. Çocuğun kantin parası verecek bir akrabası yoktu. Dolayısıyla ondan haraç istenmiyordu; ama yine de bu, Elwood'un sırf eğlence için onu dövmesine engel değildi.</p>

  <p>Elwood, "Tekmeleşene," diye homurdandı. "Çok ödleksin James."</p>

  <p>James hızla arkasına dönüp Mark'ın poposuna bir tekme attı. Böylece hem etraftakileri eğlendireceğini hem de kurbanının canını fazla yakmayacağını biliyordu. Mark tozların içine yuvarlanırken dazlaklar kahkahalarla güldüler.</p>

  <p>James şortunun önünü aşağı indirdi.</p>

  <p>"Üstüne işemeden git buradan," diye hırladı.</p>

  <p>Mark ayağa fırlayıp sekerek uzaklaşırken James'e sert sert baktı.</p>

  <p>Elwood öfkeyle, "Neden bıraktın ki?" diye sordu.</p>

  <p>James omuz silkti. Yumuşak biri gibi görünmeden her günkü şiddeti en aza indirmeye çalışıyordu ama Elwood gibi psikopatlarla ne kadar çok zaman geçirilirse, sonunda birinin fena dövüldüğü ya da bıçaklandığı bir olaya karışma ihtimalinin o kadar arttığını biliyordu.</p>

  <p>Konuyu değiştirmek için can atarak, "Eee," dedi, "isyan çıkacak mı çıkmayacak mı?"</p>

  <p>Bu olasılık gece boyunca hücrede hararetle tartışılmıştı. Ciddi bir kavga olduğunda gardiyanlar avluyu kapatıyor ve herkesi hücrelerine kilitliyorlardı.</p>

  <p>Ama mahkûmları uzun süre kilitli tutmak, öfkeyi artırmaktan başka işe yaramıyordu.</p>

  <p>Kirch, "isyanlara <i>bayılıyorum</i>," diyerek sözcüklerin dünyasına nadir girişlerinden birini yaptı.</p>

  <p>"Evet," dedi Elwood. "En sonuncusunu görmeliydin James. Avlunun her tarafından plastik mermi yağıyordu. <i>Bum, bum, bum.</i> Hücreye son girenlerden biriydim ve insanlar yerlere serilmişti: Kimi bıçaklanmış, kimi vurulmuş."</p>

  <p>Kirch, yüzünde bir gülümsemeyle gökyüzüne baktı. "Güzel günlerdi, diyerek başını salladı. "Bir ay kapalı kalmaya değer."</p>

  <p>James tozların içinde oturdu. Kirch ve Elwood'un bir haftalık kabadayılıkları ve böbürlenmelerinden sonra, beş dakikalık huzur için ikisini de yere serebilirdi.</p>

  <p>Curtis, James'in kulağına eğilerek, "O isyan hayatımın en korkunç saatiydi," diye fısıldadı. "Öleceğimi sandım. Elwood, tentelerden birinin altına saklandı. O da benim kadar korkmuştu."</p>

  <p>James gülümsedi. "Peki ya Kirch?"</p>

  <p>"Kirch <i>gerçek</i> bir psikopat. Bence her anından zevk aldı."</p>

  <p>James başını sağa sola sallayarak, "Buradan çıkmalıyız," dedi. "Burası beynimi gebertiyor."</p>

  <p>Hücre bloğu yine dışarıya kapatılırsa, ziyaretler iptal edilecekti; James, Lauren'ı göremeyecekti ve kaçış imkânsız olacaktı. Sabah saatleri geçmek bilmezken James de giderek daha fazla geriliyordu. İlk gruba öğle yemekleri dağıtılırken kantinde bir kavga çıktı. İçerideki dağınıklık temizlenirken kantin kapatıldı ve tekrar açılmayacağı söylentisi avluya yayıldı. Önceki gün ceza alıp kilitli kaldıkları için günün ana öğününü kaçıranların çoğunun oluşturduğu öfkeli bir kalabalık, bela arar gibi prefabrik binanın çevresinde toplandı.</p>

  <p>Amir Frey çatıda dolaşarak, elindeki dürbünle bıı karışıklığı izliyordu.</p>

  <p>James, hücrenin yeniden kilitlenip kilitlenmeyeceğine ilişkin bir işaret görebilmek için adamın vücut dilini gergin bir şekilde inceledi, ama kantin açıldı ve bekleyen mahkûmlara gruplar hâlinde yemek verildi.</p>

  <p>Zamanı geldiğinde, James heyecanla hücre bloğunun önündeki girişe gitti.</p>

  <p>Ziyaretçilerin olduğu kısma geçmeden önce çırılçıplak soyunup kıyafetlerini karton bir kutuya koyması gerekiyordu. Vücudu arandıktan sonra, hiç kimsenin yıkamayı akıl edemediği, cepsiz, sarı bir tulum giydi.</p>

  <p>Ziyaret odasında altı mahkûma yetecek sayıda masa vardı ama odada sadece Lauren ve James'in daha önce hiç görmediği, sırım gibi bir FBI ajanı oturuyordu. James, berbat zeminin üstünde yalınayak yürüyüp karşılarına oturdu. Lauren uzanıp ağabeyine sarıldı.</p>

  <p>Sonra James'in beş günlük tıraşlı kafasına bakıp irkilerek, "Saçlarına ne oldu?"diye sordu.</p>

  <p>James, "Dazlaklarla takılıyorsan dazlağa benzemelisin,' diyerek sırıttı.</p>

  <p>"Buradan hemen çıkamazsam sonunda dövme de yaptıracağım."</p>

  <p>FBI ajanı, James'in o zamana kadar duyduğu en havalı Amerikan aksanıyla ve resmi bir tavırla, "Hapishane dövmeleri çok tehlikelidir," dedi. "Cilde giren iğne steril olmaz. Hepatit ve AİDS de dâhil, çok sayıda bulaşıcı hastalık kapabilirsin."</p>

  <p>James, "Talimatları okumuştum," diye fısıldadı. "Sanırım sen yeni John Amcamsın."</p>

  <p>Baston yutmuş gibi duran adam, James'in elini sıkarken, "Theodore Monroe," dedi. "Ama herkes bana Theo der. Sanırım Curtis eğitim bloğunda John Jones'u gördüğü için, John'ın gelmesi riskli olurdu. Scott Warren zaten burada çalışıyor ve Marvin de... Eh, amcan olarak Afrika kökenli bir Amerikalıyı göndermek pek uygun olmazdı."</p>

  <p>James gülümsedi. "Buraya gelen olacak mı?"</p>

  <p>Theo, "Scott, ziyaretçi listesine sadece hiç ziyaretçisi gelmeyenleri yazdı, diye açıkladı.</p>

  <p>"Konuşmalarımız dinleniyor mu?"</p>

  <p>Theo hayır der gibi başını salladı. "Odada kayıt cihazı var ama çalıştırmak için mahkeme izni gerekiyor. Curtis'in sözde amcalarının her gelişinde bu izni almak zorunda kalıyoruz."</p>

  <p>Lauren heyecanla, "Philadelphia'daki psikiyatrist hakkında Scott Warren'a verdiğin bilgiyi hatırlıyor musun?" diye sordu. "FBI, senin ipucunu izleyip Jane Oxford'un bir fotoğrafını buldu."</p>

  <p>Theo, "En azından o olduğunu sanıyoruz," diye araya girerek, kusursuz dikilmiş takım elbisesinin cebinden, bulanık ama renkli bir fotoğraf çıkardı.</p>

  <p>James, büyük, dikdörtgen çerçeveli gözlükler takan, sıradan görünüşlü, orta yaşlı kadının yüzüne uzun uzun baktı. Yanında duran çocuk kesinlikle Curtis'ti.</p>

  <p>"Curtis'in askeri okula gönderilmesinden birkaç hafta önce, Philadelphia Uluslararası Havaalanı'nın birinci sınıf yolcu kayıt bankosundaki güvenlik kamerasından aldık bunu. Curtis'in gittiği psikiyatristin, askeri okulun yönetim kurulunda olduğu ortaya çıktı; ilginç, değil mi?"</p>

  <p>James bir kahkaha attı. "Curtis, psikiyatristlerin dolandırıcı olduklarını <i>söylemişti.</i> Eminim adam oraya gönderdiği her zavallı çocuk için iyi prim alıyordu."</p>

  <p>"FBI, Jane Oxford'un uçak rezervasyonlarında kullandığı kredi kartlarındaki çok sayıda işlemi de takip etti. Sonuçta övgüye değer bir &nbsp; istihbarat işi oldu bu. Jolııı Jones ve Marvin Teller, en içten tebriklerini sana iletmemi istediler."</p>

  <p>James, John Jones'un ya da Marvin Tellerin ağzından <i>en içten tebrikler</i> sözcüklerinin çıktığını hayal bili edemiyordu ama sonuçta mesajı almıştı.</p>

  <p>"Peki bütün bunlar bizi gerçekten bir yere ulaştıracak mı?" diye sordu.</p>

  <p>FBI ajanı, ince uzun parmaklarıyla ceketindeki görünmez tozları silkelerken, "Belki," dedi. "Kaçış denemen başarısız olsa bile, bu fotoğraf önemli bir gelişme sağlıyor.'</p>

  <p>"Peki ya kaçış? Bu gece, ne olursa olsun gitmeliyiz. Buraya daha fazla dayanamayacağım. Başlangıçta başıma geleceklerden korkuyordum. Ama artık başkalarına yapmak zorunda kalabileceklerimi düşününce daha çok korkuyorum. şu anda avluda herkes saatli bomba gibi."</p>

  <p>Theo başını sallayarak, "Bizim tarafta bir sorun yok," dedi. "Bu gece senin hücre bloğunda üç görevli olacak. Biri elbette Scott Warren; ayrıca kadın gardiyan Amanda Voss ve hücre bloğu kontrol panosunun başında da Golding diye bir adam var. Kontrol odası civarında çok çok dikkatli olmalısın. Golding, kartla açılan kapılar da dâhil, hapishanedeki bütün kapıları anında devre dışı bırakabilecek bir acil durum alarmının başında duracak.</p>

  <p>Hücre bloğundan çıkıp personel salonuna vardığında, karşına bir görevli çıkma olasılığı pek yok. O salonda koşulların epeyce kötü olduğunu düşünüyorum. Mesain bitince kalıp takılmak isteyeceğin türden bir yer değil.</p>

  <p>Hapishanenin içinde görevli olup da Warren dışında kaçış planını bilen tek kişi, Shorter isminde bir adam. Merkezi hapishane kontrol odasında çalışıyor ve personel çıkış kapısını kontrol ediyor. Aslında biliyorsun, Dave'in liziksel özellikleri Scott Warren'a benziyordu ve aslında siz ana kapıdan çıkarken Dave güvenlik kamerasına yüzünü gösterecekti. Ne yazık ki sen de Curtis de, yetişkin bir erkek olarak kolayca çıkabilecek kadar büyük değilsiniz; bu yüzden biz de garantili olsun diye Shorter'ı ayarladık. Neredeyse kırk yıldır Arizona Hapishaneler Müdürlüğü nde çalışıyor ve kaçışınızla ilgili yapılacak soruşturmada onun günah keçisi seçileceğini tahmin ediyoruz. Shorter da bunu biliyor, ama FBI bu işbirliğinin karşılığında ona erken emeklilik ödemesi yapmayı kabul etti."</p>

  <p>"Ve böylece ön kapıdan çıkacağız," dedi James. "Ya sonra?"</p>

  <p>"Plana uygun şekilde Lauren'la buluşacaksın. Hızlı hareket etmeniz çok önemli. Arizonada nüfus azdır ve eyalet içine ya da dışına giden çok fazla yol yoktur. Kaçtığınız anlaşıldıktan yarım saat sonra bütün ana yollarda polis barikat kurmuş olacaktır."</p>

  <p>Lauren, "Arabanın radyosunu şimdiden yerel bir istasyona ayarladım, dedi. "Uyarı yapılır yapılmaz bundan haberimiz olacak."</p>

  <p>"Hapishaneden kaçmayı başaracağınızı varsayıyoruz; sonrası için ise, annesine ulaşma konusunda Curtis'e bağlıyız," diye açıkladı Theo. "Curtis'in cumartesi günü ziyaretçileriyle yaptığı konuşmayı kaydettik, kaçıştan hiç söz etmedi. Nereye gideceğinizi biliyor musun?"</p>

  <p>"Curtis'e, tekrar yakalanma riskimizi en aza indirmek için kalabalık bir yere gitmemiz gerektiğini söyledim," dedi James. "Curtis, Los Angeles'ta eskiden annesi için çalışmış birilerini tanıdığını söyleyince o tarafa gitmeye karar verdik. Ziyaretçilerine kaçıştan söz etmedi çünkü odanın dinlendiğini biliyor.</p>

  <p>Unutma, Curtis hayatı boyunca kaçmış. Sadece on dört yaşında olabilir, ama polis ve FBI'ın operasyonları konusunda herhâlde çoğu büyük mahkûmdan daha fazla şey biliyordur."</p>

  <p>Theo başını sallayarak, "Haklısın," dedi. "Planı net mı peki? Tanıdığı bu kişilerin nerede yaşadıklarını ya da annesi için çalışmaya nasıl başladıklarını anlattı mı?"</p>

  <p>"Motosikletçi olduklarını düşünüyorum," dedi James "Ya da eski motosikletçilerden. Önemli olan, Arizona'dan olabildiğince çabuk çıkmak.</p>

  <p>Los Angeles'a varınca biı telefon kulübesi bulup birilerini aramaya başlarız."</p>

  <p>Kaçış planının ayrıntıları hakkında birkaç dakika daha konuştuktan sonra, FBI ajanı James'e bol şans dileyip kapıya yöneldi. James, Lauren'a bir kez daha sarıldı.</p>

  <p>"Dikkatli ol," dedi Lauren. "Bu gece kendini öldürtme sakın."</p>
</body>
</html>
