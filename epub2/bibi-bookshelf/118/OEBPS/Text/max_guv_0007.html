<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>index</title>
  <meta content="pdftohtml 0.36" name="generator" />
  <meta content="2016-03-16T23:34:47+00:00" name="date" />
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h2>7. GÖREV TALİMATI</h2>

  <p>**GİZLİ**</p>

  <p>JAMES ADAMS İÇİN GÖREV TALİMATIDIR. BU BELGE TELSİZ FREKANSLI KİMLİK ETİKETİYLE KORUNMAKTADIR. GÖREV HAZIRLIK BİNASINDAN ÇIKARMAYA YÖNELİK HER TÜRLÜ GİRİŞİMD E ALARM DEVREYE GİRECEKTİR.</p>

  <p>FOTOKOPİ ÇEKMEYİN YADA NOT ALMAYIN.</p>

  <p><i>JANE OXFORD (ESKİ ADIYLA JANE HAMMOND) - ÇOCUKLUK VE GENÇLİK YILLARI</i></p>

  <p><i>Jane Hammond 1950'de, Hampshire-Ingiltere'deki bir ABD askeri üssünde doğdu. ABD Ordusunda lojistik uzmanı olan Yüzbaşı Marcus Hammond ile Birleşik Krallık'ta yaşadığı dönemde tanışıp evlendiği İngiliz vatandaşı Frances'in kızıdır.</i></p>

  <p><i>Jane ilk yıllarını, dünyanın pek çok farklı yerindeki çeşitli askeri üslerde geçirdi, isyankâr huylu, akıllı bir kızdı. On beş yaşında ailesiyle Almanya'da yaşarken, ABD Deniz Kuvvetlerindeki on dokuz yaşında bir erle kaçtı. Üç hafta sonra paraları bitince, Paris polisine teslim oldular.</i></p>

  <p><i>Bu sırada Jane'in babası Marcus Hammond, General rütbesine yükselmişti ve emekliliği yakındı. Amerika Birleşik Devletlerine dönmenin Jane'in durulmasına ve üniversite için gerekli nitelikleri kazanmasına yardım edeceğini düşünerek, son görevinde doğum yeri olan Kaliforniya'ya yakın bir yere gönderilmeyi talep etti.</i></p>

  <p><i>General Hammond,</i></p>

  <p><i>Kaliforniya’daki Oakland deniz üssünde görevlendirildi. Pasifik Okyanusundan savaşın şiddetlendiği Vietnam'a asker ve ekipman gönderilen tedarik zincirinin başına getirilmişti.</i></p>

  <p><i>Bu arada Jane, babasının umduğu gibi eğitimine odaklanmadı. Düzenli olarak okulu kırmaya ve bir grup hippiyle takılmaya başladı. Bu dönemde çekilmiş fotoğraflarda Jane, uzun örgü saçlı, boynunda boncuklu kolyeler olan, dizleri yırtık İspanyol paça kot pantolonlu, bakımsız görünüyor.</i></p>

  <p><i>Jane, Fowler Wood isimli bir erkek arkadaşı aracılığıyla, Vietnam savaşı karşıtlarına katıldı. Yirmi yaşındaki Fowler, yakınlardaki Kaliforniya Üniversitesinde gördüğü eğitimi bırakmıştı ve radikal bir Vietnam karşıtı protesto topluluğunun lideriydi.</i></p>

  <p><i>General Hammond'ın mesleği Fowler'i büyülemişti. Amerika'nın savaş çabalarını köreltecek, şiddet içermeyen bir çözüm arıyordu ve sonunda Oakland limanından geçen silahların sabote edilmesi fikrini ortaya attı. Jane, babasının her akşam eve getirdiği evrakları karıştırmaya başladı. Hatta babasının ofisine gizlice girdi, malların gemilere yüklendiği rıhtımlar için boş giriş kartları aldı.</i></p>

  <p><i>Jane, saldırı silahlarının düzenli nakliyelerinden birinin daha yapılacağını da öğrendi. Fowler ve savaş karşıtı hareketindeki arkadaşları bir plan yaptılar. Jane'in çaldığı giriş kartlarını kullanarak limana bir kamyon dolusu sönmemiş kireç sokacaklardı. Protestocular, silah sandıklarını kırarak açıp toz halindeki kireci tüfeklerin üstüne boşaltmayı planlıyorlardı. Silahlar Vietnam'a vardığında, kireç, metali çoktan aşındırmış olacak ve silahlar kullanılamaz hâlde bulunacaktı.</i></p>

  <p><i>Saldırının yapılmasından iki gece önce Fowler'in barış topluluğu oylama yaptı ve bu gerilla hareketinin fazla tehlikeli olduğuna karar verdi. Ya da Jane'in deyişiyle,</i> "<i>Muhallebi çocukları tırstılar." Hemen Fowler'dan ayrıldı.</i></p>

  <p><i>Onun arabasını ve annesinin çek defterini çalıp güneye doğru yol aldı; karşılıksız çekleri kullanarak Meksika'ya kadar gitti.</i></p>

  <div>
    <br />
  </div>

  <p><i>JANE HAMMOND, KURT OXFORD'LA TANIŞIYOR</i></p>

  <p><i>Jane, Meksika'nın Tijuana kasabasıyla sınır komşusu olan San Diego'ya kadar gitti. Ucuz bir motelde bir oda tuttu ve sınırı geçmesi için gereken sahte pasaport ve ehliyeti sağlayabilecek birini bulmak üzere bölgedeki barları dolaşmaya başladı.</i></p>

  <p><i>Aradığı kişinin yerine, Kurt Oxford'u buldu.</i></p>

  <p><i>Kurt, sakallı, dövmeli, şiddet uygulama ve silahlı soygundan hapis yatmış, yirmi sekiz yaşında, dev gibi, serseri bir motosikletçiydi. Haydutlar adlı motosiklet kulübünün kurucularındandı. O dönemde bu kulüp, Kaliforniya'nın en büyük ikinci motosiklet çetesiydi ve dünyaca ünlü Cehennem Meleklerinin zorlu rakibiydi. Jane, Kurt'un, aynı zamanda Haydutlar'ın kulüp merkezi olarak da kullanılan evindeki odalardan birinde kalması teklifini kabul etti.</i></p>

  <p><i>Haydutlar'ın bu yaşam biçimini sürdürmek için gereken parayı Meksika sınırında uyuşturucu kaçakçılığı yaparak kazandıklarından kuşku duyulduğu için, Kurt'un evi yirmi dört saat polis gözetiminde tutuluyordu. Arşivdeki fotoğraflar, Jane'in hippilikten deri ve kot giyen motosikletçi görünümüne hızla geçtiğini gösteriyor. Motosikletçi alt kültürü kadınları ikinci sınıf insan olarak görmesiyle ünlü olduğu için, polis Jane'in kim olduğunu ya da nereden geldiğini sorgulamakla uğraşmadı (Haydutlar Motosiklet Kulübünün kurallarına göre, kadınlar kulübe asil üye olamıyor; arkaya oturmak dışında motosiklete binemiyor, herhangi bir suç faaliyetine karışamıyor, erkeklere yiyecek ya da içecek sunmak dışında resmi kulüp toplantılarında konuşma hakkına sahip olamıyordu).</i></p>

  <p><i>Kurt, Jane'in çalıntı giriş kartları ve Oakland deniz üssündeki silah sandıklarıyla ilgili öyküsünü öğrenince çok heyecanlandı ama o, savaş protestocularından değildi. Planı, iki kamyon dolusu silah çalıp Meksika'da tanıdığı bir uyuşturucu tacirine karaborsada satmaktı; bu tacir de silahları Afrika ve Güney Amerika'daki isyancı ve terörist örgütlere satıp para kazanacaktı.</i></p>

  <p><i>Jane, Oakland'de yaşarken düzinelerce savaş karşıtı gösteriye katılmıştı.</i></p>

  <p><i>Buna karşın, Kurt'ün silah kaçakçılığı planını hemen kabul etti. Suç psikologları Jane'in davranışlarını, aşırı uçlardaki maceracılığın ders kitaplarına girebilecek bir örneği olarak tanımladılar: Hemen hemen hiçbir ahlaki değeri olmayan, günlük yaşamı sıkıcı bulan ve sürekli tehlikeli ilişkiler ve eylemler peşinde koşan bir kişi.</i></p>

  <div>
    <br />
  </div>

  <p><i>KURT VE JANE OXFORD'UN YÜKSELİŞ VE ÇÖKÜŞÜ</i></p>

  <p><i>Kurt Oxford ve Jane Hammond, Oakland deniz üssündeki limanları üç ayrı seferde soydular ve 25 bin dolardan fazla para kazandılar (bugünün parasıyla 145 bin dolar kadar).</i></p>

  <p><i>Jane biraz araştırma yapınca, Amerika Birleşik Devletlerindeki her askeri tedarik deposunda, sahtesinin hazırlanması son derece kolay olan aynı güvenlik evraklarının kullanıldığını öğrendi. Sonraki iki yıl boyunca Kurt ve Jane, Amerika Birleşik Devletleri askeri tesislerinde seksenden fazla soygun yaptılar.</i></p>

  <p><i>Jane babasından, farklı askeri malzemelerin nerelerde saklandığını gösteren referans kitapları çalmıştı. Lojistik sınıfından üst düzey bir subayın asistanı gibi telefon açarak sipariş veriyordu. Ertesi gün Kurt, sinekkaydı tıraşlı ve üniformalı olarak, elinde Jane'in bir önceki gece motel odasında hazırladığı, gerçeğinin aynı evrakla ve ordunun ıskartaya çıkardığı bir kamyonla tedarik deposuna gidiyordu. Kamyon doldurulunca, Kurt kasası silahla yüklü olarak oradan ayrılıyordu. Meksikalı silah tacirleri de bunları daha sonra Güney Amerika'ya gönderiyordu.</i></p>

  <p><i>Bu planın güzel yanı, soygunların hiç fark edilmeden yapılmasıydı; en azından başlangıçta öyleydi. Vietnam'da çeyrek milyon asker görev yaparken, binlerce Amerikan askeri kamyonu ülkenin her yerine silah ve cephane götürüyordu, evraka dayalı stok kontrol sistemi, her hareketin günlük olarak takip edilebilmesini olanaksız kılıyordu. Birisi evrakı kontrol edip bir kamyon dolusu silahın ortadan kaybolduğunu fark etse bile, olayın üstünden aylar geçmiş olacak ve herkes bunun bir soygun değil, bir kayıt hatası olduğunu düşünecekti.</i></p>

  <p><i>1968 yılına gelindiğinde Kurt ve Jane, yasa dışı silah ticareti işinden ayda 20 bin dolardan fazla para kazanıyorlardı (2005'in parasıyla 110 bin dolar).</i></p>

  <p><i>Yurtdışındaki banka hesaplarında yarım milyon dolarla, uçakta artık birinci mevkide uçuyor, beş yıldızlı otellerde kalıyorlardı. Ayrıca soygunları kendileri yapmayı bırakıp, pis işlerini Haydutlar motosiklet çetesinin üyelerine yaptırmaya başladılar.</i></p>

  <p><i>26 Aralık 1968'de Kurt Oxford ve Jane Hammond, Las Vegas'a gidip Desert Inn tatil köyü ve kumarhanesinde bir süit tuttular. Kurt iki karat elmas bir yüzük aldı ve ertesi sabah on sekiz yaşındaki kız arkadaşını bir limuzine bindirip bir nikâh salonuna götürdü. Törenden sonra Kurt ve Jane mayolarını giydiler, havuz başında sarhoş oldular ve suyun üstünde yüzen yirmi bir masasında büyük paralar kaybetmeye başladılar.</i></p>

  <p><i>Bir başka yirmi bir oyuncusu kendisine "Sersem!" deyince Kurt sinirlendi.</i></p>

  <p><i>Adamı yumruklayarak yere serince kumarhanenin güvenlik görevlileri tarafından arka odalardan birine götürüldü. Sonra yerel polis merkezine alındı ve Las Vegas polisi rutin bir kontrol yaptı. Kurt'ün beş yıl önce, Reno'da rakip motosiklet çeteleri arasındaki bir kavganın ardından, Nevada'da saldırıyla suçlanıp kefaletle salıverildikten sonra kaçtığını gördüler.</i></p>

  <p><i>Evlenmelerinin üzerinden altı saat bile geçmemişken Kurt, üç ilâ beş yıllık bir ceza olasılığıyla, Las Vegas hapishanesine kapatıldı. Jane, kocasına yardım etmeye kararlıydı ama daha sonra, kocasının Kaliforniya'da şartlı tahliyesini ihlal ettiğini ve oradaki polislerin de onu çözülmemiş bir cinayet için sorgulamak istediklerini öğrenince büyük şaşkınlık yaşadı.</i></p>

  <p><i>Kurt Oxford, Kaliforniya polisine iade edildi. 24 Ocak 1969'da, cinayet davasının başlamasından beş gün önce, hapishanenin avlusundaki bir kavgaya karıştı. Gardiyanlardan biri havaya uyarı ateşi açtı ama kavga devam etti; Kurt göğsünden vuruldu. On bir gün sonra, hapishane hastanesinde, bu silah yarası yüzünden öldü.</i></p>

  <p><i><br /></i></p>

  <p><i>JANE OXFORD - ULUSLARARASI SİLAH TACİRİ</i></p>

  <p><i>Jane Oxford on dokuz yaşına geldiğinde, ailesinin evinden kaçmış, yarım milyon dolarlık servet kazanmış (bugünün parasıyla 2,6milyon dolar), evlenmiş ve kocasının hapishanede ölmesine tanık olmuştu. Oakland'de babasının açtırdığı kayıp dosyası dışında, poliste hiçbir kaydı yoktu. Herkesin öğreneceği bir skandal yaşanmasından korkan General Hammond, karşılıksız çekleri ödemiş, Fowler Wood'un çalınan arabasının da parasını vermişti.</i></p>

  <p><i>Bazı insanlar zirvedeyken işi bırakırlar; ama Jane Oxford 1970'li yılları, bir hırsızdan büyük bir karaborsa silah tacirine dönüşmeye çalışarak geçirdi.</i></p>

  <p><i>ABD ordusundan yapılan hırsızlıklar çok iyi gidiyordu. Ordu, büyük miktarda kayıp teçhizat için soruşturma başlatıp güvenliği sıkılaştırınca, Jane, ABD ordusunun silahlarını azaltmak için daha gelişmiş teknikler keşfetti. Her Amerikan üssünde, bir araba ya da bir evin kaporasını yatırmaya yetecek kadar nakit para için bir şeyleri görmezden gelebilecek veya bir kamyonu üs dışına çıkarabilecek, sıkılmış, parasız kalmış ve evini özleyen askerler vardı.</i></p>

  <p><i>Jane'in işini geliştirmesinin sıradaki adımı, Meksiko'daki bağlantısını devre dışı bırakıp, çalıntı silahları satın almak isteyenlerle doğrudan temasa geçmekti. Sahte isimler ve kılıklarla dünyayı dolaşarak terörist topluluklarla; uyuşturucu çarları, yerel çeteciler ve diktatörlerle bağlantı kurdu. Jane, dünyanın her yerine silah satmak için aracılık da etti ama kazancının büyük bölümü, ABD ordusundaki rüşvetçilerle kurduğu benzersiz ağdan kaynaklanmaya devam etti.</i></p>

  <div>
    <br />
  </div>

  <p><i>HAYALET</i></p>

  <p><i>1982 'de Michael Smith adında eski bir Haydutlar motosiklet çetesi üyesi, bir kamyon dolusu havan topuyla güvenlik kontrolünden geçmeye çalışırken, Kentucky'deki bir askeri üssün kapısında tutuklandı. Smith, Jane Oxford'un adamlarından biri tarafından verilen evrakı kaybetmiş ve aptallık ederek, bir önceki soygundan kalma evrakı beceriksizce değiştirip soyguna devam etmeye çalışmıştı.</i></p>

  <p><i>Smith, önceki on yıl içinde düzinelerce askeri teçhizat soygununa karışmıştı. ABD askeri polisine, hafifleştirilmiş hapis cezası karşılığında Jane Oxford ve örgütü hakkında bilgi vermeyi önerdi. Smith, ABD askeri polisinin kendisine verdiği yanıt karşısında şaşkınlığa düştü: Hiç kimsenin Jane Oxford'u arıyor olmaması bir yana, polis bu ismi daha önce hiç duymamıştı.</i></p>

  <p><i>Michael Smith'in ihbarının ardından Jane Oxford, bilinmeyen biri olmaktan çıkıp, FBI'ın en çok arananlar listesinde bir isim hâline geldi. FBI, CIAve ABD askeri polisi, Jane Oxford'u adalete teslim etmek iç in iki yüz kişilik bir görev gücü oluşturdu. Ama tek sorun, bu kadın hakkında hiçbir şey bilinmemesiydi.</i></p>

  <p><i>Amerikan silahlarını on dört yıl boyunca başarıyla çaldıktan sonra, Jane kendisiyle örgütünün günlük operasyonları arasına mesafe koydu. Hiç kimse Jane'in yardımcılarının kimler olduğunu, hangi ülkede yaşadığını, tekrar evlenip evlenmediğini ya da çocuklarının olup olmadığını bilmiyordu. Jane, on altı yıl önce evden kaçtığından beri ailesiyle hiç temasa geçmemişti ve eldeki en yeni resim, Kurt Oxford'un ölümünden sonra hapishaneden geri alınmamış kişisel eşyalarının arasında bulunan bir fotoğraftı. 1969'da Las Vegas'taki nikâh dairesinde çekilmişti ve bugün de Jane Oxford'un FBI kayıtlarındaki en yeni fotoğrafı bu. Sayısız tezgâha, gözetim operasyonuna, örgüte sızma denemesine ve polisin yirmi milyon saatlik mesaisine karşın Jane Oxford hâlâ kayıp. Jane'in peşinde olan FBI göre v gücü, ona Hayalet adını veriyor.</i></p>

  <div>
    <br />
  </div>

  <p><i>JANE OXFORD'UN ÖRGÜTÜNÜN BUGÜNKÜ DURUMU</i></p>

  <p><i>Dünya bugün, eski komünist ülkelerde üretilen ucuz, yasa dışı silahlarla dolu. Dolayısıyla, Amerikan ordusundan sıradan silahlar çalarak kazanç elde etmek olanaksız.</i></p>

  <p><i>Bugünlerde, karaborsa silah tacirlerinin asıl ilgisini çeken, Amerika'nın yüksek teknolojili silahları.</i></p>

  <p><i>1998'den bu yana Jane Oxford'un, ABD ordusunun yüksek teknolojili teçhizatını çalmak için yirmiyi aşkın dikkatle hazırlanmış soygunu yönettiğine inanılıyor. Çalınan mallar arasında, suikast silahları için gece görüş düzenekleri, insansız minyatür takip uçakları, radar bozucu teçhizat, plazma atan tanksavar mermileri ve yerden-havaya füzeler var. Bu nispeten küçük ebatlı mallar ABD/Meksika sınırından kolayca kaçırılabiliyordu ve her biri de doğru müşteriler bulunursa milyonlarca dolar ediyordu.</i></p>

  <p><i>En son ve en ciddi eylem, bir İngiliz askeri kargo uçağına götürülmek üzere Nevada Çölünden geçirilen 35 HGOAF Kanka füzesinin çalınmasıydı. Bu soygundan sonra, Jane Oxford FBI'ın en çok aranan suçlular listesinde ikinci sıraya çıktı.</i></p>

  <div>
    <br />
  </div>

  <p><i>BEKLENMEDİK BİR GELİŞME</i></p>

  <p><i>Mayıs 2004'te, Curtis Key adlı on dört yaşındaki sorunlu bir çocuk, Arizona'daki bir askeri yatılı okulun gece sokağa çıkma yasağını deldi ve komutanının arabasıyla kilitli kapıları kırıp geçerek dışarı çıktı. Yakınlardaki bir içki dükkânının önünde arabayı park etti, bir şişe kola aldı ve görevliden, tezgâh arkasındaki votkalardan vermesini istedi. görevli, çocuğun yaşının tuttuğunu kanıtlamasını isteyince, Curtis Key cebinden bir tabanca çıkarıp görevliyi kalbinden vurdu. Sakin bir şekilde elindeki kolanın yarısını yere döktü, şişenin eksilen kısmını votkayla tamamladı ve rahat rahat içti.</i></p>

  <p><i>Dükkândaki kapalı devre kamera sistemi bütün bunları kaydetti.</i></p>

  <p><i>Curtis, dükkândan çıkarken bir adamın Jaguar arabasından indiğini gördü. Sürücüyü ve kız arkadaşını da tabancayla öldürdükten sonra Jaguar'ı aldı ve yaklaşık otuz beş kilometre boyunca çok hızlı sürerken bir yandan da votka ve kola karışımını içmeye devam etti. Kendisini takip eden üç polis arabasının sirenlerini duyunca, artık uyuşacak kadar sarhoş olan Curtis arabayı kenara çekti. Yolcu koltuğundan tabancasını aldı, namluyu başına dayadı ve tetiği çekti. Kurşun, mermi yatağında sıkışıp kalmıştı.</i></p>

  <p><i>Arizona eyaleti yasalarına göre, cinayet gibi ciddi bir cürümle suçlanan on dört ve üstü yaştakiler, yetişkin gibi yargılanıp hapis cezası alabiliyor. Ekim 2004'te Curtis Key'in akli dengesinin yerinde olduğuna karar verildi ve çocuk, şartlı tahliye seçeneği olmaksızın ömür boyu hapse mahkûm edildi. Hâlen, personel ve tutuklular tarafından Arizona Maks denilen, Arizona Maksimum Güvenlik Hapishanesinin özel olarak yapılmış genç suçlular birimindeki 270 suçludan biri durumunda.</i></p>

  <p><i>Tuhaf bir şekilde, Curtis tutuklandıktan sonra ailesi ortaya çıkmadı. Askeri okul kayıtlarındaki ev adresinin var olmadığı ve Curtis'in okul ücretinin Seyşeller deki takip edilemez bir banka hesabından ödendiği anlaşıldı. Curtis, hafızasını kaybettiğini ve anne-babası hakkında hiçbir şey hatırlamadığını söyledi.</i></p>

  <p><i>Arizona polisi, Curtis'in anne ya da babasının veya ikisinin birden aranan suçlular listesinde olduğundan ve çocuğun onları korumaya çalıştığından kuşkulanarak, DNA profilini FBI'a gönderdi. Profil, Curtis'in, kızının yerini bulmaya çalışan FBI'a DNA örneği vermeyi kabul etmiş olan General Marcus Hammond'in torunu olma ihtimalini %99 olarak belirledi.</i></p>

  <p><i>Bunun tek bir açıklaması olabilirdi: Curtis Key, Jane Oxford'un oğluydu.</i></p>

  <div>
    <br />
  </div>

  <p><i>CURTIS OXFORD'UN NE YARARI OLACAK.?</i></p>

  <p><i>FBI durumdan çok memnundu. Curtis Key'in gün ışığına çıkması, yirmi yıllık Jane Oxford takibindeki en büyük dönüm noktasıydı. FBI, Curtis'in gerçek ailesinin kimler olduğunun öğrenildiğini açıklamadı ve çocuğu yakın takibe aldı. Bir memuru, Arizona Maks'ta Curtis'in kaldığı genç suçlular birimine gardiyan olarak çalışmak üzere gönderdiler ve çocuğun hem diğer mahkûmlarla hem de mektuplar ve telefon görüşmeleri aracılığıyla dış dünyayla iletişimini dikkatle takip ettiler.</i></p>

  <p><i>Besbelli ki Jane Oxford, sahne arkasından çalışıyordu. Motosiklet çetesindeki bağlantıları, Arizona Maks'a, Curtis'e dokunulmayacağı haberini yaymıştı. Curtis'e kabadayılık etmeye, haraç baskısı yapmaya ya da herhangi bir şekilde zarar vermeye kalkan herkes dışarıdaki aileleriyle birlikte acımasızca cezalandırılacaktı. Curtis'in birimindeki iki hapishane görevlisi de, gizemli bir motosikletçinin kendilerine gelerek, Curtis'e göz kulak olmaları ve zaman zaman hücresine kaçak olarak bir şeyler götürmeleri karşılığında ayda 1500 dolar önerdiğini söylediler.</i></p>

  <p><i>Jane Oxford oğluna bakmak için elinden gelen her şeyi yaptı ama ortaya çıkıp Curtis i ziyaret etmeye çalışacağı konusunda FBI'ın beslediği umutlar asla gerçekleşmedi. Curtis Key'in onaylanmış telefon bağlantıları ve ziyaretçi listesinde, avukatından başka sadece Curtis'in amcası olduklarını iddia eden Las Vegaslı iki adam vardı. Adamlara gizli şekilde yapılan DNA testleri,</i></p>

  <p><i>Curtis'le aralarında kan bağı olmadığını gösterdi. Buna karşın adamlar onaylanmış ziyaretçi listesine alındılar ve ziyaretler sırasındaki konuşmaları gizlice dinlendi.</i></p>

  <p><i>Curtis ziyaretçilerini iyi tanıyor gibiydi ve belli ki bu adamlar annesiyle de bağlantı hâlindeydiler. Adamlar hâlâ FBI tarafından izleniyor. Ne yazık ki bu takip henüz Jane Oxford'un faaliyetleri ya da bulunduğu yer hakkında yararlı bir bilgi sağlamadı.</i></p>

  <p><i>Curtis'in hapishanedeki ilk ayları geçerken, FBI büyük dönüm noktasının fitilinin ıslandığına, umutlarının boşa gittiğine inandılar. Birilerinin Curtis'e zarar vermeye cesaret etme olasılığı zaten azdı ama bunu daha da azaltmak için ziyaretçiler hapishane yetkililerine çocuğun gerçek adının Curtis Oxford olduğunu söylediler; Curtis'ten de diğer mahkûmlara gerçek kimliğini açıklamasını istediler. Sır ortaya çıkınca, FBI, Jane'in oğlunu ziyaret etme olasılığının sıfıra indiğini anladı.</i></p>

  <div>
    <br />
  </div>

  <p><i>KAÇIŞ VE İÇERİ SIZMA</i></p>

  <p><i>Jane Oxford oğlunu hapishanede ziyaret etmeyi düşünmediğine göre, yapılabilecek en iyi şey Curtis'in dışarı çıkması ve birinin onu takip ederek annesine ulaşması olacaktı. FBI, Curtis'i hapisten çıkarmak için çok sayıda seçeneği inceledi. Curtis'i hapisten çıkarmak için yasal boşluklar aradılar ve Arizona polisinin mucizevi bir şekilde Curtis'i masum gösterecek yeni deliller bulacağı bir plan yapmayı düşündüler.</i></p>

  <p><i>Ama bir sorun vardı: Net video kayıtları Curtis'in içki dükkânındaki tezgâhtarı vurduğunu gösteriyordu; çocuk mahkemede suçunu kabul etmişti; ayrıca üç kurbanın ailelerinin duyguları da dikkate alınmalıydı. Bunların yanı sıra, Jane Oxford son otuz yılını FBI'ın oyunlarını ortaya çıkarmakla geçirmişti. Oğlu mucizevi bir şekilde serbest bırakılırsa, hiç kuşkusuz bu işte büyük bir oyun olduğunu anlardı.</i></p>

  <p><i>FBI, oğlu hapisten kaçarsa Jane'in daha az kuşkulanacağını anladı. "Kaçış ve içeri Sızma" olarak adlandırdıkları ayrıntılı bir plan yaptılar. Gizli ajanlar mahkûm kılığında Arizona Maks'a gönderilecekti. Ajanlar önce Curtis'in güvenini kazanacak, sonra bir kaçış yolu bulduklarını söyleyeceklerdi.</i></p>

  <p><i>Curtis'e de kaçış fırsatı sunacaklardı; bunun karşılığında, Curtis'ten Jane Oxford'un kendilerini korumasını ve sahte kimliklerle başka bir ülkeye gitmelerini sağlamasını isteyeceklerdi.</i></p>

  <p><i>Jane Oxford durumdan kuşkulanabilirdi ama FBI, bir gardiyanın rol gereği ölmesi ve kaçakları yakalamak için bütün polis birimlerinin alarma geçmesi de dâhil olmak üzere, Curtis'in kaçışının her ayrıntısının tamamen gerçek görünmesi durumunda, Jane'in numarayı yutacağını düşünüyordu.</i></p>

  <p><i>Ajanlar kaçmayı başarabilir ve Jane ile Curtis'in pazarlığa sadık kalmasını sağlarlarsa, Jane Oxford'un örgütüne daha önce hiç olmadığı kadar girebilecek, hatta belki de Oxford'la bizzat temasa geçebileceklerdi.</i></p>

  <p><i>FBI bunun tehlikeli bir plan olduğunu kabul ediyordu. Başarı şansını yarıdan az görüyorlardı ve gizli ajanların, kendilerini yakalayan güvenlik güçleri tarafından öldürülme ya da yaralanma riskleri büyüktü. Ama karşılarındaki asıl büyük engel, Arizona yasalarına göre, gençlerin yetişkinlerle aynı şekilde yargılanıp yetişkin hapishanelerine koyulabilmelerine karşın, yetişkin mahkûmların "görüş ve işitme sahalarında" tutulamamalarıydı. FBI gizli ajanların Curtis Oxford'la arkadaş olmalarım istiyorsa, çocuk on sekiz yaşına gelip Arizona Maksin yetişkin bölümüne geçene kadar beklemek zorundaydı. Bu da 2009yılında olacak.</i></p>

  <div>
    <br />
  </div>

  <p><i>İNGİLİZ İSTİHBARATI VE CHERUB'UN ROLÜ</i></p>

  <p><i>İngiliz istihbaratı Jane Oxford'un varlığından haberdardı ama Jane daha önce hiç İngiliz askeri teçhizatı çalmamıştı ve Mart 2005 te otuz beş Kanka füzesi çalınana kadar Amerikalılar'ın sorunu olarak görülüyordu, İngilizler kendi içlerinden birinin, füzeleri almak için Atlas'ın diğer yakasına bir Kraliyet Hava Kuvvetleri kargo uçağının gönderilmesine ilişkin ayrıntıları sızdırıp sızdırmadığını öğrenmek için bir soruşturma başlattılar. Ayrıca hırsızlığı araştıran FBI ekibiyle birlikte çalışmak üzere üst düzey bir İngiliz istihbarat yetkilisini Amerika'ya gönderdiler.</i></p>

  <p><i>MI5 yetkilisi, İngiltere'ye çok gizli bir rapor gönderdi. Bunda, FBI'ın Curtis Oxford'la birlikte kaçmak üzere Arizona Maks'a gizli ajan göndermeye yönelik uzun vadeli planı da yer alıyordu. CHERUB başkanı bu raporu okuyunca, küçük yaştaki CHERUB ajanlarının Arizona Maks gençler birimine gönderilmesi durumunda, FBI'ın bu iddialı "Kaçış ve İçeri Sızma" planının hemen uygulanabileceğini gördü, güvenlik güçlerinin kullanamayacağı kadar genç insanların kaçması, Jane Oxford'un da bunun gerçek bir kaçış olduğuna inanmasını kolaylaştırırdı.</i></p>

  <p><i>John Jones, Görev Sorumlusu olarak seçildi ve Arizona Maks'a iki, kaçışa dışarıdan yardım etmek üzere de bir CHERUB ajanının gönderilmesini içeren bir planın net ayrıntıları üstünde çalışmaya başladı.</i></p>

  <p><i>NOT: CHERUB ETİK KURULU BU GÖREV TALİMATINI, BÜTÜN</i></p>

  <p><i>AJANLARIN AŞAĞIDAKİ KOŞULLARI KABUL ETMESİ HÂLİNDE</i></p>

  <p><i>UYGULANMAK ÜZERE KABUL ETMİŞTİR:</i></p>

  <p><i>Bu görev YÜKSEK RİSKLİ olarak tanımlanmıştır. Bütün ajanlara görevi kabul etmeme ve istedikleri zaman görevden ayrılma hakları anımsatılacaktır.</i></p>

  <p><i>Görev, tehlikeli bir hapishaneye kapatılmayı, silahlı gardiyanlar ve polis tarafından takip edilmeyi içerecektir. Güvenlik nedeniyle sadece çok az sayıda üst düzey güvenlik yetkilisi, bu kaçışı CHERUB ve FBI'ın planladığını bilecektir.</i></p>

  <p><i>Güvenliğinizi sağlamak için mümkün olan her adım atılacaktır ama bu göreve gönderilecek ajanların, görevi kabul etmeden önce tehlikeleri dikkatle düşünmeleri önemle tavsiye edilir.</i></p>

  <p class="scenebreak" style="text-align: center;">***</p>

  <p>James, görev talimatını John Jones'un masasına bırakırken, "Vay canına," dedi. "Şu hapisten kaçma işi çılgınca."</p>

  <p>"Hemen cevap vermen gerekmiyor," dedi John. "Ama bu, Jane Oxford ve Kanka füzelerini bulabilmemiz için en adamakıllı sayılabilecek şansımız. İyice düşünüp bana sabah uğramaya ne dersin?"</p>

  <p>James başını sağa sola salladı. "Korkmuyorum," dedi kesin bir dille.</p>

  <p>"Varım."</p>

  <p>John gülümsedi. "Kesin bir karar vermeden önce bir gece düşünürsen sevinirim. Hatta istersen bunu Meryl Spencer'la görüşmene de izin verebilirim."</p>

  <p>James bunu ciddiye almayarak, "Gerek yok," dedi. "Arizona Maks'a, Dave ve ben mi gidiyoruz şimdi?"</p>

  <p>John başını sallayarak onayladı. "Sen, Curtis Oxford'dan sadece birkaç ay küçüksün ve hemen hemen aynı boydasın. Onunla arkadaş olmak için mükemmel bir adaysın. Görevin amacı doğrultusunda, Dave ağabeyin olacak.</p>

  <p>Seni içeride korumak ve kaçış sırasında gardiyan kılığına girmek üzere onun gibi iri birine ihtiyacımız var. Ayrıca hızlı araba kullanma konusunda çok deneyimli."</p>

  <p>James, "Peki, görevdeki üçüncü kişi kim?" diye sordu. " Kaçışımıza dışarıdan yardım edecek olan?"</p>

  <p>"Dave'le senin kardeşiniz ya da kuzeniniz olabilecek birini istiyoruz," diye açıkladı John. "Ama doğru kişiyi bulmakta zorlanıyoruz."</p>

  <p>"Kız kardeşim Lauren'a ne dersin? Bugün temel eğitimi bitiyor. Geçerse, bizimle gelmeye uygun olabilir."</p>

  <p>John gülümsedi. "Lauren iyi bir çocuk, James. Ama gerçekten de daha deneyimli birini arıyorum."</p>
</body>
</html>
