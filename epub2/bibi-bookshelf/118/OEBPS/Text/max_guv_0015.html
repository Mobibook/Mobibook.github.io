<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>index</title>
  <meta content="pdftohtml 0.36" name="generator" />
  <meta content="2016-03-16T23:34:47+00:00" name="date" />
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h2>15. TAKTİK&nbsp;</h2>

  <p>Banyoya gitmek, Latinler'in bölgesine doğru bir yolculuk demekti. James ve Dave, yatakların arasındaki koridorda yürürken bir zar oyununun üstünden atladılar, insanlardan kenara çekilmelerini kibarca rica ettiler.</p>

  <p>On dört yaşındaki sıska bir Latin, banyoyu pırıl pırıl tutuyordu. Herkes ona <i>kova ve paspas</i> sözcüklerinin kısaltması olan KOP diye sesleniyordu. KOP, yaptığı temizliğin karşılığında, yatakları banyonun girişine yakın olan ve pis kokular duymak istemeyen en sert Latinler tarafından korunuyordu.</p>

  <p>James pisuarı kullanıp ellerini, yüzünü ve kollarını yıkadıktan sonra, tişörtündeki kanı da temizlemesi gerektiğini fark etti. Tişörtünü çıkarırken KOP da pisuarın çevresine sıçrayan birkaç damla için söylenip duruyordu.</p>

  <p>James'in sabunu yanında olmadığı için çaresizce tişörtü ıslatıp kan lekelerini olabildiğinde çıkartmaya çalıştı, sonra hemen sıktı ve çıkışa yöneldi.</p>

  <p>Latin çocuklardan biri, "Tuvaletimizin temiz olmasını isteriz," dedi.</p>

  <p>Siyah Fila marka eşofman giymiş ve boynunda altın zincir olan Cesar önemli biriydi. Kıllı elini duvara dayayıp banyonun çıkışını kapatmıştı.</p>

  <p>"Tuvaletimize saygı göster, tamam mı?" dedi. "O zaman biz de <i>sana</i> saygı gösteririz."</p>

  <p>Dave, evet der gibi başını saldı. "Bizim için sorun yok."</p>

  <p>Cesar, elini James'in çıplak omzuna koyup dostça sıkarak, "Ve sen," dedi, "O bebek katilini mahvettin, iyiydi. Tişörtünü KOP'a ver de doğru dürüst yıkasın. Sabun tozumuz var. Sonra pervanelerin yakınına koyar ve sabaha kadar kurutur."</p>

  <p>James, iyice ıslanmış olan tişörtünü KOP'a verdi ve banyodan çıkmaları için elini duvardan çeken Cesar'a başını sallayarak teşekkür etti.</p>

  <p>Cesar yardımcılarından birine baktı. "Limonlu kağıdımız var mı hâlâ? dedi.</p>

  <p>Yardımcısı yatağının altına eğildi ve James ile Dave için iki tombul rulo sarı tuvalet kâğıdı çıkardı.</p>

  <p>"Sağ ol Cesar," dedi Dave.</p>

  <p>"Hapishanenin verdiği kâğıt çok <i>sert,"</i> diyerek sırıttı Cesar. "Başka bir şeye ihtiyacınız var mı?"</p>

  <p>Dave başını salladı. "Yok, iyiyiz."</p>

  <p>"İkiniz de sert çocuklarsınız. Bizimkilere bulaşmadığınız sürece sizinle bir derdimiz olmaz."</p>

  <p>James araya girerek, "Yiyecek bir şeyiniz yoktur herhâlde, değil mi?" diye sordu. "Kantin siparişlerim gelince borcumu öderim."</p>

  <p>Dave, James'e, sanki <i>şansını fazla zorlama</i> der gibi sert bir bakış attı ama Cesar kahkahayla gülerek dolabından erimiş bir Snickers çikolata ve küçük bir kutu ekşi kremalı Pringles cips çıkardı.</p>

  <p>"Nefis," diyerek sırıttı James.</p>

  <p>Dave'in önünden yatağa doğru giderken Pringles'ın kapağını açtı.</p>

  <p>Ağız dolusu cipsle kendini yatağa atıp "Kıyak birine benziyor," dedi.</p>

  <p>"Sakın inanma," diye gülümsedi Dave. "Cesar sadece dazlakları sinirlendirmek istiyor."</p>

  <p>"Ne demek istiyorsun?"</p>

  <p>"Gel, buraya otur."</p>

  <p>James aradaki bölmenin üstünden atlayıp Dave'in yanına oturdu, böylece gizli konuşabilirlerdi.</p>

  <p>"O uçtaki Latinler'le bu uçtaki beyazlar arasında sidik yarışı var."</p>

  <p>"Elbette," diyerek başını salladı James. "Zaten burada ırkların kardeşliğinden bahsedilemez, değil mi?"</p>

  <p>Dave sırıttı. "Elwood ve Kirch, beyazların patronları ve biz onlar için tehdit oluşturuyoruz. KOP'un senin tişörtünü yıkadığını görecekler, bebek gibi yumuşak tuvalet kâğıtlarımızı ve senin ağzını Latinlerin yiyecekleriyle doldurduğunu görecekler. Elwood ve Kirch, Cesar'dan destek aldığımızı düşünürlerse, bu hücredeki bütün güçlerinin altına dinamit koymamızdan endişelenmeye başlayacaklar."</p>

  <p>"Elwood ve Kirch'ün yanına gidip tokalaşarak bir selam versek olmaz mı?"</p>

  <p>Dave başını sert bir şekilde sallayarak, "Şimdi oraya gidersek, korktuğumuzu zannederler," diye açıkladı. "Curtis'i bizimle birlikte kaçmaya ikna etmeden önce, onun saygısını kazanmamız gerek. Bunu da ancak, Elwood ve Kirch bize saygı duyarsa başarabiliriz."</p>

  <p>"Peki, ne yapacağız?" diye sordu James.</p>

  <p>Dave kurnaz bir bakışla, "Eh, bunu bilmek için taktik dehası gerekmiyor.</p>

  <p>Gerekiyor mu yoksa?"</p>

  <p>James sinirli görünüyordu. "Taktik dehası yok bende; <i>söyle"</i></p>

  <p>"Stanley Duffın kardeşini hapishane hastanesine gönderdin. Stanley gibi bir et kafanın bizden intikam almaya çalışacağı kesin. Bizim bununla nasıl başa çıktığımızı görmeden Elwood ve Kirch'ün renk vereceklerini sanmıyorum."</p>

  <p>"Anladım," diyerek sırıttı James. "Stanley Duff ı devre dışı bırakmamız lazım."</p>

  <p><i>"Hayır.</i> Fazla saldırgan olursak Elwood ve Kirch kaygılanabilir.</p>

  <p>Stanley'nin peşimize düşmesini bekleyeceğiz. Onu haklayabileceğimizi biliyor, bu yüzden büyük olasılıkla bıçakla sürpriz bir saldırı yapacaktır."</p>

  <p>"Bıçak bulabileceğini düşünüyor musun?"</p>

  <p>Dave başını evet anlamında salladı. "Bence hiç zor olmaz. Burada ne çok kaçak eşya olduğunu görüyorsun."</p>

  <p>"Sence ne zaman saldırır?"</p>

  <p>"Büyük olasılıkla bu gece, ikimizin de uyuduğunu düşündüğü bir zamanda.</p>

  <p>Sırayla nöbet tutmalıyız. Bu gece Stanley'yi devre dışı bırakırsak, yarın avluda Elwood ve Kirch'le işleri yoluna koyabiliriz. Latinler'le dost olmadığımızı, sadece bize eşit davranılmasını istediğimizi açıkça gösteririz. Bu da hallolunca, sen Curtis'le arkadaşlık kurmaya başlayabilirsin."</p>

  <p>James, "Tabii bu gece biz toparlanamadan Stanley karnımıza bıçak saplamazsa," diyerek huzursuzca gülümsedi ve Pringles kutusunu havaya kaldırıp içindeki kırıntıları ağzına boşalttı.</p>

  <p>"Ne olur ne olmaz," dedi Dave, "Diş fırçanın alt ucunu beton zemine sürtüp sivrilt. Uyurken de fırçayı elinden bırakma."</p>
</body>
</html>
