<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="">
<head>
  <title>index</title>
  <meta content="pdftohtml 0.36" name="generator" />
  <meta content="2016-03-16T23:34:47+00:00" name="date" />
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h2 class="calibre10" id="calibre_pb_5">17. AVLU</h2>

  <p>Dave deliğe tıkılınca, James kendini savunmasız hissetti. Stanley Duffın hapishane hastanesine sedyeyle götürülmesinden yaklaşık bir saat sonra, yani neredeyse sabahın dördünde nihayet uykusu korkusunu bastırdı.</p>

  <p>Hücre kapısı ve avlunun kapıları saat dokuzda açılıyordu ama James elinde bir kalıp sabun ve bir rulo tuvalet kağıdıyla topallayarak banyoya doğru giderken, çocukların çoğu hâlâ uyuyordu. Ne olur ne olmaz diye ucunu sivrilttiği diş fırçası sapını da bel lastiğine sokuşturmuştu.</p>

  <p>James bağırsaklarındakini boşaltırken KOP da paspasıyla onun çevresinde dolaşıyordu. Metal klozetler duvara monte edilmişti, kapı ya da ayrıcı bölme yoktu, bu yüzden her şey meydandaydı. Duş daha da kötüydü. Su ancak duşun kolunu aşağı ittiğiniz sürece akıyordu ve damla damla akan ılık suda sabun insanın saçından bir türlü temizlenmiyordu.</p>

  <p>James bu iğrenç hücreden çıkıp temiz hava almak için sabırsızlanarak hızlı hızlı kurulandı. Koridor boyunca üç hücre ve kısa bir rampa vardı. Avluya gitmek için önce bir gardiyanın kontrolünden, sonra da metal dedektöründen geçmek gerekiyordu.</p>

  <p>James bez ayakkabısıyla kuma ilk adımını attığında, bir başka mahkûm içinde kahvaltı olan bir kesekâğıdını uzattı. James, paketin içinde ne olduğunu görmeye fırsat bulamadan yeniden içeri çağırıldı.</p>

  <p>"Rose."</p>

  <p>Gardiyanların âmiri Bob Frey, önceki gün öğleden sonra hapishaneye giriş yaparlarken James'in ayağını ezen koca göbekli, sarı dişli adamdı. Frey, James'i bir verandanın altına götürüp sırtını duvarına yapıştırdı.</p>

  <p><i>"Benim</i> hücre bloğuma geleli on beş saatten az oldu, değil mi?"</p>

  <p>"Hemen hemen efendim."</p>

  <p>"İki kardeş hastanede. Birinin burnu kırıldı ve beyni sarsıldı, ama diğer çocuğun boynundaki hasar bu hapishaneye on binlerce dolarlık hastane faturası çıkaracak."</p>

  <p>James ne cevap vereceğini bilemeyerek huzursuzca kıpırdandı.</p>

  <p>"Sonra ben de senin kardeşini deliğe tıktırdım," diye sırıttı Frey. "Sen hiç deliğe girdin mi evlat?"</p>

  <p>"Hayır efendim."</p>

  <p>"İşık yok, havalandırma yok, kıyafetleri çıkarmak yok, tuvalet yok. Hayvan kafesi gibi günde bir kez hortumla suluyoruz. Bir kez daha sorun çıkarırsan seni de oraya attırırım. Anlaşıldı mı?"</p>

  <p>"Evet efendim," diyerek başını salladı James. "Dave orada ne kadar kalacak?"</p>

  <p>"Yeterince uzun," diye güldü Frey. "Şimdi gözüm görmesin seni."</p>

  <p>James, güneşin ağarttığı avluya doğru yürürken kahvaltı paketini açtı. Süt sıcaktı, üç adet meyve pörsümüştü, kek kupkuruydu ama yenebilir durumdaydı ve James açlıktan ölüyordu. Yediği son doğru dürüst yemek, iki gece önceki kızarmış tavuktu.</p>

  <p>Avlu oval şeklindeydi ve üç futbol sahası büyüklüğündeydi. Hücre bloğunun arka yarısında, çöl havzası kepçeyle oyulmuştu. Avludaki tesisler çok basitti:</p>

  <p>Güneşten korunmak için tenteler, birkaç basketbol potası ve barfiks çubuğu, öğle yemeklerinin verildiği küçük prefabrik bina. Avluyu çevreleyen çitin yanında, kırmızı bir hattın kenarına yapılmış, atış poligonu denen, beş metre uzunlukta beton bir duvar vardı. Mahkûmların atış poligonuna gitmesi yasaktı ve bunu açıkça anlatmak için, çit boyunca, bir silah dürbününün içindeki küçük bir çöp adam resminin altında <i>Öldürücü Silah Kullanma Yetkisi</i> yazılı levhalar asılıydı.</p>

  <p>Abe, elinde bir muzla James'in peşinden koşarak, "Hey," diye seslendi.</p>

  <p>James gülümsedi. "Dün gece bana büyük bir iyilik yaptın. Dave'in beni kollaması <i>gerekiyordu...</i> Umarım Stanley'nin bir yerlerde gizlenmiş bekleyen arkadaşları yoktur."</p>

  <p>"Çişe gittiğimde iki büyük beyaz çocuk duştaydı. Seni görüp görmediğimi sordular."</p>

  <p>"Hangi çocuklar?" diye sordu James gergin bir şekilde.</p>

  <p>"Elwood ve Alman ismi olan."</p>

  <p>"Kirch. Ne istiyorlarmış?"</p>

  <p>"Sadece nerede olduğunu sordular."</p>

  <p>"Öfkeli miydiler?"</p>

  <p>Abe omuz silkti. "Sadece bir cümle söylediler. <i>Küçük psikopatı gördün</i> <i>mü</i>? Avluya çıktığını söyledim."</p>

  <p>James, "Bana psikopat mı dediler?" diye sordu; bunun kötü bir işaret mi yoksa bir saygı göstergesi mi olduğundan emin değildi.</p>

  <p>"Sanırım o herifin boynunu kırdın."</p>

  <p>"Ya ben gidecektim ya da o: Gırtlağımı kesmek <i>üzereydi."</i></p>

  <p>James elmasının çekirdeğini attı ve sütünden bir yudum aldı. Korkmuştu.</p>

  <p>Dave etrafta olsaydı, Elwood ve Kirch'le birlikte başa çıkabilirlerdi. Ama Dave delikteyken, işler kötü giderse James'i alt ederlerdi.</p>

  <p>"Avluya çıkmalarını bekleyeceğim," dedi James. "En azından burada kaçacak yer var."</p>

  <p>James ve Abe, bütün avluyu gören bir tentenin altında yer buldular ve birlikte tozun içinde oturdular.</p>

  <p>Metal dedektöründen önce Kirch geçti. İki metre boyunda, terden lekelenmiş atletinin altından dev gibi göğüs kasları görünen, on yedi yaşında bir dazlaktı. Elwood daha ince ve uzundu, onun da kafası tıraşlıydı. Boynunda, altında ANNEM yazılı bir gamalı haç dövmesi vardı. Sonra Curtis çıktı. Ne zayıf ne iriydi, James'le hemen hemen aynı boydaydı, ama dev gibi korumalarının arşından sanki yetersiz beslenmiş gibi görünüyordu.</p>

  <p>Uç çocuk, barfiks çubuklarının çevresinde bekleyip sırayla antrenman yapan, aynı derecede korkutucu görünen, başka hücrelerden gelmiş dazlakların yanına gittiler. Çete, James'in düşündüğünden daha büyük ve korkunçtu. James, isterlerse kolayca canını yakabileceklerini fark etti.</p>

  <p>Birkaç dakika sonra, Kirch hâlâ barfiks çekerken Elwood yanlarından küçük bir çocuğun geçtiğini fark etti. Çocuğun kafasını kolunun altına sıkıştırıp kıpkırmızı olana kadar sıktı. Bir süre sonra çocuğu bıraktı ve vahşi bir şekilde sağ kolunu bükerek yere yıktı. Çocuk uzaklaşırken elleriyle yüzünü kapatıyor, ağlamamaya çalışıyordu.</p>

  <p>Abe, az önce gördüklerinin şaşkınlığı içinde, "Gitmeliyim", dedi.</p>

  <p>James, dünyadaki Elwood'lar ve Kirch'lerle olan savaşında Abe'in kendisine hiçbir yararının olmayacağını biliyordu, ama konuşabileceği dost bir yüzün olmasından memnundu.</p>

  <p>"Sorun nedir?" diye sordu James.</p>

  <p>"Senin nerede olduğunu bana sordular. şimdi de beni senin yanında görürlerse, bundan hoşlanmayacaklardır."</p>

  <p>James düşünceli bir şekilde, "Sanırım bugün onlarla yüz yüze gelmek zorunda kalacağım," dedi. "Bu yüzden git de onlara benim burada olduğumu söyleyip biraz puan kazan."</p>

  <p>O çocukların yanından en son geçen kişinin başına gelenlerden sonra, Abe buna pek istekli görünmüyordu. "Neden <i>sen</i> onların yanına gitmiyorsun?"</p>

  <p>James, on metreden de yakındaki hücre bloğunun çatısında duran silahlı gardiyanı parmağıyla gösterdi. "Burası daha güvenli."</p>

  <p>Abe isteksizce tozların arasından geçip Elwood ve diğerlerine doğru gitti.</p>

  <p>Yaklaştıkça adımları yavaşlıyor gibiydi. Bir ara yönünü o kadar değiştirdi ki James korkup uzaklaşacağını düşündü.</p>

  <p>Abe, bir baş sallayışı ve girdiği zahmet için teşekkürle oradan ayrıldı.</p>

  <p>Elwood hemen James'e doğru giderken Kirch ve daha genç üç dazlak da onu izliyor, en arkadan da sallana sallana Curtis geliyordu.</p>

  <p>James kendini biraz güvende hissetmek için başını kaldırınca, çatıdaki gardiyanın ortadan kaybolduğunu gördü.</p>

  <p>Elwood yaklaşınca, "Solgun görünüyorsun Rose," dedi.</p>

  <p>James, korktuğunu belli etmemeye çalışarak, "Sanırım altıya karşı bir asla iyi değildir," diye yanıtladı.</p>

  <p>Elwood sırıtarak ekibine bakıp, "Doğru," dedi.</p>

  <p>"Ne istiyorsun?"</p>

  <p>"Stanley DufFa yaptıklarını beğendim."</p>

  <p>"O ikisi başlattı," dedi James. "Ben bela aramıyordum."</p>

  <p>"O iki fındık beyinliye olanlarla ilgili bir şikâyetim yok," dedi Elwood.</p>

  <p>"Ama sen ve ağabeyin gibiler benim hücreme gelip insanları altüst edince canım sıkılıyor tabii."</p>

  <p>James evet der gibi başını salladı.</p>

  <p>"Ya seni un ufak edeceğim ya da ufak bir anlaşma yapacağız; tabii Latinler'le anlaşma yapmadıysan."</p>

  <p>James, bu toplantıdan sağ salim çıkabileceğini hissedince hafif bir güven duygusuyla, "Ağabeyim, Cesar'ın aramızda sorun yaratmaya çalıştığını söyledi," dedi. "Ama Cesar sadece diğer Latinler'le ilgileniyor."</p>

  <p>Elwood başını salladı. "Ağabeyin akıllı çocukmuş."</p>

  <p>James acı acı, "Uyanık olduğunda, "dedi.</p>

  <p>"O zaman neden Cesar'ın armağanlarını kabul ettin?"</p>

  <p>"Çünkü açtım."</p>

  <p>Elwood sahte bir kahkaha atıp, arkadaş olma isteğini gösterdi. "Sanırım bedava yemek, nereden gelirse gelsin bedava yemektir... Peki ya ağabeyin?</p>

  <p>Haber aldın mı?"</p>

  <p>James başını salladı. "Şu gardiyan, Frey, beni kenara çekti. Dave'i delikten ne zaman çıkaracaklarını söylemedi."</p>

  <p>Elwood bir kahkaha daha attı. "O deliğe <i>yeteri kadar</i> girdim. On sekiz yaşından küçüksen en fazla kırk sekiz saat tutabilirler. Sonra seni ya tek kişilik hücreye ya da tekrar yatakhaneye gönderirler."</p>

  <p>James, Dave'in yakında döneceğini öğrenmenin rahatlığıyla, "Tamam, dedi.</p>

  <p>"İşimize bakalım," dedi Elwood. "Bizim hücreyi Kirch ve ben yönetiriz.</p>

  <p>Yani <i>herkes</i> bize haraç verir, buna sen de dâhilsin."</p>

  <p>James onaylayarak başını salladı; pazarlık edecek durumda değildi.</p>

  <p>"Ağabeyinle senin bana kantin paranızdan her hafta on papel vermenizi istiyorum. Karşılığında ben de size Abe'i vereceğim."</p>

  <p>"Abe'i mi?" diye sordu James şaşkınlıkla.</p>

  <p>"Abe sizin malınız olacak. Kantin parasını alın, beynini dağıtın, ne isterseniz onu yapın. Diğerlerine dokunmanızı istemiyorum, onlar Kirch'e ve bana ait. Ayrıca size doğru dürüst hapishane kıyafetleri ve battaniye vereceğim ve Duff kardeşler geri geldiklerinde sizin tarafınızda olduğumu göstereceğim."</p>

  <p>James başını sallayarak, "Adil görünüyor," dedi ve el sıkışıp anlaştılar.</p>

  <p>"Hücreye girerken iyi bir şeylerini aldılar mı?"</p>

  <p>"Sadece spor ayakkabılarımı."</p>

  <p>"On papel kantin parası karşılığında onları geri alabilirim."</p>

  <p>James bez ayakkabılarına bakıp, "Tamam," dedi. "Ayağımdakiler iğrenç."</p>

  <p>Elwood boynundaki gamalı haçı kaşıyarak, "Ağabeyin gelene kadar bizimle takılsan iyi olur," dedi. "Buradaki herkes benim gibi şeker değildir."</p>
</body>
</html>
