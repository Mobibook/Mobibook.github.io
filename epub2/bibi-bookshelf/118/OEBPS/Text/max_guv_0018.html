<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="">
<head>
  <title>index</title>
  <meta content="pdftohtml 0.36" name="generator" />
  <meta content="2016-03-16T23:34:47+00:00" name="date" />
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h2 class="calibre11" id="calibre_pb_6">18. HAYVANLAR</h2>

  <p>James küçükken hayvanlara bayılırdı: Yatağındaki tüylü oyuncaklara, çizgi filmlerde şarkı söyleyen karakterlere, sadece ortalarda göründü diye kendisine bir kâ</p>

  <p>se süt verileceğini bilerek büyükannesinin bahçesinde dolaşan şişko kediye.</p>

  <p>James yedi yaşındayken ilkokul projesinde aslanları ele almıştı. Annesi, o uyuduktan sonra yayınlanan bir Discovery Channel belgeselini kaydetmişti.</p>

  <p>James dişi aslanların yavrularını yalamalarını ve güneşin altında bir ağacın dibinde tembel tembel oturmalarını izlemişti. Sonra bu hayvanlar ava çıkıyorlardı.</p>

  <p>Dişi aslanlar bir antilop sürüsünün peşinden gidiyorlardı. Sürünün gerisinde kalanlardan birini sürükleyerek götürmüş ve parçalamaya başlamışlardı. Antilobun bacaklarını iki yana ayırmış, pençeleriyle midesini deşmiş, hâlâ titreyen vücudunun içine burunların daldırmışlardı; iri et parçaları koparmış, yüzlerindeki kanı uzun dilleriyle yalayarak temizlemişlerdi. O zamana kadar James doğanın böylesine vahşi olabileceğini düşünmemişti.</p>

  <p>Annesini bulup avazı çıktığı kadar bağırma niyetiyle oturma odasının kapısına kadar gitmiş, ama sonra bir şey fikrini değiştirmesine neden olmuştu.</p>

  <p>Koltuğa geri dönmüş, çekinerek videoyu başa sarmış, tekrar seyretmişti.</p>

  <p>Sonra, şaşkınlık içinde, ama aslanların yaptığı şeyden tam anlamıyla büyülenmiş bir hâlde, tekrar tekrar izlemişti.</p>

  <p>Arizona Maks'ın avlusundaki genç dazlakların bariz kötülükleri, James'e o videoyu yıllardan sonra ilk kez anımsattı. Aynı karışık duyguları yaratıyorlardı: Güç ve kötülüğün bir araya gelmesiyle oluşan sapkın bir cazibe.</p>

  <p>James, barfikste biraz şov yaptıktan sonra Elwood'un yanında tozların içine uzandı ve dazlaklar çetesinin yaptıklarını dinledi. Elwood, çok kötü dövülmemek için her hafta kantin paralarını kendisine veren korku içindeki çocukları gösterdi. İşkence ettiği, bıçakladığı, üstlerine kaynar su döktüğü ve intihar etmeye çalışmalarına yol açacak kadar canlarından bezdirdiği insanların hikâyelerini keyifle anlattı.</p>

  <p>Ama bu şiddetin geçmişi tek taraflı değildi. Elwood üç farklı bıçaklama sonucunda bacağında, göğsünde ve sırtında oluşan yara izlerini gururla sergiledi. Kimin aniden parlayıp bıçakla saldıracağının asla bilinemeyeceğini söyledi. Küçük, cılız bir kitap kurdu da; kolları kiriş kadar sağlam, kötü düşünceli bir psikopat da olabilirdi.</p>

  <p>James şaşırmıştı ama dikkatle dinleyip gülmesinin beklendiği yerlerde güldü. Bu kahkahaların çoğu, rahatlamış olmaktan kaynaklanıyordu. Son kırk sekiz saat, hayatının en sarsıcı saatlerinden olmuştu ama dazlakların korumasıyla, midesine oturan taş hafiflemişti. Nihayet görevine odaklanabilecekti. Sıradaki adım, Curtis'le arkadaş olmaktı.</p>

  <p>Lauren ın evde yapacak pek bir şeyi yoktu; onun görevi James ve Dave'in kaçışıyla başlayacaktı. Temel eğitimden sonra uyku ve dinlenme açığını kapatma fırsatından hoşnuttu, yine de etrafta Bethany gibi birlikte takılabileceği biri olsaydı daha fazla keyif alabilirdi.</p>

  <p>John onu bir alışveriş merkezine götürdü, hatta trafiğe alışsın diye yolun bir kısmında arabayı onun kullanmasına bile izin verdi. Ama ne yazık ki John ile Lauren'ın alışveriş anlayışları birbirinden tamamen farklıydı.</p>

  <p>Lauren büyük bir memnuniyetle, bütün gün alışveriş merkezinde dolaşabilirdi: Etrafa bakar, belki birkaç kıyafet ve kampüsteki yeni odası için birkaç şey satın alır, sonra da öğle yemeği için yiyecek kısmına geçerdi.</p>

  <p>John'ın alışveriş anlayışı ise, bir liste yapıp işleri jet gibi halletmekti: Gidilmesi gereken yerleri alışveriş merkezinin girişindeki haritadan bulup en kolay yolları seçer, bir mağazadan diğerine koştura koştura giderdi. Lauren, alışveriş merkezinden çıkmadan önce <i>etrafa bir bakınmayı</i> önerdiğinde, John ona sanki üç başlı bir uzaylıymış gibi kaşlarını çatarak baktı ve öfkeyle otoparka doğru gitti.</p>

  <p>Bu yolculuğun tek iyi tarafı, lateks yüzücü çorabıydı. Lauren bu çorabı ayağındaki küçük bandajın üstüne giyebilir, böylece havuzdayken bandaj kuru kalabilirdi. Eve döndüklerinde günün en sıcak saatiydi ve Lauren çorabı hemen denedi. Havuzda birkaç tur yavaş yavaş yüzdü ama çoğunlukla, şişme bir havuz koltuğuna oturup, alışveriş merkezinden aldığı bir gençlik dergisindeki kaba esprilere güldü.</p>

  <p>John öğle yemeği hazırlayacağını söylemişti ama Lauren bir saat sonra mutfağa gittiğinde, onun telefonda birilerine bağırdığını duydu.</p>

  <p>"Anladığım kadarıyla... şey... Yapabilir mi bilmiyorum... Tabii ki James aklı başında biridir. Ama <i>burada</i> on üç yaşında bir çocuktan söz ediyoruz...</p>

  <p>Scott Warren ne diyor peki?.. Tamam, tamam... Beni içeri alabilecekse hemen gelirim."</p>

  <p>Lauren, "Marvin miydi o?" diye sordu. "Çocuklar iyi John telefon konuşmasına o kadar odaklanmıştı ki Lauren'ın arkasında durduğunu fark edememişti.</p>

  <p>"James iyi," dedi. "Ama bir kavga olmuş ve Dave deliğe tıkılmış. Orada kötü bir gece geçirmiş ve... Bak, şu anda her şey belirsiz ve ben de bütün detayları bilmiyorum. Burada birkaç saat yalnız kalabilir misin? Havuzda daha fazla kalma, cildin çok beyaz ve böyle bir güneşe alışkın değildir."</p>

  <p>"Telefon gelirse?"</p>

  <p>John, "Cep telefonumdan arasınlar," diyerek mutfak dolaplarının birinden anahtarlarını ve sahte FBI rozetini çıkardı. "Evden ayrılma. Dönüşte akşam yemeği için bir şeyler getiririm."</p>

  <p>James'in sıcak öğle yemeği sulu bir püre, bezelye ve servisi yapanlar da dâhil herkesin "fırında gübre" dediği dikdörtgen bir köfteydi. Tatlı olarak ise, elbette ki devletin elinde kalmış sütle yapılan ve nispeten yenebilir olan meyveli pandispanya vardı.</p>

  <p>James, "Omaha'da yediğim pisliklere göre hiç fena değil," dedi. "Gerçekten ağızlara layık."</p>

  <p>Kirch, "Bir tatlı daha ister misin?" diye sordu.</p>

  <p>"Mmm, tabii ki. Tezgâha gidip bir tane daha alabiliyor muyum?"</p>

  <p>Masadaki beş dazlak güldüler.</p>

  <p>"Birininkine el koy," dedi Curtis.</p>

  <p>James omzunun üstünden, arkasındaki masaya baktı. Birinin tatlısını yağmalamazsa yeni arkadaşlarının karşısında zayıf görüneceğini anlamıştı, ama kader bu işi daha da zorlaştırmıştı: Masadaki dört çocuk içinde, pandispanyasını yemeye başlamamış olan tek kişi Abe'di.</p>

  <p>James ayağa kalktı. "Abe, dostum," dedi beceriksizce, "O tatlıyı yiyor musun? Ben..."</p>

  <p>"Yiyorum," dedi Abe tatlısını korumaya alarak.</p>

  <p>Dazlaklar öfkeden kudurdular.</p>

  <p>Elwood başını sallayıp elin masaya vurarak, nefes nefese, "Böyle konuşamazsın dostum," dedi. " <i>Ciddi</i> bir saygısızlık."</p>

  <p>Abe hatasını fark edip plastik kâseyi James'e doğru itti. Ama yeterince hızlı değildi; Kirch uzanıp Abe'i tişörtünün ensesinden tutarak sandalyesinden kaldırdı.</p>

  <p>"Sende hiç saygı yok oğlum," diye bağırdı Kirch.</p>

  <p>Abe'in ağzına bir yumruk attı; sonra çocuğu yere yıktı, saçlarına bir ağız dolusu süt ve çiğnenmiş yemek tükürdü. James, tezgâhın arkasında yemek servisi yapan gardiyana kaygıyla baktı, ama tıpkı Scott Warren'ın dediği gibiydi: Kimse öldürülmediği sürece gardiyanlar işe hiç karışmıyorlardı.</p>

  <p>Kirch, "Öğrenmeye başlasan iyi olur," diye hırladı.</p>

  <p>Abe, yüzünden akan sütle sürünerek sandalyesinde dönerken Elwood ve diğerleri kahkahalar atıyordu. James de, Abe'in tatlısını alıp yerine dönerken kahkahalara katıldı ama aslında kendini korkunç hissediyordu. Birkaç saat önce Abe, Dave'i uyandırarak James'in hayatını kurtarmıştı. şimdiyse James, görev uğruna Abe'le arkadaşlığını feda etmek zorundaydı.</p>

  <p>Tekrar avluya çıkarıldıklarında günün tam ortasıydı. Sıcaklık kırklı derecelere yaklaştığı için Kirch çeteyi hücreye götürdü. Havalandırma olmadığından, içerisi de dışarıdan daha serin değildi ama en azından, insanı kör eden güneş ışığından korunuyordunuz.</p>

  <p>James'in Elwood ve Kirch'ün arkadaşı olması, kapıya daha yakın bir yatağa geçmesi anlamına geliyordu. Kirch, kendi yatağının karşısındaki yatağın üzerinde duran dolabın şifresini beş saniyede kırdı. O, Stanley DufFın eşyalarını dışarı atarken James de orta kısımdaki eski yatağından eşyalarını alıyordu.</p>

  <p>Stanley'nin güzel eşyaları vardı. James onun deodorantını, şampuanını, birkaç atıştırmalık yiyeceğini ve radyosunu aldı. James'in istemediği eşyalar da, daha zayıf çocukların kavga dövüş alması için ortaya bırakıldı. Abe ilk seçme hakkının kendisine verilmesiyle, gönülsüzce de olsa elektrikli bir tıraş makinesi, birkaç paket pirinç patlağı ve yarısı kullanılmış bir tuvalet kâğıdı rulosu aldı.</p>

  <p>James, suçlu bir sesle, "Kantinde olanlar berbattı, dedi.</p>

  <p>Yediği yumrukla Abe'in dudağı şişmişti. Rahat bir sesle, "Senin gibi biriyle benim gibi biri asla uzun süre aynı ekipte olamaz," dedi.</p>

  <p>James, Abe'in kendisini alt sınıftan görmesine üzülmüştü. Abe yirmi yıl hapis yatacak ve anlaşılan bunun büyük bölümünü dayak yiyerek ve şiddet görerek geçirecekti. James, her şeyin adil olmasını sağlayacak bir plan düşünmeye çalıştı ama dünyanın böyle bir yer olmadığını biliyordu; hele, Arizona Maks gibi bir yerde bu olanaksızdı.</p>

  <p>James'in yeni yatağı rahattı. Üst üste koyulmuş üç şilte vardı. Aslında sadece sırtı sakat olan mahkûmlara fazladan şilte veriliyordu ama elbette ki fazladan konforu hep kabadayılar elde ediyordu.</p>

  <p>Elwood'un hapishane çamaşırhanesindeki adamı, James'e fazladan çarşaf ve yastık, ayrıca bir havlu ve birkaç parça iç çamaşırı göndermişti. Bunlar, girişte verilenlerden kat kat yeni görünüyordu ve siyah Nike ayakkabıları da yolda olmalıydı.</p>

  <p>James yatağına uzanıp eskiden Raymond DufPa ait olan bir mafya kitabını okumaya başladı. Kapakta yazıldığı kadar heyecanlı bir kitap değildi ama James'in sıcağı unutmak için yapabileceği tek şey buydu; sonra başının tam üstündeki köprüden bir gardiyan başını uzatıp bağırarak James'in adını söyledi.</p>

  <p>"Rose, sana ED var."</p>

  <p>"Ne var?"</p>

  <p>Curtis, aradaki yatağın üstünden başını çıkarıp bağırarak, "Eğitim Değerlendirmesi, dedi.</p>

  <p>"Hızlanmış olmalılar; yeni mahkûmları sınıflandırmaları genellikle haftalar sürer. İstersen sana yolu göstereyim. Ben de kitaplarımın gelip gelmediğini sorarım."</p>
</body>
</html>
