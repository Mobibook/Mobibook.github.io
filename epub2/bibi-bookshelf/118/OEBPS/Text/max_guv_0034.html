<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>index</title>
  <meta content="pdftohtml 0.36" name="generator" />
  <meta content="2016-03-16T23:34:47+00:00" name="date" />
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h2>SON SÖZ&nbsp;</h2>

  <p>JANE OXFORD, FBI ile işbirliği yapmadı. Adını kabul etmek dışında hiçbir soruyu yanıtlamadı. Cinayet, haraç kesmek ve silah ticaretiyle suçlanıyor ve yaşamının geri kalanını hapiste geçirecek gibi görünüyor. Hakkındaki suçlamaların karmaşıklığına bakılırsa, mahkeme ancak birkaç yıl sonra yapılabilir. Florence-Kolorado'daki federal süpermaks hapishanesinde tutuklu bulunuyor.</p>

  <p>Jane tutuklandıktan sonra FBI, ipuçlarını takip ederek, kadına ait dünyanın her yerindeki evleri ve mal varlıklarını ortaya çıkardı. Sırlar çözüldükçe, Jane Oxford'un silah çalmayı bırakıp silahların ardındaki teknolojileri çalmaya odaklandığı anlaşıldı. Bu bilgileri, Etienne Savunma Danışmanlık gibi paravan şirketleri kullanarak, diğer silah üreticilerine satıyordu.</p>

  <p>Küresel silah endüstrisinin yıllık değeri yarım trilyon dolardan fazla olduğu için Jane, terörist örgütlere ve yoksul üçüncü dünya ülkelerine silah satmaktansa, bu işi çok daha kârlı bulmuştu. FBI bugüne dek Jane Oxford'a ait 1,4 milyar doları aşan değerde mal varlığı belirledi. Bu rakam sadece FBI'ın beklediğinden çok daha yüksek olmakla kalmıyordu, Jane'in nispeten mütevazı yaşamı için gerekenden de çok daha fazlaydı. Anlaşılan Jane Oxford, psikolojik durumuna uygun şekilde, bu suçları sırf heyecan olsun diye yapmıştı.</p>

  <p>Bugüne dek, HGOAF: Hassas Güdümlü Omuzdan Ateşlemeli Füzeler hakkında bilgi elde edilemedi. FBI, füzelerin rakip bir silah üreticisi adına çalındığından kuşkulanıyor. Fakat somut kanıt bulunana kadar bundan emin olmak imkânsız. Silahların, teröristlerin eline geçmiş olması ya da onları Jane Oxford'un çalmamış olması bile mümkün.</p>

  <p>CURTIS OXFORD, kaçma riski olan tutuklu kategorisine alındı ve Arizona Maks'ta kırk sekiz saat delikte kaldıktan sonra, tek kişilik bir hücreye geçti.</p>

  <p>Birkaç ay sonrasında Curtis'in Las Vegas'taki "amcaları", çocuğun Arizona'daki askeri okula gönderilmesini tavsiye eden psikiyatristin, hastalarına bu okulu önerme karşılığında para alma suçundan soruşturma altında olduğunu öğrendiler. Avukatlardan birine, Curtis'in davasında temyize &nbsp; gidip, çocuğun cinayetleri, bu rüşvetçi psikiyatristin verdiği yanlış tavsiyeler sonucunda işlediğini iddia etmesini söylediler.</p>

  <p>Temyiz davasında yargıç, Curtis'in avukatlarının iddialarını kabul ederek şu karara vardı: " <i>Curtis Oxford'un uzun süredir ruhsal sorunları vardır. Curtis,</i> <i>bu korkunç eylemlerinin sorumluluğunu bir dereceye kadar üstlenmekle</i> <i>birlikte, yeni kanıtlar çocuğun bir yetişkin olarak yargılanıp</i> <i>cezalandırılmasının doğru olmadığını göstermektedir."</i></p>

  <p>Curtis'e yönelik birinci dereceden cinayet suçlamaları düştü. Scott Warren'in ölümü ve sonrasındaki kaçışla ilgili suçlamalar da kaldırıldı. Üç hafta sonra Curtis, Arizona gençlik mahkemesinde, dört kişiyi kazara öldürme suçunu kabul etti. Detaylı bir psikiyatrik değerlendirmeden sonra, orta güvenlik düzeyinde bir genç suçlular cezaevinde yedi yıl hapsi cezası aldı. Curtis'in vurduğu üç kişinin aileleri yerel bir televizyon kanalına çıkıp bu karar karşısında şoke olduklarını söylediler.</p>

  <p>Ayrıca Jane Oxford'un, oğlu için, değeri 30 milyon doları aşan bir fon oluşturduğu ortaya çıktı. Bu para uluslararası bankacılık yoluyla tamamen aklanmıştı ve FBI'ın kaynaklarına göre, bunların suç yoluyla kazanıldığını kanıtlamak olanaksızdı. Curtis Oxford, 2012'de hapisten çıktığında son derece zengin bir genç adam olacak.</p>

  <p>Diğer mahkumlardan ELWOOD ve KIRCH, kaçıştan kısa süre sonra on sekiz yaşlarını doldurup Arizona Maks'ın yetişkin bölümüne alındılar. STANLEY ve RAYMOND DUFF kardeşler tamamen iyileştiler ve isyanda oluşan hasar düzeltilir düzeltilemez T4 hücresine geri döndüler.</p>

  <p>Arizona Hapishaneler Müdürlüğü'nde, görev sırasında ölen memurların isimlerini hücre bloklarına verme geleneği bulunuyor. SCOTT WARREN hücre bloğu yakında, Phoenix'in doğusundaki yeni bir hapishane kompleksinde hizmete girecek. Kaçıştan sonra yapılan soruşturma, Arizona Maks'taki güvenliği artırma konusunda çeşitli tavsiyelerle sonuçlandı. Bu öneriler arasında, aşırı hassas kapıları değiştirmek ve bir memur yere yığıldığında otomatik olarak devreye giren kişisel saldırı alarmlarının bütün infaz koruma memurlarına verilmesi de bulunuyordu. Maddi olanaksızlıklar nedeniyle bu tavsiyeler uygulanamayacak gibi görünüyor.</p>

  <p>WARREN REİSE (Scott Warren olarak da biliniyor), eşi ve üç küçük çocuğuyla daha fazla zaman geçirebilmek için FBI özel ajanlığını bıraktı.</p>

  <p>THEODORE MONROE ve MARVIN TELLER, Jane Oxford'un geçmiş suçlarını araştıran FBI ekibinde görev yapmaya devam ediyorlar.</p>

  <p>PAULA PARTRIDGE, Kaliforniya ve Arizona polisi tarafından sorgulandı.</p>

  <p>Rehin alındığını söylediği ifadesinden kuşkulanılmadı. Paula daha sonra, Arizona Hapishaneler Müdürlüğü'nden açıklanmayan tutarda bir tazminat ve "Acımasız genç katillerle geçen korkunç saatler" hakkında bir haber ajansına verdiği röportajdan 7000 dolar kazandı.</p>

  <p>Röportaj, Amerika Birleşik Devletleri'nin ve dünyanın her yerinde yüzden fazla gazete ve dergide yayımlandı. Paula bu para sayesinde, karavandan &nbsp; kurtulup küçük bir evin kaporasını ödeyebildi. Ayrıca kızı HOLLY PARTRIDGE'i de Disneyland'de bir gece kalmaya götürebildi.</p>

  <p>FBI, VAUGHN LITTLE'ın çiftliğinde arama yaptı ve büyük bir yasadışı silah zulası bulundu. Bunların arasında Glock makineli tabancalar, havan topu mermileri, suikast silahları da vardı. Vaughn ve karısı USA LITTLE, bir kaçağa yataklık etmekle ve satma amacıyla ruhsatsız ateşli silah bulundurmakla suçlandılar. Vaughn sekiz yıl, Lisa da dört yıl hapis cezası aldı.</p>

  <p>Mahkeme masraflarının karşılanabilmesi için çiftlik ve Arap atları satıldı.</p>

  <p>REBECCA LITTLE (Becky), Kaliforniya'daki en büyük ablasının yanına taşındı.</p>

  <p>EUGENE DRISCOLL, boynundaki tükenmez kalem çıkarıldıktan sonra tamamen iyileşti. Marvin Teller tarafından vurulan WILLIAM BENTLEY (Bill)'in kuşun yaraları da, benzer biçimde iyileşti. Polisin yaptığı araştırmalarda, iki adamın kırk yıldan uzun süredir kiralık katil olarak birlikte çalıştıkları ortaya çıktı. On bir Amerikan ve iki Kanada eyaletinde, toplam otuz cinayet için aranıyorlardı.</p>

  <p>İki adam iyileşince, FBI tarafından Teksas'a götürüldüler. Üç hafta süren mahkemenin ardından, altı cinayetten suçlu bulunup zehirli iğneyle idama mahkûm edildiler. Uzun süren temyiz süreci, idam cezasının gerçekleşmesinin birkaç yıl süreceğini gösteriyor.</p>

  <p>DAVE MOSS, Arizona'daki hastanede memurların koruduğu odasından sessizce kaçırılarak, James ve Lauren'dan birkaç gün sonra CHERUB Kampüsü'ne getirildi. Döndükten kısa süre sonra hafif egzersizlere başladı ve iki ay sonra yapılan ultrasonlarda göğsündeki kan pıhtısının tamamen yok olduğu görülünce sağlığına kavuştu.</p>

  <p>Her CHERUB görevi hakkında detaylı bir rapor hazırlanır. Hapisten kaçış göreviyle ilgili raporda, görevin genel başarısından dolayı bütün katılımcılar kutlandı. Ama JAMES ADAMS, Toyota'yla düşüncesizce kaza yapması, Dave Moss da uyuyakalıp James'in Stanely Duff tarafından neredeyse bıçaklanmasına yol açması nedeniyle eleştirildi.</p>

  <p>Sadece LAUREN ADAMS azar işitmekten kurtuldu. Lauren raporda, "Cesur, net düşünebilen, işbirliği yapan" bir çocuk ve "Gelecekte büyük bir potansiyel vaat eden genç bir ajan" olarak tanımlanıyordu. Dr. McAfferty raporu okuduktan sonra, Lauren'ın görevde oynadığı rolle lacivert tişörtü hak ettiğine karar verdi ve böylece Lauren, lacivert tişörtü en genç yaşta kazanan ajanlardan biri oldu.</p>

  <p>CHERUB personeli, ajanlarının performansları konusunda biraz kuşkuluydu ama Amerika'da CIA ve FBI, Jane Oxford'un yakalanmasından çok memnundu. James kampüse döndükten dört hafta sonra, Dr. McAfferty'ye CIA merkezinden bir paket geldi. Paketin içinde, James, Dave ve Lauren için üç tane pırıl pırıl ahşap kutu vardı.</p>

  <p>James, dersten sonra odasına çıkınca yastığının üstünde bulduğu kutunun içinde ne olduğunu merak etti. Sımsıkı kapatılmış kapağı açınca, beş uçlu bir &nbsp; yıldızın ortasında bir Amerikan kartalı bulunan altın madalyaya bakakaldı; kartalın altında şunlar yazılıydı:</p>

  <p>İstihbarat Yıldızı, tehlikeli koşullarda cesaretle sergilenen gönüllü eylemler ve ciddi risk içeren durumlardaki büyük başarılar veya hizmetler karşılığında, Amerika Birleşik Devletleri tarafından verilen bir madalyadır.</p>

  <p>James, madalyanın arkasını çevirip isminin yazılı olduğunu görünce, gülümsemesine engel olamadı.</p>

  <p>CHERUB: ÇAYLAK <i>CHERUB: Maksimum Güvenlik"\</i> okudunuz. Ama James Adams'ın CHERUB macerası nasıl başladı?</p>

  <p><i>CHERUB: Çaylak</i>, James'in annesinin ölümüyle başlayan öyküsünü anlatıyor. Patates çuvallığından CHERUB ajanlığına uzanan dönüşümü okuyun.</p>

  <p>Lauren, Kyle, Kerry ve diğer CHERUB ajanlarıyla tanışın ve James'in ingiltere tarihindeki en büyük terörist katliamı nasıl engellediğini öğrenin.</p>

  <p><i>CHERUB: Çaylak</i>, Robert Muchamore ve Hodder Children's Books aracılığıyla sizlerle.</p>

  <p><a href="http://www.cherubcampus.com/"><b>www.cherubcampus.com</b></a></p>

  <p>CHERUB Kampüsü, <i>CHERUB: Maksimum Güvenlik</i>'i okumaktan keyif alan herkesin internetteki buluşma noktası...</p>

  <p>Çok özel bir içeriğe sahip olan sitede, bütün CHERUB karakterlerinin ayrıntılı biyografilerini görebilir, ek yazılar ve sürpriz öyküler okuyabilir, serinin yeni kitaplarını kısaca inceleyebilir ve en son bilgileri alabilirsiniz.</p>

  <p>CHERUB: A SINIFI Keith Moore, Avrupa'nın en büyük kokain satıcısıydı. Polis onu yirmi yıldan uzun süre deliğe tıkmaya yetecek delili toplamaya çalışıyordu.</p>

  <p>Şimdi ava dört CHERUB ajanı da katıldı. Gizli polislerin düzinelerce girişimi başarısızlığa uğramışken, bir grup çocuk Keith Morgan'ın örgütüne ustaca sızmayı başarabilecek mi?</p>

  <p>James Adams'ın işe en alttan başlaması, küçük çaplı uyuşturucu satıcılarına dağıtım yapması ve içine daldıkları tehlikeli yeraltı dünyasını keşfetmesi gerekiyor. En tepedeki adamın güvenini kazanacaksa, büyük bir atılım yapması şart.</p>

  <p>CHERUB: CİNAYET Küçük çaplı bir dolandırıcı aniden büyük miktarda paraya kavuşursa, polisin bu paranın kaynağını öğrenmek istemesi doğaldır.</p>

  <p>James'in yeni CHERUB görevi çok sıradan görünüyor: Kötü adamın çocuklarıyla arkadaşlık kurmak, evlerine girmek ve polislerin araştırabileceği ipuçları bulmak.</p>

  <p>Ama James'in ortaya çıkarmaya başladığı plan, hiç kimsenin beklediği türden bir şey değil. Ve gerçeği bilme olasılığı bulanan tek kişi, yalnızlığı seven, on sekiz yaşında bir delikanlı.</p>

  <p>Tek bir sorun var. Bu çocuk bir yıldan uzun süre önce damdan düşüp ölmüş.</p>

  <p>Robert Muchamore ve Hodder Children's Books tarafından sunulan <i>CHERUB: Cinayet \</i> bekleyin.</p>

  <p>(*) CHERUB'un ingilizce'de "masum yüzlü çocuk" , "melek çocuk" gibi anlamları vardır. (Ç.N.)&nbsp;</p>
</body>
</html>
