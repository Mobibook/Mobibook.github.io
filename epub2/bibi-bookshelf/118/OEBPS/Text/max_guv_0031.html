<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>index</title>
  <meta content="pdftohtml 0.36" name="generator" />
  <meta content="2016-03-16T23:34:47+00:00" name="date" />
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h2>31. BREZİLYA&nbsp;</h2>

  <p>James odaya döndüğünde Bili, Eugene ya da Curtis, onun gittiğini bile fark etmemişlerdi. James, Marvin'in cep telefonundaki mesajı dinleyeceğinden emindi ama Lauren ve Curtis uyumuşken, Eugene'in horultuları da iki odayı bağlayan kapının arkasından içeri dolarken, karanlık odada uzanmış yatan James'in zihni türlü türlü oyunlar ediyordu.</p>

  <p>Sabahın 5.30'unda Bili sessizce Curtis'in yatağına yaklaşıp çocuğu sarsarak uyandırdığında James uykuyla uyanıklık arasındaydı. Curtis yatağında doğrulurken, önceki gece minibarı talan etmesinin bedelini ödüyor gibiydi.</p>

  <p>Çapaklanmış gözünü eliyle açarken, "Uçağın daha geç olduğunu sanıyordum," diye sızlandı.</p>

  <p>"Sessiz ol," diye fısıldadı Bili. "Annenle konuştum. Bu oyun onu huzursuz ediyor. Planlar yine değişti ve şu iki veledin bunu bilmesini istemiyoruz."</p>

  <p>"Annemin hayatı plan değişiklikleriyle geçiyor zaten," diyerek iç çekti Curtis. "James ve Lauren a veda edemez miyim?"</p>

  <p>"Bırak uyusunlar. Bu işlerin nasıl olduğunu herkesten iyi bilirsin: Ne zaman ve nereye gittiğini ne kadar az bilirlerse, o kadar iyi."</p>

  <p>James'i boynu tutulmuştu ama yaşlı adam uyanık olduğunu anlamasın diye kıpırdanmaya cesaret edemedi.</p>

  <p>Curtis yataktan fırlayıp banyoya koştu. James onun kapıyı kilitledikten sonra tuvaletini yaptığını, ardından öğürerek klozete kustuğunu duydu. Bili gelip kilitli kapıya hafifçe vururken, James kahkahasını bastırdı.</p>

  <p>"İyi misin evlat?"</p>

  <p>Curtis temizlenip ağzına gargara yaparken içeriden bir sürü gürültü geliyordu.</p>

  <p>Çocuk dışarı çıkarken, "Offf," dedi, "Yediğim bir şey dokunmuş olmalı.</p>

  <p>Umarım uçakta yine hasta olmam."</p>

  <p>Bili, "İçtiğin bir şey demek daha doğru herhalde," diye homurdandı.</p>

  <p>"Gözeneklerinden bile kokusu geliyor."</p>

  <p>Curtis uysal bir tavırla yere eğilip eşyalarını toplamaya başladı.</p>

  <p>"Bırak o paçavraları," dedi Bili. "Pantolonunu ve spor ayakkabılarını giy, gidiyoruz."</p>

  <p>James, Bili ve Curtis'i izleyip izlememesi gerektiğini düşünüp duruyordu.</p>

  <p>Marvin mesajı almadıysa ya da Curtis'in daha geç saatteki bir uçakla gideceğini düşünüp hâlâ uyuyorlarsa, Jane Oxford'un izini sonsuza dek kaybedeceklerdi. Öte yandan James onların peşinden giderse, gizli kimliğini açığa çıkaracaktı.</p>

  <p>Curtis spor ayakkabısını giyip ayağa kalkınca Bili, "Hazır mısın?" diye sordu.</p>

  <p>Pek de emin olmayan bir tavırla, "Sanırım," dedi Curtis. Odanın diğer tarafındaki yatağa gidip James'e baktı. "Umarım güzel bir hayatın olur dostum," diye fısıldadı yumuşak bir sesle.</p>

  <p>Daha sonra Bill'in peşinden gidip iki odayı bağlayan kapıdan geçti ve öbür odadan dışarı çıktılar. Kapının kapanma sesi duyulur duyulmaz James ayağa fırladı. Eugene'in uyuduğundan emin olmak için yan odaya başını uzatıp baktıktan sonra eşofman altını ve spor ayakkabılarını giyip yatağının yanındaki sehpadan odaya giriş kartını aldı.</p>

  <p>Koridora bakınca, asansöre binmek üzere köşeyi dönen Bili ve Curtis'i arkalarından gördü. Koşarak arka merdivenlere gitti, lobide onlara yetişmeyi düşünüyordu. Ne yazık ki zemin katta oda yoktu. James kendini, bir konferans salonunun arkasında, sadece diğer taraftan açılabilen dümdüz ve gri bir yangın kapısına bakarken buldu.</p>

  <p>Curtis'i tümden kaybetmeme telaşı içinde, yangın kapısını zorlayarak açtı ve otelin otoparkına çıktı. Güneş ufuktan yükseliyordu ve açık asfalt yolun üstünden gelen sert rüzgâra karşı James'in tişörtü hiçbir işe yaramıyordu.</p>

  <p>James hızla etrafına bakıp görünürde kimsenin bulunmadığından emin olduktan sonra, park edilmiş arabaların arasından otelin girişine doğru koşmaya başladı. Kapıya yaklaştığı sırada, yan tarafında <i>Star Plaza -</i></p>

  <p><i>Havaalanı Servisi</i> yazan küçük bir otobüse sırayla binen insanları gördü.</p>

  <p>Curtis ve Bili de sıradaydı.</p>

  <p>James iki arabanın arasına girip saklandı. Lobiye gidip FBI ekibini arayarak neler olduğunu anlatmak için yanıp tutuşuyordu, ama otobüs ayrılana kadar yerinden kımıldayamazdı.</p>

  <p>Nihayet son yolcu da otobüse bindi ve hidrolik kapılar tıslayarak kapandı.</p>

  <p>Otobüs ilerlemeye başlamışken, dışarıda bir adam telaşla otobüsün yan tarafına vurdu. şoför ani bir fren yaptı ve bu son yolcuyu da aldı. Kovboy şapkalı ve şarap rengi takım elbiseli, iri yarı bir zenciydi. James rahatlayarak gülümsedi. Artık endişelenmesine gerek yoktu: Marvin Teller mesajı almıştı.</p>

  <p class="scenebreak">***</p>

  <p>Lauren korkuyla uyandı. Yaşlı adamın dişsiz ağzını yarım saniyeliğine gördükten sonra da dünyası karardı. Eugene, Lauren'ın yüzüne bir yastık kapatıp öylesine sıkı bastırmıştı ki kız, yatağın yaylarının başının arkasına batışını hissedebiliyordu. Sırtını yay gibi büküp kıvranarak kurtulmaya çalıştı ama Eugene dizini kaldırıp Lauren ı, bacaklarının üst kısmından yatağa bastırdı.</p>

  <p>Lauren'ın ciğerlerinde bağırmaya yetecek kadar hava kalmamıştı. Nefes almaya çalıştıysa da yüzündeki yastıktan dolayı bu olanaksızdı, sanki pipetle ıslak beton içmeye çalışmak gibiydi. Tüplü sualtı dalışı eğitimi alırken boğulma sürelerini öğrenmişti: Havasızlıktan ölmek beş dakika sürüyordu ama oksijensizlik nedeniyle beynin kalıcı hasar görmesi için üç dakika yeterliydi.</p>

  <p><i>James neredeydi?</i></p>

  <p>Lauren ağabeyinin çoktan ölüp ölmediğini merak ederken, sağ kolunu hareket ettirebildiğini gördü. Küçük bir umut ışığıyla, el yordamıyla komodinin üstünü yoklayıp silah olarak kullanabileceği bir şey aradı.</p>

  <p>Dokunduğu şeyin, <i>Star Plaza</i> logolu tükenmez kalem olduğunu hemen hatırladı. Kalemi alıp başparmağıyla kapağını çıkardı. İyi bir silah değildi ama elindeki tek şey buydu.</p>

  <p>Bir anlığına konsantrasyonu bozuldu; bilinci kaybetmenin ilk işaretiydi bu.</p>

  <p>Zihnini toplamak için dilini ısırdı ve hiçbir şey göremediği hâlde kalemi sapladı. Kalem, Eugene'in omzuna geldi; sadece biraz can yakmış ve adamın gömleğinin koluna mavi mürekkep akıtmıştı. Lekeyi çıkarmakla uğraşması gerekeceğini düşünen Eugene sinirlendi; boştaki eliyle kalemi almaya çalışırken ağırlığını başka yere vermek zorunda kaldı.</p>

  <p>Eugene öne doğru eğilince Lauren'ın bacaklarındaki baskı azaldı. Kız, var gücüyle dizlerini adamın sırtına geçirdi. Eugene havaya sıçrayınca yastığı tutan kolu gevşedi ve böylece Lauren başını yana çevirip ciğerlerini havayla doldurabildi. Eugene hemen yine Lauren'ın üstüne çullandı ve dizini kızın karnına bastırarak daha da acı verdi.</p>

  <p>Lauren, bu korkunç acının, umutsuz kaçış denemesini mahvetmesine izin vermemeye kararlıydı. Çarşaf ile yastık arasından ışık sızdığını gördü; sonra, kızın başını düz tutup yastığı yeniden yerleştirmeye çalışan Eugene'in parmak uçlarından birini gördü.</p>

  <p>Eugene, besbelli on yaşındaki bir çocuğun karşı koymasının önemsiz bir engelden başka bir şey olarak görmediğinden, "Küçük bir savaşçıymışsın sen, dedi.</p>

  <p>Lauren başını birkaç santim kaldırdı. Eugene'in parmağının dudaklarına dediğini hisseder etmez koparacak gibi ısırdı. Yaşlı adam acıyla kasıldığında, dizini de Lauren'ın karnından çekti.</p>

  <p>Parmağını kurtarmak için cinayet denemesinden geçici olarak vazgeçen Eugene yastığı bir kenara attı. Parmağı hâlâ dişlerinin arasında tutan Lauren burnundan nefes aldı; artık etrafını görebildiği için, tükenmez kalemin sivri ucunu Eugene'in boynunun yan tarafındaki yumuşak dokuya nişanladı. Metal uç adamın buruşuk derisinden içeri girdi ve kalem, lavabo pompası gibi bir ses çıkardı.</p>

  <p>Eugene acıyla yatağın diğer ucuna düşerken Lauren dişlerini aralayıp parmağı serbest bıraktı. Bacaklarını Eugene'in altından çekti ve başının yan tarafına iki ayağıyla vurduğu bir karate darbesiyle adamı bayılttı.</p>

  <p>Korkudan titreyen ve ağrıyan karnını tutan Lauren, yataktan kalkıp şiltenin köşesini kaldırarak, James'in bir gece önce sakladığını gördüğü Glock tabancayı aldı. Emniyet kilidini açtı; ağabeyinin cesedini görme korkusuyla banyoyu ve diğer yatağın yanını kontrol etti.</p>

  <p>Yavaşça diğer odaya geçerken silahı iki eliyle tuttu ve yine yatakların arasına baktı. O taraftaki banyo Lauren'ı şoke etti: Eugene, cesedi ortadan kaldırmakta kullanacağı bıçakları ve kalın naylonları hazırlamıştı.</p>

  <p>Lauren, James'e neler olduğunu hâlâ bilmiyordu. Belki de Eugene onu uykusunda bayıltmış ve başka bir odada boğmaya götürmüştü ya da belki erken saatte Bili ve Curtis'le kahvaltıya davet edilmişti. <i>Lauren yorgunsa bırak</i> <i>uyusun. Eugene onunla ilgilenir...</i></p>

  <p>Eugene baygın, James'in kaderiyse belirsizken, Lauren, Marvin'i aramaktan başka seçeneği olmadığını biliyordu. Ahizeyi eline aldığı sırada yan odaya birinin girdiğini gördü.</p>

  <p>Sürprizlere hazırlıklı olan Lauren, iki odayı bağlayan kapıya doğru sessizce yürümeye başladı ama çıplak ayağının başparmağını bir masanın ayağına çarpmayı başardı. Küçücük iç çekiş, yan odadaki kişinin, kim olduğunu göremeden yataklardan birinin yanına saklanmasına yetmişti.</p>

  <p>Lauren kapının eşiğine doğru eğilirken "Silahım var," diye bağırdı ve uyarı atışı için tetiği çekti.</p>

  <p>Glock'un üst üste atış yapabildiğinin ya da emniyet kilidini açarken silahı bilmeden otomatik atış konumuna getirdiğinin farkında değildi. Altı tane mermi geri teperek kendisini arkaya doğru iterken, elinde yüksek basınçlı hortum var gibi hissetti. Mermiler duvara saplandı, gardırobun önündeki aynayı parçaladı ve duvarın alçılarını söktü. Sonunda Lauren yataklardan birine sırt üstü düştü.</p>

  <p>Diğer odadaki toz bulutları ve cam kırıkları arasından şaşkın bir ses duyuldu. James, öksürerek ellerini havaya kaldırdı ve <i>"Benim"</i> dedi.</p>

  <p>"Beni uyandırma zahmetine katlanmadan hangi <i>cehenneme</i> kayboldun?</p>

  <p>Neredeyse öldürülüyordum."</p>

  <p>James, tozların içinden çıkıp tabancayı kız kardeşinin elinden aldı. "Çılgın bir silah, değil mi? Hava Kuvvetleri de bunu kullanıyor. Seni geri itmemesi için bir bacağını diğerinin arkasında tutmalısın."</p>

  <p>"Curtis nerede?"</p>

  <p>"Yolda..."</p>

  <p>James konuşmasını bitiremeden iki odanın kapıları da aynı anda açıldı.</p>

  <p>James kalan mermileri de saçmaya hazır bir hâlde arkasına döndü.</p>

  <p>Warren silahını odaya doğrultarak "FBI," diye bağırdı.</p>

  <p>James ve Lauren, "Burası temiz," diye haykırdılar.</p>

  <p>Diğer odadan içeri giren John ve Theo, bağlantı kapısının eşiğinde durup James'e bakıyorlardı.</p>

  <p>"Silah sesi duyduk. Ne oldu?" diye sordu John.</p>

  <p>Lauren sakin bir şekilde, "Boynuna tükenmez kalem saplı olan baygın adam beni boğmaya kalktı," diye açıkladı.</p>

  <p>"Bu mantıklı değil," dedi James. "Dün gece gördüğümüz Kanada pasaportları neydi peki?"</p>

  <p>Lauren öfkeli bir şekilde banyoyu işaret ederek, "Bana inanmıyorsan git de kendin gör," dedi. "Eğlence olsun diye insanlara kalem saplayacak değilim herhalde."</p>

  <p>James, John, Warren ve Theo banyoya yayılmış malzemelere baktılar.</p>

  <p>Neredeyse yaşanacak olanları düşününce James'in midesi bulandı.</p>

  <p>"Jane Oxford kendisine yardım edenlere bağlı biri değil miydi?" diye sordu sert bir sesle.</p>

  <p>Theo, "Bu bağlılığın boyutlarını abartmışız," dedi. "Ama pasaportlar klasik bir Jane Oxford hilesi. Her zaman üç ya da dört farklı plan yapar ve bunlardan hangisini uygulayacağını ancak son dakikada söyler. Bill'e pasaportlar verilmiş ve ikinizin Kanada'ya gönderileceği söylenmiş, ama bu sırada Eugene'e de sizi öldürme emri verilmiş olabilir."</p>

  <p>"Akıllıca bir taktik," diye ekledi Warren. "Birkaç kez Oxford'un operasyonlarını engelleyip birilerini tutuklamıştık ama elimize sadece farklı yönlere işaret eden bir sürü değişik kanıt geçmişti. Bunlar mahkemeye sunulunca, savunma avukatları bu çelişkileri kullanarak davayı bozuyor: Jane Oxford, James ve Lauren Rose'u öldürmek isteseydi onlara sahte kimlikler çıkarmak, uçak bileti almak, Bay ve Bayan Bilmemkim'le Toronto'da yaşamalarını ayarlamak için on binlerce dolar verir miydi? Vesaire vesaire."</p>

  <p>"Peki ama bizi neden öldürmek istedi?" diye sordu Lauren. " <i>Ona</i> zarar verecek hiçbir şey yapmadık."</p>

  <p>"Sanırım yakalanırsanız konuşacağınızı düşünmüştür," dedi Theo.</p>

  <p>"Etienne'i ve Little ailesini biliyorsunuz. Anlaşılan, Curtis ortalarda yokken ölmenizi istemiş."</p>

  <p>James başını sağa sola sallayarak, "Kalpsiz cadı," dedi. "Oğlunun kaçmasına yardım ettik, bizi öldürmeye çalışarak teşekkür etti."</p>

  <p>John sert bir sesle, "Bu iş bitince istediğimiz kadar varsayımda bulunabiliriz," dedi. "Ama şimdi kafa kafaya verip bundan sonra ne yapacağımıza odaklanmalıyız."</p>

  <p>"Öncelikle Eugene için ambulans çağıralım bence," dedi Theo. "Orası biraz fazla yapışkan olmuş gibi görünüyor."</p>

  <p>Warren, "Bunun dışında yapabileceğimiz tek şey Curtis'in izini kaybetmemek," diye ekledi. "Dallas havaalanında ve Brezilya'da ajanlarımız bekliyor. Curtis'in varış noktasında Jane'in de yüzünü göstermesini umuyoruz.</p>

  <p>Ama sorun şu ki, burada işlerin ters gittiğini öğrenirse hemen kaçacaktır."</p>

  <p>Theo'nun cep telefonu çaldı. Ceketinin cebinden çıkarıp Marvin'le kısa bir görüşme yaptı.</p>

  <p>Theo, "Buna inanmayacaksınız," diye homurdandı. "Havaalanı otobüsündeyken biri Bill'i aramış. Havaalanına vardıklarında Marvin otobüsten inip Bili ile Curtis'i izlemek için biraz oyalanmış; ama Bili otobüs şoförüne, otelde bir şey unuttuğunu, aynı otobüsle otele geri döneceklerini söylemiş."</p>

  <p>"Marvin hâlâ onların yanında mı?" diye sordu John.</p>

  <p>Theo başını hayır der gibi salladı. "Tekrar otobüse binmesi fazla kuşku uyandırırdı. Curtis ve Bill'in resepsiyona varması an meselesi olmalı."</p>
</body>
</html>
