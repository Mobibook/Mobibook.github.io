<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2016-03-16T23:34:47+00:00" name="date" />
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h2 class="calibre7" id="calibre_pb_2">10. ARIZONA</h2>

  <p>Wisconsin'deki bir Amerika Birleşik Devletleri Hava Kuvvetleri üssünde gümrükten geçtiler. Çocuklar, uçak yakıt ikmali yaparken pistin yanında yürüyerek bacaklarını açma fırsatını kartopu savaşına çevirdiler. Uç saat sonra bir başka ABD Hava Kuvvetleri üssüne indiklerinde, John da çocuklar da uçakta kapalı kalmaktan sıkılmışlardı ve sıcak yemek istiyorlardı.</p>

  <p>Zaman dilimindeki değişiklik nedeniyle saat sabah 7.45'ti, yani İngiltere’den yola çıktıkları saatten sadece yirmi dakika sonrasıydı. Uçaktan indikleri sırada güneş doğuyordu ve hava kuruydu, Arizona çölündeki tipik bir güneşli gün böyle olmalıydı.</p>

  <p>Paraşütçü tulumu, aynalı güneş gözlükleri ve kulak koruyucuları olan bir Hava Kuvvetleri görevlisi, kaba bir şekilde asfalt yoldaki sarı çizgiyi izleyerek terminale gitmelerini söyledi; oysa terminal sözcüğü, sunta zemini, beş tane koltuğu ve bir kahve makinesi olan metal bir kulübe için gösterişli bir tanımlamaydı. İçerideki tek kişi, açık mavi takım elbiseli ve kovboy şapkalı, tıknaz bir zenciydi. Adam ayağa kalkıp John'ın elini sıktı.</p>

  <p>"Marvin Teller, FBI özel operasyonlar."</p>

  <p>John, "Nihayet yüz yüze görüştüğümüze sevindim," diye yanıtladı.</p>

  <p>"Bunlar da gizli ekip olmalı."</p>

  <p>Marvin, Dave ve James'in ellerini neredeyse kıracak kadar kuvvetli sıktı.</p>

  <p>James bunun bir karakter testi olduğunu fark edip hiç renk vermedi. Marvin, Lauren'ı görünce elini geri çekti ve aniden gülümsedi.</p>

  <p>"Küçük hanım kaç yaşında? Alt bezi kullanmayı birkaç ay önce bırakmış gibi görünüyor."</p>

  <p>Lauren kendini savunarak, "On yaşındayım," dedi. "Alt bezi nedir?"</p>

  <p>James gülerek, "Yankiler, bebek bezine alt bezi der, dedi.</p>

  <p>Marvin, "Hepiniz açsınız, değil mi?" diye sordu. "Yol üstünde birkaç kilometre ileride, kelle başı dört papele [çatlayıncaya kadar kahvaltı edebileceğiniz bir restoran var."</p>

  <p class="scenebreak">***</p>

  <p>Biftek, kızarmış patates, yumurta ve kızarmış ekmekle karınlarını tıka basa doyurduktan sonra Marvin, John ile çocukları siyah sedan bir arabayla, eyaletler arası yolda yaklaşık 100 kilometrelik bir yolculuğa çıkardı. <i>Arizona</i> <i>Maksimum Güvenlik Cezaevi</i> tabelasının olduğu sapaktan geçerlerken herkes boynunu çevirip arkaya baktı, ama hapishane bu sapaktan yaklaşık üç kilometre ileride, çölün ortasında bulunuyor, dolayısıyla da Arizona eyaletinin bayrağından ve kumla kaplı asfaltın ilk birkaç yüz metrelik kısmından başka hiçbir şey görünmüyordu.</p>

  <p>Hapishaneden neredeyse 30 kilometre uzaklıkta, izbe bir yarış pistinin sonundaki yapayalnız ahşap bir eve vardılar. Evin dışını kaplayan tahta parçalarının üstündeki boya güneşten çatlamıştı; içerisi ise, daha önce burada yaşayanların yaşlı insanlar olduğunu gösteriyordu. Merdivenlere fazladan tırabzan eklenmişti ve oturma odasındaki yüksek arkalıklı iki koltuk, kanalı değiştirmek için poponuzu kaldırıp düğmesini çevirmeniz gereken antika bir televizyonun karşısında duruyordu.</p>

  <p>"Perşembe sabahı erkenden, James ile Dave'in savunmalarını dinleyecek tanıdık bir yargıç bulduk," diye açıkladı Marvin. "Yani yerleşip dinlenmek için bugünün geri kalanı ve yarın bütün gün sizin. Buzdolabında yiyecekler, garajda da tam istediğiniz gibi camlarına siyah film çekilmiş iki araba var."</p>

  <p>"Bu sorun oldu mu?" diye sordu John.</p>

  <p>Marvin başını hayır anlamında salladı. "Çölde pek çok kişi pencerelerine siyah film çeker. Güneşten koruyor."</p>

  <p>John, "Çocukların, Amerikan yollarında araba kullanma konusunda biraz deneyim kazanmalarını istiyorum," diye açıkladı. "Kaçış sırasında buna ihtiyaçları olacak ve direksiyonun arkasında James'i ya da Lauren'ı görmelerini de istemiyoruz."</p>

  <p>"Phoenix'teki ofisimde yapmam gereken işler var," dedi Marvin.</p>

  <p>"Perşembe sabahı sizi mahkemeye götürmek için yine geleceğim. Ayrıca Arizona Maks'taki gizli görevlimizi de, çocuklara içeride beladan uzak durmaları için birkaç uyanda bulunsun diye size göndereceğim."</p>

  <p>Öğle saati geldiğinde sıcaklık otuzlu derecelere çıkmıştı ve evdeki eski klima bütün gücünü herhangi bir şeyi soğutmaya değil, gürültüyü çıkarmaya harcıyor gibiydi.</p>

  <p>John sürekli telefondaydı, ya CHERUB Kampüsu yle ya da Phoenix'teki FBI ofisiyle konuşuyordu; bu yüzden dışarıdaki küçük yüzme havuzunun dibini süpürüp içine su doldurma işini James ve Dave üstlendiler. Garajda havuz kimyasalları buldular ama havuzun filtresi tıkanmıştı ve bu kadar emek karşılığında ellerine geçen tek şey küçük bir çamurlu su birikintisi ve kirlenmiş parmaklardı.</p>

  <p>Lauren havuz kenarında plastik bir şezlonga uzanıp görev talimatlarını okuyor ve James ile Dave'in tişörtlerindeki ter lekelerinin giderek büyümesini izliyordu. Aslında yüzmeyi çok istiyordu ama kampüsteki doktor, tabanındaki yara iyileşene kadar ayağını kuru tutmasını söylemişti.</p>

  <p>Sonunda çocuklar pes ettiler ve duş alıp kıyafetlerini değiştirmek üzere içeri girdiler. Yeniden ortaya çıktıklarında, yüzlerinde muzır bir ifadeye Lauren'ın şezlongunun iki yanında dikildiler.</p>

  <p>"Ne var?" dedi Lauren kuşkuyla.</p>

  <p>"Yok bir şey," diye sırıttı James. "Sadece kaçış planında, biz polislerden kaçarken senin direksiyona geçmen gerekebilir diye biraz temel sürüş dersleri alman öneriliyor. John da sana ilk sürüş dersini vermemizi istedi."</p>

  <p>Dave bir dizi araba anahtarını sallayarak çıngırdattı. John'ın Lauren'ı araba kullanmaya götürmelerini söylediği doğru değildi. Bunun için John'a yalvarmışlar ve sonunda da o da gönülsüzce izin vermişti çünkü evin içinde üç tane canı sıkılmış, iki ülke arasındaki saat farkından dolayı ritimleri bozulmuş çocuk dolaşırken görev hazırlıklarına konsantre olmakta zorlanıyordu.</p>

  <p>Camları karartılmış külüstür bir Toyota steyşına bindiler. Önce Dave arabayı garajdan çıkardı, sonra Lauren'la yer değiştirdiler. Lauren bir minderin üstüne oturmak zorunda kalmıştı; yine de bir yandan kontrol panelinin üstünden yola bakabilmesi ve aynı zamanda da ayağını pedallara basabilmesi için koltuğun ucuna oturması ve direksiyona resmen sarılması gerekiyordu.</p>

  <p>James arka koltukta çarpışma pozisyonu aldı ve kıkırdamaya başladı.</p>

  <p>"Hepimiz öleceğiz."</p>

  <p>Dave kumanda kollarını anlattıktan sonra Lauren'ın el frenini indirmesine ve otomatik vitesi sürüş konumuna getirmesine izin verdi. Lauren birkaç metre ilerledikten sonra, acemilikle fren pedalına çok sert basınca James arka koltuktan fırladı.</p>

  <p>Dave dönüp arkasına baktı. "Emniyet kemerini taksana, sersem."</p>

  <p>Trafik yokken otomatik bir araba kullanmak epey kolaydı. Lauren evle cadde arasındaki yolun hakkından gelip direksiyona hakim olmak ve geri geri gitmeye alışmak için üç harekette aracı ters yöne çevirmeye yönelik birkaç deneme yaptıktan sonra, Dave arabayı eyaletlerarası karayoluna çıkan toprak yolda sürmesine izin verdi.</p>

  <p>Yarım saat sonra Lauren ayağının acıdığından şikâyet etmeye başladı.</p>

  <p>James üç aydır araba kullanmıyordu ve arkada oturup Lauren'ı seyrederken, arabayı toprak yolda bağırttırmak için çıldırıyordu. Lauren'la yer değiştirip emniyet kemerini taktıktan sonra Dave'e döndü.</p>

  <p>"Üstünde Amerikan doları var mı?"</p>

  <p>Dave başını evet anlamında salladı. "Neden?"</p>

  <p>"Eyaletlerarası yolda önünden geçtiğimiz o çörekçiyi hatırlıyor musun?</p>

  <p>Oraya gidip bir paket çörek alalım mı?"</p>

  <p>Dave şortunun cebindeki parayı kontrol etti. "Yeterli paramız var. Daha önce Amerika'da araba kullandın mı?"</p>

  <p>"Çoook," diye yalan söyledi James. "Geçen yıl Miami'de görevdeydim."</p>

  <p>James, Miami'deyken sadece tek bir kez arabayla kaçmıştı; ama birkaç ay önce aldığı CHERUB orta düzey sürüş dersi hem hızlı yollarda sürüş becerilerini hem de birkaç yüksek hız manevrasını kapsıyordu, bu yüzden James yetkin bir sürücü sayılabilirdi.</p>

  <p>Gaz pedalını kökleyerek arka lastiklere patinaj yaptırdı. Hızlandıkça araba da sallanmaya başladı; altına çakıl taşları çarpıyordu.</p>

  <p>Dave sert bir sesle, "Yavaşla," dedi.</p>

  <p>James onu umursamadı ve araba küçük bir tepenin zirvesine yaklaşırken ayağını gaz pedalında tutmaya devam etti. Dave elini James'in omzuna koyarak daha yüksek sesle konuştu.</p>

  <p><i>"Hemen</i> kes şunu James. Fazla hızlı gidiyorsun."</p>

  <p>James aniden güldü. "Baston yutmuş gibisin Dave, ne oldu? Senin soğukkanlı biri olduğunu sanıyordum."</p>

  <p>Araba bir tümseğin üstünden sekerken ön lastikler havalandı. James, yüz metreden de kısa mesafede, tam karşıdan bir kamyonetin geldiğini güneşin göz kamaştıran ışığı arasından gördü. Yol iki aracın da geçebileceği kadar genişti ama James başka araç olacağını düşünmediği için yolu neredeyse ortalamış olarak gidiyordu.</p>

  <p>Sert bir şekilde direksiyonu sağa kırıp fren pedalına asılırken adrenalinin vücuduna yayıldığını hissetti. Direksiyonu ters tarafa kıran kamyonetten kaçmayı başarmıştı ama şimdi de yolun kenarındaki su hendeğine doğru gidiyordu. Direksiyonu umutsuzca tekrar sola çevirdi. Arabanın burnu sola döndü ama bu sert manevra yüzünden arka taraf savruldu ve tekerlekler hendeğin içine girdi.</p>

  <p>Hava yastıkları açılarak James ve Dave'in yüzüne çarparken direksiyon da deli gibi sallanıyordu. Araba savrularak yengeç gibi yan yan giderken, iki tekerleği havalanmıştı ve neredeyse ters dönecekti.</p>

  <p>Sonunda durup kızgın zemine indiğinde, James hareket edemeyecek kadar şaşkındı. Tek yapabildiği, yarısı şişmiş hava yastığına boş boş bakarken benzin dumanları ve kum yutmaktı. Elleri kontrolsüzce titriyordu.</p>

  <p>Dave, ön yolcu koltuğundan sendeleyerek inip arka kapıyı açtı ve Lauren'ın hendeğin üstünden atlamasına yardım etti. Kız sık nefes alıyordu ama yaralanmış görünmüyordu.</p>

  <p>James, sonunda, benzinin sızıp yangın çıkarma olasılığını fark edecek kadar kafasını topladı. Emniyet kemerini çözüp arabadan inerek bir toz bulutuna girdi. Parlayan güneş ışığının içinden bir gölge çıkıp James'i arabaya yapıştırdı.</p>

  <p>Dave, "Sana <i>söylemiştim"</i> diye öfkeyle bağırdı. "Bizi <i>öldürebilirdin</i>, seni küçük aptal, seni aşağılık!"</p>

  <p>James, Dave'in kendisine vuracağını fark etti ama o sırada kamyonetin sürücüsü Dave'i geri çekti.</p>

  <p>"Sakin olun," diye bağırdı sürücü.</p>

  <p>James arabadan uzaklaşırken dizlerinin bağı çözülmüştü. Lauren birkaç metre uzakta duruyordu, ama gözlerinden çıkan şimşekler James'e yardım etme havasında olmadığını açıkça gösteriyordu.</p>

  <p>Kamyonetin sürücüsü Dave'i sakinleştirdikten sonra bir adım geri gitti ve alaycı bir kahkaha attı. Bu sarışın adam, siyah pantolon ve kolunda bir armayla birlikte AHB kısaltmasının işlenmiş olduğu bir gömlek giyiyordu. James bunun <i>Arizona Hapishaneler Müdürlüğü</i> olduğunu anladı.</p>

  <p>"Adım Scott Warren," dedi adam. "Vardiyam yeni bitti ve üç ingiliz çocukla John Jones adında bir adamı görmeye geldim. Böyle bir karşılaşma olmasını beklemiyordum ama sanırım aradıklarımı buldum..."</p>
</body>
</html>
