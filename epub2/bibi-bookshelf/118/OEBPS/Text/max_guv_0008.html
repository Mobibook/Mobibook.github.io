<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2016-03-16T23:34:47+00:00" name="date" />
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h2 class="calibre6" id="calibre_pb_1">8. DAHA SICAK</h2>

  <p>James, Bay Large'ın kullandığı minibüsün, sınıfın penceresinin önünden geçtiğini fark etti. Gürültüyle sandalyesinden kalkınca, tahtaya dönmüş olan matematik öğretmeni cümlesini yarıda kesip arkasına baktı.</p>

  <p>James heyecanla, "Eğitimden döndüler," diye açıklarken, sandalyesinin sırtına astığı zeytin yeşili asker parkasını hızla eline aldı. "Gidip kardeşimi karşılayabilir miyim?"</p>

  <p>Neyse ki matematik James'in en başarılı olduğu alandı ve öğretmen Bayan Brennan'la da arası iyiydi. Öğretmen James'e ödev kâğıdını verdi; James bir yandan kâğıdı sırt çantasına tıkıştırırken diğer yandan da sınıfların dizili olduğu koridoru koşarak geçti ve çift kanatlı kapıyı açarak soğuk havaya çıktı.</p>

  <p>Paltosunun fermuarını çekmek için bir anlığına durdu ve koşarken düşmesin diye çantasını da sırtına iki taraflı taktı. James bunlarla uğraşırken, Bethany'nin sekiz yaşındaki erkek kardeşi de aynı kapıdan koşarak çıktı. Jake, büyük kahverengi gözleri ve dimdik saçlarıyla sevimli bir çocuktu.</p>

  <p>"Eğitim kompleksinden çıkarlarken mi karşılayacaksın?" diye sordu Jake.</p>

  <p>James başını salladı, "Aynen öyle."</p>

  <p>"Umarım eğitimi geçmişlerdir."</p>

  <p>James şaşırarak, "Bethany seni aramadı mı yoksa?" diye sordu. "Bir görev talimatı almak için dışarıdaydım .ima döndüğümde cep telefonumda bir sesli mesaj buldum. Lauren, Toronto havaalanında, Londra uçağını bekliyormuş.</p>

  <p>Ayağını incitmiş ama eğitimi herkes geçmiş."</p>

  <p>"Harika," diyerek sırıttı Jake. "Yarışalım mı?"</p>

  <p>Jake çimenlerin üstünde jet gibi koşmaya başladı, sırt çantası aşağı yukarı hoplayıp duruyordu. James de sabit bir hızla arkasından koşuyordu. Son hızla koşmanın gereği yoktu; nasıl olsa Bay Large öğrencileri serbest bırakmadan önce bütün eşyalarını ve eğitim kompleksini derleyip toplattıracaktı.</p>

  <p>Jake yüz metre öndeyken koşmayı bıraktı ve kırgın bir bakışla James'e döndü. "Yarışıyor musun, yarışmıyor musun?" diye bağırdı.</p>

  <p>James kız kardeşini görmek için sabırsızlanıyordu ve Jake'in heyecanı da bulaşıcıydı. "Sana avans verdim," diyerek kahkaha atarken, son hız koşmaya başladı. "Buna ihtiyacın olacak."</p>

  <p>Jake bir çığlık atarak yeniden koşmaya başladı. James birkaç yüz metre sonra arayı kapattığı sırada, iki çocuk da çamurlu futbol sahalarının içinden geçiyorlardı. Eğitim kompleksinin çevresindeki dikenli teller uzaktan görünüyordu.</p>

  <p>James, Jake'in yanından hızla koşup gitmek yerine, arkasından yaklaşıp sırtına dostça vurmanın daha eğlenceli olacağını düşündü. James dokununca Jake öne doğru sendeledi ve yumuşak zemine düştü.</p>

  <p>"Çamurun tadını çıkar Bücür Efendi," diye güldü James.</p>

  <p>Jake ayağa kalkmak için çabalamayınca, James aşırıya kaçtığını düşündü.</p>

  <p>Koşmayı bırakıp çimenlerin üstünde top gibi yuvarlanıp kalmış olan ufaklığın yanına gitti.</p>

  <p>Endişeyle eğildi. "İyi misin?"</p>

  <p>Jake inleyerek, "Sanırım kolumu kırdın," dedi.</p>

  <p>James, midesinin bulanmaya başladığını hissetti. Kazara bile olsa, sekiz yaşındaki bir çocuğu sakatladığı gerçeğinden kaçmanın kolay bir yolu yoktu.</p>

  <p>Jake hastanelik olursa James'in başı derde girer, Lauren ve Bethany'nin eğitimden dönüşü mahvolurdu.</p>

  <p>James yavaşça Jake'in omzunu ovarken, "Özür dilerim," dedi. "Kolunu hiç kıpırdatamıyor musun? Sence gerçekten kırıldı mı?"</p>

  <p>Jake, çamurlu eliyle James'in bileğini sıkarken, yüzündeki ifade de bir sırıtışa döndü. Sekiz yaşındaki bu çocuk James'in kolunu aniden öne doğru çekerken, aynı anda ayağını da onun ayak bileğine takarak botunu yerden kaydırdı.</p>

  <p>Dengesi bozulan James, vıcık vıcık zeminde Jake'in yanına seriliverdi.</p>

  <p>Küçük çocuk hemen bir avuç çamur alıp James'in yanağına attı ve kirli parmaklarıyla James'in sarı saçlarını yukarı doğru taradı.</p>

  <p>James, boynundan aşağı süzülen buz gibi kahverengi suyun şaşkınlığıyla yerde yatarken Jake neşeyle ayağa fırladı.</p>

  <p>"O kadar çok canım yanıyor ki," diye dalga geçti. "Saftirik!"</p>

  <p>Jake, eğitim kompleksinin kapısına varmadan önceki son sahayı koşarak geçerken, kollarını havada sallayıp hayali bir kalabalığı eğilerek selamladı.</p>

  <p>James sendeleyerek ayağa kalktı ve buruş buruş olmuş bir kâğıt mendille kulağındaki suyu çıkarmaya çalıştı.</p>

  <p>James sert bir sesle "Seni küçük sahtekâr!" diye bağırırken, aslında bir şeyi unuttuğunu fark etti: CHERUB'daki her çocuk karate ve judo eğitimi alıyordu ve Jake kadar küçük çocuklar bile bazı şık hareketleri öğreniyorlardı.</p>

  <p>James, olayın ne kadar komik olduğunu, şaşkınlığı geçtikten sonra anladı.</p>

  <p>Eğitim kompleksinin kapısına varıp kardeşlerini ya da arkadaşlarını bekleyen diğer öğrencilerin arasına katılınca, sabah teneffüsü için sakladığı çikolatayı cebinden çıkardı ve aralarında küslük olmadığını kanıtlamak için iki parçasını Jake'e verdi.</p>

  <p>"Bunun intikamını almam lazım," dedi sonra James.</p>

  <p>Jake, özgüven içinde omuz silkerek, "Dene istersen," dedi ve kirli parmaklarıyla dikdörtgen çikolata parçasını ağzına tıktı.</p>

  <p>James, gri tişörtlü öğrencileri görünce heyecanlandı. İlk dördü kompleksin beton yolundan koşarak geliyorlardı ama Lauren hafifçe sekiyordu. Bandajlı ayağına giydiği spor ayakkabının bağcıkları açıktı ve sadık dostu Bethany de onun yanında yürüyordu.</p>

  <p>James, Bethanyden pek hoşlanmıyordu. Lauren'ın yakın bir arkadaşının olmasına seviniyordu ama iki kız bir araya geldiklerinde, bildik kız konuşmalarıyla ve en kötü esprilere bile yarım saat kıkırdamalarıyla James'i çıldırtıyorlardı.</p>

  <p>James, Lauren'a sımsıkı sarılıp yanağına bir öpücük kondururken Jake de ablasının koluna girdi. Lauren uzamıştı ve omuzları eskisine göre daha kaslıydı. James, on sekiz ay önce anneleri öldüğünde yanında olan tombul suratlı küçük kardeşinin değiştiğini görünce aniden bir üzüntü hissetti.</p>

  <p>Yine de, sevinçle burnunu çekerek, "Ne kadar da büyümüşsün," dedi.</p>

  <p>"Tebrikler... Seninle gurur duyuyorum."</p>

  <p>Lauren da burnunu çekerek, "Seni özledim," dedi.</p>

  <p>Ama üniformasına bulaştırdığı pis kahverengi lekeleri görünce havası değişti.</p>

  <p>"Tanrı aşkına," diye irkilerek geri çekildi. "Neredeydin? Saçlarına ne oldu?"</p>

  <p>James, "Buraya gelirken Jake'le yarıştık," diye açıkladı. "Biraz kontrolden çıktı."</p>

  <p>"Ve <i>ben</i> kazandım," diye araya girdi Jake.</p>

  <p>Lauren yanağındaki bir damla yaşı silerken, "Sekiz yaşında bir çocukla çamurda yuvarlanmak," diye dalga geçti. "Tam senin yaşına göre... Toronto havaalanında aktarma için beş saat bekledik. Hediyelik eşya dükkânından sana bir şey aldım."</p>

  <p>Lauren, montundan kahverengi bir kesekâğıdı çıkarıp James'e verdi. James paketi açınca, her iki tarafından da sarı-mavi püsküller sarkan muflonlu bir şapka çıktı. James şapkayı alıp çamurlu saçlarının üstüne koyarken, "Sağ ol, diyerek sırıttı. "Arsenal'in deplasman renklerinde."</p>

  <p>Bethany de Jake'e aynı şapkadan almıştı ve iki çocuk kafalarında şapkalarla, kız kardeşlerinin eğitim sırasında olanlar hakkında bıcır bıcır anlattıklarını dinleyerek ana binaya doğru yürüdüler.</p>

  <p class="scenebreak">***</p>

  <p>James, Lauren'la birlikte takılmak için günün geri kalanındaki dersleri asmasına öğretmenlerinin izin vereceğinden emin değildi. Bu sıkıntılı konuyu, öğretmenlerine sorma zahmetine katlanmayarak aştı. Azar işitecek olursa, Lauren'ın dönüşü hakkında duygusal bir şeyler söyleyip en kötü ihtimalle birkaç tur ceza koşusuyla kurtulurdu.</p>

  <p>Lauren'a, eskiden görev hazırlık odalarının bulunduğu sekizinci katta yeniden düzenlenmiş bir oda verilmişti. Lauren, James'in saçlarını yıkayıp temiz bir üniforma giymeden kapısından içeri girmesine izin vermedi.</p>

  <p>Odanın planı, James'in iki kat aşağıdaki odasıyla hemen hemen aynıydı.</p>

  <p>Çift kişilik yatak, özel banyo, dizüstü bilgisayar, mini buzdolabı, mikrodalga fırın ve kapının yanında, televizyon seyredebileceğiniz ya da video oyunları oynayabileceğiniz iki kişilik bir divanın olduğu küçük bir oturma alanı vardı.</p>

  <p>James biraz kıskandı: Kendi odasını başka bir çocuktan devralmıştı, oysa Lauren'ın odasındaki her şey yepyeniydi. Binanın ön tarafındaki odalarda, arka taraftakilerin çamurlu futbol sahasına bakan pencerelerinin aksine, bahçeye bakan cam kapılı balkonlar da vardı.</p>

  <p>Lauren'ın küçükler binasındaki eski odasından eşyalarını taşımak için elektrikli golf arabasıyla üç tur gidip gelmek gerekmişti; ardından kutuları asansörle sekizinci kata taşımak için de en az on defa inip çıktılar. James ve Lauren işleri bitirdiklerinde öğle yemeği saati gelmişti.</p>

  <p>Lauren topallayarak dördüncü kattaki yiyecek deposuna indi ve buzdolabını doldurmak için bir ton abur cubur aldı: içecekler, atıştırmalıklar ve çikolata. Ayrıca öğle yemeği için de buzluktan iki tane Snickers dondurma ve mikrodalgada ısıtılacak iki burrito2 çıkardı.</p>

  <p>Mikrodalga yemekleri, akşam kantin kapandıktan sonra görevden ya da eğitimden dönen çocuklar içindi aslında. James, aşağıda çıkan doğru dürüst yemekleri tercih ederdi ama Lauren yeni mikrodalgasında bir şeyler yapmak istiyordu.</p>

  <p>James ve Lauren burritolarını bitirdiklerinde, kokunun çıkması için balkon kapısını açtılar ve bavulları boşaltmakla uğraşamayacak kadar şişmiş oldukları için, çift kişilik yatakta yan yana serilip kaldılar.</p>

  <p>Lauren, "Vay be," diyerek karnını ovalayıp hafifçe geğirdikten sonra ekledi: "Derslere tekrar başlamama en az bir hafta var. Eğitimde o kadar mahvoldum ki her gün öğlene kadar uyuyacağım, sonra bütün öğleden sonra sıcacık banyoda kitap okuyup deli gibi yemek yiyeceğim."</p>

  <p>James sırıtarak, "Kulağa güzel geliyor," dedi. "Ben ancak birkaç gün daha buralarda olacağım. Amerika'da bir göreve gideceğim. Seni de aldırmak 2 Bir tür Meksika dürümü. (Ç.N.)</p>

  <p class="softbreak">&nbsp; istedim ama John Jones pek hevesli görünmedi. Fazla deneyimsiz olduğunu düşünüyor."</p>

  <p>"Görev neyle ilgili?" diye sordu Lauren.</p>

  <p>James cevap vermeye fırsat bulamadan kafasında bir şimşek çaktı. "Oh, kahretsin..." diyerek içini çekti. "John beni öldürecek."</p>

  <p>Lauren telaşla yatakta oturdu. "Neden? Ne yaptın?"</p>

  <p>"Bu, <i>dev gibi,</i> çok önemli bir görev ve gidip gitmemekle ilgili son kararımı ona bu sabah bildirecektim."</p>

  <p>James, Lauren'ın yatağından fırlayıp kalktı, telefonu aldı ve John Jones'un dâhili numarasını tuşladı. Telefon hemen açıldı.</p>

  <p>"James," dedi John sert bir sesle. "Nerelerdeydin? Odana baktım, bütün öğretmenlerinle konuştum, bütün arkadaşlarına seni sordum ve cep telefonuna mesajlar bıraktım."</p>

  <p>James, " <i>Gerçekten</i> çok üzgünüm," diyerek af diledi. "Cep telefonumun pili bitti ve bu sabah Lauren eğitimden dönünce görev tamamen aklımdan uçup gitti. Onun eşyalarını boşaltmasına yardım ettim ve..."</p>

  <p>John onun sözünü kesti. "Bu görevde bizimle misin, değil misin?"</p>

  <p>"Tabii ki sizinleyim. Zaten aklımda hiçbir soru işareti yoktu, biliyorsun."</p>

  <p>John, "Lauren'la da konuşmak istiyorum," dedi.</p>

  <p>"Onun çok küçük olduğunu söylemiştin."</p>

  <p>"Enine boyuna düşündüm," dedi John. "Zaman kısıtlı ve üçüncü ajan için çok sayıda uygun adayımız yok. Planda ufak tefek değişiklikler yaparsak, sevimli küçük kız faktörü siz kaçarken avantajımıza bile olabilir."</p>

  <p>"Bu işe uygun mu bilemiyorum, John. Ayağı iyi durumda değil ve eğitimde perişan olmuş."</p>

  <p>Lauren kendisinden söz ettiklerini anladı. Heyecanla yatağın diğer tarafına süründü ve ağabeyinin kulağına fısıldadı: <i>"O kadar da</i> yorgun değilim."</p>

  <p>James, Lauren'ın John'ın söylediklerini duyabilmesi için ahizeyi kulağından uzaklaştırdı:</p>

  <p>"Onun işi, siz Arizona Maks'tan kaçtıktan sonra başlayacak; bu yüzden dinlenmek için birkaç günü olacak."</p>

  <p>Kız kardeşi başını deli gibi öne arkaya sallarken James, "Çok istekli görünüyor," dedi.</p>

  <p>"Güzel," diye yanıtladı John. "Ş</p>

  <p>imdi her ne yapıyorsanız bırakın ve derhal buraya gelin."</p>

  <p>James telefonu kapatırken, Lauren "Eğitim biteli bir gün oldu ve hemen ilk görevimi aldım," diye bağırdı.</p>

  <p>James zonklayan başını kardeşinden uzaklaştırdı ve " <i>Kahretsin</i>," diye inledi, "Bunu kulağımın dibinde söylemek zorunda miydin?"</p>

  <p>Lauren, "Affedersin," diyerek kıkırdadı. "Heyecanlandım da. Bethany <i>deli</i> <i>gibi</i> kıskanacak."</p>
</body>
</html>
