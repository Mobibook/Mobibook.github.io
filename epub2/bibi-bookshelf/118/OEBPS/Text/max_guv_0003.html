<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>index</title>
  <meta content="pdftohtml 0.36" name="generator" />
  <meta content="2016-03-16T23:34:47+00:00" name="date" />
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h2>3. VAHŞİ DOĞA&nbsp;</h2>

  <p>Lauren ve Bethany, kar motosikletini ertesi sabah çıkacakları yolculuğa hazırlamayı bitirdiklerinde neredeyse gece yarısı olmuştu. Araç, temel talimatları yerine getirebilecek herkesin tahta sandığı açarak motosikleti çıkarıp kurmasını, yağlamasını ve yakıt doldurmasını sağlayabilecek şekilde tasarlanmıştı.</p>

  <p>Kızlar iki uyku tulumunu fermuarlarından birbirine bağlayarak yaptıkları çift kişilik tulumun içinde sarılarak uykuya daldılar. Soğuk havada hayatta kalma el kitabına bakacak olursanız, ayrı uyku tulumlarında yatmanın sizi daha sıcak tutacağını görürsünüz. Ama bu ders kitapları, sırtınıza dolanan muflon kaplı kol benzin kokuyor bile olsa, en iyi arkadaşınızla yan yana yatmanın verdiği rahatlığı hiç hesaba katmazlar.</p>

  <p>Cereyan yapmasın diye kızların metal kapıların çevresine sıkıştırdıkları mukavvalara karşın, güneş ufuktan yükselmeye başladığında birkaç ışık huzmesi konteynerin içine girdi.</p>

  <p>Kol saatlerinin alarmı sadece birkaç saniye arayla çalmaya başladığında, Lauren ve Bethany derin uykudaydılar. Kızlar hiçbir şeyi şansa bırakmamışlardı. İçlerinden birinin saati yanlış kurması ya da saatlerden birinin bozulması olasılığına karşı iki alarm kurmuşlardı. Herhangi bir hata, son kontrol noktasını kaçırmalarına yol açabilirdi ve doksan dokuz gündür çektikleri sıkıntı boşa giderdi. Başarısızlık düşüncesini akıllarından çıkarmaya çalıştılar ama bu sanki yanmakta olan binada kapana kısılıp alevlerin size doğru yaklaştığını düşünmemeye çalışmak gibiydi.</p>

  <p>Lauren fermuarı açıp sessizce uyku tulumundan çıktı, ayağa kalktı ve gaz lambalarından birini yaktı. Çoraplı ayağının altındaki zemin buz gibiydi.</p>

  <p>Bethany her zaman zor uyanırdı ve eğitimin başladığı ilk günden beri olduğu gibi, Lauren'ın onu harekete geçirmek için dürtmesi gerekti.</p>

  <p>"Hadisene tembel teneke," dedi Lauren. "Sen eşyalarımızı toparlamaya başla, ben de yulaf lapasını yapayım. En güvenlisi, hava yeterince aydınlanır aydınlanmaz yola çıkmak olur."</p>

  <p>Lauren bunları söylerken, orta yerde duran metal bir kovaya doğru çömelerek, uyurken bile üstünden çıkarmadığı muflonlu tulumu ve termal iç çamaşırları sıyırmak gibi sevimsiz bir işe koyuldu.</p>

  <p>Bethany uyku tulumunda doğrulup portatif tabanları botlarının içine yerleştirirken Lauren hüzünlü bir sesle, "Neden erkek değilim sanki?" dedi.</p>

  <p>"Öyle olsaydı, bu saçmalık <i>ç</i><i style="font-size: 1em;">ok</i> <span style="font-size: 1em;">daha kolaylaşırdı."</span></p>

  <p>"Kardeşlerimiz şu anda ne yapıyorlardır sence?" diye sordu Bethany.</p>

  <p>"Zaman farkını düşünürsek, orada uyku vakti olmalı. Eminim ellerinde sıcak içecekler ve çikolatalı bisküvilerle televizyonlarının karşısında oturuyorlardır."</p>

  <p>Lauren bir kahkaha attı. "James'i tanıdığım kadarıyla, atletizm pistinde ceza koşusu yapıyordur."</p>

  <p>"Jale de yanındadır herhâlde," diye sırıttı Bethany. "Benim kardeşim de seninki kadar fena."</p>

  <p>Lauren çamaşırını düzeltip muflonlu tulumunun fermuarını çekerken, "İçindekini boşaltmadan önce kovayı sen de kullanmak ister misin?" diye sordu.</p>

  <p>"Evet. Versene, patlamak üzereyim. Umarım ayı gitmiştir."</p>

  <p>Lauren gülümsedi. "Gitmemişse de kafasından aşağı bir kova dolusu çiş boşaltınca uyanır."</p>

  <p>Bethany de tuvaletini yaptıktan sonra Lauren metal kapıyı omzuyla dikkatle açtı. Kapıyı itmek zor oldu çünkü önünde, gece boyunca yarım metre kar birikmişti. Soğuk hava, Lauren'ın açıkta kalmış ellerini ve yüzünü ısırdı.</p>

  <p>Dumanı tüten kovanın içindekileri boşalttı ve yağan dolunun arasından çevreye baktı.</p>

  <p>"Kahretsin," dedi gergin bir sesle. "Hâlâ orada."</p>

  <p>Uyumakta olan ayı, gece yağan karla kaplanmış; nefesinin karları eritmesi sonucunda sadece ağız kısmı açıkta kalmıştı.</p>

  <p>Lauren, "Şunun büyüklüğüne baksana," dedi. "Tek bir vuruşla ikimizi de öldürebileceğinden eminim. O gitmeden kar motosikletini sürükleyip çıkarmak çok tehlikeli olur. Onu kovalamamız gerek."</p>

  <p>Bethany, konteynerin kapısına gidip Lauren'ın yanından dışarı bakarak, "Bunu hemen yapmalıyız," dedi. "Böylece çıkmamız gerektiğinde o çoktan gitmiş olur."</p>

  <p>Lauren onaylar anlamda başını salladı. "Televizyon programlarında, büyük hayvanların bile kolayca korktuğunu söylerler; çok da zor olmamalı."</p>

  <p>Metal kovayı iterek konteynerin kapısından çıkardı ve kapıya olabildiğince sert bir şekilde vurdu. İnsanı sağır edebilecek bu madeni sesi hafifletmek için kızlar elleriyle kulaklarını kapattılar. Ama ayı bir milim bile kıpırdamadı.</p>

  <p>"Aptal yaratık," diye söylendi Lauren.</p>

  <p>Bethany, "Belki de ona bir şeyler fırlatmalıyız," diye önerdi.</p>

  <p>Açık kapı, içerinin ısısını düşürüyordu ve kızlar yeterince kalın giyinmemişlerdi. Eldiven ve yün başlıklarını takmak için içeri girdiler. Onlar bu vahşi doğa sorunuyla uğraşırlarken kahvaltılarının ısınması için Lauren bir teneke kutunun içine yulaf lapası, süt tozu ve su koyup kamp ocağının üstüne yerleştirdi; bu sırada Bethany de ayıya atılabilecek bir şey bulmak için ortalığı alt üst ediyordu.</p>

  <p>Bethany, hafif kamp malzemeleri arasında, bir kutup ayısını uyandırabilecek kadar sağlam görünüşlü tek eşya olan tavalardan iki tanesini eline alıp kapıya yaklaştı.</p>

  <p>"İskalamamak için yaklaşmam gerek," dedi. "Ama bana saldırabilir. Bu yüzden sen kapıyı tut ve ben içeri girer girmez çekip kapat."</p>

  <p>Bethany, iki elinde birer tavayla sessizce ayıya üç metre mesafeye dek yaklaşırken kalbi güm güm atıyordu. Tavaları hızla ayıya atıp arkasına dönerek, karları savura savura konteynere döndü.</p>

  <p>Lauren, metal kafeslerinin kapısını sertçe kapattı. Bethany hızla koşarken Lauren'ın kızağına basmış ve kızağın ilerisinde yere serilip kalmıştı.</p>

  <p>"İyi misin?" diye sordu Lauren.</p>

  <p>Bethany, sırtüstü dönerken, "Yaşayacağım," dedi nefes nefese. "İşe yaradı mı?"</p>

  <p>Lauren'ın önceliği, Bethany'nin güvenliğiydi. Kar bulutları arasında ayının tepkisini görmemişti. Kapıyı birkaç santimetre aralayıp dışarıyı gözetledi.</p>

  <p><i>"İnanmıyorum.</i> ," dedi hayretle.</p>

  <p>Kapının kanatları arasındaki boşluktan Bethany de başını uzattı ve o da inanamadı. Ayı yine kıpırdamamıştı. Tek fark, artık ayının burnun dibinde bir tava, karnının üstündeki karların tepesinde de, her nefesle inip kalkan bir başka tava olmasıydı.</p>

  <p>Lauren, fazlasıyla gergin bir sesle, "Bunun bu sabah olması şarttı sanki, değil mi?" dedi. "Şimdiye kadar çoktan kahvaltı etmiş, toplanmış ve kar motosikletini dışarı çıkarmış olmalıydık."</p>

  <p>Bethany, eldivenli elini kalçasına vurarak, "Düşün kızım, düşün!" dedi.</p>

  <p>"Ayıyı kaldırmanın bir yolu <i>olmalı."</i></p>

  <p>"Belki de sağır filandır."</p>

  <p>"Düşün, düşün, düşün..." diye tekrarladı Bethany. "Bütün eşyaları burada yükleyip motosikleti sessizce dışarı çıkarsak? Yola çıktıktan sonra bize yetişemez."</p>

  <p>"Fazla riskli," dedi Lauren. "Ya onu yanlış bir zamanda rahatsız edersek ve birimizin peşine düşerse? Hiç şansımız olmaz."</p>

  <p>"Doğru. Ama şu uyuşuk tüy yumağına bakılırsa, poposunu kımıldatması için havai fişek filan atmak lazım gibi görünüyor."</p>

  <p>"İşte <i>bu</i>," dedi Lauren heyecanla. "Bethany, sen bir dahisin."</p>

  <p>"Ne? Havai fişeğimiz yok. İşaret fişeğimiz var, ama onu kullanırsak kurtarma helikopteri gelir ve eğitimi geçemeyiz."</p>

  <p>"Havai fişek yok," diye açıkladı Lauren. "Ama ateş yakabiliriz. Hayvanlar ateşten korkar."</p>

  <p>Lauren, açıklama yapacak zamanının olmadığını düşünüp, konteynerin arka kısmına attıkları kar motosikletinin ambalaj kalıntılarına daldı. Uzun mukavva parçalardan birini alıp otuz santimetre genişliğinde ve üç metre uzunluğunda bir parça kopardı. Sonra bunu kıvırarak boru hâline getirdi.</p>

  <p>"Şunu tuttur," diye talimat verdi.</p>

  <p>Bethany, kar motosikletinin kutusunu açmadan önce söktükleri sağlam plastik kayışı aldı. Borunun etrafına dolayıp ara ara düğümledi.</p>

  <p>"Bununla onu dürtecek miyiz?" diye sordu.</p>

  <p>"Hı hı," diye başını sallayarak onayladı Lauren. Bir yandan da kar motosikletini hazırlarken kullandıkları benzin bulaşmış bez parçalarını topluyor, borunun bir ucundan içeri sokuyordu.</p>

  <p>"Bu bezlerdeki benzin kolayca yanacak," diye açıkladı. "Alevler ayıyı ancak şöyle bir yalayıp geçecek kadar dayanacaktır."</p>

  <p>"İyi fikir," dedi Bethany takdirle.</p>

  <p>Lauren elinde uzun mukavva boruyla kapıya doğru giderken, Bethany de kızağından su geçirmez kibritler aldı.</p>

  <p>Lauren, "Ben girince kapıyı kapatmaya hazır ol," dedi. "Bunu hiç sevmeyecek."</p>

  <p>Bethany elindeki kibritle ayaklarının ucuna basarak kapıya yaklaştı. Benzin dökülmüş bez parçaları hemen mavi alevlerle yandı. Lauren yanan boruyu aralık kapıdan uzatırken, dondurucu rüzgârın alevi söndürmemesini umuyordu.</p>

  <p>Lauren boruyu ileri doğru iterken alev turuncuya döndü ve mukavva yanmaya başladı. Karın içinde güç bela attığı ikinci adımla, borunun yanmakta olan ucunu ayının kafasına yarım metre yaklaştırdı. Alevler neredeyse hayvanın burnuna değecekken Lauren boruyu karın üstüne bırakıp ayının yüzüne doğru yuvarladı. Alevler değer değmez ayının geri çekileceğinden emin olduğu için, telaşla konteynere döndü ve Bethany de kapıyı küt diye kapattı.</p>

  <p>Kızlar bir an nefeslerini tuttuktan sonra kapıyı tekrar açtılar. Burnu yanmış, öfkeden kudurmuş dört yüz kiloluk bir ayıyla karşılaşmayı beklerken, daha da şaşırtıcı bir şey gördüler: Ayının kafası alevler içindeydi ve göz çukuru boşalıp kafatasının içine doğru girmişti.</p>

  <p>"Onu öldürdük," diye haykırdı Bethany. "Zavallıcık çok yaşlı ya da hastaydı herhalde."</p>

  <p>Ama Lauren bunu yutmamıştı. Karın üstündeki tümseğin arka tarafından gri dumanların çıktığını fark etti. Lauren kutup ayılarının anatomisinden pek anlamazdı ama içlerinin bomboş olmadığından emindi.</p>

  <p>"Sahte bu," diye açıkladı.</p>

  <p>Karlara bata çıka, için için yanan ayının yanına giderek eğilip baktı. Duman vardı ama başın erimesiyle oluşan boşluğu net görebiliyordu. Ayı, kümes telinden bir iskelet üzerine kaplanmış naylon bir kürkten oluşuyordu. Nefes .ılıyor izlenimi vermekte kullanılan plastik körükler, lastik tüp, otomobil aküsü ve elektrikli pompa görünüyordu.</p>

  <p>Bethany karları öfkeyle tekmelerken, "Anlamalıydık," diye bağırdı.</p>

  <p>"Eğitmenlerin yaptıkları onca hileden sonra.”</p>

  <p>Lauren saatine baktı. "Sanırım gün ışığının on beş dakikasını kaçırdık.</p>

  <p>Hemen kahvaltımızı edip gidelim."</p>

  <p>Konteynere döndüklerinde, teneke kutudaki yulaf lapasının kenarlardan fokurdamaya başladığını gördüler. Lauren lapaya bolca glikoz tozu ve uzun mesafe koşucuları için tasarlanmış, enerjiyi ağır ağır salan bir gıda takviyesi koydu. Otuz beş kilometrelik kar motosikleti yolculuğu sırasında vücut ısılarını korumak için, bu yüksek enerjili yiyeceğin her kalorisine ihtiyaçları olacaktı. Hepsi karışınca yulaf pütür pütür oldu ve soluk çimento grisi rengini .ildi, ama kızlar bu vıcık vıcık karışımı yarı kaşıklar yarı içerlerken bunu düşünmediler bile.</p>

  <p>Lauren, ağzının kenarındaki yulaf lapasını silerken, "Umarım başka hile yoktur," dedi.</p>

  <p>Bethany ağzı dolu bir hâlde konuştu: "Dört saat daha el ele verirsek.</p>
</body>
</html>
