<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2016-03-16T23:34:47+00:00" name="date" />
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h2 class="calibre8" id="calibre_pb_3">12. CEZA</h2>

  <p>James çarşamba sabahı hiç ortalığa çıkmayarak odasına kaldı, görev talimatlarını okudu ve önceki gün neden olduğu kaza hakkında kendini suçlamaya devam etti.</p>

  <p>Okudukları arasında, Arizona Maks mahkûmları için kurallar kitabı, genç suçlular bloğunda çalışan görevlilerin personel dosyaları ve Curtis Oxford'la aynı yatakhane hücresinde kalan yirmi dokuz mahkûmun suç kayıtları da vardı.</p>

  <p>John, havuzun filtresindeki yapışkan pisliği temizleyip havuzu doldurmayı başardı. Havuz kenarında, güneşin altında öğle yemeği yediler, bu sırada John da çocukları geçmişleri konusunda sınadı ve kaçış planının ayrıntılarını tekrarladı. Herkesin işini iyice anladığından emin olunca, telefon görüşmeleri yapmak için içeri gitti.</p>

  <p>James ve Dave, havuzun sığ tarafında yan yana oturdular. Lauren da birkaç metre arkalarında, şezlongdaydı. Serin suya bakıp havuzun yanındaki palmiyelerin birinden kopardığı yaprakla tembel tembel yelpazelenirken, ayağındaki bandaja sinirleniyordu.</p>

  <p>Dave, James'e baktı. "Her zamankinden farklı görünüyorsun. Korkuyor musun?"</p>

  <p>"Biraz," diyerek durumunu kabul etti James. "Gladyatör okulu sözü kulağa vahşice geliyor."</p>

  <p>Dave gülümsedi. "Görevlerden bir gün önce ben de hep heyecanlanırım.</p>

  <p>Hiç lunaparklardaki trenlere bindin mi?"</p>

  <p>"Birkaç kez."</p>

  <p>"Görevler de o trenler gibi. İlk bindiğinde trenin yokuş yukarı tıkır tıkır çıkışını biliyor musun? Kendi kendine, <i>Ne demeye bunu yapıyorum ki,</i> diye sorarsın. Sonra süre dolar, trenden inersin ve kulakların uğulduyordur. Hemen bir tur daha binmek için bilet kuyruğuna girersin."</p>

  <p>James evet anlamında başını salladı. "Son görevimden döndüğümde, kaçırdığım dersleri yakalamak için birkaç aya ihtiyacım olduğunu söylediler.</p>

  <p>Kendimi <i>bitmiş</i> hissettim."</p>

  <p>"CHERUB'dan ayrılıp normal dünyada dönmeyi hayal bile edemiyorum, dedi Dave. "Yaşamında okul, ev ödevi ve birkaç arkadaş dışında hiçbir şeyin olmaması çok sıkıcıdır herhâlde."</p>

  <p>"Bana söylediğin zaman hız kesmediğim için özür dilerim. Ahmakça davrandım."</p>

  <p>Dave omuz silkti. "Hepimiz hata yaparız. Ben de yaptım."</p>

  <p>"Bugüne kadar bir görevde yaptığın en aptalca şey neydi?"</p>

  <p><i>"Güzel</i> soru," diyerek bir kahkaha attı Dave. "Birkaç tane oldu. Janet Byrne'la çıktığım görevden sonra neredeyse CHERUB'dan atılıyordum, biliyor musun?"</p>

  <p>"Neden ki?"</p>

  <p>Dave elleriyle bir kadın vücudu çizdi. James suyun içinde ayaklarıyla bir tekme atıp kahkahalara boğuldu.</p>

  <p>"Ah, <i>şu mesele</i>," diye kıkırdadı. "Janet tam bir bomba. Onunla birlikte olduğuna <i>inanamıyorum."</i></p>

  <p>Dave'i Janet'la düşünmek komikti ama James özellikle, Dave'in araba kazasından dolayı kendisinden nefret etmediğini öğrenmenin keyfiyle gülüyordu.</p>

  <p>Birdenbire havuzun kenarında bitiveren Lauren sert bir sesle, "Bu hiç de komik değil," dedi. "Janet benim İspanyolca öğretmenim. Ne yapacağını düşünerek günlerce ağladı."</p>

  <p>James kıkırdamasını durduramıyordu, bu yüzden Lauren kuru bir palmiye yaprağıyla sırtına vurdu.</p>

  <p>James havuzun derin kısmına doğru sendeleyerek giderken, "Canım yandı," diye sızlandı.</p>

  <p>Lauren da palmiye yaprağını fırlatıp öfkeyle eve doğru giderken "Güzel, diye bağırdı. "İkiniz de cinsiyet ayrımcılığı yapan domuzlarsınız."</p>

  <p>James, tekrar Dave'in yanına gitmeden önce Lauren'ın geri dönüp dönmediğini kontrol etti.</p>

  <p>"Birkaç yıl sonra zavallı bir çocuk kardeşine âşık olacak ve sen de o çocuk için üzüleceksin."</p>

  <p>"Evet," diyerek başını salladı James ve sırtındaki kırmızı izi ovuşturdu. "Bütün kızlar kafayı yemiş."</p>

  <p class="scenebreak">***</p>

  <p>Lauren, perşembe sabahı 5'te James'in odasına girdi. Çoktan giyinmişti ve ağabeyini uyandırmak için kulağına bir fiske vurdu.</p>

  <p>"John, o beş para etmez poponu kaldırmanı söylüyor."</p>

  <p>James yatakta doğrulurken başını kaşıdı. Kazadan sonra Lauren onunla hemen hemen hiç konuşmamıştı, bu yüzden uzanıp kollarını terli sırtına dolaması James'i sevindirmişti.</p>

  <p>"Bu ne içindi?" diyerek sırıttı James.</p>

  <p>"Görev sırasında çok aptalca bir şey yapmamaya çalış, olur mu? Geri zekâlı olabilirsin, ama senden başka ağabeyim yok."</p>

  <p>James bir kahkaha attı. Lauren, işaret parmağıyla önceki gün öğleden sonra vurduğu yerdeki izin üstünden giderken biraz suçluluk duydu. "Herkes için güzel, sıcak bir kahvaltı hazırlıyorum," dedi hafif bir sesle.</p>

  <p>James duştan çıkıp mutfağa gittiğinde çok şaşırdı. Bir yandan gaz ocağının üstünde domuz pastırmalı yumurta cızırdarken, Lauren da sakin sakin, kusursuz pişmiş üç tane krepi bir tabağa alıyordu.</p>

  <p>James içini çekerek, "Annem hayattayken yemek yaptığın günleri hatırlıyorum," dedi. "Yanmış parçalar tavaya yapışırdı ve dolaplara sıçrardı.</p>

  <p>Ne zaman bu işte bu kadar ustalaştın?"</p>

  <p>"Kampüste birkaç aşçılık dersi aldım."</p>

  <p>"Olgunlaşıyorsun. Beni hep şaşırtıyorsun ve artık eskiden olduğu gibi benden yardım ya da tavsiye istemiyorsun."</p>

  <p>Lauren gülmeye başladı.</p>

  <p>"Ne oldu?" diye sordu James.</p>

  <p>Lauren, "Yok bir şey," diyerek kıs kıs güldü. "Sadece..." Durup homurdanır gibi bir kahkaha attı. " <i>Senden</i> tavsiye istemek mi? Sen de Bay Olgun sayılmazsın, değil mi?"</p>

  <p>James incinmişti. "Ben olgunum," dedi kendini savunarak.</p>

  <p>"Madem öyle diyorsun, abi..." diyerek kıkırdadı Lauren.</p>

  <p>James'in bu tartışmayı uzatmaya zamanı yoktu, çünkü beyaz bir araba garajın önüne park ediyordu.</p>

  <p>Marvin Teller ağır ağır kovboy şapkasını takıp sürücü koltuğundan kalkarken, Arizona polisine ait araba sanki iç çekiyormuş gibi yükseldi.</p>

  <p>Bugünkü kıyafeti, hardal sarısı takım elbise ve beyaz deri çizmelerdi.</p>

  <p>Marvin bagaja gidip içeri eğildi. İçerden parlak turuncu tulumlar çıkarıp iki omzuna da birer zincir asınca, James acı içinde gerçeği gördü.</p>

  <p>Kahvaltı için herkes masaya toplandı. Dave, John ve Marvin, Lauren'ın aşçılığını bol bol övdüler ve birkaç saniye içinde tıka basa yemek yediler, ama James sadece birkaç lokma yiyebildi.</p>

  <p>Midesi dört dönüyordu. Üst kattaki tuvalete koşup birkaç kez öğürdü ama hiçbir şey çıkmadı. Hapishanenin içindeki tehlikeler hakkında öğrendiği her şeyi şimdi anlıyordu. Kendini toplamak için yüzüne soğuk su çarpıp yavaş, derin nefesler aldı.</p>

  <p>Tekrar mutfağa indiğinde, John kaygılı görünüyordu. "Ne oldu?"</p>

  <p>"Gerginim," diye itiraf etti James.</p>

  <p>"Kuralları biliyorsun," dedi John. "Bu görevden istediğin an çekilebilirsin ve bunun için ceza almazsın."</p>

  <p>James'in ceza almayacağı doğruydu. Ama önemli bir görevden bu aşamada çekilip her şeyi mahvederse, bir daha hiç kimsenin ona görev vermeyeceği de doğruydu. CHERUB'daki yaşamımın geri kalanını rutin gözlemler, antrenmanlar ve güvenlik kontrolleriyle geçirirdi. James, sırf bir sabah hassas uyandı diye, eğitimlere ve görevlere verdiği bütün bu emeğin çöpe gitmesini kabul edemezdi.</p>

  <p>Soğukkanlı görünmeye çalışarak, "Merak etme," dedi. "Görev başladığında, kaygılanacak zamanım olmayacak."</p>

  <p>John ve Lauren bulaşık makinesini yerleştirirken, Marvin de çocukları oturma odasına götürdü. Saatleri ve takıları da dâhil olmak üzere üstlerindeki her şeyi çıkarmalarını söyledi. Çoraplarını, tişörtlerini ve külotlarını çıkarıp hapishaneninkileri giydiler. Külotlar dezenfektan kokuyordu, ama lekeler ve yırtıklar, sevimsiz bir biçimde önceki kullanıcıları anımsatıyordu.</p>

  <p>Dışlarına giydikleri bol turuncu tulumlar, rahatlıkla görünecek şekilde tasarlanmıştı; böylece kaçmaya çalışan mahkûmlar hemen fark edilebiliyordu.</p>

  <p>Üstünde <i>Omaha Eyalet Hapishanesi</i> yazılı iki üniforma, sırf bu iş için özel olarak getirtilmişti. Ayrıca James ve Dave'in, futbol dersi alan çocuklarınki gibi, parlak sarı önlükler takmaları da gerekiyordu. Bu önlüklerin üstünde kocaman harflerle&nbsp;</p>

  <p><i>DİKKAT:&nbsp;</i><i style="line-height: 1.3em; text-indent: 1em;">KAÇMA&nbsp;</i><i style="line-height: 1.3em; text-indent: 1em;">RİSKİ&nbsp;</i></p>

  <p><i style="line-height: 1.3em; text-indent: 1em;">yazılıydı.</i> <span style="line-height: 1.3em; text-indent: 1em;">Çocukların giymelerine izin verilen tek normal kıyafet, spor ayakkabılarıydı.</span></p>

  <p>Marvin zincirleri şakırdatarak, "Bunları taktıktan sonra tuvalete gidemeyeceksiniz," diye açıkladı.</p>

  <p>James ve Dave yukarıya koşup tuvaletlerini yaptılar. Aşağı indiklerinde, Marvin iki dizi prangayı halının üstüne sermişti.</p>

  <p>Önce James'inkileri taktı. Marvin ayak bileklerindeki kelepçeleri kapatırken James acıyla yüzünü buruşturdu.</p>

  <p>"Bu kadar sıkı olmak zorunda mı?"</p>

  <p>"Kelepçenin hareket etmemesi için derini acıtacak kadar sıkı olmak zorunda," diye açıkladı. "Gevşek takarsam bana nedenini soracaklardır...</p>

  <p>Ellerini uzat."</p>

  <p>Marvin, James'in bileklerine soğuk metal kelepçeleri taktı. Ellerdeki kelepçe ile ayaklardaki pranga bir zincirle birbirine bağlanıyor, böylece James'in ellerini belinden yukarı kaldırmasını engelliyordu.</p>

  <p>"Ben Dave'i hazırlarken sen de odada biraz dolaş," dedi Marvin. "Bunlarla yürümeye alışmak için biraz zaman gerekir."</p>

  <p class="scenebreak">***</p>

  <p>Phoenix mahkeme binasındaki tek kişilik gözaltı hücreleri bir adım genişliğinde, üç adım uzunluğundaydı. içeride sadece su içmek için bir çeşme</p>

  <p>ve pis bir klozet vardı. James kendi hücresine gidene kadar bu boğucu hücrelerden en az bir düzine görmüştü ve her yandan gelen bağırışlarla çığlıklara bakılırsa, yüzlercesi daha vardı.</p>

  <p>James ve Dave'in o sabah ilk iş olarak mahkemeye çıkmaları gerekiyordu ama bir gecikme oldu ve James daha sonra zaman kavramını kaybetti.</p>

  <p>Mahkûmların saat takmasına izin verilmiyordu ve hücrelerde pencere yoktu.</p>

  <p>Parmaklığın arasından alüminyum folyoya sarılmış bir sandviç ve bir şişe markasız kola uzatıldığında saatin on iki-bir arasında olduğunu tahmin etmişti ama bunun da üstünden saatler geçmişti.</p>

  <p>Bir kadın sesi, "Rose, James," diye bağırdı.</p>

  <p>Tıknaz kadın gardiyan elinde bir not defteriyle küçük hücrenin parmaklıklarının yanında durdu. Yüzü kırmızıydı ve saçlarından oluk gibi ter akıyordu. James yalpalayarak yerden kalktı. Ayakları hâlâ prangalıydı, ama ellerindeki kelepçeler buraya vardığında çıkarılmıştı.</p>

  <p>Gardiyan, "Kelepçeler," dedi sert bir sesle.</p>

  <p>James, ayaklarındaki zincire bağlı olan kelepçeleri yerden alıp parmaklıklı kapının üstündeki küçük rafa koydu.</p>

  <p>"Hadi," dedi kadın aksi bir ifadeyle, "bilekler."</p>

  <p>James, gardiyanın kelepçeyi takabilmesi için ellerini delikten uzatması gerektiğini anladı. Kadın kelepçeyi, Marvin Tellerin yaptığından bir çentik daha sıkı taktı: James parmaklarını oynattığında bileğindeki tendonlar acıyordu.</p>

  <p>"O pis bakış ne için ufaklık?"</p>

  <p>İki sıra hücrenin önünden geçip altı kat merdiven çıkarak mahkeme binasının ikinci katına çıktılar. Bu katta klima vardı; James, mahkeme salonunun kapısında bekleyen Dave'i görünce sevindi.</p>

  <p>"Neyi bekledik?"</p>

  <p>Dave omuz silkti. "Sanki bize söyleyecekler de!"</p>

  <p>Gardiyan mahkeme salonunun kapısını çaldı ve birkaç saniye bekledikten sonra çocukları içeri soktu. James, filmlerdeki gibi geniş bir oda, bir sürü insan ve ahşap duvarlar olacağını düşünmüştü. Oysa kampüsteki odasından pek de büyük olmayan, halısı yıpranmış, penceresiz bir ofisteydiler.</p>

  <p>Gri saçlı kadın yargıç, ayakkabılarını çıkarmış, karmakarışık bir masanın ardında oturuyor, bir Starbucks fincanından kahve yudumluyordu.</p>

  <p>Ayakkabıları ve çantası yerde, bir direğe asılmış Amerikan bayrağının altında duruyordu. Bir yandaki küçük masada bir steno oturuyordu; ayrıca silahlı bir gardiyan ve James ile Dave'in hücreye indirilmeden önce bir tanesiyle tanıştıkları iki avukat vardı.</p>

  <p>Avukat, Arizona'da bir davalı suçu kabul edeceği zaman, davada <i>suç</i> <i>pazarlığ</i><i style="line-height: 1.3em; text-indent: 1em;">ı</i> <span style="line-height: 1.3em; text-indent: 1em;">adı verilen bir sistemin kullanıldığını anlatmıştı. Suçlamalar ve hapis cezaları, yargıç ile iki karşı avukat arasında önceden pazarlık yoluyla belirleniyordu. Mahkeme ise bir formaliteydi.</span></p>

  <p>James ve Dave, odanın en arkadaki üçte birlik kısmında, kırmızı bir çizginin ardında durdular. Duvardaki levha, bu çizgiyi aşmaya cüret eden mahkûmların doksan gün ceza alacaklarını söylüyordu.</p>

  <p>Yargıç çabucak saatine bakarak, "Tamam," dedi. "Geç oldu, şu işi halledelim. James ve David Rose, Arizona eyaletine karşı, dava numarası altı-sıfır-bir-dokuz-dokuz. Küçük yaştaki zanlılar bir soygun ve bir cinayet vakası için yetişkin sıfatıyla yargılandı. Savunma makamı, soygun ve ikinci dereceden cinayet suçlamalarının kabulüyle birlikte on sekiz yıl hapis cezası önerdi. Savcılık bu pazarlığı resmen kabul ediyor mu?"</p>

  <p>Savcı başını sallayarak, "Evet efendim," dedi.</p>

  <p>Yargıç başını kaldırıp James ve Dave'e baktı. "Avukatınız bu suçlamaları ve pazarlığı kabul etmekle temyiz hakkınızı kaybettiğinizi size açıkladı mı?"</p>

  <p>James ve Dave başlarını salladılar. "Evet efendim."</p>

  <p>"Güzel," dedi yargıç ciddi bir sesle. "James ve David Rose'a on sekiz yıl hapis cezası verildiği kayıtlara geçsin."</p>

  <p>İki avukat da eğilip yargıçla tokalaştılar. James duvardaki saate bakınca, bütün bir günü, üç dakika bile sürmeyecek bir duruşmayı beklemek üzere bir hücrede terleyerek geçirdiğini fark etti.</p>
</body>
</html>
