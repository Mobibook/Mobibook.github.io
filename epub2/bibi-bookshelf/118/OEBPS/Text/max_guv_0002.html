<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2016-03-16T23:34:47+00:00" name="date" />
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h2>2. BOVLİNG&nbsp;</h2>

  <p>James Adams, cumartesi gecesini şehir merkezindeki bovling alanında geçirmeyi dört gözle beklemişti; şimdi tam da oradaydı ama keyifsizdi.</p>

  <p>Bovling kulvarında duran diğer dört CHERUB ajanı, kendisinden çok daha fazla eğleniyor gibi görünüyorlardı.</p>

  <p>Kyle'ın havası yerindeydi; herkese tepeden bakıyor, kampüsteki çocukların yarısı için korsan DYD basarak kazandığı küçük servetle arkadaşlarına sosisli sandviç ve kola ısmarlıyordu. Kyle'ın para kazanmak için her zaman dolambaçlı bir planı olurdu ama James'in anladığı kadarıyla ilk kez iyi para kazanmıştı.</p>

  <p>Tek yumurta ikizleri Callum ve Connor da, hangisinin gece bitmeden Gabrielle'le yakınlaşmayı başaracağına ilişkin aptalca iddialarına karşın eğleniyorlardı. James ikizlere hayal gördüklerini söylemişti: Hoş çocuklar olabilirlerdi, ama Gabrielle on üç yaşındaydı ve harika görünüyordu. Bir erkek arkadaş isteseydi -ki besbelli istemiyordu-darmadağınık sarı saçlı, çarpık ön dişleri arasında bir Mars çikolatasının sığacağı kadar kocaman bir boşluk olan, on iki yaşındaki sırık gibi iki oğlandan çok daha iyilerini seçerdi.</p>

  <p>On lobut da farklı yönlere savrulurken Gabrielle, <i>"Tam isabet..."</i> diye bağırdı. Tuhaf bir savaş dansı yapar gibi kollarını sağa sola savurup poposunu salladı. "Sıra sende Kyle," diye seslendi.</p>

  <p>Gabrielle zafer sahnesine bakmayı bırakıp başını çevirince, topu atmadan önce oturduğu yerin her iki yanındaki plastik sandalyelerden Callum ve Connor'ın kendisine sırıttıklarını gördü.</p>

  <p>"Harika bir atış," diyerek gülümsedi Callum.</p>

  <p>Connor, ikizine korkunç bir bakış atarak, "Kolunu biraz daha az çevirirsen daha iyi vuracağını söylememiş miydim?" diyerek araya girdi. "Şimdi çok daha dengelisin."</p>

  <p>Gabrielle bu tavsiyeyi hatırlıyordu ama her zamankinden farklı bir atış yapmamıştı. Tamamen şans eseriydi. Plastik sandalyesine baktı ve bu iki çocuğunun kendisine yağ çekmesine bir saniye daha dayanamayacağını düşündü. Sandalyesinin altına eğilip çantasını aldı.</p>

  <p>Callum kaygılı bir sesle, "Nereye gidiyorsun?" diye sordu. "Sorun ne?"</p>

  <p>"James'in canı sıkkın gibi görünüyor," diye açıkladı Gabrielle. "Biraz yanında oturup onu keyiflendirmeye çalışacağım."</p>

  <p>"İyi fikir," diye sırıttı Connor. "Ben de geleyim."</p>

  <p>"Hayır," dedi Gabrielle soğuk bir sesle. "Siz ikiniz <i>tam</i> orada kalacaksınız."</p>

  <p>Connor "Ama..." diyerek oturmakla ayağa kalkmak arasında tereddüt etti, sonra tekrar yerine oturdu.</p>

  <p>"Bakın," dedi Gabrielle, "Kaba olmak istemiyorum ama ikiniz de gerçekten tuhaf davranıyorsunuz ve bu da sinirime dokunuyor. Beş dakika rahat bırakamaz mısınız beni?"<span style="text-align: center; font-size: 1em;">&nbsp;</span></p>

  <p>Gabrielle uzanıp sandalyenin arkasından montunu alırken kendini kötü hissetti. İkizler kendisine aynı yüz ifadesiyle bakıyorlardı: Annelerinin, en sevdikleri oyuncaklara el koyarak cezalandırdığı bebekler gibi.</p>

  <p>James dalgıncaydı, bacaklarının arasındaki boşluktan yere bakıyordu.</p>

  <p>Gabrielle onun dizine vurdu. Yanındaki koltuğa otururken "Ne oldu, seni sefil?" diye sordu. "Hâlâ Miami'yi mi düşünüyorsun?" Önceki yaz James zor bir durumda kalmıştı ve kendi hayatını kurtarmak için bir adamı silahla vurmuştu. Hâlâ bununla ilgili kâbuslar görüyordu.</p>

  <p>"Sanırım," diyerek omuz silkti James. "Ve biraz da Kerry'yi özledim. Bir haftadan uzun süredir ondan haber alamadım."</p>

  <p>"Ben de," dedi Gabrielle. "Ama son mesajında Japonya'ya vardığını ve çok gizli çalışacağını söylemişti, bu yüzden haber almamamız şaşırtıcı değil."</p>

  <p>James başını evet anlamında salladı. "Kerry'nin görev sorumlusuyla telefonda konuştum. Her şeyin yolunda olduğunu ve Kerry'nin bir ay içinde filan eve döneceğini umduğunu söyledi."</p>

  <p>"Peki ya Lauren?" diye sordu Gabrielle. "Temel eğitimi nasıl gidiyor?"</p>

  <p>"Nasıl olduğunu bilirsin. Sadece söylentiler duyarsın, ama sanırım iyi gidiyor."</p>

  <p>Gabrielle gülmeye başladı. "Bizim eğitimi hatırlıyor musun? Hani Kerry ve ben, hepinizi otelin balkonuna kilitleyip içeri girmek için ayaklarımıza kapanmak zorunda bırakmıştık?"</p>

  <p>James hafifçe gülümsedi. "Evet, bunun intikamını almadık sizden."</p>

  <p>James'in ensesine soğuk bir şey geldi. Çevresine bakınca, yandaki kulvarda bovling oynayan on altı ve on yedi yaşlarındaki çocukların Gabrielle'le kendisine kola ve buz sıçrattıklarını fark etti. Kabadayılık yapıyor, ellerindekileri buruşturup etrafa fırlatıyorlardı.</p>

  <p>Gabrielle, Tottenham Hotspur forması giymiş bir sivilce yığınına sert sert bakarken "Hey," diye bağırdı. "Dikkat etsene..."</p>

  <p>Çocuk, karton bardağının dibinde kalmış buzlara pis bir bakış atıp sırıtırken "Üzgünüm," dedi. Gabrielle ise çocuğun aslında üzgün olmadığı izlenimine kapılmıştı.</p>

  <p>"James," diye bağırdı Kyle. "Sıra sende."</p>

  <p>James ayağa kalkıp raftan bir bovling topu kaptı. Kazandığı bir kuponla birkaç ücretsiz bovling dersi almıştı, bu yüzden formda olduğu günlerde işin uzmanı gibi görünürdü: Topu güçlü bir kavisle atar, epey iyi puanlar alırdı.</p>

  <p>Ama bu gece öyle olmadı. Aslında James'in keyifsizliğinin Kerry'yi özlemekle ya da Lauren'ın temel eğitimi geçip geçemeyeceği hakkında endişelenmekle ilgisi yoktu. Kendisini kötü hissediyordu çünkü geçen yaz hayatını kurtarmak için elinde tutup nişan aldığı şey bir bovling topu değildi.</p>

  <p>Çizgide durdu, ağır topu çenesinin altına kaldırdı. Top dümdüz, güzel bir şekilde yuvarlandı. En öndeki üç lobuta çok iyi çarptı ve James bir an için, çok uzun zamandır ilk kez tam isabet kaydettiğini düşündü. Ama sol arkadaki yedi numaralı lobut hafifçe sallandı, en sağdaki on numara ise bunu bile yapmadı.</p>

  <p>James şanssızlığına inanamıyordu.</p>

  <p>Kyle çıldırmış gibi poposuna vurarak "Yedi ve on," diye bağırdı. "Yine <i>dibe</i> batıyorsun Adams."</p>

  <p>James başını kaldırıp puan tablosuna baktı. Grup halinde bovling oynadıklarında James genellikle birincilik için Kyle'la kapışır ve çoğunu kazanırdı. Ama şimdiden iki oyunu kaybetmişti, Kyle'ın otuz puan gerisindeydi ve sadece dört tur kalmıştı. James, Kyle'ın bu felaketi yüzüne vurmasının acımasızlık olduğunu düşünürken, Kyle kötü bir gece geçiriyor olsaydı kendisinin de tam olarak aynı şeyi yapacağını unutmuştu.</p>

  <p>James, gürültüyle rafa geri gelen topunu, dönmesi biter bitmez aldı. İkinci atışını yapmak için çizgiye gitti ve kulvarın iki farklı ucunda duran iki lobuta ters ters baktı.</p>

  <p>Geriye yedi ve on numaralı lobutlar kaldığında, topun bir lobuta çok sert vurarak arkadaki duvara çarpıp yön değiştirmesi ve diğer taraftaki lobutu devirmesi gerekiyordu. Bu atışı yapabilmek için çok şanslı olmak lazımdı ve dünya şampiyonası standartlarında bir bowlingci bile bu hareketi pek sık yapamayacağını bilirdi.</p>

  <p>Kyle, "Bir milyon yıl da geçse ikisini birden vuramazsın," diyerek James'i kışkırttı.</p>

  <p>James arkasına dönüp, sahte bir özgüven havası yaratmaya çalışarak Kyle'a sırıttı. "Poponu bir yere koy da ustanın hareketini izle."</p>

  <p>James topu olabildiğince hızlı attı ama hızlı atarsanız kontrolü kaybedersiniz. James parmaklarını çekerken top hafifçe sarsıldı. Çok hızlıydı ama doğru bir atış olmadığını James hemen anladı.</p>

  <p>Top yandaki oluğa giderek yaklaşırken James umutsuzca "Geri dön,"&nbsp;<span style="font-size: 1em;">diyerek nefesini tuttu. "</span> <i style="font-size: 1em;">Hadiiiiiii, bebeğ</i><i style="font-size: 1em;">im..."</i></p>

  <p>Top, lobuta birkaç metre kala küt diye oluğa düştü. James elleriyle gözlerini kapatıp sessizce küfretti. Kyle'ın o ukala suratını göreceğini bildiği için arkasına dönmeye dayanamayacaktı.</p>

  <p>Kyle keyifli bir sesle, "Sekiz puan ve olukta bir top," dedi. "Belki de doğruca oluksuz kulvarlara gidip kırmızı tişörtlü küçük çocuklarla oynamak için danışmandan izin almalısın."</p>

  <p>James kendini Gabrielle'in yanındaki sandalyeye çuval gibi bırakırken oflayıp pufladı. "Bu geceki hâlime bakılırsa, sanırım küçük çocuklar bile yener beni."</p>

  <p>"Yine de Callum ve Connor'dan daha iyisin," dedi Gabrielle anlayışlı bir şekilde ve üzerinde puanların yazıldığı ekranı gösterdi.</p>

  <p>"İçimi rahatlattı. O ikisi umutsuz vaka."</p>

  <p>Gabrielle gülümseyerek elinin tersiyle James'in bacağına dokundu.</p>

  <p>"Sadece, bu gece havanda değilsin bence."</p>

  <p>Bunu söylediği anda ikisinin de sırtlarına yine kola püskürdü. Hemen arkalarına bakınca yerdeki bir kola birikintisinin içinde güreşen, futbol takımı formalı iki iriyarı çocuk gördüler. James onları azarlamak için ayrılmalarını bekledi.</p>

  <p>"Siz iki geri zekâlı ne yapıyorsunuz?" diye öfkeyle bağırdı. "Kahrolası üstüm başını ıslandı."</p>

  <p>Gabrielle de sinirle sırtına bakıp lekelerin çıkıp çıkmayacağını düşünerek, "Benim tişörtüm de lekelendi," dedi.</p>

  <p>İki çocuk ayağa kalkarken kıkırdıyorlardı. Tottenham formalı olanı, "Sadece eğleniyorduk," dedi.</p>

  <p>Diğeri ise daha sevimsizdi. "Orada bir sürü boş yer var," diye homurdandı.</p>

  <p>"Neden oraya gitmiyorsunuz?"</p>

  <p>"Çünkü burası <i>bizim</i> alanımız," dedi Gabrielle. "Her atış için beş kilometre yürümek istemiyorum."</p>

  <p>"Evet," diye onu destekledi James. "Sen erkek arkadaşınla yerlerde yuvarlanmak istiyorsun diye biz neden başka yere gidelim?"</p>

  <p>Çocuk, James'in sırtına vurdu. "Sen bana top mu diyorsun?"</p>

  <p>James ve Gabrielle ayağa kalkıp, kendilerine yukarıdan bakan iki çocukla yüz yüze geldiler.</p>

  <p>"Buraya kavga etmeye gelmedim," dedi James.</p>

  <p>Sert çocuk, "Ben de öyle," dedi. "Ama kavga çıkarmak için doğru yolda gidiyorsun; bu yüzden neden <i>pis zenci</i> kız arkadaşını da alıp başka bir yerde oturmuyorsun?"</p>

  <p>Sert çocuk Gabrielle'den yirmi beş santimetre uzun, on beş kilo ağırdı, bu yüzden başına gelen şeye hiç hazırlıklı değildi. İkinci dereceden siyah kuşaklı bir karateci olan Gabrielle, plastik sandalyelerin üzerinden bir tekme savurdu.</p>

  <p>Ayağındaki bovling ayakkabısı, haydudun böbreğine geldi; adam yeniden nefes almaya başladığı sırada, kanlı bir burunla yere yapışmıştı ve Gabrielle turuncu ojeli parmağıyla yanağına bastırıyordu.</p>

  <p>Gabrielle elini yumruk yaparken, "Bir daha söyle bakayım," diye bağırdı.</p>

  <p>"Hadi... Sana meydan okuyorum."</p>

  <p>Sesi bovling alanının metal çatısında yankılanırken yüzlerce şaşkın göz ona çevrildi. Birkaç çocuğun bağrışması ve Atari oyunlarının sesleri dışında hiçbir ses duyulmuyordu.</p>

  <p>James hemen sandalyelerin üstünden aşıp elini Gabrielle'in omzuna koydu.</p>

  <p>"Hadi Gabrielle," dedi onu yatıştırmaya çalışarak. "Sakin ol. <i>Onun</i> gibiler için canını sıktığına değmez."</p>

  <p>Gabrielle elini kurbanının yüzünden çekip ayağa kalktı. James gerginliği yatıştırdığını düşünüyordu ama sonra, dört çocuğun çevrelerini kuşatmak üzere geldiğini fark etti. Kendi kulvarına gitmek için yürüdüğünde, beceriksizce atılmış bir yumruk başının yanını sıyırıp geçti.</p>

  <p>James saldırganı devirmek için içgüdüsel olarak dirseğiyle arkaya vurdu ve tam yüzüne isabet ettirdi; rakibinin bacaklarını ustaca birbirinden ayırdı ve onu sırtüstü düşürdü. Diğer üç çocuk bundan hiç hoşlanmamıştı. İkisi James'e saldırırken, Tottenham formalı çocuk da Gabrielle'in sırtına sıçrayarak onu yere yıkmaya çalıştı.</p>

  <p>CHERUB James'e, bir kavga sırasında kendi başının çaresine bakma yöntemlerini öğretmişti ama yakın mesafede, sizden çok daha iri üç rakip varken yapabilecekleriniz sınırlıdır. Neyse ki diğer CHERUB ajanları James'in yardımına koştu.</p>

  <p>Kyle, Connor ve Callum, sandalyelerin üstünden sıçrayıp ya da çevresinden dolaşıp haydutların üstüne atıldılar. James bir yumruk daha yedi ve cilalı ahşap zeminde dengesini kaybettiği sırada bovling ayakkabısı tiz bir ses çıkardı.</p>

  <p>Yeniden ayağa kalkmaya çalıştı ama yerde, savaş çığlıkları atan çocukların arasında sıkışıp kaldı. Kyle'ın dizini birinin midesine indirdiğini ve Tottenham formalı çocuğun ikizler tarafından acı verici bir kol sarmasına alındığını gördü.</p>

  <p>Oluksuz kulvarda küçük çocuklarla ilgilenen iki CHERUB danışmanı da dâhil olmak üzere bir grup yetişkin, kavgayı durdurmak için koşarak geldiklerinde sonuç belliydi. Beş maganda, farklı derecede ağrılar içinde yerde sürünüyor, CHERUB ajanları ise çelik gibi soğuk yüzlerle onları çevrelemiş, tek bir hareket daha yapmamaları için caydırıyorlardı.</p>

  <p>James sırtüstü döndü ve derin bir nefes aldı. Başına darbe alıp yere yıkılmak dışında hiçbir şey yapamamıştı ama kazanan tarafta olmaktan dolayı biraz mutluydu. Büyük çocukların bunları hak ettiklerini düşünüyordu; Gabrielle'e yaklaşımları kesinlikle yanlıştı.</p>

  <p>Ama ayağa kalkıp plastik bir sandalyeye oturduğunda keyfi kaçtı. Başı ağrıyordu, kıyafetleri kirlenmişti ve kampüse döndüklerinde bu olayın bazı sonuçları olacaktı.</p>

  <p class="scenebreak">***</p>

  <p>Genellikle Mac olarak tanınan Dr. Terence McAfferty, büyük meşe masasının önüne dizilmiş beş çocuğa dikkatle bakarak, CHERUB'a başkan olarak atanmasından bu yana kaç tane on üç yaşındaki çocuğun bunlara benzer kaygılı yüzlerle karşısında durduğunu düşündü. Bu sayının binlerle ifade edilebileceğinden emindi.</p>

  <p>Yorgun bir sesle, "Peki," dedi, "Bu akşam bovling alanında yaşanan kavganın nedeni neydi?"</p>

  <p>Kyle, içlerindeki en büyük çocuk olduğu için başrolü alarak bir adım öne çıktı ve "Yan taraftaki çocuk Gabrielle'e sataştı," diye açıkladı, "içeceklerini etrafa saçıp aptalca şeyler yapıyorlardı. Biz de kontrolümüzü kaybettik ve onlara giriştik."</p>

  <p>Mac, "Hepiniz o çocuklara girişmeye <i>aynı anda</i> karar verdiniz," dedi; bu açıklamayı inandırıcı bulmadığı çok açıktı. "Ve sanırım hiçbiriniz diğerlerinden daha kabahatli değil, öyle mi?"</p>

  <p>"Bu doğru," dedi Kyle.</p>

  <p>Sıradaki diğer çocuklar da onaylar şekilde başlarını salladılar. Kampüse dönerken minibüste kafa kafaya verip bu hikâyeyi hazırlamışlardı. Tabii ki yumruklaşmayı Gabrielle başlatmıştı ama sonuçta o da ırkçı bir saldırıyla karşılaşmıştı ve çocuklar, onun bütün suçu yüklenmeyi hak ettiğini düşünmüyorlardı.</p>

  <p>Mac gönülsüzce, "Anlıyorum," dedi. "Olayı bu şekilde ele almamı istiyorsanız, öyle olsun. Ama o sırada orada olan personelle konuştum ve sanırım <i>gerçekte</i> ne olduğuna ilişkin epeyce doğru bir fikrim var."</p>

  <p>Mac bunu söylerken, Gabrielle ve James'e anlamlı bakışlar attı.</p>

  <p>"Bu olayın aslında ne kadar ciddi boyutlara ulaşabileceğini size anlatmama gerek yok," diye söze devam etti. "Bunlar en başından beri kafanıza kazınıyor.</p>

  <p>CHERUB ajanları toplu hâlde kampüs dışındayken, en büyük öncelikleri nedir?"</p>

  <p>Mac'in karşısında dizilmiş olan çocuklar, cevap verme hızları ve hevesleri farklı olsa da, hep birlikte mırıldanarak yanıtladılar: "Göze batmamak."</p>

  <p>Mac, "Göze <i>batmamak</i>," diyerek başını salladı. "CHERUB gizli bir örgüttür. şu anda gizli görevde bulunan meslektaşlarınızın güvenliği, kimsenin bizim varlığımızı bilmemesine bağlı. Kampüs dışındayken, gereksiz yere dikkat çekmeyecek şekilde davranmanızı beklerim sizden. En ağır kışkırtmalar karşısında bile, ne olursa olsun beladan uzak durmanızı beklerim.</p>

  <p>Bu iyice anlaşıldı mı?"</p>

  <p>Bütün çocuklar üzüntüyle başlarını sallayarak, "Evet efendim," dediler.</p>

  <p>"Bu akşam bovling alanında bir sürü insan, sizin dövüş becerilerinizden oluşan küçük bir gösteri izledi. Sizce kim olduğunuzu ve bir grup çocuğun nasıl böylesine gelişmiş dövüş sanatları sergileyebildiklerini çok merak etmeyecekler mi? Saldırdığınız çocuklardan biri ciddi şekilde yaralanmış olsaydı, ortaya çıkacak karışıklığı düşünebiliyor musunuz? Hepinizin silahsız dövüş eğitimi aldığınızı ve asgari güç kullanacak kadar sağduyulu olduğunuzu biliyorum ama tuhaf kazalar yine de yaşanabilir.</p>

  <p>Her şeyin ötesinde, yerel polis merkezinde tanıdıklarım olduğu için çok şanslı olduğunuzu unutmayın. Beşinizin de şu anda suçlu sıfatıyla nezarethanede oturuyor olmamanız için bütün gücümü kullanmak zorunda kaldım. Ve işte cezalarınız..."</p>

  <p>Gece yarısı olmuştu. Çocuklar Mac'in nutkunu dinlerken yorgun ve huzursuzlardı; ama söz cezaya gelince, ne olacağını öğrenmek için merakla hemen dikkat kesildiler.</p>

  <p>"Her şeyden önce, gelecek dört ay boyunca şehre inmeniz yasak," diye açıkladı Mac. "İkinci olarak, CHERUB'da sürekli öğrenci sıkıntısı var ve şimdi de taze kana fena hâlde ihtiyaç duyuyoruz..."</p>

  <p>Mac masasındaki çekmeceye uzandı ve hazır görev talimatlarından oluşan bir kâ</p>

  <p>ğıt tomarı çıkardı. James, yeni bir CHERUB ajanı bulmak üzere tuhaf bir çocuk bakımevine gönderilmek üzere olduğunu anlayınca hafifçe inledi. Daha önce hiç bu tür bir göreve çıkmamıştı ama tanıdığı herkes bu işin tam bir kâbus olduğunu söylüyordu.</p>
</body>
</html>
