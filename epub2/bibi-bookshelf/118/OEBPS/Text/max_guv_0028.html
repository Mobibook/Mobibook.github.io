<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>index</title>
  <meta content="pdftohtml 0.36" name="generator" />
  <meta content="2016-03-16T23:34:47+00:00" name="date" />
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h2>28. HOBİLER İKİ HAFTA SONRA&nbsp;</h2>

  <p>Suç işlemekle para kazanılacağının garantisi yoktur, ama Lisa ve Vaughn Little bu işten iyi kazanmışa benziyorlardı. Vaughn, 1970'lerde ağır silah kaçakçılığı yapmıştı. New Mexico'daki bir cezaevinde altı yıl hapis yatmıştı.</p>

  <p>Şartlı salıverilince kuzeydeki Idaho'ya taşınmış, küçük bir çiftlik satın almış ve dört kız çocuk sahibi olmuştu. Bunlardan sadece en küçüğü olan Becky hâlâ ailesiyle birlikte yaşıyordu.</p>

  <p>Lisa, Arap atları yetiştiriyor; Vaughn da kişiye özel motosikletler üreterek ve motor tamiri yaparak para kazanıyordu. Ama bunlar aslında hobi gibiydi.</p>

  <p>Little ailesinin rahat yaşam biçimi büyük ölçüde, otuz yıllık silah ticaretinin getirilerinin iyi değerlendirilmesinden kaynaklanıyordu.</p>

  <p>Herkes günlük işler edindi. Lauren, Lisa ile takılıyor, at binmeyi ve tımarı öğreniyordu. Daha önce hiç binicilikle ilgilenmemişti, ama bu hayvanlara ve aslında en çok da Lisa'ya kanı kaynamıştı.</p>

  <p>Curtis çoğu zaman elinde bir çizim defteriyle ormanda uzun yürüyüşlere çıkıyordu. Bazen bir yaprak ya da paslanmış bir araba çizimiyle, diğer zamanlarda da inanılmayacak kadar küçük kurşun kalem darbeleriyle çizilmiş manzara resimleriyle geri geliyordu. İyi resim yapan bir çocuk olmanın çok ötesindeydi; profesyonel bir ressam gibi çizimler yapıyordu. Dışarı &nbsp; çıkılamayacak kadar çok yağmur yağıyorsa, halının üstüne uzanıp Discovery Channel'ın karşısına geçiyor ve somurtuyordu.</p>

  <p>James ise her gün Vaughn'ın yanındaydı; sanki ikisi hayatları boyunca birbirlerini beklemişler gibiydiler. Vaughn hep bir oğlu olmasını istemişti, James de tıpkı onun gibi bir babası olsun isterdi. Vaughn'ın milyonlarca öyküsü vardı ve bunları, James'i sürekli olarak gülümseten bir şekilde anlatıyordu. Ortaokulda müdürü yumruklamasından Haydutlar motosiklet çetesindeki çılgın maceralarına, hileli silah satışlarına ve hapishane dönemlerine kadar bir sürü öykü.</p>

  <p>Vaughn çiftlikte James'e kırık çitleri ve eskimiş yağmur oluklarını tamir etmek gibi küçük işler de veriyordu. Akşamüzerleri genellikle birkaç saat motosikletlerle uğraşıyorlardı. Vaughn sabırlı biriydi, James'e motosikletlerin nasıl çalıştığını ve farklı parçaların nasıl bir araya geldiklerini anlatıyordu.</p>

  <p>Yetişkinler bir çocuktan yardım istediklerinde, çoğunlukla çocuk üç saat boyunca elindeki somun anahtarını aptalca tutarak dikilirdi; ama Vaughn, James'i sürekli bir şeylerle meşgul ediyor ve bazı işlerde ona gerçekten güveniyordu. Hatta James'in küçük bir Kawasaki arazi motosikletiyle çamurlu çiftlik patikalarında hızla turlamasına bile izin vermişti, ama James'in bir Harley Davidson sürmek için yalvarmaları kesinlikle reddedilmişti.</p>

  <p>James ve Lauren, içinde çift kişilik bir yatak bulunan konuk odasında kalıyorlardı. Aslında içten içe ikisinin de durumdan memnun olmasına karşın, aynı yatağı paylaşmak korkunç bir cezaymış gibi davranıyorlardı. Lauren bir saat önce uyumuş ve battal boy yorganın çoğuna sarınmayı başarmıştı.</p>

  <p>James sessizce üstünü çıkardı, odanın içindeki banyoya gidip dişlerini fırçaladı, örtüyü kaldırıp, kız kardeşini uyandırmadan yatağa girmeye çalıştı.</p>

  <p>Lauren'ın yastığa yayılmış uzun saçlarına bakıp nefesini dinleyerek, birkaç dakika sıcaklığın tadını çıkardı.</p>

  <p>Annesi ölmeden önce James, kız kardeşini ne kadar çok sevdiğini bir an bile düşünmemişti. Ama o olaydan beri, kardeşinin başına da beklenmedik bir şey gelebileceği düşüncesiyle kendi kendine işkence ediyordu. Lauren bir arabanın altında kalabilir, kanser olabilir, bir görevde yaralanabilirdi vesaire...</p>

  <p>James birkaç kez, sırf bunu düşünerek ağlamıştı ama bunu hiç kimseye, hatta kampüste zaman zaman gittiği psikolojik danışmana bile anlatmamıştı.</p>

  <p>Gözlerini kapatıp, Vaughn'ın dergilerinden birinde okuduğu havalı bir Japon motosikletini düşünmeye başladı. Atölyede Vaughn'ın motosiklet öykülerini dinleyerek geçirdiği bütün o saatler sonunda, kendisine ait bir motosikletinin olmasını her şeyden çok istediğini anlamıştı.</p>

  <p>James, İngiltere'de motosiklet kullanmanın yaş sınırının kaç olduğunu bilmiyordu ama otomobillerdeki gibi o da on yedi yaş ise, üç buçuk yıl sonra bir motosiklet alabilecekti. Annesinden kalan paranın bir kısmını kullanabilirdi, kasko ve benzin masrafları için de belki bir iş bulurdu...</p>

  <p>Lauren göğsüne dirsek attığı sırada, James beline sarılmış güzel bir kızla, otobanda saatte yüz elli kilometreyle gidiyordu.</p>

  <p>Lauren sert bir sesle, "Uyanık mısın?" diye sordu.</p>

  <p>James, "Sayılır," diyerek gözlerini açtı ve uzun uzun esnedi.</p>

  <p><i>"Becky</i> nasıl?" diye sordu Lauren.</p>

  <p>"İyi. Niye sordun?"</p>

  <p>"İyi geceler demek için odasının kapısından içeri başımı uzatmıştım."</p>

  <p>"Ya," dedi James gergin bir sesle. "Öylesine konuşmaya başladık ve sonra arkası geldi... Bilirsin işte. Ayrıca öpüşmek yasalara aykırı filan değil.</p>

  <p>Neredeyse on dört yaşındayım, aynı yaşta olup çok daha kötülerini yapan çocuklar tanıyorum."</p>

  <p>"Peki ya Kerry onu aldattığını öğrenince ne diyecek?"</p>

  <p>"Kerry on beş bin kilometre uzakta," dedi James.</p>

  <p>"Onunla ilk kez mi öpüştün?"</p>

  <p>James, "Evet," diye yalan söyledi; sekizinci ya da dokuzuncu dese daha doğru olurdu. "Ve tek bir öpücük, aldatma sayılmaz."</p>

  <p>"Kerry'nin böyle düşüneceğinden emin değilim," diye çıkıştı Lauren.</p>

  <p>"Becky yle bu işe bir son vereceğine yemin edersen hiçbir şey söylemem, ama arkama yaslanıp Kerry'yi aldatmana seyirci kalamam. O benim de arkadaşım."</p>

  <p>James fazlasıyla içten görünmeye çalışarak, "Tamam, yemin ederim," dedi.</p>

  <p>"Annemizin mezarının üstüne," diye ekledi Lauren.</p>

  <p>"Annemizin... <i>Hayır</i>," diye irkildi James. "Sen bu işe karışmasan olmaz mı? Daha on yaşındasın. Anlayamayacak kadar küçüksün."</p>

  <p>"Henüz erkeklerle işim olmayabilir, ama yine de Kerry'nin gerçekten üzüleceğini biliyorum."</p>

  <p>"Neden sesini <i>alçaltıp</i> işime burnunu sokmayı bırakmıyorsun?"</p>

  <p>Lauren sırtını dönüp yüzünü yorgana gömdü. "Sen tam bir domuzsun James. <i>İyi geceler”</i></p>
</body>
</html>
