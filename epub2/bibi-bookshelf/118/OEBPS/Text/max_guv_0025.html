<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2016-03-16T23:34:47+00:00" name="date" />
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h2>25. ŞANS&nbsp;</h2>

  <p>Curtis bagajda gitmeye gönüllü oldu. James bu çocuğun ruh halini kestiremiyordu: Bir dakika neşeli ve uyumlu davranıyor, sonrakinde intihara eğilimli oluveriyordu. CHERUB tarzı bir eğitimden geçmemiş çocuklar tehlikeli durumlarla başa çıkmada genellikle zorlanırlardı, ama Curtis hiç de stresli görünmüyordu ve James kaygılanıyordu. Los Angeles'a varmayı başarırlarsa, annesinin adamlarıyla temasa geçme konusunda ona bağımlı olacaklardı.</p>

  <p>Kaliforniya sınırına bir buçuk kilometre kala kurulmuş büyük barikata vardıklarında saat sabah 4.30'du. Beş polis arabası soldaki şeritleri kapatmıştı ve geriye kalan tek açık şeritte arabaların stop lambaları yılan gibi uzuyordu.</p>

  <p>Yolun karşı tarafındaki diğer polis arabalarında, kaçmaya çalışanları kovalamak için sürücüler hazır bekliyordu; tepelerinde de bir helikopter daireler çiziyordu. James helikopterde, arabadan çıkıp çöle doğru kaçmaya çalışan herkesi tespit edebilecek, ısıya duyarlı bir kamera olduğundan emindi.</p>

  <p>Nasıl bir işe bulaştığı düşünülürse, Paula oldukça sakindi. Lauren ön koltukta oturuyor, uyuyor numarası yapıyordu. James de arkada oturuyordu ve dazlak kafasını kapüşonla örtmüştü. Paula'nın üç yaşındaki kızı Holly ise, her şeyden habersiz, James'in yanındaki çocuk koltuğunda uyuyordu.</p>

  <p>Sıranın kendilerine gelmesi on beş dakika sürdü. Her arabaya gelişigüzel bakılıyordu; polisler el feneriyle içeriyi kontrol ediyor ve sürücüye hızlıca &nbsp; birkaç soru soruyorlardı. Arabaların çoğunun geçmesine izin veriliyordu, ama kuşkulu olanların daha ayrıntılı bir inceleme için bir başka sıraya girmesi isteniyordu. Yol kenarında yapılan bu kontrolde arabadaki herkes çıkıyor, kimlikleri polis bilgisayarında kontrol ediliyor, arabanın içi de baştan aşağı aranıyordu.</p>

  <p>James ikinci incelemeye kaldıkları anda işlerinin biteceğinin farkındaydı.</p>

  <p>Paula direksiyondayken ve etrafta baştan aşağı silahlı otuz polis varken, kaçma girişimi kısa ve kanlı olurdu.</p>

  <p>Paula yavaşça polisin yanından geçerken camını açtı.</p>

  <p>"Ehliyet ve ruhsat, bayan."</p>

  <p>Polis belgelere bakarken, bir başkası da arabanın etrafında dolaşıp el feneriyle içeri bakıyordu.</p>

  <p>"Çocuklar sizin mi?"</p>

  <p>"Arkadaki küçük kız benim çocuğum. Bunlar ise kardeşlerim."</p>

  <p>Diğer polis, James'in yanındaki cama vurdu. "Sana bir bakalım evlat."</p>

  <p>James camı açınca el feneri yüzünde parladı.</p>

  <p>"Kaç yaşındasın?" diye sordu polis.</p>

  <p>"On üç," dedi James.</p>

  <p>"Kapüşonunu çıkarır mısın?"</p>

  <p>Kapüşonu çıkarıp, yarım santimlik saçlarını gösterirken James'in kalbi yerinden fırlayacak gibi atıyordu.</p>

  <p>Polis, meslektaşına baktı. "Burada sarışın bir dazlak var, yaşı da tutuyor."</p>

  <p>Diğer polis Paula'ya doğru eğildi. "Üzgünüm bayan, ama inceleme için şu soldaki sıraya girmenizi rica edeceğim."</p>

  <p>James içinden bir dolu küfretti. John'ın, tekrar Arizona Maks'a gönderilmeden önce onu kurtarmanın bir yolunu bulduğunu umuyordu. Paula, inceleme sırasının sonuna girmek için bir araba boyu kadar ilerledi. Lauren arkasına dönüp, kaderine boyun eğmiş bir ifadeyle James'e baktı.</p>

  <p>James omuz silkerek, "Elimizden geleni yaptık," dedi. "Seni bir hiç uğruna bu işe bulaştırdığımız için üzgünüm Paula. Polislere, bize yardım etmezsen Holly'ye zarar vermekle tehdit ettiğimizi söyle."</p>

  <p>Paula "Kaçış için fazladan ne kadar ceza verecekler?" diye sordu; sesi, gerçekten merak ediyor gibiydi.</p>

  <p>"Yeterince," dedi James. "Beş, belki de on yıl."</p>

  <p>Paula üzgün bir hâlde, "Suçluya benzemiyorsun," dedi. "En azından birkaç suçlu tanıdım ve sen, başını bu kadar çok belâya sokmuş olamayacak kadar iyi biri gibi görünüyorsun."</p>

  <p>Bir polis arabanın metal tavanına vurunca, hepsi yukarı baktılar. Sıradaki diğer arabaya da kenara çekmesi söylenmişti, ama inceleme sırası hiç kıpırdamadığı için, arabanın akan trafiği engellemeden durması olanaksızdı.</p>

  <p>Polis arabaya doğru eğilirken Paula camı açtı. Polis, "Burada çok fazla araba birikti," diye açıkladı. "Geçmenize izin vereceğim. Bence zararsız görünüyorsunuz."</p>

  <p>Paula sevimli sevimli sırıtarak, "Daha önce hiç kimse bana zararsız dememişti," dedi. "Ama arkadaki küçük hanım uyanmadan Los Angeles'a varmamı sağlayacaksa, bunu bile kabul edebilirim."</p>

  <p>Polis gülümseyerek, "İyi yolculuklar," dedi. Paula sıradan çıkmak için geri geri gitti.</p>

  <p>Arabalar teker teker kontrol edildiği için, Kaliforniya'ya giden üç şerit de bomboştu.</p>

  <p>Lauren, James'e bakıp yutkundu. <i>"Kılpayı</i> kurtulduk."</p>

  <p>James sırıttı. " <i>Hem de</i> nasıl."</p>

  <p class="scenebreak">***</p>

  <p>Kaliforniya sınırının seksen kilometre ilerisindeki bir McDonalds'da durdular. Lauren içeri girip kahvaltı için bir şeyler aldı. James de etrafta birilerinin olup olmadığını kontrol ettikten sonra Curtis'i bagajdan çıkardı.</p>

  <p>Curtis, yürüyerek bacaklarındaki kasılmaları giderdi, yüzünü çölün üzerinden doğan güneşe çevirdi ve kollarını yanlara açarak gerdi.</p>

  <p>"Güzel," dedi ve arkaya dönüp James'in sırtına vurdu, sonra da kendine doğru çekip ona sarıldı. <i>"O kadar</i> harikaydın ki dostum. Dün gece sorun çıkardığım için özür dilerim... Kafam öyle bulanıklaştığında tam bir aptal gibi davranıyorum."</p>

  <p>"Lauren'ın tabancaya mermi koymadığına memnun musun artık"</p>

  <p>Curtis pişmiş kelle gibi sırıttı. "Kardeşin, benim koruyucu meleğim filan olmalı."</p>

  <p>Lauren elinde mukavva bir içecek tepsisi ve içi yemekle dolu kahverengi iki kesekâğıdıyla McDonalds'ın yan tarafından çıkıp geldi. Curtis kesekâğıtlarından birini alıp içinden bir sandviç çıkardı.</p>

  <p>"İki kat sosis ve yumurta," diyerek kocaman bir ısırık aldı. "Bunlara bayılıyorum dostum. Yemeyeli bir yıl olmuştu. <i>Mmmm... Haaaaarika."</i></p>

  <p>James, Curtis'i yemeğe düzdüğü övgülerle baş başa bırakıp Paula'yla konuşmak için arabaya eğildi. Holly ters tarafından kalkmıştı ve Paula da kızının yanına oturup onu bir şeyler yemeye ikna etmeye çalışıyordu.</p>

  <p>James, "Bize büyük bir iyilik yaptın," dedi. "Sana borçluyum."</p>

  <p>Paula yarı şaka yarı ciddi, "Bana bir binlik <i>borçlusun,"</i> diye yanıtladı.</p>

  <p>James başıyla onayladı. "Los Angeles'a varır varmaz vereceğim, söz."</p>

  <p>"Sanırım hiçbir zaman bin doları bir arada görmedim. Küçük bir kızken Disneyland'e gidip gerçek bir otelde kalmak isterdim, ama açlıktan nefesimiz kokuyordu. Sizden ayrılınca Holly'yi oraya götüreceğim. Sadece elli kilometre uzakta."</p>

  <p>"Kulağa eğlenceli geliyor," dedi James gülümseyerek. "Ama önce polisleri araşan daha iyi olur. Bize yardım ettiğin için başının derde girmesini istemezsin, hem önce Disneyland'e gidersen polisler anlattıklarına inanmazlar."</p>

  <p>Paula biraz üzülmüş gibiydi. "Sanırım haklısın."</p>

  <p>"Ama polislere paradan bahsetmen gerekmiyor. Disneyland'e de bir hafta sonra filan gidersin."</p>

  <p>Paula da Curtis de mutlu olduğu için, James uzun zamandır ilk defa kendini rahatlamış hissediyordu. Lauren bu havayı dağıtınca, keyfi kaçtı.</p>

  <p>"Gitsek iyi olur," dedi Lauren. "Barikatlardan birini aşmış olabiliriz, ama bu polislerin bizi aramaktan vazgeçtiği anlamına gelmiyor."</p>

  <p class="scenebreak">***</p>

  <p>Los Angeles'ın banliyölerine, sabah trafiğinin en yoğun olduğu saatte ulaştılar ve ancak yürüyüş hızında ilerleyen on dört şeritlik sıkışık bir trafiğin içine daldılar. Yokuş aşağı bir yamaca geldiklerinde, ön camlarından güneşin yansıdığı, dip dibe duran on binlerce arabanın oluşturduğu bir manzara gördüler. Neredeyse hiç kimsenin yaşamadığı çölden bin bir zorlukla kaçtıktan sonra, binlerce arabanın içinde sıradan bir arabada olmak insanın içini rahatlatıyordu.</p>

  <p>Paula'dan ayrılmak için uygun bir yer bulmaları gerekiyordu. Lauren haritada Hollywood'a çıkan yollardan birini seçti, çünkü adını duyduğu tek yer burasıydı. Hollywood Bulvarı'nda, Showbiz Stored adlı gri bir alışveriş merkezine doğru döndüler. Saat sabahın 10'uydu ve James uzaktaki tepenin üstünde ünlü Hollywood yazısını görünce heyecanına engel olamadı.</p>

  <p>Alışveriş merkezinin altındaki garajda durdular. James arabanın arkasına gidip sırt çantasının içinden bin dolar aldı, sonra çantayı omzuna astı. Paula, Holly'yi kucakladı ve hep birlikte asansöre binip en üst kattaki yiyecek bölümüne gittiler. James herkese içecek bir şeyler, Holly'ye de dondurma aldı.</p>

  <p>Bir yandan konuşurken, diğer yandan da masanın altından Paula'ya parayı uzattı. "İçeri girerken bir taksi durağı gördüm. Burada oturup içeceğini bitir.</p>

  <p>Uzaklaşmamız için bize yirmi dakika filan zaman ver. Sonra ilk iş polisi arayıp kendini korumaya al. Tamam mı?"</p>

  <p>Paula parayı alırken başını sallayarak onayladı.</p>

  <p>"Sana güvenebilir miyim?" diye sordu James.</p>

  <p>Paula gülümsedi. "Başarırsanız bana kart atın."</p>

  <p>"Unutma," dedi James. "Polisler parayı öğrenirlerse, senden onu alırlar.</p>

  <p>Ama yalanın kokusunu almak üzere eğitilmişlerdir, bu yüzden diğer bütün konularda doğruyu söylemelisin."</p>

  <p>Tamam.</p>

  <p>James sıcak çikolatasını bitirdi ve sandalyesini geri iterken Holly'nin saçlarını karıştırdı.</p>

  <p>Curtis, Paula'ya gülümsedi. "Dün gece için özür dilerim."</p>

  <p>Lauren, Curtis ve James, hızla iki yürüyen merdivenden inip giriş kata geldiler. Lüks mağazalarla dolu bir koridordan geniş adımlarla geçip taksi sırasının başına yakın bir noktadan dışarı çıktılar.</p>

  <p>James, Curtis'e baktı: "Sen Los Angeles'ta yaşadın.</p>

  <p>Nereye gitmeliyiz? Üç çocuğun dikkat çekmeyeceği ve senin telefon edebileceğin bir yer var mı?"</p>

  <p><span style="line-height: 1.3em; text-indent: 1em;">Curtis bir an bile düşünmeden, "Santa Monica plajı,"</span><br /></p>

  <p>dedi.</p>

  <p>Beverly Hills'ten geçip denize kadar uzanan Sunset Bulvarı'nda taksiyle yirmi beş kilometre gittiler. James ve Lauren, karşılarına çıkan manzaraya bakınca, beş yıl önce anneleriyle Brightona yaptıkları günübirlik geziyi anımsadılar: En ucunda bir lunaparkın olduğu eski moda bir rıhtım ve denize kadar uzanan ahşap bir iskele vardı. Burada ise palmiyeler, restoranlar ve denize sıfır konumdaki gösterişli oteller, büyük paraların ışıltısını yayıyordu.</p>

  <p>"Milyoner olduğumda böyle bir yerde yaşayacağım," dedi Lauren.</p>

  <p>James gülümsedi. "Peki, nasıl milyoner olmayı düşünüyorsun?"</p>

  <p>"Pop yıldızı ya da başarılı bir iş kadını olabilirim... Herhâlde ikisini birden olurum."</p>

  <p>Taksi uzaklaştıktan sonra, yan yana durup uzakta kıyıya çarpan dalgalara baktılar.</p>

  <p>Curtis, "Annemin şu yolun sonundaki Venice'te, denize sıfır bir evi vardı,"&nbsp;<span style="line-height: 1.3em; text-indent: 1em;">diye açıkladı. İlk gittiğim okul da şu tepenin birkaç kilometre yukarısındaydı.</span></p>

  <p>Buradan ayrıldıktan sonra bile, çoğu yaz birkaç haftalığına gelmiştik."</p>

  <p>"Güzel görünüyor," dedi James. "Ama buralarda takılamayız, aramamız gereken insanlar var."</p>

  <p>"İnsan," dedi Curtis. "Sadece bir kişi."</p>

  <p>James şaşırmış görünüyordu. "Bazı telefon numaralan bulman gerektiğini söylemiştin. Ben de zaman alacağını düşünmüştüm."</p>

  <p>"Darılma ama James, sana bir olta atmak zorundaydım. Bu kaçışın gerçek olup olmadığını anlayana kadar sana tam olarak güvenemezdim. Annemle yaşadığım yıllarda, ben okulda ya da başka yerdeyken işlerin ters gitme olasılığı her zaman vardı.</p>

  <p>Nerede kalırsak kalalım, her zaman yedek bir plan bulunurdu."</p>

  <p>"Peki, kimi aramayı düşünüyorsun?" diye sordu James.</p>

  <p>"Paula polise gittiğinde, bindiğimiz taksiyi bulacak ve sürücüye bizi nereye götürdüğünü soracaklardır. Bu yüzden doğrudan Pasadena'daki babama gidemeyiz. Santa Monica'ya gelip yaptığımız bu şaşırtmaca, domuzları kokudan uzak tutacaktır."</p>

  <p><i>"Baban</i> mı?" diyerek irkildi James.</p>

  <p>James ve Lauren'ın görevden önce okudukları bilgilen göre, ne Curtis ne de FBI bu babanın kimliği konusunda bilgi sahibiydi.</p>

  <p>Curtis başıyla onayladı. "Onu sadece birkaç kez gördüm, ama annemle nasıl temasa geçebileceğimizi bit tek o bilir."</p>
</body>
</html>
