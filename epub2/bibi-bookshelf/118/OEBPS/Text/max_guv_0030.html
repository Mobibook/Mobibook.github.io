<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2016-03-16T23:34:47+00:00" name="date" />
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h2 class="calibre14" id="calibre_pb_13">30. TELEFONLAR</h2>

  <p>John Jones ve üç kişilik FBI ekibi, ücra çiftlikte geçirilen iki hafta boyuna James ve Lauren'la iletişim kuramamıştı. Bu erişim sorununu telafi etmek için, güvenli bir mesafede durup gelen gideni izlemişler ve ağaçlara lazer mikrofonlar yerleştirmişlerdi. Görünmez ışık demetleri pencerelerdeki titreşimleri algılıyor, bir dizüstü bilgisayar aracılığıyla da boğuk da olsa seslere dönüştürüyordu.</p>

  <p>Theo, altı saatlik vardiyasının henüz başlarında, çiftliğin ön kapısından yaklaşık elli metre uzaktaki ağaçlarda otururken, çocukların yola çıktığını duydu. Elindeki kayak eldivenlerinden birini çıkarıp Marvin'e haber vermek için telsizi aldı.</p>

  <p>John, Warren ve Marvin, yirmi beş kilometre mesafede, motellerinin yakınındaki bir pizzacıda yemek yiyorlardı. Marvin telsizden Theo'yla konuşurken, çalan cep telefonunu montundan çıkarıp bakması için Warren'a uzattı. Arayan, Jane Oxford'un telefon görüşmesini her iki taraftan da gizlice dinleyen FBI telefon takip birimiydi ve yolculuğu doğruluyorlardı.</p>

  <p>Marvin ayağa kalkarken pizzasından son bir ısırık alıp, "Tamam," dedi.</p>

  <p>"Boise civarına ne kadar adam toplayabileceğimizi öğrenmek için birkaç yeri arayacağım. Birine de Comfort Lodge'un yerini bulmasını söyleyeceğim, sonra oraya gideceğim. Burada trafik o kadar az ki, arkalarından gidersek bizi üç saniyede fark ederler.</p>

  <p>John, Warren'la birlikte ikinci arabaya geç ve çocuklardan gelen sinyali izlemeye çalış; ama uzaktan takip edin. Onlar çiftlikten ayrılıp bize yetişene kadar, Theo olduğu yerde beklemek zorunda kalacak."</p>

  <p class="scenebreak">***</p>

  <p>Vaughn'ın büyük Toyota'sında üç sıra koltuk vardı. Karanlığın içinde Boise'a doğru giderlerken, Lauren tek başına oturduğu koltuğa yayıldı.</p>

  <p>Gözlerini kapattı ve tekrar üzülmemeye çalıştı.</p>

  <p>Yakın ilişkiler kurmak ve sonra kopmak, CHERUB görevlerinde yeni ajanların genellikle en çok zorlandıkları kısımdı. Lauren birkaç at için zırlamasıyla James'in alay edeceğini biliyordu, ama atları düşündüğünde üzüntüsüne engel olamıyordu. Çiftlikteki ilk sabahında, Lisanın kendisini eyere oturtup dizginleri eline alarak küçük padokun çevresinde dolaştırdığını anımsadı. Lauren yere düşeceğinden çok korkmuştu ama zaman içinde bu korku, hoş bir anıya dönüşmüştü.</p>

  <p>Curtis yıkılmıştı; emniyet kemerini takmadan koltuğa yığılmıştı.</p>

  <p>Yüzündeki gözyaşı izleri, karşı yönden gelen arabaların farlarında parlıyordu.</p>

  <p>Görev öncesinde James'in Curtis hakkında tüm bildiği, cinayet raporlarına yazılanlardan ve Warren'ın Arizona Maks'taki gözlemlerinden ibaretti. Ama artık onu tanıdığı için, böylesine hassas bir ruhun, heyecan delisi annesi ile birlikte sürekli kaçmak yerine, normal bir evde büyümüş olsaydı yine de bir katile dönüşüp dönüşmeyeceğini düşünüyordu.</p>

  <p>James öne, Vaughn'ın yanına oturdu. Yol sıkıcıydı ama James, Glock'un kabzası karnına batarken o kadar huzursuzdu ki, canı gözlerini ayırmadan önündeki yola bakmaktan başka bir şey yapmak istemiyordu. <i>Boise 25</i> <i>kilometre</i> yazan bir tabelayı gördükten kısa süre sonra Vaughn, James'e bir cep telefonu uzattı.</p>

  <p>"Bilinmeyen numaralar servisini arayıp Comfort Lodge'un telefonunu öğren."</p>

  <p>James telefonu kulağıyla omzu arasına sıkıştırıp, aldığı numarayı bir haritanın köşesine kargacık burgacık yazdı. Otelin numarasını çevirdi, telefonun çalmasını bekledi, sonra cep telefonunu Vaughn'a uzattı.</p>

  <p>Vaughn, "Comfort Lodge mu?" diye sordu. "Adım Hermann. Bu gece için oda ayırtmıştım ama önce bir arkadaşımla buluşmam gerekiyor. Akşam yemeğinde nerede buluşacağımızı söylemek için lobiye mesaj bırakmış olmalı.</p>

  <p>Lütfen o mesajı bana okur musunuz?"</p>

  <p>Hattın diğer ucundaki kadın, başının arkasındaki bölmeden katlanmış bir kâğıt çıkarıp yüksek sesle okurken Vaughn telefonu sessizce elinde tuttu.</p>

  <p>"Demek Star Plaza," diyerek başını salladı Vaughn. "Neresi olduğunu biliyor musun acaba? ... Üzülme tatlım. Yanımdaki arkadaş haritadan bulur."</p>

  <p>Vaughn telefonu kapattı ve ön panelin üstüne attı.</p>

  <p>James, Boise kent merkezinin haritasını çözmeye çalışırken, "Kiminle buluşacağız?" diye sordu.</p>

  <p>"Hiç kimseyle. Jane'in telefonu dinleniyor olabilir diye önlem alıyoruz.</p>

  <p>Sana bir otele gitmeni söyler, sonra oraya sahte isimle bir mesaj bırakır.</p>

  <p>Mesajda, kentin diğer ucundaki bir başka otelin, yani asıl kalacağın otelin ismi vardır."</p>

  <p>James, Comfort Lodge'a vardıklarında FBI'ın kalacakları odayı belirlemiş olacağını ummuştu. Oysa şimdi sadece Lauren'la kendisinin üzerindeki izleme bantlarına güveniyordu ve bu küçük cihazlar güvenilmezlikleriyle ünlüydü.</p>

  <p>"FBI'ın bizi buraya kadar takip etmiş olabileceğini gerçekten düşünmüyorsun, değil mi?" diye sordu James.</p>

  <p>Vaughn omuz silkti. "Pek sanmıyorum, ama Curtis'in annesinin gerçekten çok dikkatli olması gerekiyor. Federaller adamı en çok arananlar listesine alır almaz, ellerinden gelen her şeyi yaparlar. şu cep telefonunu görüyor musun?"</p>

  <p>James başını evet der gibi salladı.</p>

  <p>"İki gün önce Fed-Ex kuryesiyle, yola çıkana kadar telefonu açmamamı söyleyen bir talimatla birlikte geldi. Jane aşırı dikkatli olabilir, ama hapishaneler de yeterince dikkatli davranmamış insanlarla dolu."</p>

  <p class="scenebreak">***</p>

  <p>Star Plaza, Boise havaalanına arabayla birkaç dakikalık mesafede, lobisinde sıradan mermer ve antika süsü verilmiş eşyalar olan, iş&nbsp;<span style="line-height: 1.3em; text-indent: 1em;">seyahatlerinde kalınan türden berbat bir oteldi. Vaughn, arkasında üç çocukla resepsiyonun önünden geçerken gergin görünüyordu. Bir sehpanın çevresine dizilmiş koltuklarda oturan yaşlıca iki adama yaklaştı. Adamlar ucuz görünümlü kıyafetler giymişlerdi ve uzun beyaz sakalları, gençliklerinde motosikletçi olduklarını düşündürüyordu.</span></p>

  <p>Vaughn temkinli bir şekilde başıyla selam vererek, "Bili, Eugene," dedi.</p>

  <p>"Sizi ormanın bu tarafında görmeyi beklemiyordum."</p>

  <p>Bili ters ters, "Ama gördün işte," dedi; sanki Vaughn'ın varlığı kendisini sinirlendiriyormuş gibi kaşlarını çattı.</p>

  <p>Vaughn eliyle bir işaret yaparak, "Bunlar James, Curtis ve Lauren," dedi.</p>

  <p>Bunak adam çatlak bir sesle, "Hadi ya?!" dedi. "Hanımefendi paranı birkaç gün içinde alacağını söyledi. Biz çocukları odalara çıkarırız. <i>Senin</i> buralarda dolaşmana gerek yok."</p>

  <p>Bili koltuğundan kalkarken, James'in burnuna briyantin kokusu geldi.</p>

  <p>Diğer yaşlı adam olan Eugene'in de işitme cihazı taktığını fark etti.</p>

  <p>Vaughn, "O zaman gitsem iyi olacak," derken James'e sevecen bir bakış attı. "Seni birkaç yıl sonra Kanada'da Harley sürerken görür gibiyim."</p>

  <p>"Evet," diyerek gülümsedi James. "Umarım."</p>

  <p>"Ama en azından kızım senden kurtuldu.</p>

  <p>James kalbi duracak gibi oldu ama Vaughn kahkahalarla gülüyordu.</p>

  <p>"Lisa'yla benim, aşna fişnenizi fark etmediğimizi mi sanıyordun yoksa?"</p>

  <p>"Evet, hmmm... şey..." James gergin bir şekilde lafı geveliyordu, bu sırada Lauren'ın buz gibi baktığını gördü.</p>

  <p>"En büyük kızımın ilk erkek arkadaşını öldürmek istemiştim. Ama dördüncüye geldiğinde, mücadele etmemek gerektiğini öğreniyorsun.</p>

  <p>Vaughn sarılıp sırtına vururken James sırıttı. Lauren ve Curtis de Vaughn'la aynı şekilde vedalaştı.</p>

  <p>Bili asansöre doğru giderken, "Tanrı aşkına," diye homurdandı. "Herkes bizi izliyor."</p>

  <p>Döner kapıdan geçip karanlığın içine doğru yönelen Vaughn'a son kez bakan James içinde bir üzüntü duydu. Vaughn Little bir silah kaçakçısı olabilirdi, ama James'in tanıştığı en harika adamlardan biriydi.</p>

  <p>Otelin beşinci katında, birbirine bağlı ve çift kişilik yataklı iki oda tutulmuştu. Eugene ve Bili çoktan odalardan birini yaşlı adamlara özgü eşyalarla doldurmuşlardı: Haplar, cebe sığacak kadar küçük içki şişeleri, önünde açıklık olan donlar, insanın görüp görebileceği en demode spor ayakkabıların içine top yapıp koyulmuş gri çoraplar. İki odayı birbirine bağlayan kapı açılıp takozla sabitlenmişti ve Eugene televizyonun sesini o kadar çok açmıştı ki Mars'tan bile duyulabilirdi.</p>

  <p>Bili girdiğinde, çocuklar odayı inceledikten sonra dinlenmek için yatağa uzanmışlardı bile.</p>

  <p>James, odadan çıkıp yer değişikliğini bilmiyor olabilecekleri düşüncesiyle FBI'la iletişim kurmak için deliriyordu. "Havuza gidebilir miyiz?"</p>

  <p>Bili, "Olmaz," derken koltuk altını kaşıyordu; bu sırada montunun altındaki tabanca kılıfı göründü. "Saat onu geçti. Bütün haberlerde sizden bahsediliyor, bu yüzden ortalıkta görünmeseniz daha iyi olur. Açsanız oda servisinden yemek isteyin, sonra yatağa. Eugene biraz kestiriyor. Uyanırsa, gece içkisi için bara indiğimi söylersiniz."</p>

  <p>Bill'in kapıdan çıkmasından otuz saniye sonra Curtis yataktan fırlayıp buzdolabından bir kutu bira ve bir sürü küçük içki şişesi aldı.</p>

  <p>"Minibar zamanı," diye sırıtıp James'e küçük bir Jack Daniels viski şişesi uzatırken, kendisininkini de bir yudumda içti.</p>

  <p>James tetikte olmalıydı: Curtis en son içki içtiğinde, ömür boyu hapis cezası almıştı. Ayrıca Eugene uyuyor, Bili barda içiyor ve Curtis de şişenin dibini buluyorken, Marvin'le konuşmak için mükemmel bir fırsat vardı.</p>

  <p>Odadaki telefonu kullanmak çok riskliydi çünkü otel faturasında belli olurdu, ama James aşağıdaki lobide ankesörlü telefonlar görmüştü.</p>

  <p>Lauren heyecanla, "Aklıma bir şey geldi," dedi. "Neden yarın nereye gideceğimizi öğrenmeye çalışmıyoruz?"</p>

  <p>Kız kardeşinin bazen bu kadar akıllı olabilmesinden çok etkilenen James, "İyi fikir," diye yanıtladı. Kendisi, FBI ekibinin şu anda nerede olduklarını bilmesini sağlamaya o kadar odaklanmıştı ki, asıl amaçlarının Curtis'in annesiyle nerede buluşacağını öğrenmek olduğunu unutmuştu.</p>

  <p>Curtis, "Nereden öğreneceksiniz?" diye sordu.</p>

  <p>James omuz silkti; Lauren ise kararlı bir şekilde, Eugene'in horultuyla uyuduğu yan odaya geçip daha önce fark ettiği şık deri evrak çantasını aldı.</p>

  <p>"Bahse varım bunun içindedir," dedi.</p>

  <p><span style="line-height: 1.3em; text-indent: 1em;">James, kardeşinin aklından geçeni anlamıştı: Bu çanta, yaşlı adamların diğer eşyalarına göre fazlasıyla şıktı. Mutlaka başka birisi vermiş olmalıydı çantayı onlara. Lauren çantayı yatağın üstüne koyup açtı. içinden ABD ve Kanada dolarlarıyla dolu kahverengi bir zarf ve üç tane sahte pasaport çıktı.</span><br /></p>

  <p>Bunlardan ilki Brezilya pasaportuydu; Eduardo Santos isminin altında Curtis'in fotoğrafı vardı. Pasaportun içinde, bilgisayardan çıktısı alınmış bir kâğıt duruyordu ve Boise'ten Dallas'a, oradan da Rio de Janeiro'ya bağlantılı bir uçuşun ayrıntıları yazılıydı.</p>

  <p>Curtis berbat bir İspanyolca aksanla, "Eduardo Santos" dedi. "Kulağa hoş geliyor, değil mi amigo?"</p>

  <p>Lauren iki Kanada pasaportu çıkarırken, Curtis de küçük bir cin şişesini bir yudumda bitirdi.</p>

  <p>Elinde henüz açmadığı Jack Daniels şişesini tutan James, "Yavaş git," dedi Curtis'e. "Peki, biz nereye gidiyoruz?"</p>

  <p>Lauren ve James, Torontolu Scott ve Ellen Parks olmaya hazır gibi görünüyorlardı. James sahte evrak uzmanı değildi ama pasaportların iyi hazırlanmış olduğunu düşünüyordu. Bu kadar kaliteli sahte kimliklerin bedeli binlerce dolar olmalıydı.</p>

  <p>"Tamam," dedi James. "Bili dönmeden çantayı aldığın yere bırak."</p>

  <p>Curtis yatağına atlayıp bir paket fırınlanmış fıstık açtı James ve Lauren diğer odaya birlikte gittiler. Eugene'in uyumaya devam ettiğinden emin olduktan sonra, televizyonun gürültüsünden yararlanıp telaşla fısıldaştılar.</p>

  <p>"Curtis'i oyala," dedi James. "Yastık savaşı filan başladı Ben de dışarı koşup hızlıca bir telefon açmaya çalışacağım."</p>

  <p>"Curtis nerede olduğunu sorarsa ne yapayım? Ya da Bili geri gelirse?"</p>

  <p>"Biz çocuğuz," diyerek omuz silki James, "insanlar sürekli ortalıkta dolaştığımızı düşünürler. Buz almaya gittiğimi filan söylersin."</p>

  <p>Lauren, Curtis'in yanında giderken James de kapıyı açtı. Koridora şöyle bir baktı ve toplanmamış birkaç oda servisi tepsisi dışında hiçbir şey görmedi.</p>

  <p>Odaları, uzun bir koridorun sonunda, yangın çıkışına yakındı. James yangın çıkışından geçti, bir kat beton merdiven inip dördüncü kata ulaştı; burada Bill'e rastlaması olanaksızdı.</p>

  <p>James lobideki telefonları kullanmayı düşünüyordu ama temizlik eşyalarının durduğu odanın kapısına yakın bir yerde, duvara asılmış eski model bir telefon gördü. Otel personelinin kendi aralarında konuşmaları için oraya koyulmuştu ama James, pek çok telefon santralinin acil numaraları arayacak şekilde programlandığını biliyordu. Ahizeyi kaldırıp 911'i aradı.</p>

  <p>"911 Acil, hangi hizmeti kullanmak istiyorsunuz?"</p>

  <p>James rahatlayarak gülümsedi. "FBI; dâhili numarası da var.</p>

  <p>Uç-iki-dört-altı, kodu T."</p>

  <p>Operatör telefonu FBI'a bağladıktan birkaç saniye sonra hat Phoenbc'teki bir ofise yönlendi ve oradan da Marvin Teller'ın cep telefonuna ulaştı."</p>

  <p><i>"Aradığınız numara şu anda meşgul. Lütfen daha sonra tekrar deneyin ya</i> <i>da sinyal sesinden sonra mesaj bırakın."</i></p>

  <p>James mırıldanarak küfretti. "Marvin, benim. Star Plaza, beş-üç-dört numaralı odadayım. Curtis Amerikan Havayolları sıfır-dokuz-otuz numaralı seferle Dallas'a uçuyor. Eduardo Santos adına düzenlenmiş bir pasaportla Rio'ya geçiyor.</p>
</body>
</html>
