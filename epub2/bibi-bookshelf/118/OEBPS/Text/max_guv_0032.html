<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="">
<head>
  <title>index</title>
  <meta content="pdftohtml 0.36" name="generator" />
  <meta content="2016-03-16T23:34:47+00:00" name="date" />
  <link href="../Styles/Style_Hoca.css" rel="stylesheet" type="text/css" />
</head>

<body class="calibre">
  <h2 class="calibre14" id="calibre_pb_14">32. MOTEL</h2>

  <p>Havaalanı servisinin otele dönmesi sadece on beş dakika sürüyordu.</p>

  <p>John bir yandan konuşurken bir yandan da düşünmeye devam ederek, "Aynen şöyle oldu," dedi, "Eugene, James ve Lauren'ı öldürmeye çalıştı ama gününü gördü. Çocuklar, Jane Oxford'un kendilerini öldürtmek istediğini anlayınca paralan ve değerli eşyaları da alıp telaşla otelden ayrıldılar."</p>

  <p>Warren, hâlâ yatakta baygın yatan Eugene'i gösterdi. "O ne olacak?</p>

  <p>Ambulansa ihtiyacı var."</p>

  <p>John omuz silkti. "Neredeyse çocukları öldürecekti. Ona pek de sempati duymadığım için kusuruma bakma."</p>

  <p>Theo yatağa eğilip Eugene'in yarasını inceledi. "Nefes borusunun hemen yanında ve çok kan kaybetmiyor. Kalem deliği tıkadığı için sanırım en az birkaç saat daha bir şey olmaz ona."</p>

  <p>"Tamam, hadi değerli eşyaları alıp hemen toz olalım," dedi John.</p>

  <p>Theo, Eugene'in cüzdanını cebine atarken Lauren da paranın ve pasaportların durduğu evrak çantasını aldı. Telefon çaldığında odadan çıkmak üzereydiler.</p>

  <p>John hemen bir karar verdi. "James, telefona sen bak." James telaşla ahizeyi alıp yatağa yuvarlanırken "Alo, dedi.</p>

  <p>"Eugene? Sen misin?" diye sordu Bili. "Ben, James."</p>

  <p>Bill fazlasıyla şaşkın bir sesle, "Oh, hâlâ oralarda olacağını düşünmemiştim," dedi. "Eugene yanında mı?"</p>

  <p>James soğukkanlı olmaya çalışarak, "Asırlardır tuvalette," dedi. "Orada ne işler karıştırdığını bilmiyorum."</p>

  <p>John, James'e gülümseyerek bu hızlı düşünme becerisini başparmağını kaldırarak kutladı.</p>

  <p>Bill'in sesi kızgındı. "Eugene'e o zavallı yaşlı kıçını kaldırmasını söyle.</p>

  <p>Havaalanında Curtis'in bilet kontrolünü yaptırdığımı, ama geri gelip araba bulmak için yolda olduğumu, bu akşam onunla motosiklet kulübünde buluşacağımı söylersin."</p>

  <p>"Tamam, söylerim," dedi James. "Bu arada, yardımların için teşekkürler."</p>

  <p>Bili şaşkın gibiydi. "Şey... Sorun değil James, benim için zevkti."</p>

  <p>Telefon kapandı.</p>

  <p>"Ne dedi?" diye sordu John.</p>

  <p>"Araba bulmaya geliyormuş, ama Curtis'i havaalanında bırakmış."</p>

  <p>John omuz silkti. "Sana bilerek öyle söylemiş olmalı."</p>

  <p>"Yine bir Jane Oxford klasiği," dedi Theo. "Bill'e pasaport ve uçak bileti verdi. Sonra son dakikada planı değiştirip arabayla gitmelerini istedi."</p>

  <p>"İyi ama, neden onlar havaalanına gidene kadar bekleyip sonra adamı tekrar buraya göndersin ki?" diye sordu Lauren. "Arabayı başka bir yerden bulması daha doğru olmaz mıydı?"</p>

  <p>"Herhâlde Bili erkenci davrandı," dedi Theo. "Jane büyük olasılıkla onların hâlâ otelde olduğunu düşünerek aramıştır."</p>

  <p>"Telefonda söylenenlere bakılırsa Bili ve Curtis buraya çıkmayacaklar, bu da işimizi kolaylaştırıyor," dedi John. "Aşağı inelim de, havaalanı servisinden çıkıp araba ararlarken onları gözden kaçırmayalım."</p>

  <p>"Birinin burada kalıp Eugene'le ilgilenmesi gerek," dedi Theo. "Zavallı bir kat görevlisi bulmasın onu."</p>

  <p>"Tamam Theo," diye yanıtladı John. "Sen burada kalıp bu işle ilgilen, ama biz otelden ayrılmadan ambulans çağırma. Warren'la ben otoparka inip Bili ve Curtis'in hangi arabaya bindiklerini öğreneceğiz ve onları takip edeceğiz."</p>

  <p>"Peki ya Lauren'la ben?" diye sordu James.</p>

  <p>John bir an düşünüp cebinden arabasının anahtarlarını çıkardı. "Siz arabalara gidin; haritaya bakar, telsizleri kullanırsınız. F bölümünde park edilmiş siyah Chrysler. Açıp içeri girin, motoru çalıştırın, sonra da arkaya geçip emniyet kemerlerinizi bağlayın; böylece biz gelir gelmez yola çıkabiliriz."</p>

  <p>Warren arabasının anahtarlarını sallayarak Lauren'a uzattı. "John'ınkinin yanında duran mavi Volvo. Bill'i ya da Curtis'i görürseniz eğilmeyi unutmayın."</p>

  <p>James ve Lauren beş kat merdiveni koşarak indiler, yangın çıkışından otoparka ulaştılar. F bölümünü bulup arabalara bindikleri sırada Havaalanı &nbsp;</p>

  <p>Servisi lobinin önünde durdu. James motoru çalıştırıp arka koltuğa geçerken, kontrol panelindeki polis telsizinden yüksek bir parazit duyuldu.</p>

  <p>Curtis ve Bili lobiye girip gözden kayboldular. James yan arabadaki Lauren'a bakıp omuz silkti; planların yine değişmediğini umuyordu.</p>

  <p>Hoparlörden Warren'in sesi duyuldu. "Lobideyim, sanırım sorun yok. İkisi de tuvalete girdi. Curtis biraz hasta görünüyor."</p>

  <p>Birkaç dakika sonra James, otelin döner kapısından çıktıklarını gördü. Bili arabaların arasında önden yürüyüp Curtis'e yol gösterirken, James ve Lauren görünmemek için başlarını eğdiler. Bili, eski bir taksiye benzeyen, külüstür, sarı bir Nissan'ın yanında durdu. Bir adım geri gidip plakaya baktıktan sonra el yordamıyla tekerlek bombesinin altını kurcalayıp kontak anahtarını buldu.</p>

  <p>James gergindi. John hemen yanındaki sürücü kapısını açtığında korkudan ölecekti.</p>

  <p>John kapıyı kapatıp emniyet kemerini takarken, "Torpido gözüne bak, dedi. "Bulabildiğin en iyi haritayı çıkar. Nerede olduğumuzu takip etmeye, yanından geçtiğimiz dükkânların ve belirgin noktaların isimlerini ezberlemeye çalış. Birini takip ederken, konumunu diğer araçlara doğru olarak bildirmen gerekir."</p>

  <p>James başıyla onaylayarak torpido gözünde harita aradı. John arabayı çalıştırıp ilerlerken, hızla diğer arabaya doğru giden Warren'in yanından geçti.</p>

  <p>Telsizden Theo'nun sesi geldi. "Otelin penceresinden bakıyorum. Sarı bir Nissan, sağa dönüyor. Tamam."</p>

  <p>John mikrofonu gösterdi. "Telsizi sen kullan James."</p>

  <p>James plastik mikrofonu aldı; ne söylemesi gerektiğinden emin değildi.</p>

  <p>"Peşinde olduğumuzu söyle," dedi John.</p>

  <p class="scenebreak">***</p>

  <p>Marvin'in Boise havaalanından koşarak bir taksiye binip Star Plaza oteline döndüğü sırada, bir ambulans ekibi Eugene'le ilgileniyordu. Marvin taksi sürücüsüne para uzatıp üstünü almadan indi. Arabasına binip yola çıkmaya hazırlanırken telsizden Bili ve Curtis'in yerini sordu.</p>

  <p>"Burası araba F. Senden on üç kilometre ilerdeyiz, on altı numaralı yoldan güneybatıya gidiyoruz," diye yanıtladı James.</p>

  <p>Belli ki Bili aşırı hızdan yakalanmak istemediği için sarı Nissan'ı hız sınırında tutuyor, böylece John ve Warren'in onlara yetişmesine yardımcı oluyordu.</p>

  <p>John'un tersine, Marvin ve Warren araç takip etmeyi okyanusun bu tarafında öğrenmişlerdi; ama temel teknik her yerde aynıydı. En öndeki araba, sarı Nissan'ı gözden kaybetmiyordu. İkinci araba dört yüz ilâ sekiz yüz metre arkadan gidiyor, zanlı ani bir manevra yapıp birinci aracın sürücüsünü yanıltırsa takibi sürdürmek üzere hazır bekliyordu. Üçüncü araç da bir buçuk kilometre kadar geriden gidiyordu. Kuşku uyandırmamak için her on beş ya da yirmi dakikada bir, araçlar konum değiştiriyordu.</p>

  <p>Boise'den ayrıldıktan bir buçuk saat sonra Oregon eyaletinin sınırlarına girmişlerdi ve kuzeybatı yönünde, eyaletlerarası yolun Baker City'ye giden yoğun kısmında ilerliyorlardı.</p>

  <p>En öndeki arabada bulunan Lauren'ın sesi telsizden duyuldu. James, kız kardeşinin bu kadar profesyonelce konuşmasından çok etkilenmişti. "Sarı Nissan, Rouge Court Moteli'nde. Rouge Court Moteli. Mekânın girişini geçtik ama gerekirse dönebiliriz."</p>

  <p>"Olumsuz," diye yanıtladı Marvin. "Birkaç kilometre ileride arabayı kenara çekin ve motoru kapatmayın. Size daha sonra ihtiyacımız olabilir. Ben peşlerinden gideceğim. John, desteğe ihtiyacım olacak. John, yakınımda dur ve yan taraftan beni korumaya çalış."</p>

  <p>Bir buçuk kilometre, kulağa uzak bir mesafe gibi geliyor ama saatte yüz on kilometre hızla giderken John'ın Rouge Court'a varması sadece bir dakika sürdü. Motel, içinde bir hamburgerci, restoran ve benzin istasyonunun da bulunduğu bir grup binanın arasındaydı. John, restoranın önünden geçip durdu. Arabadan inerek Rouge Court otoparkına bakan çalılıkların arkasına saklandılar. James'in üstünde sadece bir tişört vardı, bu yüzden soğuktan korunmak için ellerini koltuk altlarına soktu.</p>

  <p>"Glock hâlâ yanında mı?" diye sordu John.</p>

  <p>James başını sallayarak silahı eşofman altının lastikli belinden çıkardı. John kendi tabancasını James'e verip bu silahı aldı. "Fazladan ateş gücüne ihtiyacım olabilir."</p>

  <p>Bill, kilitli bir cam kapının önünde dikilmişti ve motelin resepsiyonuna girebilmek için zile arka arkaya basıyordu. Bill'in kendisini havaalanı servisinden tanıyabileceğini düşünen Marvin arabadan inemiyordu. Curtis sarı Nissan'ın ön yolcu koltuğunda, dirseğini açık cama dayamış duruyordu.</p>

  <p>James, motel odalarından birinin kapısının kapandığını duydu. Pembe tişörtlü, büyük gözlükleri olan, banyodan yeni çıkmış gibi saçlarına havlu sarmış bir kadın çıktı. Attığı her adımda arkalıksız terlikleri, nemli kaldırımda sürtünme sesi çıkarıyordu.</p>

  <p>Kadın sarı Nissan'la neredeyse aynı hizaya geldiğinde, James, Arizona Maks'ın ziyaretçi odasında gördüğü fotoğraftaki gözlükleri anımsadı.</p>

  <p>"Bu o," diye fısıldayarak heyecanla John'ı dürttü. "Jane Oxford."</p>

  <p>John başını sağa sola sallayarak, "Sanmıyorum," dedi.</p>

  <p>John karşı çıkmayı bitirdiği sırada, Curtis arabadan fırlayıp kollarını kadının boynuna doladı.</p>

  <p>John "Vay <i>canına</i>," diye kekeleyerek ceketinin cebinden telsizini çıkardı.</p>

  <p>"Warren, Marvin, <i>şu</i> anda Jane Oxford karşımda. Hemen buraya gelin."</p>

  <p>James ve John'ın arkasından birisi bağırdı. "Hey, neden saklanıyorsunuz siz?"</p>

  <p>Restoranın yağlı aşçısıydı ve kendisinden de yağlı bir önlük takmıştı. Curtis ve Jane, bağırışın geldiği yöne baktılar. John'ın hemen harekete geçmekten başka seçeneği kalmamıştı. Hemen, "Motel odasının kapısını kolla," dedi.</p>

  <p>"İçeride destek olabilir."</p>

  <p>James tabancanın emniyet mandalını açtı. John çalılıklardan hızla çıkıp sarı Nissan'ın arka tarafına bir el ateş ederek şakasının olmadığını kanıtladı.</p>

  <p>"FBI, <i>kıpırdamayın."</i></p>

  <p>John, silahını iki eliyle birden tutup çevreye gergin bir şekilde bakarak Jane ile Curtis'e yaklaştı.</p>

  <p>Marvin ve Bili de bunu duymuşlardı.</p>

  <p>Bili, tabancasını kılıfından çıkarıp köşeyi dönerek Jane'in yardımına koşarken, arkasındaki arabadan bir FBI ajanının çıktığını fark etmedi.</p>

  <p>James en başından beri Marvin'in saçmalıklarla zaman kaybedecek biri olmadığını düşünüyordu; Marvin de uyarıda bile bulunmadan, Bill'in sırtına iki kez ateş ederek bunu kanıtladı.</p>

  <p>Marvin daha sonra, yaralarından kanlar akan Bill'in tabancasını alıp adamın üstünden atlayarak, sarı Nissan'a doğru gitmek üzere köşeyi döndü.</p>

  <p>Jane'e yaklaşırken belindeki kelepçeleri çıkardığı sırada, "Bu gerçekten güzel bir sabah," diye sırıttı.</p>

  <p>James tedirginlikle, bir yandan Jane'in motel odasının kapısına diğer yandan da ne hissettiğini anlamak için Curtis'in yüzüne bakıyordu. Üzerine yakın mesafeden silah doğrultulmuş olan hiçbir aklı başında insan kaçmaya kalkmazdı, ama Curtis'in intihar eğilimi durumu değiştiriyordu.</p>

  <p>John elindeki Glock'la hazır beklerken, Marvin, Jane Oxford'un ellerini başından çekip bileklerinden kelepçeledi.</p>

  <p>Kelepçeleri sıkarken, ukala bir tavırla, "Şuna da bakın hele," dedi. "tam uydu."</p>

  <p>Jane aniden başını çevirip Marvin'in takım elbisesinin yakasına tükürdü.</p>

  <p>Marvin öfkeyle Jane'i havaya kaldırdı ve Nissan'ın kaportasına yapıştırdı. Bir eliyle Jane'i kaportaya bastırırken, diğeriyle kemerinden biber gazı kutusunu çıkarıp kadının yüzüne tuttu.</p>

  <p>"Beni bunu kullanmaya mecbur etme," dedi sert bir sesle.</p>

  <p>Annesine yapılanlara sinirlenen Curtis, aniden John'a saldırdı. John'ın tetiği çekmesiyle Curtis'in paramparça olacağını bilen James'in yüreği ağzına geldi.</p>

  <p>Ama John’ın on dört yaşındaki silahsız bir çocuğa ateş etmeye niyeti yoktu.</p>

  <p>Bunun yerine kolunu Curtis'in beline dolayıp çocuğu nemli asfalta sırtüstü yapıştırdı. Curtis perişan bir hâlde derinden inlerken, John onun bileklerine tek kullanımlık plastik kelepçeler taktı.</p>

  <p>Warren oraya vardığında Jane ve Curtis, kelepçelenmiş olarak Marvin'in arabasının arka koltuğunda oturuyordu. Warren, Bill'in üstüne eğilip ondan aldığı cep telefonuyla ambulans çağırırken James de çalıların etrafından sessizce dolaştı ve Volvo'nun önünde oturan kız kardeşinin arkasındaki koltuğa geçti.</p>

  <p>Lauren omzunun üstünden arkaya baktı. "Galiba Jane ağlıyor."</p>

  <p>"Güzel," dedi James ters ters. "Bizi öldürtmek istedi. Umarım cehennemde yanar."</p>

  <p>"Ama Curtis için üzülüyorum."</p>

  <p>"Zavallı aptal kendini kaybetti, öyle değil mi? Yırtıp attığı o çizimler harikaydı."</p>

  <p>Lauren iki ön koltuk arasındaki kol dayama yerinin üstünden geçip arkaya, James'in yanına bıraktı kendini. Başını James'in omzuna yaslarken, ağabeyi de koluyla onu sardı.</p>

  <p>Yaşadıkları bunca şeyden sonra, gördükleri manzara fazlasıyla sakindi: Sessiz bir otopark, üç polis, bir arabanın arkasında kelepçeli iki zanlı, yerde bilinçsiz yatan bir adam. Motelin müdürü resepsiyondan çıktığında, bütün bunları daha önce de yaşamış birinin sakin ifadesi vardı yüzünde.</p>

  <p>James, epeyce üzgün görünen kız kardeşine daha sıkı sarılarak, "İyi misin? diye sordu.</p>

  <p>"Karnım hâlâ ağrıyor. Ve biraz da hayal kırıklığına uğradım doğrusu."</p>

  <p>James şaşırmıştı. "Jane Oxford'u yakaladık, daha ne istiyorsun?"</p>

  <p>"Bilmem... Sanırım büyük bir silahlı çatışma filan bekliyordum."</p>

  <p>"Biraz kan ve vahşet hoşuna giderdi demek?" diyerek gülümsedi James.</p>

  <p>"Üstümüzden uçan ve makineli tüfekle ateş eden helikopterler; ağızlarında purolarla, boyunlarında cephaneler asılı paralı askerler..."</p>

  <p>"Evet," diyerek kıkırdadı Lauren. "Ve Jane Oxford'un dağdaki gizli barınağında her şey biterdi; çalınan silahları orada bulurduk ve hepsini havaya uçururduk. Mağaranın ağzından bir alev topu çıkmadan birkaç saniye önce kendimizi bir yerlere atardık."</p>

  <p>James başını evet der gibi salladı. "Ve ben de, Jane'in rehine olarak tuttuğu bir sürü fıstık gibi amigo kızı kurtarırdım. En güzel ikisi bana cep telefonlarını verirlerdi..."</p>

  <p>Lauren "cık cık cık" diye bir ses çıkararak, "Ne demezsin!" dedi. "Tabii bütün bunlar olurken benim saçlarım hiç bozulmazdı."</p>

  <p>James sırıtmayı bırakıp içini çekerek, "Eğer filmlerde yaşıyor olsaydık, dedi. "Yine de önemli olan tek şey, iyilere hiçbir zarar gelmeden Jane'i yakalamamız."</p>

  <p>Lauren başıyla onayladı. "Onu yakaladığımıza göre, füzeleri bulabilirler mi sence?"</p>

  <p>"Umarım," diyerek omuz silkti James. "Biz üstümüze düşeni yaptık. Artık tek istediğim eve dönüp rahatlamak. Kerry de dönmüş olmalı."</p>

  <p>"Ona Becky'den söz edecek misin?"</p>

  <p>"Hiç niyetim yok. Öfkesinin nasıl olduğunu bilirsin, bacaklarımı kırar."</p>

  <p>"Ah! Evet!"</p>

  <p>James gergin gibiydi. "Beni ispiyonlayıp her şeyi mahvetmeyeceksin, değil mi?"</p>

  <p>"Sanmıyorum," diye iç çekti Lauren. "Ne de olsa ağabeyimsin. Yinede senin bir pislik olduğunu düşünüyorum. Kerry gibi harika bir kız arkadaşı hak etmiyorsun."</p>
</body>
</html>
