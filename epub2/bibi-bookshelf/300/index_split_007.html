<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>#1 Uyumsuz</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 id="id_bookmark29" class="block12"><b class="calibre5">OTUZUNCU</b><b id="id_bookmark30" class="calibre5"> BÖLÜM</b></h1>
	<p class="block13"><span class="text3">Hazirim. Silahsiz ve biçaksiz. </span>Ama dün gece yaptığım planı aklımdan çıkarmadan odaya adım atıyorum. Tobias, üçüncü seviyenin zihinsel hazırlıkla ilgili olduğunu söylemişti -korkularımı yenmek için stratejik davranmalıyım.</p>
	<p class="block14">Keşke korkularımın hangi sırayla karşıma çıkacağını bilebilsem. İlk korkumun belirmesini beklerken topuklarımın üzerinde yaylanıyorum. Nefesim daralıyor.</p>
	<p class="block14">Ayaklarımın altındaki zemin değişiyor. Betondan fışkıran otlar, hissetmediğim bir rüzgarla salınıyor. Tavandaki çıplak boruların yerine, üzerimde yeşil bir gökyüzü beliriyor. Kuşları dinliyorum ve sıkışan göğsümde kalbim deli gibi atarken, korkumun hem uzak hem de zihnimde var olmayan bir şey olduğunu hissediyorum. Tobias, bu simülasyonun ne anlama geldiğini anlamaya çalışmamı söylemişti. Haklıydı, korkumun kuşlarla ilgisi yok. Asıl mesele korkumu kontrol edebilmek.</p>
	<p class="block13">Kulaklarımın dibinde kanat sesleri duyuyorum ve karganın pençeleri omzuma saplanıyor.</p>
	<p class="block14">Bu kez kuşa vurmaya çalışm.yorum. Eğiliyorum, arkamdaki kanatların gökgürültüsünü andıran sesini dinliyorum ve elimi otların arasına sokup yere dokunuyorum. Güçsüzlüğü ne yenir; Güç. Ve Cesurluk yerleşkesinde kendimi en guçlu hissettiğim zaman, elimde tabanca tuttuğum and,.</p>
	<p class="block14">Boğazım düğümlenirken pençelerin yok olmasm, istiyorum. Karga çığlık attığında midem sıkışıyor ama sonra otların arasında elime sert bir metal değiyor. Tabancam.</p>
	<p class="block14">Tabancanın namlusunu omzumdaki kuşa doğrultuyorum. Kuş, kan ve tüy patlaması eşliğinde omzumdan düşüyor. Hemen topuklarımın üzerinde doğrulup tabancamı gökyüzüne doğrultuyorum ve kara kanatlardan oluşan bulutu görüyorum. Tetiği çekip ardı ardına üzerimdeki kuş denizine ateş ediyor, otların üzerine süzülen leşlerini seyrediyorum.</p>
	<p class="block14">Nişan alıp ateş ettikçe, tabancayı elime aldığım ilk günkü gibi bir güç dalgası damarlarımda dolaşıyor. Kalp atışlarım yatışıyor. Sonra tarla, tabanca ve kuşlar kayboluyor. Yine karanlıktayım.</p>
	<p class="block13">Ağırlığımı diğer ayağıma verdiğimde ayağımın altında ır şey gıcırdıyor. Çömelip soğuk ve düz panelin üzerinden elimi geçiriyorum: Cam. İki elimle camın üzerine dayanıyorum. Yine su tankındayım. Boğulmaktan korkmuyorum. Burada mesele su değil, asıl korktuğum, tanktan çıkamamak. Mesele, kendimi zayıf hissetmem. Camı kırabilecek kadar güçlü olduğuma kendimi ikna etmem yeterli.</p>
	<p class="block13">Mavi ışıklar yandığında su yükselmeye başlıyor ama simülasyonun daha farla ilerlemesine irin vermiyorum. Avcumu önümdeki cama vurup kırılmasını bekliyorum.</p>
	<p class="block14">Oysa elim geri sekiyor ve cam çatlamıyor.</p>
	<p class="block14">Kalp atışlarım hızlanıyor. Ya ilk simülasyonda yaptığım şeyi burada yapamazsam? Ya kendimi kaybetmeden önce camı kıramazsam? Su ayak bileklerime kadar yükseliyor. Tank bu kez çok daha hızlı doluyor. Sakinleşmem lazım. Sakinleşmem ve odaklanmam lazım. Arkamdaki panele sırtımı dayayıp bütün gücümle cama tekme atıyorum. Tekrar tekme atıyorum. Ayak parmaklarım acıyor ama yine de bir şey olmuyor.</p>
	<p class="block14">Bir seçeneğim daha var. Suyun tankı doldurmasını bekleyebilirim -zaten artık dizlerime geliyor- ve boğulurken sakinleşmeye çalışabilirim. Sırtımı duvara dayayıp başımı sallıyorum. Hayır. Boğulmayı göze alamam. Bunu yapamam.</p>
	<p class="block14">Yumruklarımı sıkıp camı dövüyorum. Ben camdan daha guçluyüm. Cam, henüz yeni donmuş bir buz tabakası kadar ince. Zihnim camı ince bir buz tabakasına dönüştürecek. Gözlerimi kapıyorum.</p>
	<p class="block14">Cam, ince bir buz tabakası. Cam, ince bir buz tabakası. Cam, ince bir...</p>
	<p class="block14">Cam elimin altında parçalanıyor ve sular yere yayılıyor. Sonra karanlık geri dönüyor.</p>
	<p class="block14">Ellerimi silkeliyorum. Yeni korkumu daha kolay yeneceğimi düşünüyorum. Daha önceki simülasyonlarda yüzleşmiştim zaten. Şimdi kaybetmeyi göze alamam.</p>
	<p class="block14">Yan tarafım bir şeye çarptığında, ciğerlerimdeki bütün hava boşalıyor. Nefes almaya çalışırken sertçe düşüyorum. Yüzme bilmiyorum. Bu büyüklükte, böylesine güçlü bir su kütlesini sadece resimlerde gördüm. Altımda suyla ıslanmış sipsivri bir kayalık uzanıyor. Su bacaklarımdan çektikçe kayaya yapışıyorum, dudaklarımda tuzun tadını alıyorum. Gözucuyla kapkara gökyüzünü ve kıpkırmızı dolunayı görebiliyorum.</p>
	<p class="block14">Bir dalga daha gelip sırtıma çarpıyor. Çenemi taşa çarpınca acıyla yüzümü ekşitiyorum. Deniz soğuk ama kanım ateş gibi boynumdan aşağı süzülüyor. Kolumu uzatıp kayanın kenarını buluyorum. Su, karşı koyamadığım bir güçle beni kendine çekiyor. Bütün gücümle kayaya yapışıyorum, oysa o kadar güçlü değilim -su beni çekiyor ve yeni bir dalga ters çeviriyor. Hala kayaya yapışmış haldeyim ama dalganın gücüyle şimdi suyun içinde bacaklarım başımın üzerinde, kollarım iki yana açılmış ve kayayla birleşmiş haldeyim. Sırtım taşa dayalı, su suratıma fışkırıyor. Ciğerlerim, nefes alabilmek için çığlık atıyor. Doğrulup kayanın kenarına tutunuyorum ve kendimi sudan dışarı çekiyorum. Yutkunurcasına nefes alıyorum, sonra öncekilerden çok daha güçlü bir dalga sırtıma çarpıyor ama neyse ki bu kez kayaya daha sıkı tutunuyorum.</p>
	<p class="block14">Aslında sudan korkuyor olamam. Mesele, yine kontrolü elde tutamamak. Korkumla yüzleşmek için kontrolü ele geçirmeliyim.</p>
	<p class="block14">Öfkeli bir Çığlık eşliğinde elimi yukarı atıyorum ve kayada bir delik buluyorum. Kendimi yukarı çekerken kollarım şiddetle sara,1,yor, o sırada gelen bir dalgadan ayağım, kurtarıyorum. Ayağım, kurtardığım anda tırmanıp sık, bir deparla koşmaya başlıyorum. Kırmızı dolunayı önüme katıp kayalığın üzerinde bütün hızımla koşarken okyanus kayboluyor.</p>
	<p class="block13">Sonra her şey kayboluyor ve hareketsiz kalıyorum. Kımıldayamıyorum.</p>
	<p class="block14">Kollarımı oynatmaya çalışıyorum ama sıkıca bağlanmışlar. Başımı eğip aşağıya baktığımda, göğsümü, kollarımı ve bacaklarım, saran ipleri görüyorum. Ayaklarımın altına kütükler yığılmış, arkamdaysa bir direk var. Yerden yüksekteyim.</p>
	<p class="block14">Tanıdık yüzler, gölgelerin arasından bakıyor. Ellerinde meşaleler taşıyan adaylar sürüsünün başını Peter çekiyor. Gözleri karanlık çukurlara benziyor ve ağzı kulaklarına varacak şekilde sırıtırken yanaklarında çizgiler oluşuyor. Kalabalığın ortasında bir kahkaha kopunca diğerleri de ona eşlik ediyor. Tek duyabildiğim, gıdaklamayı andıran kahkahalar.</p>
	<p class="block13">Gıdaklamalar güçlenirken Peter meşalesini ayağımın altındaki kütüklere tutuyor ve bir anda yer alev alıyor. Her bir kutuğun ucunda alevler titreşiyor, sonra yavaşça kabuğun üzerinde yayılmaya başlıyor, ilk seferinde yaptığım gibi iplerden kurtulmaya çalışmıyorum. Bunun yerine gözlerimi yumup ciğerlerimi olabildiğince çok havayla dolduruyorum. Bu bir simülasyon. Canımı yakamaz. Alevlerin ısısı etrafımı sarıyor. Başımı iki yana sallıyorum.</p>
	<p class="block14">“Kokuyu alıyor musun Kasıntı?” diyor Peter. Sesi gıdaklamaları bastırıyor.</p>
	<p class="block14">“Hayır,” diyorum. Alevler yükseliyor.</p>
	<p class="block14">Peter etrafı kokluyor. “Bu, senin yanan etinin kokusu.”</p>
	<p class="block14">Gözlerimi açtığımda gözyaşlarını görüşümü bulandırıyor.</p>
	<p class="block14">“Nasıl koktuğumu biliyor musun?” Sesim, etrafımdaki kahkahalardan daha güçlü çıkıyor. Bu kahkahalar, en az alevler kadar içimi daraltıyor. Kollarımı oynatıyorum. İplerden kurtulmak istiyorum ama kurtulmayacağım. Boşu boşuna çırpınmayacağım. Paniğe kapılmayacağım.</p>
	<p class="block14">Alevlerin arasından Peter’a bakıyorum, sıcaktan derim kızarıyor, alevler vücudumu yalıyor, ayakkabılarımın uçları eriyor.</p>
	<p class="block14">“Yağmur gibi kokuyorum, diyorum.</p>
	<p class="block14">Tepemde gök gürlerken, alevlerin ayak parmaklarıma ulaştığını görünce çığlık atıyorum. Yanan derim acıyla feryat ediyor. Başımı geriye atıp üstümde toplanan bulutlara odaklanıyorum, karanlık ve yağmur yüklenmiş bulutlar. Bir şimşek çaktığında alnıma bir damla yağmur düşüyor. Daha hızlı, daha hızlı! Yağmur damlası burnumun kenarından süzülüyor, bir sonraki omzuma çarpıyor. O kadar büyük bir damla ki buz ya da taş olduğunu düşünüyorum.</p>
	<p class="block14">Yağmur, kovadan boşalırcasına yağmaya başladığında, cızırtıların, kahkahaları bastırdığını duyuyorum. Yağmur, ateşi söndürüp ellerimdeki yanıkları iyileştirirken rahatlayarak gülümsüyorum. İpler çözülünce ellerimi havaya kaldırıyorum.</p>
	<p class="block14">Keşke Tobias gibi sadece dört korkuyla yüzleşmem gerekseydi. Ama ben onun kadar korkusuz değilim.</p>
	<p class="block14">Tişörtümü düzeltip başımı kaldırdığımda, şehrin Fedakarlık bölümündeki yatak odamda olduğumu görüyorum. Yeni bir korku olmalı bu. Işıklar sönük ama oda, pencereden sızan ayışığıyla aydınlanıyor. Duvarlardan biri aynalarla kaplı. Kafam karışık bir halde aynanın karşısında duruyorum. Doğru olamaz bu. Odamda ayna olmasına izin yok.</p>
	<p class="block14">Aynadaki yansımaya bakıyorum: Kocaman olmuş gözlerim, yatağın iyice gerilmiş gri örtüleri, gardırobum, kitaplığım, çıplak duvarlar. Gözlerim, arkamdaki pencereye kayıyor.</p>
	<p class="block14">Dışarıda bir adam var.</p>
	<p class="block14">Buz gibi bir ter damlası sırtımdan aşağı süzülürken bütün bedenim kasılıyor. Onu tanıyorum. Yetenek sınavı sırasında otobüs simülasyonunda karşılaştığım yaralı yüzlü adam bu. Simsiyah giyinmiş ve bir heykel gibi kıpırdamadan duruyor. Gözlerimi kırpıştırdığımda, sağında ve solunda iki adam daha beliriyor. En az ilki kadar kıpırtısızlar ama bunların yüzleri yok -kafaları, yüz hatlarını saklayan bir tür deriyle kaplı.</p>
	<p class="block14">Telaşla arkama döndüğümde odanın içinde olduklarını anlıyorum. Sırtımı aynaya yaslıyorum.</p>
	<p class="block14">Bir an için oda sessiz kalıyor, sonra birileri aniden penceremi yumruklamaya başlıyor. Öyle iki, dört ya da altı çift yumruk falan değil. Düzinelerce yumruk camı dövüyor. Gürültü, kemiklerimde titreşiyor, kulaklarımın zarı patlamak üzere. Sonra yaralı yüzlü adam ve iki arkadaşı, ağır adımlarla bana doğru yürümeye başlıyor.</p>
	<p class="block14">Peter, Drew ve Al gibi bunlar da beni almaya gelmiş. Beni öldürmek istiyorlar. Biliyorum.</p>
	<p class="block14">Simülasyon. Bu bir simülasyon. Kalbim, göğsümden çıkacak gibi. Avcumu arkamdaki cama bastırıp sola kaydırıyorum. Ayna kapılı bir dolap bu. İçinde bir silah olduğunu düşünüyorum. Hemen sağ tarafta, elimin birkaç santim ötesinde asılı bir silah var. Gözlerimi yaralı yüzlü adamdan ayırmadan, parmakuçlarımla silahı buluyorum ve hemen kabzasını kavrıyorum.</p>
	<p class="block14">Dudağımı ısırıp yaralı yüzlü adama ateş ediyorum. Kurşunun ona saplanışını görmek istemiyorum -sırasıyla yüzleri olmayan adamlara nişan alıyorum. Isırmaktan dudağım acıyor. Cama vuran yumruklar duruyor. Ama camı inleten bir ses başlıyor. Yumruklar kıvrık tırnaklı ellere dönüşmüş, camı tırmalayıp içeri girmeye çalışıyorlar. Ellerinin baskısıyla cam çatlıyor, çatlak giderek büyüyor, sonunda patlıyor.</p>
	<p class="block14">Çığlık atıyorum.</p>
	<p class="block14">Tabancamda yeterince kurşun yok.</p>
	<p class="block13">Rengi atmış bedenler -insan bedenleri ama çarpılmışlar, kolları tuhaf açılarla bükülmüş, ağızlarını ardına kadar aç mışlar, sipsivri dişleri görünüyor, gözyuvaları boşardı ardına pencereden içeri yuvarlanıyor. Sonra zorla ayağa kalkıp ayaklarını sürüyerek üzerime yürüyorlar. Dolabın içine girip kapıyı kapatıyorum. Bir çözüm. Bir çözüm bulmalıyım. Yere çöküyorum ve tabancayı başıma dayıyorum. Onlarla başa çıkamam. Onlarla başa çıkamıyorsam tek çarem sakinleşmek. Korku ortamı, kalp atışlarımın ve nefeslerimin yavaşladığını saptadığında bir sonraki engele geçeceğim.</p>
	<p class="block14">Dolabın içinde yere iyice çömeliyorum. Arkamdaki panel gıcırdıyor. Yumruklar bu kez dolabın kapısını dövüyor —arkama dönüp karanlık panele bakıyorum. Bir kapı bu. Parmaklarımla kapıyı aralamaya çalışıyorum ve sonunda, koridora açıldığını keşfediyorum. Sırıtarak delikten geçip ayağa kalkıyorum. Burnuma, fırında pişen bir şeyin kokusu geliyor. Evdeyim.</p>
	<p class="block14">Derin bir nefes alıyorum ve evim, gözümün önünden yavaşça siliniyor. Bir anda Cesurluk yerleşkesinde olduğum gerçeğini kavrıyorum.</p>
	<p class="block14">Ve Tobias önümde duruyor.</p>
	<p class="block14">Ama ben Tobias tan korkmuyorum ki. Omzumun üzerinden arkama bakıyorum. Belki arkamdaki bir tehlikeye odaklanmam gerekiyordun Hayır -arkamda sadece dört direkli bir yatak var.</p>
	<p class="block14">Yatak mı?</p>
	<p class="block14">Tobias ağır adımlarla bana doğru geliyor.</p>
	<p class="block14">Neler oluyor?</p>
	<p class="block14">Başımı kaldırıp felç olmuş gibi ona bakıyorum. Tobias yüzüme bakıp gülümsüyor. Gülümsemesi nazik. Tanıdık.</p>
	<p class="block14">Dudaklarını benimkilere bastırdığında ağzım aralanıyor. Simülasyonda olduğumu unutmamın imkansız olduğunu sanıyordum. Yanılıyormuşum. Tobias söz konusu olunca her şeyi unutuyorum.</p>
	<p class="block14">Tobias’ın parmakları fermuarımı bulup yavaşça aşağı kaydırıyor, sonunda ceketimin önü açılıyor. Ceketi omuzlatmadan alıyor.</p>
	<p class="block14">Beni tekrar öptüğünde aklımdan tek bir şey geçiyor. Ah, anlıyorum.</p>
	<p class="block14">Onunla birlikte olmaktan korkuyorum. Hayatım boyunca duygusal yakınlaşmalar konusunda hep temkinli olmuştum ama bu temkinlilik halinin ne kadar derinlere işlediğinin farkına varamamışım.</p>
	<p class="block13">Öte yandan bu korku, diğerlerine benzemiyor. Korkunun başka bir türü bu -kör bir dehşetten ziyade, gerilimli bir panik hali.</p>
	<p class="block14">Tobias’ın elleri kollarımın üzerinden kayıp kalçalarımın üzerine yerleşiyor, parmakları kemerimin hemen üzerindeki çıplak tenime değdiğinde ürperiyorum.</p>
	<p class="block13">Onu hafifçe itip elimi alnıma bastırıyorum. Kargalar ve korkunç suratlı adamlar tarafından saldırıya uğradım. Beni uçurumdan atmaya yeltenmiş bir oğlan tarafından ateşe atıldım. Neredeyse boğuluyordum -hem de iki kez- ve şimdi bununla başa çıkamayacak mıyım? Bu korkumun çaresi yok -hoşlandığım birinin benimle... sevişmek istemesinden mi korkuyorum?</p>
	<p class="block14">Sanal Tobias ensemi öpüyor.</p>
	<p class="block14">Düşünmeye çalışıyorum. Korkuyla yüzleşmem gerekiyor. Kontrolü ele almanın ve korkumu azaltmanın bir yolunu bulmalıyım.</p>
	<p class="block14">Sanal Tobias’ın gözlerinin içine bakıp sertçe, “Bir halüsinasyonda seninle sevişmeyeceğim. Tamam mı?” diyorum.</p>
	<p class="block14">Sonra omzundan tutup onu çeviriyorum ve yatağa doğru iteliyorum. Korkudan daha farklı bir şey hissediyorum -karnımda bir gıdıklanma, içimde fokurdayan bir kahkaha. Ona yaslanıp öpüyorum, ellerimi kollarına doluyorum. Çok güçlü. Bu çok... hoş.</p>
	<p class="block14">Sonra Tobias kayboluyor.</p>
	<p class="block14">Yüzümü ateş basana kadar gülüyorum. Böylesi bir korkuyla yüzleşen tek aday ben olmalıyım.</p>
	<p class="block14">Kulağımın dibinde bir tetiğin çekildiğini duyuyorum.</p>
	<p class="block14">Bu korkumu çoktandır unutmuştum.</p>
	<p class="block14">Elimde tabancanın soğuk kabzasını hissediyorum. Parmaklarımı sıkıca kabzaya sarıyorum ve işaretparmağımı tetiğin üzerine yerleştiriyorum. Tavandan inen kaynağı belirsiz bir ışık huzmesinin altında, annem, babam ve ağabeyim duruyor.</p>
	<p class="block14">“Yap şunu,” diye tıslıyor bir ses kulağımın içinde. Bir kadın sesi bu, kaya parçaları ve kırık camlar kadar haşin. Jeanine’in sesine benziyor.</p>
	<p class="block14">Tabancanın namlusu şakağımda, soğuk metali tenimde hissedebiliyorum. Buz gibi bir his bütün vücuduma yayılırken ensemdeki tüyler kabarıyor. Terli elimi pantolonuma siliyorum ve gözümün ucuyla kadına bakıyorum. Gerçekten de Jeanine bu. Gözlükleri burnunun ucuna düşmüş,, gözleri duygusuz ve boş.</p>
	<p class="block14">En büyük korkum: Ailemin ölümünden sorumlu olmak.</p>
	<p class="block14">“Yap şunu,” diyor kadın yine, bu kez daha ısrarlı. “Yap şunu, yoksa seni öldürürüm.”</p>
	<p class="block14">Caleb’a bakıyorum. Kaşlarını çatmış, anlayışla başını sallıyor. “Devam et Tris,” diyor yumuşak bir sesle. “Seni anlıyorum. Sorun değil.”</p>
	<p class="block14">Gözlerim yanıyor. “Hayır,” diyorum boğazıma oturan yumrukla savaşırken. Başımı iki yana sallıyorum.</p>
	<p class="block14">“Sana on saniye veriyorum!” diye bağırıyor kadın. “On! Dokuz!”</p>
	<p class="block14">Gözlerim, ağabeyimden babama kayıyor. Onu son gördüğümde bana kınayan gözlerle bakmıştı. Ama şu anda, kocaman gözleri yumuşacık bakıyor. Onu gerçek hayatta hiç böyle görmemiştim.</p>
	<p class="block14">“Tris,” diyor babam. “Başka seçeneğin yok.”</p>
	<p class="block14">“Sekiz!”</p>
	<p class="block14">“Tris,” diyor annem. Gülümsüyor. Gülümsemesi çok tarh. “Seni seviyoruz.”</p>
	<p class="block14">“Yedi!”</p>
	<p class="block14">Kapa çeneni!” diye bağırıyorum tabancayı doğrultarak. Bunu yapabilirim. Onları vurabilirim. Beni anlayacaklardır. Ateş etmemi istiyorlar. Kendimi onlar için feda etmemi istemezler. Hatta gerçek bile değiller. Bu bir simülasyon “Altı!”</p>
	<p class="block14">Gerçek değil. Hiç anlamı yok. Ağabeyimin nazikçe beni izleyen gözleri, kafamda delikler açan bir çift matkap gibi. Terden tabanca kayganlaşıyor.</p>
	<p class="block14">“Beş!”</p>
	<p class="block13">Başka seçeneğim yok. Gözlerimi kapıyorum. Düşünüyorum. Düşünmeliyim. Kalbimin yerinden çıkacakmış gibi atmasına neden olan tek bir şey var: Ölüm tehdidi.</p>
	<p class="block14">“Dört! Üç!”</p>
	<p class="block14">Tobıas ne demişti? Özveri ve cesaret, birbirinden farklı şeyler değil.</p>
	<p class="block14">“İki!”</p>
	<p class="block14">Parmağım, tetikten çekip tabancay, aşağı indiriyorum. Cesaretimi yitirmemek için Kemen dönüyorum ve alnını, arkamdaki tabancanın namlusuna dayıyorum.</p>
	<p class="block13">Beni vur.</p>
	<p class="block13">“Bir!”</p>
	<p class="block13">Bir klik sesi, sonra bum.</p>
	<h1 id="id_bookmark31" class="block12">OTUZ BİRİNCİ BÖLÜM</h1>
	<p class="block13"><span class="text3">Işiklar yaniyor. Beton </span>duvarlarla çevrili boş odanın ortasında durmuş, titriyorum. Dizlerimin üzerine çöküp kollarımla kendimi sarmalıyorum. İçeri girdiğimde burası soğuk değildi ama şimdi üşüyorum. Diken diken olan tüylerimi yatıştırmak için kollarımı sıvazlıyorum.</p>
	<p class="block14">Daha önce hiç bu kadar rahatladığımı hatırlamıyorum. Vücudumdaki bütün kaslar bir anda gevşiyor ve yeniden rahatça nefes almaya başlıyorum. Tobias’ın yaptığı gibi, boş zamanlarımda korku ortamıma girmeyi hayal bile edemiyorum. Daha önce bunu yapmak çok cesurca geliyordu ama şimdi daha çok, mazoşist bir hareket olduğunu düşünüyorum.</p>
	<p class="block14">Kapı açıldığında ayağa kalkıyorum. Max, Eric, Tobias ve birkaç kişi daha odaya girip karşımda duruyor. Tobias bana gülümsüyor.</p>
	<p class="block13">“Tebrikler Tris,” diyor Eric. “Son sınavını başarıyla geçtin.”</p>
	<p class="block14">Gülümsemeye çalışıyorum. Ama olmuyor. Alnıma dayanmış tabancayı aklımdan çıkaramıyorum. Kaşlarımın arasındaki namluyu hala hissedebiliyorum.</p>
	<p class="block14">“Teşekkürler,” diyorum.</p>
	<p class="block14">“Şölenden önce yapman gereken bir şey daha var,” diyor. Tanımadığım birkaç kişiyi eliyle çağırıyor. Mavi saçlı bir kadın, ona küçük siyah bir çanta veriyor. Eric çantayı açıp içinden bir şırıngayla upuzun bir iğne çıkarıyor. iğneyi görünce irkiliyorum. Şırınganın içindeki kahve-turuncu sıvı, simülasyondan önce bize verdikleri şeyi hatırlamama neden oluyor. Bunlarla işimiz bitmemiş miydi?</p>
	<p class="block14">“En azından iğneden korkmuyorsun,” diyor Eric. “Bununla vücuduna küçük bir izleme cihazı yerleştireceğiz. Bu cihaz, sadece kayıp ihbarı yapıldığında devreye girecek. Küçük bir önlem.”</p>
	<p class="block14">“İnsanlar sık sık kayboluyor mu?” diye soruyorum kaşlarımı çatarak.</p>
	<p class="block14">“Pek sık sayılmaz.” Eric yine pis pis sırıtıyor. “Bilgelik’in geliştirip nezaket göstererek bizimle paylaştığı yeni bir teknoloji bu. Gün boyunca bütün Cesurluk üyelerine iğne yaptık. Sanırım diğer topluluklar da kısa sürede bu işlemi tamamlayacak.”</p>
	<p class="block13">Midem burkuluyor. Vücuduma bir şey yerleştirilmesine izin veremem, özellikle Bilgelik tarafından. Muhtemelen Jeanine’in ta kendisi tarafından geliştirilmiş bir şeyi vücudum da istemiyorum. Ama aynı zamanda reddedemem. Reddedersem, sadakatim yine sorgulanır.</p>
	<p class="block13">“Peki,” diyorum boğazım düğümlenirken.</p>
	<p class="block14">Eric, elindeki iğneyle yaklaşıyor. Saçlarımı boynumdan çekiyorum ve başımı yana eğiyorum. Eric boynumu antiseptik bir sıvıyla silip iğneyi derime batırırken bakışlarımı çeviriyorum. Derine batan iğne boynumu acıtıyor. Çok acıyor ama kısa sürüyor. Eric iğneyi çantaya koyduktan sonra boynuma bir bant yapıştırıyor.</p>
	<p class="block14">“Şölen iki saat sonra,” diyor. “Cesurlukta doğanlar dahil, adayların sıralaması şölende açıklanacak. İyi şanslar.</p>
	<p class="block14">Küçük kalabalık dışarı çıkıyor ama Tobias oyalanıyor. Kapıda durup kendisini takip etmem için işaret ediyor, ben de öyle yapıyorum. Çukurun tepesindeki cam oda Cesurlar la dolu. Bazıları, başlarımızın üzerindeki iplerde yürüyor, diğerleriyse gruplar halinde toplanmış, konuşup gülüşüyor. Tobias bana bakıp gülümsüyor. Muhtemelen simülasyonu izlemedi.</p>
	<p class="block14">“Duyduğuma göre, yüzleşmen gereken sadece yedi korku olmuş,” diyor. “Böylesi fazla gelmez.”</p>
	<p class="block14">“Sen... sen simülasyonu seyretmedin mi?”</p>
	<p class="block14">“Sadece ekranlardan seyrettim. Simülasyonu sadece Cesurluk liderleri izleyebilir,” diyor. “Etkilenmiş görünüyorlardı.” “Eh, yedi korku, dört korku kadar etkileyici değil, diyorum, “ama telafi edeceğim.</p>
	<p class="block14">“Birinci olmazsan şaşırırım,” diyor.</p>
	<p class="block14">Cam odaya giriyoruz. Hala insanlar var ama son aday -yani ben- sınavını bitirdiği için sayıca daha azlar.</p>
	<p class="block14">İçeri girdikten hemen sonra insanlar beni fark ediyor. Beni işaret ederlerken Tobias’a iyice yanaşıyorum ama tezahürat lardan kaçabilecek kadar hızlı hareket edemiyorum. Birileıi omzuma şaplak atıyor, diğerleri tebrik ediyor. Etrafımdakilere bakarken, babamla ağabeyimin onları ne kadar yadırgayacağını fark ediyorum. Oysa yüzlerindeki metal halkalara, kollarındaki, boyunlarındaki, göğüslerindeki dövmelere rağmen bana çok normal görünüyorlar. Gülümseyerek onlara bakıyorum.</p>
	<p class="block14">Çukur’a inen merdivenlerde, “Bir sorum var,” diyorum. Dudağımı ısırıyorum. “Korku ortamımla ilgili sana neler anlattılar?”</p>
	<p class="block14">“Fazla bir şey anlatmadılar. Neden?” diye soruyor Tobias.</p>
	<p class="block14">“Hiç.” Ayağımın ucuyla bir çakıl taşını tekmeliyorum.</p>
	<p class="block14">“Yatakhaneye dönmen gerekiyor mu?” diye soruyor. “Çünkü biraz dinlenmek istiyorsan şölene kadar benimle kalabilirsin.”</p>
	<p class="block14">Midem burkuluyor.</p>
	<p class="block14">“Ne oldu?” diye soruyor Tobias.</p>
	<p class="block14">Yatakhaneye dönmek de istemiyorum, ondan korkmak da.</p>
	<p class="block14">“Haydi gidelim,” diyorum.</p>
	<p class="block13">Kapıyı ardımızdan kapatıp ayakkabılarım sıyırarak çıkarıyor.</p>
	<p class="block14">“Biraz su ister misin?”</p>
	<p class="block14">“Hayır, sağol.” Ellerimi önümde kavuşturuyorum.</p>
	<p class="block14">“Sen iyi misin?” diyor yanağıma dokunarak. Eli başımın yan tarafına kaydığında, parmakları saçlarımın içine giriyor. Gülümseyip başını eğerek beni öpüyor. Alevler yavaşça bedenime yayılıyor. Ve korkum, göğsümün içindeki bir çalar saat gibi titreşiyor.</p>
	<p class="block14">Dudaklarını benimkilerden ayırmadan ceketimi omuzlarımdan alıyor. Ceketin yere düştüğünü duyduğumda irkiliyorum, onu itip yanan gözlerimle bakıyorum. Neden böyle hissettiğimi bilmiyorum. Trende öpüştüğümüzde böyle hissetmemiştim. Ellerimle yüzümü kapayıp gözlerimi saklıyorum.</p>
	<p class="block14">“Ne? Sorun ne?”</p>
	<p class="block14">Başımı iki yana sallıyorum.</p>
	<p class="block14">“Bana sorun olmadığını söyleme.” Sesi soğuk çıkıyor. Kolumu kavrıyor. “Hey. Bana bak.</p>
	<p class="block13">Ellerimi yüzümden çekip gözlerimi ona kaldırıyorum. Gözlerindeki incinmiştik ve çenesinin kasılmasına neden olan öfkeyi gördüğümde şaşırıyorum.</p>
	<p class="block14">“Bazen merak ediyorum,” diyorum mümkün olduğunca sakinliğimi koruyarak. “Neyin peşindesin? Senin bir... çıkarın olmalı.”</p>
	<p class="block14">“Çıkarım mı?” diye tekrar ediyor beni. Geri çekilip başını iki yana sallıyor. “Sen tam bir gerzeksin Tris.</p>
	<p class="block14">“Gerzek falan değilim,” diyorum. “Onca kızın arasında beni seçmenin bir parça tuhaf kaçtığının farkındayım. Tek bir şeyin... bilirsin işte... o şeyin peşindeysen.</p>
	<p class="block14">“Ne yani? Seks mi?” Kaşlarım çatarak bana bakıyor. “Eğer bunun peşinde olsaydım, muhtemelen seçeceğim ilk kız seıı olmazdın.”</p>
	<p class="block14">Karnıma yumruk yemiş gibi oluyorum. Tabii ki ilk seçeceği kız ben olmazdım —ne ilk, ne en güzel, ne de en çok arzulan kız olabilirim. Elimi karnıma koyup gözyaşlarımı geri gönderebilmek için bakışlarımı kaçırıyorum. Ben ağlak bir kız değilim. Bağırıp çağıran bir kız da değilim. Gözlerimi birkaç kez kırpıştırıp elimi indiriyorum ve ona bakıyorum.</p>
	<p class="block14">Gidiyorum, diyorum sessizce. Sonra kapıya dönüyorum.</p>
	<p class="block14">“Hayır Tris.” Bileğimden tutup beni kendine çekiyor. Sertçe itiyorum ama bu kez diğer bileğimi de yakalayıp birbirine dolanan kollarımızı aramızda sıkıştırıyor.</p>
	<p class="block14">“Öyle söylediğim için özür dilerim,” diyor. “Demek istediğim, sen farklısın. Seni ilk gördüğüm zaman bunu hemen anladım.”</p>
	<p class="block14">Sen korku ortamımdaki engellerden biriydin.” Çenem titriyor. “Biliyor muydun?”</p>
	<p class="block14">Ne? Bileklerimi bıraktığında incinmiş ifade gözlerine yeniden yerleşiyor. Benden korkuyor musun?”</p>
	<p class="block14">“Senden değil,” diyorum. Titremesini engellemek için dudağımı ısırıyorum. “Seninle olmaktan... Biriyle birlikte olmaktan korkuyorum. Daha önce hiç kimseyle böyle yakın olmadım. Üstelik... benden büyüksün. Ve benden ne beklediğini bilmiyorum ve...”</p>
	<p class="block14"> “Tris,” diyor sertçe. “Kafanda ne gibi tilkiler dolaştığını bilmiyorum ama bütün bunlar benim için de çok yeni.</p>
	<p class="block14">“Tilkiler mi?” diye tekrar ediyorum. “Yani sen de henüz... Kaşlarımı kaldırıyorum. “Ah. Ben sanmıştım ki...” Ben kendimi ona bu kadar kaptırmışken başkalarının da benim gibi olabileceğini unutmuştum. “Şey. Bilirsin işte.</p>
	<p class="block14">“Eh, yanlış sanmışsın.” Başka yere bakıyor. Sanki utanmış gibi yanakları kızarıyor. “Bana her şeyi anlatabilirsin, biliyorsun değil mi?” diyor. Elleriyle yüzümü çevrelediğinde soğuk parmakuçlarıyla sıcak avcunu yanaklarımda hissediyorum. “Eğitimde göründüğümden daha naziğimdir. Gerçekten.</p>
	<p class="block14">Ona inanıyorum. Ama bunun, nazik biri olmasıyla ilgisi yok.</p>
	<p class="block14">Kaşlarımın arasından, burnumun ucundan, sonra hafifçe dudaklarımdan öpüyor. Aşırı gerginim. Sanki damarlarımda kan yerine elektrik dolaşıyor. Beni öpmesini istiyorum. Bunu gerçekten istiyorum, sadece bu işin eninde sonunda varacağı yerden korkuyorum.</p>
	<p class="block14">Elleri omuzlarıma kayıyor ve parmakucuyla boynumdaki yara bandının üzerini okşuyor. Başını geri çekerken kaşlarını çatıyor.</p>
	<p class="block14">“Yaralandın mı?” diye soruyor.</p>
	<p class="block14">“Hayır. Yeni bir dövme yaptırdım. Artık iyileşti. Ben sadece... üstünü kapatmak istemiştim.</p>
	<p class="block14">“Görebilir miyim?”</p>
	<p class="block14">Başımla onaylarken boğazım sıkışıyor. Omzumu sıyırıyorum. Bir an için omzuma bakıyor ve parmağını, fazlasıyla çıkık olduğunu düşündüğüm köprücük kemiğimin üzerinden geçiriyor. Dokunduğu her yerimin, temasla birlikte değişime uğradığını hissediyorum. Dokunduğu her an, karnım elektrikleniyor. Sadece korku değil bu. Bir şey daha var. İstek var.</p>
	<p class="block14">Yara bandının kenarını kaldırıyor. Fedakarlık sembolünü seyrederken gülümsüyor.</p>
	<p class="block14">“Bende de aynısı var,” diyor gülerek. “Sırtımda.”</p>
	<p class="block14">“Sahi mi? Görebilir miyim?”</p>
	<p class="block14">Yara bandını tekrar yapıştırıyor ve tişörtümü omzuma geri yerleştiriyor.</p>
	<p class="block14">“Soyunmamı mı istiyorsun Tris?”</p>
	<p class="block14">Sinirli bir kıkırdama boğazımda fokurduyor. “Sadece... kısmen.”</p>
	<p class="block14">Başını sallarken gülümsemesi aniden sönüyor. Gözlerini gözlerime dikip kazağının fermuarını indiriyor. Başının üzerinden sıyırıp çalışma koltuğunun üzerine fırlatıyor. Artık içimden gülmek gelmiyor. Tek yapabildiğim, onu izlemek.</p>
	<p class="block14">Kaşları alnının ortasında birleşirken tişörtünün yakasını tutuyor. Tek bir hamlede, onu da başının üzerinden çekip alıyor.</p>
	<p class="block14">Göğsünün sağ tarafında, Cesurluk alevlerinden oluşan bir dövmeden başka bir şey yok. Gözlerini kaçırıyor.</p>
	<p class="block14">“Ne oldu?” diye soruyorum kaşlarımı çatarak. Tobias bir parça... rahatsız görünüyor.</p>
	<p class="block14">“Genelde, davet ettiğim insanların önünde soyunmam,” diyor. “Aslında bunu daha önce hiç yapmadım.”</p>
	<p class="block14">“İnanması zor,” diyorum yumuşak bir sesle. “Yani, şu haline baksana.”</p>
	<p class="block14">Yavaşça arkasına geçiyorum. Dövmelerden, neredeyse sırtı görünmüyor. Her topluluğun sembolü var —omurgasının en tepesinde Cesurluk, hemen altında Fedakarlık ve diğer üçü, daha küçük dövmeler halinde en altta sıralanmış. Birkaç saniye Dürüstlük’ün terazisine, Bilgelik’in gözüne ve Dostluk’un ağacına bakıyorum. Sığındığı topluluk olan Cesurluk ve geldiği yeri temsil eden Fedakarlık sembollerini derisine dövdürmesinde bir mantık var. Tıpkı benim gibi. Ama ya diğer üçü?</p>
	<p class="block14">“Hata yaptığımızı düşünüyorum,” diyor sakince. “Hepimiz kendi topluluğumuzun erdemlerini överek göklere çıkarırken diğer topluluk değerlerini yerin dibine batırmaya başladık. Bunu yapmak istemiyorum. Ben hem cesur hem özverili, hem akıllı hem nazik ve de dürüst olmak istiyorum.” Boğazını temizliyor. “Sürekli iyilik için çabalıyorum.”</p>
	<p class="block14">“Kimse mükemmel değil,” diye fısıldıyorum. Maalesef her şey istediğimiz gibi olmuyor. Kötü bir şey gidiyor, yerine başka kötü bir şey geliyor.”</p>
	<p class="block14">Şahsen, ödlekliğimin yerine zalimliği, güçsüzlüğümün yerine gaddarlığı koydum.</p>
	<p class="block14">Fedakarlık sembolünün üzerinden parmaklarımı geçiriyorum. “Onları uyarmamız gerekecek. Yakında.”</p>
	<p class="block14">“Biliyorum,” diyor. “Uyaracağız.”</p>
	<p class="block14">Bana dönüyor. Ona dokunmak istiyorum ama çıplaklığın dan çekiniyorum. Ve sonunda beni de soymak isteyeceğinden korkuyorum.</p>
	<p class="block14">“Bu seni korkutuyor mu Tris?”</p>
	<p class="block14">Hayır.” Sesim çatlayınca boğazımı temizliyorum. “Tam sayılmaz. Ben sadece... istediğim şeyden korkuyorum.”</p>
	<p class="block14">“Ne istiyorsun?” Yüzü ciddileşiyor. “Beni mi?”</p>
	<p class="block14">Yavaşça başımı sallıyorum.</p>
	<p class="block14">O da aynısını yapıyor ve nazikçe, ellerinin arasına benimkini alıyor. Avcumu karnına götürüyor. Gözleri aşağıda, elimi midesinin üstüne ve göğsüne kaydırıyor, sonra boynunda tutuyor. Sıcacık, pürüzsüz cildinin yarattığı hisle avcumun içi karıncalanıyor. Yüzüm alev gibi yanıyor ama aynı anda titriyorum. Yüzüme bakıyor.</p>
	<p class="block14">“Bir gün,” diyor, “hala beni istiyor olursan, biz...” Susup boğazını temizliyor. “Biz...”</p>
	<p class="block14">Bir parça gülümseyerek, sözünü bitirmesine izin vermeden kollarımı boynuna doluyorum. Yanağım göğsünde. Benimki kadar hızlı atan kalbini dinliyorum.</p>
	<p class="block14">“Sen de benden korkuyor musun Tobias?”</p>
	<p class="block14">“Ödüm kopuyor,” diye yanıtlıyor gülümseyerek.</p>
	<p class="block14">Başımı çevirip boynunun altındaki girintiyi öpüyorum.</p>
	<p class="block14">“Belki bir daha korku ortamımda karşıma çıkmazsın,” diye mırıldanıyorum.</p>
	<p class="block14">Başım eğip yavaşça beni öpüyor.</p>
	<p class="block14">“O zaman herkes seni Altı diye çağırabilir.”</p>
	<p class="block14">“Dört ve Altı,” diyorum.</p>
	<p class="block14">Yine öpüşüyoruz ve bu kez yadırgamıyorum. Tanıdık geliyor. Kolum belinde, elim göğsünde, dudaklarım dudaklarında öylece dururken, birbirimiz için yaratıldığımızı düşünüyorum. Birbirimizi ezberliyoruz.</p>
	<h1 id="id_bookmark32" class="block12">OTUZ İKİNCİ BÖLÜM</h1>
	<p class="block13"><span class="text3">Yemekhaneye doğru yürürken </span>dikkatle Tobias’ın yüzünü inceliyor, olası bir hayalkırıklığının işaretini bulmaya çalışıyorum. İki saat boyunca yatakta uzanıp konuştuk, öpüştük, sonunda koridorda bağırışlar duyana kadar uyuyakaldık -herkes şölen için toplanmaya başlamış.</p>
	<p class="block14">Tek görebildiğim, şimdiye kadarki halinden çok daha rahat olduğu. Daha fazla gülümsüyor.</p>
	<p class="block14">Girişe vardığımızda ayrılıyoruz. Önce ben girip Will ve Christina yla paylaştığım masaya koşuyorum. Bir dakika sonra Tobias içeri girip Zeke’nin yanma oturuyor ve arkadaşı anında ona koyu renkli bir şişe uzatıyor. Tobias şişeyi reddediyor.</p>
	<p class="block14">“Nereye gittin?” diye soruyor Christina. “Herkes yatakhanedeydi.”</p>
	<p class="block14">“Etrafta dolaştım,” diyorum. “Herkesle sınavı konuşma düşüncesi beni çok daralttı.”</p>
	<p class="block14">“Daralmana gerek yoktu,” diyor Christina başını ıkı yana sallayarak. “Bir an için Will’e bir şey söylemek için kafamı çevirdim, tekrar baktığımda sen ortalıkta yoktun.</p>
	<p class="block14">Sesinde bir parça kıskançlık seziyorum ve bir kez daha, sımülasyona iyi hazırlanmış olmamın nedenlerini ona açıklayabilmeyi diliyorum.</p>
	<p class="block14">Omuz silkiyorum.</p>
	<p class="block14">“Hangi görevi seçeceksin?” diye soruyorum.</p>
	<p class="block13">“Sanırım Dört unkü gibi bir iş isteyebilirim. Adayları eğitmek,” diyor. “Ödlerini koparmak. Bilirsin işte, işin en zevkli yanı onları korkutmak. Ya sen?”</p>
	<p class="block14">Adaylık sürecine öylesine odaklanmıştım ki bunu düşünmek hiç aklıma gelmemişti. Cesurluk liderleri için çalışabilirim. Ama ne olduğumu öğrendiklerinde beni öldürebilirler.</p>
	<p class="block13">Geriye ne kalıyor?</p>
	<p class="block14">“Sanırım... diğer topluluklara elçi olabilirim,” diyorum. “Transfer olmam, herhalde işimi kolaylaştırır.”</p>
	<p class="block14">“Senin Cesurluk liderliğine hazırlanacağını hayal ediyordum,” diye iç çekiyor Christina. “Çünkü Peter’ın amacı bu.</p>
	<p class="block13">Yatakhanede bunu anlatıp duruyordu.”</p>
	<p class="block14">“Ben de bunu istiyorum,” diye ekliyor Will. Umarım sıralamada onun üstündeyimdir... Ah, tabii bir de tımarım Cesurluk’ta doğan adaylardan daha başarılı olmuşumdur. Onları hep unutuyorum.” Homurdanıyor. “Aman Tanrım. İşim çok zor.”</p>
	<p class="block14">“Hayır, değil,” diyor Christina. Will’in eline uzanıp sanki dünyanın en normal şeyiymiş gibi parmaklarını onunkilere doluyor. Will de Christina’nın elini sıkıyor.</p>
	<p class="block14">“Soru...” diyor Christina öne eğilerek. “Sen içeri girdiğinde, seyreden liderler... Bir şeye gülüyorlardı.”</p>
	<p class="block14">Ya? Dudağımı çok fena ısırıyorum. “Yaşadığım dehşetin onları eğlendirmesine sevindim.”</p>
	<p class="block14">“Hangi korkun olduğu hakkında bir fikrin var mı?” diye soruyor.</p>
	<p class="block14">“Hayır.” diyor. “Ne zaman yalan söylesen yanağının içini kemiriyorsun. Hemen anlıyorum.”</p>
	<p class="block14">Yanağımı ısırmayı bırakıyorum.</p>
	<p class="block14">“Kendini iyi hissedeceksen, Will de dudaklarını büzüyor,” diye ekliyor.</p>
	<p class="block14">Wıll hemen ağzını eliyle örtüyor.</p>
	<p class="block14">“Tamam, pekala. Yakınlık... kurmaktan korkuyordum,” diyorum.</p>
	<p class="block14">Yakınlık kurmak,” diye tekrarlıyor Christina. “Yani... seks gibi mi?”</p>
	<p class="block14">Bütün sinirlerim geriliyor. Zorla başımı sallıyorum. Etrafta kimse olmasa şu anda onu boğazlayabilirim. Hiç zorlanmadan, onu fena halde yaralayabileceğim birkaç yöntemi aklımdan geçiriyorum. Gözlerimden alevler fırlatmaya çalışıyorum.</p>
	<p class="block14">Will kahkaha atıyor.</p>
	<p class="block14">“Nasıl bir şeydi” diye soruyor Christina. “Yani, biri seninle... sevişmek mi istedi? Kimdi?”</p>
	<p class="block14">“Aman, bilirsin işte. Yüzü olmayan... kimliksiz bir erkek,” diyorum. “Senin güveler nasıldı?”</p>
	<p class="block14">“Kimseye bahsetmeyeceğine söz vermiştin!” diye çığlık atıyor Christina koluma bir şaplak indirerek.</p>
	<p class="block14">“Güveler mi?” diye tekrarlıyor Will. “Güvelerden mi korkuyorsun?”</p>
	<p class="block14">“Küçük bir güve sürüsünden bahsetmiyorum,” diyor Christina. “Yani... üzerime doğru akın eden bir güve sürüsünden bahsediyorum. Bütün o kanatlar, bacaklar falan...” İğrentiyle titreyip başım iki yana sallıyor.</p>
	<p class="block14">“Korkunç,” diyor Will sahte bir ciddiyetle. “İşte hoşlandığım kız bu. Pamuk kadar sert.”</p>
	<p class="block14">“Ay, kapa çeneni.”</p>
	<p class="block14">Bir mikrofon sesi ortalığı çınlatıyor, öyle tiz ki kulaklarımı kapatma ihtiyacı duyuyorum. Salonun karşı tarafında elindeki mikrofonla masalardan birinin üzerine çıkmış Eric’e bakıyorum. Parmağıyla mikrofona vuruyor. Herkes susup mikrofon düzeldikten sonra, Eric boğazını temizleyerek konuşmaya başlıyor.</p>
	<p class="block13">“Burada nutuk çekme konusunda iyi olduğumuz söylenemez. Güzel söz söyleme sanatı Bilgelik’in işi,” diyor. Kalabalıkta kahkahalar yükseliyor. Onun bir zamanlar Bilgelikten olduğunu bilip bilmediklerini merak ediyorum. Oysa Cesurluk’un pervasızlığı, hatta zalimliğiyle perdelediği kişiliğinin altında, tam bir Bilge yatıyor. Dinleyenler bunu bilseydi yine de gülerler miydi bilmiyorum. “O yüzden kısa keseceğim. Yeni bir yıla başladık ve aramızda yeni bir aday sürüsü var. Ve onlardan biraz daha az sayıda yeni üyemiz olacak. Öncelikle hepsini tebrik ediyoruz.”</p>
	<p class="block14">“Tebrik” sözünü duyunca salon coşuyor. Sadece alkış yetmiyor, yumruklar masalara iniyor. Gürültünün ta içimde titreştiğini hissedince sırıtıyorum.</p>
	<p class="block14">“Biz gözü pekliğe inanırız. Biz harekete inanırız. Biz korkularımızdan kurtulmaya ve iyinin yükselmesi için kötüyü kovmak üzere yeteneklerimizi geliştirmeye inanırız. Siz de bunlara inanıyorsanız, aramıza hoşgeldiniz.”</p>
	<p class="block14">Eric’in, söylediği tek bir kelimeye bile inanmadığını bilsem de gülümsemeden edemiyorum çünkü ben bunlara inanıyorum. Liderlerin, Cesurluk ideallerini fena halde çarpıtmış olmasının hiçbir önemi yok. O idealleri ben sahiplenebilirim.</p>
	<p class="block14">Masalara inen yumruklara bu kez coşkulu naralar eşlik ediyor.</p>
	<p class="block14">“Yarın üyeliklerinin ilk işi olarak, ilk ona kalan adaylar, başarı sıralamasına göre, yapmak istedikleri işi seçecek,” diyor Eric. “Biliyorum, herkes sıralamanın açıklanmasını bekliyor. Sonuçlar, üç puanın ortalamasıyla belirlendi -birincisi, dövüş eğitiminden, İkincisi, simülasyondan ve üçüncüsüyse son sınavdan, yani korku ortamından. Sıralama arkamdaki ekranda görülebilir.”</p>
	<p class="block14">Daha sözü bitmeden, isimler, en az duvarın kendisi kadar büyük ekranda beliriyor. Bir rakamının ve resmimin yanında ismim var: Tris.</p>
	<p class="block13">Göğsümden bir ağırlığın kalktığım hissediyorum. Ağırlık gidene kadar, orada olduğunun farkında bile değildim, şimdi kuş kadar hafifim. Gülümserken her yanım karıncalanıyor. Birinciyim. Uyumsuz olsam da olmasam da ben bu topluluğa aitim.</p>
	<p class="block14">Savaşı unutuyorum, ölümü unutuyorum. Will kollarını boynuma dolayıp sıkıca kucaklıyor. Coşkulu tezahüratlar, kahkahalar, bağırışlar duyuyorum. Christina, kocaman olmuş ıslak gözlerle ekranı işaret ediyor.</p>
	<p class="block13">1.Tris</p>
	<p class="block13">2.Uriah</p>
	<p class="block13">3.Lynn</p>
	<p class="block13">4.Marlene</p>
	<p class="block13">5.Peter</p>
	<p class="block13">Peter kalıyor. Hayalkırıklığımı bastırmaya çalışıyorum. Sonra diğer isimleri okuyorum.</p>
	<p class="block13">6.Will</p>
	<p class="block13">7.Christina</p>
	<p class="block13">Gülümsediğimde, Christina masanın üzerinden uzanıp bana sarılıyor. Böylesine çok bedensel temasa itiraz edemeyecek kadar şaşkınım. Christina, kulağımın dibinde kahkahalar atıyor.</p>
	<p class="block14">Biri arkamdan sarılıp kulak zarımı yırtmak istercesine bağırıyor. Uriah. Arkama dönemiyorum. O yüzden, elimi arkaya atıp omzunu sıkıyorum.</p>
	<p class="block14">‘Tebrikler!” diye bağırıyorum.</p>
	<p class="block14">“Onları yendin!” diye haykırıyor Uriah. Beni bırakıp kahkahalar atarak, koşar adım Cesurluk’ta doğan adayların yanına dönüyor.</p>
	<p class="block14">Boynumu uzatıp yeniden ekrana bakıyorum. Listenin altındaki isimleri okuyorum.</p>
	<p class="block14">Sekiz, dokuz ve onuncu sırada Cesurluk’ta doğan adayların isimleri var. Onları fazla tanımıyorum.</p>
	<p class="block14">On bir ve on ikinci sırada, Molly ve Drew isimlerini okuyorum.</p>
	<p class="block14">Molly ve Drew çıkmış. Peter boğazımdan tutup beni uçuruma atmaya kalkışırken kaçmaya çalışan Drew ve babamla ilgili Bilgelik yalanlarını besleyen Molly, artık topluluksuz.</p>
	<p class="block14">Hayal ettiğim zafer tam olarak bu değil ama sonuçta şampiyon benim.</p>
	<p class="block13">Wıll le Christina, fazla şapırtılı olduğunu düşündüğüm bir tarzda, kimseyi umursamadan öpüşüyor. Her yanımda Cesurluk yumrukları masalara iniyor. Sonra omzuma vuran bir parmağı hissettiğimde arkamı dönüyorum ve karşımda Tobias’ın durduğunu görüyorum. Ayağa kalkıp ağzım kulaklarımda gülümsüyorum.</p>
	<p class="block14">“Sence sana sarılsam, çok mu belli olur?” diyor.</p>
	<p class="block14">“Bir şey diyeyim mi?” diyorum. “Hiç umrumda değil.”</p>
	<p class="block14">Ayak parmaklarımın ucunda yükselip dudaklarımı onunkilere yapıştırıyorum.</p>
	<p class="block14">Hayatımın en güzel anı bu.</p>
	<p class="block14">Biraz sonra Tobias’ın başparmağım, boynumdaki iğne izinin üzerinde hissediyorum ve bir anda bütün taşlar yerine oturuyor. Bunu daha önce nasıl anlayamadığıma şaşırıyorum.</p>
	<p class="block14">Bir: Renkli serumda verici var.</p>
	<p class="block14">İki: Vericiler, zihni bir simülasyon programına bağlıyor.</p>
	<p class="block14">Üç: Bilgelik bir serum geliştirdi.</p>
	<p class="block14">Dört: Eric ve Max, Bilgelik’le işbirliği yapıyor.</p>
	<p class="block14">Öpüşmeyi bırakıp kocaman olmuş gözlerimle Tobias’a bakıyorum.</p>
	<p class="block14">“Tris?” diyor kafası karışmış bir şekilde.</p>
	<p class="block14">Başımı sallıyorum. “Şimdi olmaz. Aslında, buruda olmaz, demek istiyorum. Muhtemelen Tobias la öpüştüğümü gördükleri için ağızları açık kalan Will ve Christina, birkaç adım ötemizdeyken olmaz. Dahası, her yanımızı Cesurluk insanları sarmış durumda. Ama durumun önemini anlaması lazım.</p>
	<p class="block14">“Daha sonra,” diyorum. “Tamam mı?”</p>
	<p class="block14">Başıyla onaylıyor. Daha sonra bunu ona nasıl açıklayacağımı bile bilmiyorum.</p>
	<p class="block14">Ama Bilgelik’in bizi nasıl savaşa sokacağını biliyorum.</p>
	<h1 id="id_bookmark33" class="block12">OTUZ ÜÇÜNCÜ BÖLÜM</h1>
	<p class="block13"><span class="text3">Sonuçlar açiklandiktan sonra </span>Tobias’ı yalnızken yakalamaya çalıştım, kalabalık ve tebrikler yüzünden ondan her seferinde biraz daha uzağa düştüm. Yatakhanede herkes uyuduktan sonra gizlice sıvışıp onu bulmaya karar veriyorum. Ama kararı verdiğim anda, korku ortamının bütün enerjimi tükettiğini fark ediyorum ve kısa süre sonra uykuya dalıyorum.</p>
	<p class="block14">Gıcırdayan yatak ve yere sürtünen ayak sesleriyle uyanıyorum. Tam olarak seçemiyorum ama gözlerim karanlığa alıştığında, Christina nın bağcıklarını bağladığını görüyorum. Ne yaptığını sormak için ağzımı açmak üzereyken, odanın diğer tarafında Will’in üzerine bir gömlek geçirdiğini fark ediyorum. Herkes uyanık ama kimseden ses çıkmıyor.</p>
	<p class="block14">“Christina,” diye fısıldıyorum. Bana bakmayınca omzundan kavrayıp sarsıyorum. “Christina!”</p>
	<p class="block14">Bağcıklarını bağlamaya devam ediyor.</p>
	<p class="block14">Yüzünü gördüğümde midem kasılıyor. Gözleri açık ama boş bakıyor ve yüzündeki tek bir kas bile kımıldamıyor. Yaptığı şeye bakmadan işine devam ediyor, ağzı yarı açık, uyanık görünüyor ama değil. Yatakhanedeki herkes onun gibi davranıyor.</p>
	<p class="block14">“Will?” diye sesleniyorum odanın karşı tarafına. Bütün adaylar, giyindikten sonra sıraya giriyor. Sessizlik içinde tek sıra halinde yatakhaneden çıkıyorlar. Gitmemesi için Will’in kolunu kavrıyorum ama zapt edilemez bir güçle yoluna devam ediyor. Dişlerimi sıkıp topuklarımı yere bastırarak daha güçlü çekiştiriyorum. Ama onunla birlikte sürüklenmenin önüne geçemiyorum.</p>
	<p class="block14">Hepsi uykuda yürüyor.</p>
	<p class="block14">Karanlıkta ayakkabılarımı bulmaya çalışıyorum. Burada yalnız kalamam. Telaşla ayakkabılarımı bağlıyorum, ceketimi üzerime geçiriyorum ve odadan dışarı fırlayarak, hızla tek sıra halinde ilerleyen adaylara yetişiyorum. Birkaç saniye sonra hepsinin aynı şekilde hareket ettiğini fark ediyorum. Aynı ayağı öne attıklarında aynı kol geriye gidiyor. Elimden geldiğince onları taklit etmeye çalışıyorum ama bu uygun adım yürüyüş garibime gidiyor.</p>
	<p class="block13">Tempolu adım sesleri eşliğinde Çukur’a doğru ilerliyoruz ama girişe vardığımızda sıranın önündekiler sola dönüyor. Max koridorda durmuş bizi izliyor. Mümkün olduğunca önüme boş boş bakmaya ve adım seslerine ayak uydurmaya çalışır ken kalbim yerinden fırlayacak gibi oluyor. Max ın yanından geçerken geriliyorum. Fark edecek. Diğerleri gibi ölü-beyinli olmadığımı fark edecek ve başıma çok kötü şeyler gelecek. Bunu biliyorum.</p>
	<p class="block14">Max’in kara gözleri beni yalayıp geçiyor.</p>
	<p class="block14">Bir merdiven sahanlığına tırmanıp aynı tempoda dört koridor geçiyoruz. Sonuncu koridor çok büyük bir mağaraya açılıyor. İçerisi Cesurlarla dolu.</p>
	<p class="block14">Sıra sıra masaların üzerinde siyah yığınlar duruyor. Yığınların ne olduğunu ancak iyice yaklaştığımızda anlıyorum. Silahlar.</p>
	<p class="block14">Tabii ya. Eric dün bütün Cesurlara şırıngayla verici yerleştirildiğini söylemişti. O yüzden şu anda butun topluluk üyeleri ölü-beyinleriyle itaat ediyor ve öldürmeye hazırlanıyor. Mükemmel ordu.</p>
	<p class="block14">Hemen önümdeki Will’i taklit ederek bir tabancayla birlikte kılıf ve kemer alıyorum. Hareketlerini anında kopyalamaya çalışıyorum ama bir sonra ne yapacağını kestiremiyorum, o yüzden hiç istemediğim kadar beceriksizce davranıyorum. Dişlerimi sıkıyorum. Umarım kimse beni izlemiyordun</p>
	<p class="block14">Silahımı kuşandıktan sonra, Will ve diğer adayları takıp ederek çıkışa ilerliyorum.</p>
	<p class="block13">Fedakarlık’a ve aileme karşı savaşamam. Ölürüm daha ıyı. Korku ortamı sınavı bunun en büyük kanıtı. Seçeneklerim daralırken, izlemem gereken yolu fark ediyorum. Şehrin Fedakarlık bölgesine varana kadar adayları taklit edeceğim. Ailemi kurtaracağım. Sonra ne olacağı önemli değil. Sıcacık bir battaniyeye sarınmış gibi sakinleşiyorum.</p>
	<p class="block14">Sıra halinde aynı tempoyla yürüyen adaylar karanlık bir koridora giriyor. Önümdeki Will’i bile göremiyorum. Ayağım sert bir şeye çarpınca ellerimi ileri uzatıp tökezliyorum. Dizim başka bir şeye çarpıyor -bir basamak. Doğrulduğumda o kadar gerginim ki neredeyse dişlerim takırdıyor. Kimse bir şey görmedi. Burası çok karanlık. Lütfen kimsenin göremeyeceği kadar karanlık olsun.</p>
	<p class="block14">Merdivenler dönerek yükselirken mağaranın içine ışık sızmaya başlıyor, sonunda önümde yürüyen WiH’in omzunu yeniden görebiliyorum. Sahanlığa ulaştığımda onunla aynı tempoda hareket etmeye odaklanıyorum ve başka bir Cesurluk liderinin yanından geçiyorum. Artık Cesurluk liderlerini hemen tanıyabiliyorum çünkü sadece onlar uyanık.</p>
	<p class="block14">Eh, sadece onların uyanık olduğu pek doğru sayılmaz. Ben de Uyumsuz olduğum için uyanığım sanırım. Ve ben uyanıksam muhtemelen Tobias da uyanıktır, tabii onun hakkında yanılmıyorsam.</p>
	<p class="block14">Onu bulmalıyım.</p>
	<p class="block14">Gözümün alabildiğine uzanan insan sırasıyla birlikte tren raylarının yanında duruyorum. Tren önümüzde duruyor, bütün vagonlar açık. Adaylar teker teker önlerindeki vagonlara biniyor.</p>
	<p class="block14">İnsanların arasında Tobias’ı bulmak için kafamı çevirmem gerekiyor ama bunu göze alamayınca sadece gözlerimi kaydırmakla yetiniyorum. Solumdaki yüzleri tanımıyorum, sağ tarafımdaysa gözucuyla, kısa saçlı ve uzun boylu bir genç görüyorum. Belki o değildir ama emin olamıyorum ve şu anda en yakın ihtimal, gözucuyla gördüğüm bu siluet. Dikkat çekmeden ona nasıl ulaşacağımı bilmiyorum, yine de şansımı denemeliyim.</p>
	<p class="block14">Önümdeki vagon dolunca, Will bir sonrakine dönüyor. Yine onun yaptıklarını taklit ediyorum ama birkaç adım sağa kayıyorum. Etrafımdaki insanların hepsi benden daha uzun. Bana kalkan oluyorlar. Dişlerimi sıkarak sağa bir adım daha atıyorum. Çok hareket ettim. Beni yakalayacaklar. Lütfen beni yakalamasınlar.</p>
	<p class="block14">Yan vagonda boş bakışlı bir Cesur, önümdeki oğlana elim uzatıp robot gibi onu yukarı çekiyor. Hemen ardından uzanan ele bakmadan tutuyorum ve elimden geldiğince robotsu hareketlerle vagona biniyorum.</p>
	<p class="block14">Doğrulduğumda bana yardım eden kişiyle karşı karşıya geliyorum. Bir an için gözlerimi hafifçe yukarı kaldırıp yüzüne bakıyorum. Tobias. Gözleri, diğerleri kadar boş bakıyor. Yanılmış mıydım? O da bir Uyumsuz değil mi? Gözpınarlarıma iğneler batarken gözlerimi kırpıştırıp yaşlan geri gönderiyorum ve ondan uzaklaşıyorum.</p>
	<p class="block13">Etrafımı insanlar sarıyor. Omuz omuza dörder sıralar halinde ayakta duruyoruz. Sonra çok acayip bir şey oluyor: Bırınin eli parmaklarımı kavrıyor ve avuçlarımız birleşiyor. Tobias elimi tutuyor.</p>
	<p class="block14">Bütün bedenim yeniden enerjiyle doluyor. Elini sıktığımda o da sıkıyor. Tobias uyanık. Haklıydım.</p>
	<p class="block14">Ona bakmak istesem de kendimi zorlayarak kıpırdamadan duruyorum ve tren hareket etmeye başladığında gözlerimi boşluğa dikerek önüme bakıyorum. Başparmağıyla, elimin üstünde yavaş hareketlerle daireler çiziyor. Beni rahatlatmak istiyor ama ben, her geçen an biraz daha sabırsızlanıyorum. Onunla konuşmam lazım. Ona bakmam lazım.</p>
	<p class="block14">Önümdeki kızın boyu çok uzun olduğu için, trenin nereye gittiğini göremiyorum. O yüzden gözlerimi kızın kafasının arkasına dikiyorum ve raylar trenin freniyle inleyene kadar Tobias’ın beni rahatlatmaya çalışan eline odaklanıyorum. Tren ciyaklayarak durduğunda kalbim öyle hızlı atıyor ki nefes almakta zorlanıyorum.</p>
	<p class="block14">Vagondan atlamadan hemen önce, gözucuyla, Tobias’ın kafasını bana doğru çevirdiğini görüyorum ve ben de ona bakıyorum. Konuşurken karanlık gözleri ısrarlı: “Kaç!”</p>
	<p class="block14">“Ailem,” diyorum.</p>
	<p class="block13">Dümdüz önüme bakıyorum ve sıram geldiğinde vagondan aşağı atlıyorum. Tobias önümde yürüyor. Kafasına odaklanmalıyım ama şu anda yürüdüğümüz caddeler çok tanıdık geliyor ve takip ettiğim robot Cesurlar’ı bir an için unutuyorum. Her altı ayda bir annemle birlikte ailemiz için giysi almak için geldiğimiz bir yerin yanından geçiyoruz. Sabahları okula gitmek için otobüsü beklediğim durağı görüyorum. Caleb’la yürürken seksek oynadığımız kaldırım hala delik deşik.</p>
	<p class="block14">Ama öte yandan, şu anda çok farklı görünüyorlar. Binalar karanlık ve boş. Caddeleri Cesurluk ordusu işgal etmiş, yüzer metre arayla kenarda durmuş geçenleri seyreden ya da biraraya toplanıp bir şeyler tartışan subaylar dışında, herkes uygun adım yürüyor. Kimse bir şey yapmıyormuş gibi görünüyor. Gerçekten savaşta mıyız?</p>
	<p class="block14">Bu sorunun cevabını bulmaya çalışırken yaklaşık bir kilometre yürüyorum.</p>
	<p class="block14">Sonra patlama seslerini duymaya başlıyorum. Sesin nereden geldiğini görmek için başımı çeviremiyorum ama ilerledikçe patlamalar güçlenip keskinleşiyor. Sonunda bunların, patlayan tabancaların sesi olduğun anlıyorum. Çenemi sıkıyorum. Yürümeye devam etmeliyim, önüme bakmalıyım.</p>
	<p class="block14">İleride, Cesurluk askerlerinden birinin, gri kıyafetli bir adamı dizlerinin üzerine çöktürdüğünü görüyorum. Adamı hatırlıyorum: Konsey üyelerinden biri. Asker, tabancasını kılıfından çıkarıyor ve görmeyen gözlerle, konsey üyesinin başına kurşunu sıkıyor.</p>
	<p class="block14">Askerin saçlarında gri bir tutam olduğunu fark ediyorum. Tori. Neredeyse adımlarım yavaşlayacak gibi oluyor.</p>
	<p class="block14">Yürümeye devam et. Gözlerim yanıyor.</p>
	<p class="block14">Yürümeye devam et.</p>
	<p class="block14">Tori ve ölen konsey üyesinin yanından uygun adımda geçiyoruz. Adamın eline bastığımda hıçkırmamak için kendimi zor tutuyorum.</p>
	<p class="block14">Sonra önümdeki askerler durunca ben de duruyorum. Olabildiğince hareketsiz duruyorum ama tek istediğim, Jeanine, Eric ve Max’i bulup onları öldürmek. Titreyen ellerim için hiçbir şey yapamıyorum. Burnumdan hızlı hızlı soluyorum.</p>
	<p class="block14">Bir tabanca daha patlıyor. Gözümün ucuyla, gri bir gölgenin kaldırıma yığıldığını görüyorum. Böyle devam ederse bütün Fedakarlar ölecek.</p>
	<p class="block14">Cesurluk askerleri, duyulmayan emirleri hiç sorgulamadan ve bir an bile duraksamadan yerine getiriyor. Yetişkin Fedakar üyelerinden bazıları, yakındaki bir binanın yanma toplanmış. Yanlarında Fedakarlık çocukları da var. Siyah kıyafetli askerlerden oluşan devasa bir grup kapıları tutuyor. Ortada hiç Fedakarlık lideri görünmüyor. Belki çoktan ölmüşlerdir.</p>
	<p class="block14">Önümdeki askerler her adımda yeni bir emre itaat ederek görevlerini yerine getiriyor. Çok geçmeden liderler, askerlere gönderdikleri sinyalin bana ulaşmadığını fark edecektir. Durumum anlaşıldığında ne yapacağım?</p>
	<p class="block14">“Çılgın bir şey bu,” diye ötüyor bir erkek sesi sağ tarafımda. Uzun ve yağlı saçlarla, gümüş küpeyi seçiyorum. Eric. İşaret parmağıyla yanağımı dürttüğünde, elini itmemek için kendimi zor tutuyorum.</p>
	<p class="block14">“Bizi gerçekten göremiyorlar mı? Duyamıyorlar mı? diye soruyor bir kadın.</p>
	<p class="block14">“Ah, hem görüyor hem duyuyorlar. Sadece gördükleriyle duyduklarını, olduğu gibi algılamıyorlar,” diyor Eric. “Şırıngayla vücutlarına yerleştirdiğimiz alıcılarla, bilgisayarlarımızdan gönderilen emirleri alıyorlar...” Konuşurken parmağını, boynumda iğneyi batırdığı yere bastırarak kadına gösteriyor. Kımıldama, diyorum kendime.</p>
	<p class="block14">Kımıldama, kımıldama, kımıldama.</p>
	<p class="block14">“Ve hiç sorgulamadan yerine getiriyorlar.</p>
	<p class="block14">Eric yana doğru uzun bir adım atıp sırıtarak Tobias ın yüzüne doğru eğiliyor.</p>
	<p class="block14">“Bak, bu çok hoş bir görüntü,” diyor. “Efsane Dört. İkinci olduğumu kimse hatırlamayacak artık. Kimse bana Sadece dört korkusu olan bir adamla eğitimde olmak nasıl bir şeyi diye soramayacak.” Tabancasını çekip namluyu Tobias m sağ şakağına dayıyor. Kalbim resmen beynimde atıyor. Ateş edemez, bunu yapmaz. Eric başını sallıyor. Sence kazara vurulsa, birileri farkına varır mı?”</p>
	<p class="block14">“Durma,” diyor kadın sıkılmış bir sesle. Eric’e izin verebiliyorsa Cesurluk liderlerinden biri olmalı. Şu anda Dört, aslında sıfır.”</p>
	<p class="block14">“Max’in teklifini kabul etmemiş olman çok kötü Dört. Eh, en azından senin adına kötü,” diyor Eric alçak sesle, tabancasının emniyetini açarken.</p>
	<p class="block14">Ciğerlerim yanıyor. Neredeyse bir dakikadır nefes almıyorum. Gözümün ucuyla Tobias’ın elinin seğirdiğini görebiliyorum. Oysa benim elim, çoktan tabancamın kabzasını kavramış durumda. Namluyu Eric’in alnına dayıyorum. Gözleri büyürken rengi atıyor ve bir an için uykuda yürüyen Cesurluk askerleri gibi görünüyor.</p>
	<p class="block14">İşaretparmağım tetiğin üzerinde kıpırdanıyor.</p>
	<p class="block14">“Tabancam Dört’ün kafasından çek,” diyorum.</p>
	<p class="block14">“Beni vuramazsın,” diye yanıtlıyor Eric.</p>
	<p class="block14">“İlginç bir teori,” diyorum. Ama onu öldüremem, bunu yapamam. Dişlerimi gıcırdatırken kolumu indirip Eric’in ayağına ateş ediyorum. Haykırıp iki eliyle birden ayağını tutuyor. Namlu artık kafasına dayalı olmadığı için Tobias da tabancasını çekip Eric’in arkadaşını bacağından vuruyor. Kurşunun isabet edip etmediğini görmek için beklemiyorum. Tobias’ı kolundan yakalayıp koşmaya başlıyorum.</p>
	<p class="block14">Ara sokağa ulaşabilirsek binaların arasında kaybolabiliriz ve bizi asla bulamazlar. Önümüzde sadece iki yüz metre var. Arkamızdan ayak sesleri duysam da ardıma bakmıyorum. Tobias elimi tutup sıkıyor, daha hızlı koşabilmem için beni kendisiyle birlikte çekiyor. Ayağım tökezlediğinde öne doğru sendeliyorum. Bir tabanca patlıyor.</p>
	<p class="block13">Omzumdan başlayıp parmaklarımdan çıkan, elektrik çarpmışa benzer acı, çok ani ve çok keskin. Çığlığım boğazıma takılıyor, düştüğümde yanağımı kaldırıma sürtüyorum. Başımı kaldırdığımda Tobias’ın dizlerini görüyorum ve “Kaç!” diye bağırıyorum.</p>
	<p class="block14">Cevap veren Tobias’ın alçak sesi sakin: Hayır.</p>
	<p class="block14">Anında etrafımız sarılıyor. Tobias kalkmama yardım ediyor ve ayakta durabilmem için beni destekliyor. Acıdan, olup bitene odaklanamıyorum. Cesurluk askerleri silahlarını bize doğrultuyor.</p>
	<p class="block14">“Uyumsuz asiler,” diyor Eric bir ayağının üzerinde sekerek. Yüzündeki bütün kan çekilmiş. Silahlarınızı bırakııl.</p>
	<h1 id="id_bookmark34" class="block12">OTUZ DÖRDÜNCÜ BÖLÜM</h1>
	<p class="block13"><span class="text3">Bütün ağirliğimi vererek </span>Tobias’a yaslanıyorum. Sırtıma dayalı namlu, beni Fedakarlık genel merkezinin kapılarından içeri itekliyor. Merkez, iki katlı ve gri renkli iddiasız bir bina. Omzumdan koluma kan süzülüyor. Başıma geleceklerden korkmuyorum. Bunu düşünemeyecek kadar canım yanıyor.</p>
	<p class="block14">Namlu bir kez daha itekleyerek, beni iki Cesurluk askerinin önünde durduğu bir kapıya yönlendiriyor. Tobias’la birlikte sadece bir çalışma masası, bir bilgisayar ve iki boş koltuğun olduğu sade bir ofise giriyoruz. Jeanine, masanın arkasında oturmuş telefonla konuşuyor.</p>
	<p class="block14">“Tamam. Bir bölümünü trenle geri gönderin o zaman,” diyor. “İyi korunması gerekiyor, orası planımızın en önemli bölümü... Şimdi konuşamıyorum, kapatıyorum.” Telefonu hışımla kapatıyor ve gri bakışlarını üzerime dikiyor. Gözleri, bana erimiş çeliği hatırlatıyor.</p>
	<p class="block13">Jâ</p>
	<p class="block14">“Uyumsuz asiler,” diyor Cesurlar’dan biri. Liderlerden biri olmalı -ya da simülasyondan çıkarılan elemanlardan biri.</p>
	<p class="block14">“Evet, bunu görebiliyorum.” Gözlüklerini çıkarıp katladıktan sonra masanın üzerine bırakıyor. Muhtemelen, ihtiyaçtan çok, gösteriş için gözlük takıyor. Gözlük taktığında daha zeki olduğunu düşünüyor -babam öyle diyordu.</p>
	<p class="block14">“Sen,” diyor parmağım bana doğrultarak. “Bunu bekliyordum. Daha en başından, yetenek sınavı sonuçlarındaki karışıklıktan şüphelenmiştim. Ama sen.</p>
	<p class="block14">Bakışlarını Tobias’a çevirdiğinde başım sallıyor.</p>
	<p class="block14">“Sen Tobias, -yoksa sana Dört mü demeliyim?- beni kandırmayı başardın,” diyor alçak sesle. “Seninle ilgili her şey düzgündü: Sınav sonuçların, adaylık simülasyonların... her şey. Ama sonuçta buradasın.” Ellerini birleştirip çenesini üzerine dayıyor. “Belki bana bunun nasıl olduğunu açıklayabilirsin?”</p>
	<p class="block14">“Sen bir dahisin,” diyor Tobias soğuk bir şekilde. “Neden sen söylemiyorsun?”</p>
	<p class="block14">Jeanine’in dudakları bir gülümsemeyle kıvrılıyor. “Teorime göre sen aslında Fedakarlık’a aitsin. Uyumsuz yönün zayıf.</p>
	<p class="block14">Gülümsemesi büyüyor. Sanki çok eğleniyor. Dişlerimi sıkıp masanın üzerinden onu boğazlamayı düşünüyorum. Omzumda bir kurşun saplı olmasa bunu yapabilirdim de.</p>
	<p class="block14">“Tümdengelim varsayımların beni hayretler içinde bırakıyor,” diyor Tobias tükürürcesine. “Sana hayran kaldığımı varsayabilirsin.”</p>
	<p class="block14">Yan yan ona bakıyorum. Onun bu yönünü neredeyse unutmuştum —bu yönü, teslim olmaktansa patlamaya daha yatkın.</p>
	<p class="block14">“Artık zekanı kanıtladığına göre, bizi öldürtme işine hız vermek isteyebilirsin.” Tobias gözlerini yumuyor. “Öldürmeniz gereken bir sürü Fedakarlık lideri var daha.</p>
	<p class="block14">Tobias’ın sözleri Jeanine’i rahatsız etmiş olsa bile kadın renk vermiyor. Kımıldamadan gülümsemeye devam ediyor. Omzundan dizine kadar bütün vücudunu saran mavi elbisesi, fazla büyük olmayan göbeğini ortaya çıkarıyor. Yüzüne odaklanmaya çalıştıkça, oda etrafımda daha hızlı dönüyor. Destek almak için yine Tobias’a dayanıyorum. Kolunu belime doluyor.</p>
	<p class="block14">“Aptallaşma. Acelemiz yok,” diyor Jeanine tatlı tatlı. Burada olmanız, son derece önemli bir amaca hizmet ediyor. Uyumsuzlar’ın, geliştirdiğim seruma bağışıklığı olduğunu öğrenince kafam karıştı, o yüzden çaresini bulmak üzere çalışmaları başlattım. Son denememde başarmış olabileceğimi düşünüyordum ama sizin de bildiğiniz üzere yanılmışım. Neyse kı teste tabi tutabileceğim yedek numunelerim var.</p>
	<p class="block14">“Zahmet etmeseydiniz?” O ve Cesurluk liderleri, geçmişte Uyumsuzları öldürmekten çekinmemişti. Bu kez niye farklı olsun ki?</p>
	<p class="block14">Bana bakıp kıs kıs gülüyor.</p>
	<p class="block13">“Cesurluk projesini başlattığımdan beri tek bir sorum vardı.” Ayağa kalkıp parmağını masanın yüzeyinde sürükleyerek yana geçiyor. “Neden çoğu Uyumsuz, zayıf iradeli ve Tanrı dan korkan zavallı Fedakarlıktan çıkıyor?”</p>
	<p class="block14">Çoğu Uyumsuz’un Fedakarlık Topluluğu ndan çıktığını bilmiyordum. Sebebini de bilmiyorum. Ve öğrenecek kadar uzun süre yaşayacağımı sanmıyorum.</p>
	<p class="block14">“Zayıf iradeli,” diye dudak büküyor Tobias alay edercesine. “Bildiğim kadarıyla, bir simülasyonu yönlendirebilmek ve değiştirmek için güçlü bir iradeye sahip olmak gerekiyor. Asıl zayıf iradelilik, zihinlerini kontrol ettiğin bir orduyu yönetmek. Çünkü kendi askerlerini eğitmek sana zor geliyor.”</p>
	<p class="block14">“Ben aptal değilim,” diyor Jeanine. “Entelektüellerden oluşan bir topluluktan asker çıkmaz. Zenginlik ve toplumsal ilerlemeyi sürekli reddeden bir avuç aşırı tutucu gerzek tarafından yönetilmekten sıkıldık. Üstelik Cesurluktaki liderlerin, onlara iyileştirilmiş yeni hükümetteki yerlerini garanti ettiğimde memnuniyetle projeye dahil oldular.</p>
	<p class="block14">“İyileştirilmiş,” diyor Tobias kıkırdayarak.</p>
	<p class="block14">“Evet, iyileştirilmiş. İyileştirilmiş ve insanların, zenginlik, konfor ve refah içinde yaşayabileceği bir dünya için çalışan bir hükümet.”</p>
	<p class="block14">“Ne pahasına?” diye soruyorum. Sesim boğuk ve ağır. “Bütün o zenginlikler... havadan gelmiyor.”</p>
	<p class="block13">“Şu anda topluluksuzlar, kaynaklarımızı tüketiyor,” diye yanıtlıyor Jeanine. “Aynı şekilde Fedakarlar da. Eski topluluğundan geriye kalanlar Cesurluk ordusuna katıldıktan sonra, eminim Dürüstlük de işbirliği yapacaktır ve sonunda ipleri ele geçireceğiz.”</p>
	<p class="block14">Cesurluk ordusuna katılmak. Bunun ne anlama geldiğini biliyorum -Fedakarlar’ı da kontrol etmek istiyor. Herkesin itaatkar ve kolay yönlendirilebilir olmasını istiyor.</p>
	<p class="block14">“Sen işine bak,” diyor Tobias iğrenircesine yüzünü buruşturarak. Sesi yükseliyor. “Sakın hata yapma. Gün bitmeden gebermiş olacaksın, seni...”</p>
	<p class="block14">“Öfkene biraz hakim olabilseydin,” diyor Jeanine, Tobias’ın sözünü keserek, “belki şu durumda olmazdın Tobias.”</p>
	<p class="block14">“Bu durumdayım çünkü sebebi sensin,” diye patlıyor Tobias. “Masum insanlara bir saldırı düzenlediğin anda öfkemi kazandın.”</p>
	<p class="block14">“Masum insanlar.” Jeanine kahkaha atıyor. “Bu kelimeler senin dudaklarından dökülünce komik oluyor. Marcus’un oğlunun, herkesin o kadar da masum olmadığını çok iyi bilmesini beklerdim.” Masanın kenarına oturduğunda eteği yukarı kayıp kızarmış dizlerini ortaya çıkarıyor. “Babanın saldırıda öldürüldüğünü öğrendiğinde, mutlu olmayacağını bütün samimiyetinle söyleyebilir misin?”</p>
	<p class="block14">“Hayır,” diyor Tobias sıktığı dişlerinin arasından. “Ama en azından onun kötülüğünün, bütün bir topluluğun zihin kontrolüyle sürü gibi güdülmesi ve sahip olduğumuz bütün politik liderlerin sistemli bir şekilde öldürülmesiyle ilgisi yoktu.”</p>
	<p class="block14">Birkaç saniye boyunca gözleriyle birbirlerine ateş saçıyorlar. Bu halleri beni bile geriyor.</p>
	<p class="block14">Sonra Jeanine boğazını temizliyor. “Söylemek istediğim, diye devam ediyor, “yakında düzinelerce Fedakar ve onların çocuklarını ıslah etmekten sorumlu olacağım. Dahası, aralarında sizin gibi zihinlerini kontrol edemeyeceğim çok sayıda Uyumsuz olması ihtimali çok yüksek.”</p>
	<p class="block14">Doğrulup sola doğru birkaç adım yürürken ellerini önünde birleştiriyor. Tırnakları, tıpkı benimkiler gibi köküne kadar kemirilmiş.</p>
	<p class="block14">“O yüzden, onların dirençli olmadığı yeni bir tür simülasyon geliştirmem gerekiyordu. Varsayımlarımı yeniden gözden geçirmek zorunda kaldım. Bu yüzden buradasınız.” Bize doğru birkaç adım atıyor. “Güçlü bir iradeye sahip olduğunuzu söylerken haklısın. İradenizi kontrol edemiyorum. Ama kontrol edebileceğim birkaç şey var.”</p>
	<p class="block14">Durup bize bakıyor. Şakağımı Tobias’ın omzuna yaslıyorum. Sırtımdan kan akıyor. Son birkaç dakikadır canım o kadar yanıyor ki artık acıya alıştım, sürekli çalan bir sirene bir süre sonra ahşan biri gibi.</p>
	<p class="block13">Jeanine avuçlarını önünde birleştiriyor. Gözlerinde ne vahşi bir pırıltı ne de beklediğim üzere sadist bir bakış var. Bir manyaktan çok, bir makineye benziyor. Sorunları görüyor ve topladığı veriler doğrultusunda çözüm üretiyor. Fedakarlık topluluğu, onun gücü ele geçirme arzusunun önünde duruyordu, o da bundan kurtulmanın bir yolunu buldu. Bir ordusu yoktu, o yüzden Cesurluk’u devreye soktu. Güvenliğini sağlamak için çok sayıda insanı kontrol etmek zorunda olduğunu biliyordu, böylece serumlar ve vericilerden oluşan bir yöntem geliştirdi. Uyumsuzluk, çözmesi gereken sorunlardan sadece bir tanesiydi ve bu, onu bir şekilde daha korkunç biri yapıyor. Çünkü herhangi bir sorunu kolayca çözebilecek kadar zeki biri, önündeki engelin bizim varlığımızla ilgili olması onun için önemli değil.</p>
	<p class="block14">“Görüp duyduklarınızı kontrol edebilirim,” diyor. “O yüzden, iradenizin iplerini elime alabileceğim şekilde bir ortam yaratacak yeni bir serum geliştirdim. Liderliğimize karşı çıkanların, yakından izlenmesi gerekiyor.”</p>
	<p class="block14">Yakından izlemek -ya da özgür iradeden yoksun bırakmak. Kelimeleri iyi kullanıyor doğrusu.</p>
	<p class="block14">“İlk deneğimiz sen olacaksın Tobias. Bu arada Beatrice...” Gülümsüyor. “Yaralandığın için pek işime yaramazsın. O yüzden, bu toplantının sonunda idam edileceksin.”</p>
	<p class="block14">“İdam” kelimesiyle birlikte, bütün vücudumu dolaşan ürpertiyi saklamaya çalışıyorum. Omzumun acısı dayanılacak gibi değil, başımı kaldırıp Tobias’a bakıyorum. Kocaman olmuş karanlık gözlerindeki dehşeti gördüğümde gözyaşlarımı tutmam iyice zorlaşıyor.</p>
	<p class="block13">“Hayır,” diyor Tobias. Sesi titriyor ama başını iki yana sallarken kararlı görünüyor. “Ölmeyi tercih ederim.” a</p>
	<p class="block14">“Korkarım bu konuda pek fazla seçeneğin yok,” diye yanıtlıyor Jeanine tatlı bir sesle.</p>
	<p class="block14">Tobias yüzümü hararetle ellerinin arasına alıp beni öptüğünde, dudaklarının şiddetiyle kendimden geçiyorum. Çektiğim acıyı, ölüm dehşetini unutuyorum ve bir an için sonumla yüzleşirken bu öpücüğün taze hatırası aklımda olacağı için minnet duyuyorum.</p>
	<p class="block14">Beni bıraktığında destek almak için duvara yaslanmak zorunda kalıyorum. Tobias kaslarındaki gerginlik dışında başka hiçbir işaret vermeksizin masanın üzerinden atılıp ellerini Jeanine’in boğazına doluyor. Kapıdaki Cesurluk nöbetçileri silahlarını doğrultup ona doğru fırladığında çığlık atıyorum.</p>
	<p class="block14">İki Cesurluk askeri, Tobias’ı zorla Jeanine’in üzerinden alıp yere yapıştırıyor. Askerlerden biri, dizi ve eliyle Tobias’ın sırtına ve başına bastırıyor. Üzerlerine saldırıyorum ama başka bir asker omzuma sertçe vurup beni yine duvara itiyor. Kan kaybından güçsüz kaldım ve asker için fazla küçüğüm.</p>
	<p class="block14">Jeanine, nefes nefese ağzından salyalar saçarak masanın üzerine kapaklanıyor. Tobias’ın parmak izleriyle kızaran boğazını ovuşturuyor. Ne kadar makineye benzese de sonuçta o da bir insan. Çekmecesinden bir kutuyu çıkarıp açtığı sırada gözlerinden yaşlar akıyor. Kutudan bir iğneyle şırınga çıkarıyor.</p>
	<p class="block13">Hala nefesini düzenlemeye çalışırken şırıngayla birlikte Tobias’a doğru yürüyor. Tobias dişlerini sıkarak askerin suratı na dirseğini indiriyor. Askerse silahının tersiyle onun kafasına vuruyor ve fırsattan yararlanan Jeanine, iğneyi Tobias’ın boynuna saplıyor. Tobias hareketsiz kalıyor.</p>
	<p class="block14">Ağzımdan çıkan ses, ne bir hıçkırık ne de bir çığlık, sanki başka birisinden çıkıyormuş gibi çatlak ve hırıltılı bir inleme.</p>
	<p class="block14">“Bırak kalksın,” diyor Jeanine çatlak bir sesle.</p>
	<p class="block14">Asker ayağa kalktığında Tobias da ayaklanıyor. Uykuda yürüyen Cesurluk askerleri gibi görünmüyor, gözlerinde panik var. Birkaç saniye boyunca kafası karışmış bir şekilde etrafına bakınıyor.</p>
	<p class="block14">“Tobias,” diyorum. “Tobias!”</p>
	<p class="block14">“Seni tanımıyor,” diyor Jeanine.</p>
	<p class="block14">Tobias omzunun üzerinden bakıyor. Gözleri kısılırken hızlı adımlarla bana doğru yürüyor. Askerler onu durduramadan boğazıma sarılıyor ve parmakuçlarmı nefes boruma bastırıyor. Nefessiz kalıyorum ve yüzüm kızarmaya başlıyor.</p>
	<p class="block14">“Bu simülasyon onu yönlendiriyor,” diyor Jeanine. Kulaklarımdaki zonklamadan, onu hayal meyal duyabiliyorum. “Gördüğü şeyi tersine dönüştürüyor -böylece arkadaşlarını düşmanı sanıyor.”</p>
	<p class="block14">Askerlerden biri, Tobias’ı üzerimden alıyor. Hırıltılı bir sesle birlikte, yutkunurcasma ciğerlerimi havayla dolduruyorum.</p>
	<p class="block14">Tobias’ı kaybettim. Simülasyonun etkisi altında, daha üç dakika önce masum dediği insanları öldürecek. Jeanine onu öldürseydi bu kadar canım yanmazdı.</p>
	<p class="block14">“Simülasyonun bu versiyonunun avantajı,” diyor Jeanine gözünde kıvılcımlar çakarken, “onun, seruma rağmen bağımsız davranabilmesi. Bu sayede, beyinsiz bir askerden çok daha faydalı olacak.” Tobias’ı tutan askerlere bakıyor. Tobias gözlerini üzerime dikmiş, çırpınarak onlardan kurtulmaya çalışıyor, oysa beni görmüyor. Daha doğrusu, beni önceden gördüğü gibi görmüyor. “Onu kontrol odasına götürün. Orada, sezgileri güçlü bir gözlemciye ihtiyacımız var ve anladığım kadarıyla, eskiden kontrol odasında çalışıyormuş.”</p>
	<p class="block14">Jeanine ellerini önünde kavuşturuyor. “Ve onu da B13’e götürün,” diyor. Beni gösterirken kovalamasına elini sallıyor. Elini sallaması, onun için iş listesindeki bir meseleyi daha halletmek, önüne çıkan engelin en mantıklı çözümünü bulmak anlamına geliyor. İdamımdan bahsediyor. İki Cesurluk askeri arasında odadan çıkarken duygusuz gözlerle beni süzüyor.</p>
	<p class="block14">Askerler beni koridorda sürüklüyor. İçim uyuşmuş halde. Ama çığlıklar atarak, iradem dışında çırpınarak kurtulmaya çalışıyorum. Sağımdaki Cesurluk adamının elini ısırıp kan tadı ağzımın içine yayıldığında sırıtıyorum. Sonra diğeri başıma vurduğunda kendimden geçiyorum.</p>
	<h1 id="id_bookmark35" class="block12">OTUZ BEŞ BÖLÜM</h1>
	<p class="block13"><span class="text3">Karanlikta BİR köşeye </span>sıkışmış halde ayılıyorum. Altımdaki zemin düz ve soğuk. Zonklayan başımı ellediğimde parmaklarım ıslanıyor. Kan. Elimi indirirken dirseğim duvara çarpıyor. Neredeyim ben?</p>
	<p class="block14">Üstümde bir ışık titreşiyor. Mavi ampul, bulunduğum yeri loş bir ışıkla aydınlatıyor. İçinde bulunduğum tankın duvarlarında yansımamı görebiliyorum. Cam. Tank çok küçük bir hücreye yerleştirilmiş, beton duvarlarda hiç pencere yok ve burada yalnızım. Eh, aslında yalnız sayılmam -duvarlardan birinde küçük bir video kamerası var.</p>
	<p class="block14">Ayağımın altında küçük bir delik görüyorum. Delikteki hortumun diğer ucu, hücrenin köşesindeki devasa boyutlardaki başka bir tanka bağlı.</p>
	<p class="block14">Parmaklarımın ucundan başlayan titreme önce kollarıma, sonra bütün vücuduma yayılıyor. Sarsılıyorum.</p>
	<p class="block14">Bu kez bir simülasyonda değilim.</p>
	<p class="block14">Sağ kolum uyuşmuş. Cam duvarlardan güç alarak köşeden kalktığımda, oturduğum yerde bir kan gölcüğü oluştuğunu görüyorum. Şu anda panikleyemem. Sırtımı cama yaslayıp soluklanıyorum. Başıma gelebilecek en kötü şey, bu tankın içinde boğulmak. Alnımı cama yaslayıp gülüyorum. Başıma gelebilecek en kötü şey bu mu yani? Kahkaham hıçkırığa dönüşüyor.</p>
	<p class="block14">Pes etmeyi reddedersem, şu anda beni kameradan izleyenlere cesur görünürüm. Ama bazen pes etmemek, cesur olduğun anlamına gelmez. Bazen direnmekten vazgeçmek, ölümle yüzleşmektir. Ölmekten korkmuyorum ama bu şekilde de ölmek istemiyorum.</p>
	<p class="block14">Ağlamaktansa çığlık atmak daha iyi. Çığlık atarken arkamdaki camı topuğumla tekmeliyorum. Ayağım geri geldikçe tekrar tekrar vuruyorum, sert cama çarpmaktan topuğum zonklamaya başlıyor. Öte yandan sağ omzumdaki yara, tekmelerin sarsıntısıyla dağlanıyormuş gibi yanıyor.</p>
	<p class="block14">Cam tankın dibinde su beliriyor.</p>
	<p class="block14">Video kamera, beni izledikleri anlamına geliyor -hayır, karşımdakiler Bilgelik’ten olduklarına göre, aslında beni inceliyorlar. Simülasyondaki tepkilerimle, gerçek durum karşısındaki davranışlarımın karşılaştırmasını yapıyorlar. Ödleğin teki olduğumu kanıtlamaya çalışıyorlar.</p>
	<p class="block13">Yumruklarımı gevşetip ellerimi iki yanıma bırakıyorum. Ben bir ödlek değilim. Başımı kaldırıp odanın karşı duvarın daki kameraya bakıyorum. Nefeslerime odaklanabilirsem, ölmek üzere olduğumu da unutabilirim. Başka hiçbir şey göremeyene kadar kameraya odaklanıyorum. Su, bileklerime, sonra baldırlarıma yükseliyor, en sonunda kalçalarıma ulaşıyor. Suyu parmakuçlarımda hissedebiliyorum. Nefes alıyorum, nefes veriyorum. Su, yumuşak bir ipek gibi.</p>
	<p class="block14">Nefes alıyorum. Su, yaramı temizleyecek. Nefes veriyorum. Bebekken annem beni suya daldırmıştı, beni Tanrı’ya vermek için. Tanrıyı en son ne zaman aklıma getirdiğimi hatırlamıyorum ama şimdi onu düşünüyorum. Böylesi, çok doğal. Bir anda, Eric’i başından değil de ayağından vurduğum için memnun oluyorum.</p>
	<p class="block14">Bedenim suyla birlikte yükseliyor. Ayaklarımı çırparak üzerinde durmak yerine, ciğerlerimdeki bütün havayı boşaltıp dibe iniyorum. Su, kulaklarımı dolduruyor, yükselirken yüzümde oynaştığını hissedebiliyorum. Daha çabuk ölmek için suyu burnumdan çekmeyi düşünüyorum ama bir türlü yapamıyorum. Ağzımdan hava kabarcıkları çıkıyor.</p>
	<p class="block14">Rahatla. Gözlerimi yumuyorum. Ciğerlerim yanıyor.</p>
	<p class="block14">Ellerim suyun üzerinde yüzüyor. Suyun ipeksi kollarla beni sarmasına izin veriyorum.</p>
	<p class="block14">Küçükken babam beni başının üzerine kaldırıp koştuğunda uçtuğumu sanırdım. O sırada bedenimi yalayan havanın nasıl bir his olduğunu hatırlarken bütün korkum kayboluyor. Gözlerimi açıyorum.</p>
	<p class="block14">Önümde karanlık bir gölge duruyor. Bir şeyler görmeye başladıysam, ölüme iyice yaklaşmışım demektir. Ciğerlerime binlerce iğne batıyor. Boğulmak, çok acı veren bir ölüm şekli. Yüzümün karşısında cama bir avuç dayanıyor ve suyun içinde bakarken bir an için annemin bulanık yüzünü gördüğümü sanıyorum.</p>
	<p class="block14">Boğuk bir gürültüyle birlikte cam çatlıyor. Tankın üstlerinde bir yerde açılan delikten su fışkırıyor ve cam tam ortadan patlıyor. Suyun gücüyle ileri fırlarken cam kırıklarından korunmak için sırtımı dönmeye çalışıyorum. Nefes almaya çalışırken havayla birlikte su da yutuyorum. Tekrar nefes aldığımda kollarımdaki elleri hissediyorum ve sesi duyuyorum.</p>
	<p class="block14">“Beatrice,” diyor kadın. “Beatrice, kaçmamız lazım.”</p>
	<p class="block14">Kolumu omzuna atarak beni ayağa kaldırıyor. Annem gibi giyinmiş, hatta anneme benziyor ama elinde bir tabanca var ve gözlerindeki kararlı bakışlar bana hiç tanıdık gelmiyor. Kırık camların ve suyun üzerinden ona yaslanarak yalpalıyorum ve birlikte kapıdan çıkıyoruz. Kapının önündeki Cesurluk nöbetçileri ölmüş.</p>
	<p class="block14">Koridora adımımı attığım anda güçten düşmüş bacaklarımın izin verdiği kadarıyla koşarken, ayaklarım fayansların üzerinde kayıyor. Köşeyi döndüğümüzde, kadın ilerideki kapının önünde duran iki nöbetçiye ateş ediyor. Kurşunlar her ikisinin de kafasına saplandığında adamlar yere yığılıyor. Kadın beni duvara yaslayıp gri ceketini çıkarıyor.</p>
	<p class="block14">Kolsuz bir tişört giymiş. Kolunu kaldırdığında, koltuk altına kadar uzanan dövmesinin bir ucunu görüyorum. Demek bu yüzden soyunup giyinirken gözlerden uzak kalmaya çalışıyordu. “Anne,” diyorum gergin bir sesle. “Sen bir Cesurdun.” Evet,” diyor gülümseyerek. Ceketini kolum için askı haline getiriyor ve boynuma bağlıyor. “Ve bugün, Cesur olmam çok işime yaradı. Baban, Caleb ve diğerleri, Kuzey ve Faırfield m kesiştiği yerdeki bir sığınakta saklanıyor. Onların yanma gitmemiz gerekiyor.”</p>
	<p class="block14">Anneme bakıyorum. On altı yıl boyunca mutfaktaki masada günde en az ıkı kez onunla sofrayı paylaşmıştım ve bir kez olsun, onun Fedakarlıkta doğmuş olduğundan kuşkulanmamıştım. Annemi ne kadar tanıyorum?</p>
	<p class="block14">Sorular için zamanımız olacak,” diyor. Gömleğinin ucunu kaldırıp belindeki tabancayı çıkarıyor ve bana uzatıyor. Sonra yanağımı okşuyor. “Şimdi gitmeliyiz.”</p>
	<p class="block14">Koridorun sonuna doğru koştuğunda ardından takip ediyorum.</p>
	<p class="block14">Fedakarlık genel merkezinin altındaki sığınaktayız. Annem, kendimi bildiğimden beri burada çalışıyordu. O yüzden hiç tereddüt etmeden bizi birkaç karanlık koridordan, rutubetli bir merdivenden ve karmaşık yollardan gün ışığına çıkarmasına şaşırmıyorum. Öte yandan aklıma takılıyor. Beni bulmadan önce kaç Cesurluk nöbetçisini öldürmüştü acaba?</p>
	<p class="block14">“Beni nasıl buldun?” diye soruyorum.</p>
	<p class="block14">“Saldırılar başladığından beri gelen trenleri izliyordum,” diyor omzunun üzerinden bana bakarak. “Seni bulduğumda ne yapacağıma dair hiçbir fikrim yoktu. Ama tek düşünebildiğim seni kurtarmaktı.”</p>
	<p class="block14">Boğazımın sıkıştığını hissediyorum. “Size ihanet ettim. Sizi terk ettim.”</p>
	<p class="block14">“Sen benim kızımsm. Topluluklar umrumda bile değil.” Başını iki yana sallıyor. “Bak, bizi ne hale getirdiler, insanoğlu sürekli iyi yürekli olamıyor. Bir süre sonra kötülük sinsice yaklaşıp hepimizi tekrar zehirliyor.”</p>
	<p class="block14">Ara sokağın caddeyle kesiştiği noktada duruyor.</p>
	<p class="block14">Soru sormanın zamanı olmadığını biliyorum. Ama bilmem gereken bir şey var.</p>
	<p class="block14">“Anne, Uyumsuz olmakla ilgili neler biliyorsun?” diye soruyorum. “Nedir Uyumsuzluk? Neden...”</p>
	<p class="block14">Tabancasının kurşun yuvasını açıp kaç kurşun kaldığına bakıyor. Sonra cebinden birkaç kurşun çıkarıp yuvalara sokuyor. Yüzündeki ifade, bana dikiş dikerken takındığı ifadeyi hatırlatıyor.</p>
	<p class="block13">“Bunun ne olduğunu biliyorum çünkü ben de bir Uyumsuzum,” diyor annem kurşunlardan birini yerine iterken. “Güvende olmamın tek nedeni, annemin bir Cesurluk lideri olmasıydı. Seçim Günü’nde, bana Cesurluktan ayrılmamı ve daha güvenli bir topluluk seçmemi söyledi. Ben de Fedakarlık’ı seçtim. Fazla kurşunları benim cebime koyup sırtım dikleştiriyor. “Ama ben, seçimlerinde özgür olmanı istedim.”</p>
	<p class="block14">Liderler için nasıl bir tehlike oluşturduğumuzu anlayamıyorum.”</p>
	<p class="block14">Her topluluk, üyelerini belli bir yönde düşünmesi ve davranması için şartlandırır. Ve çoğu insan buna itaat eder. İşlerini gören ve fazla değişmeyen bir düşünce tarzını benimsemek, insanlara daha kolay gelir.” Yaralı omzuma dokunup gülümsüyor. Ama bizim zihinlerimiz, düzinelerce farklı yönde çalışır. Tek bir düşünce tarzına uyum sağlayamayız, bu da liderleri korkutur. Çünkü bizi kontrol edemezler. Dahası, ne yaparlarsa yapsınlar, onların başına bela olmaya devam edeceğiz.”</p>
	<p class="block14">Birisi ciğerlerime taptaze hava üflemiş gibi kendimi canlı hissediyorum. Ben bir Fedakar değilim. Ben bir Cesur değilim.</p>
	<p class="block14">Ben bir Uyumsuzum.</p>
	<p class="block14">Ve kontrol edilemem.</p>
	<p class="block14">“İşte geliyorlar,” diyor annem köşeden bakarak. Onun omzunun üzerinden baktığımda birkaç silahlı Cesur un, uygun adımla bize doğru yürüdüğünü görüyorum. Annem geriye doğru bakıyor. Ara sokağın diğer ucundan bir grup Cesur, yine aynı hareketlerle bize doğru geliyor.</p>
	<p class="block14">Annem ellerimi tutup gözlerimin içine bakıyor. Upuzun kirpiklerini kırpıştırmasını izliyorum. Keşke ona bir parça benzeyebilsem. Ama en azından, beynim ona benziyor.</p>
	<p class="block14">“Babanla ağabeyine git. Sağdaki aralıktan sığınağa gidiliyor. İki kez tıkla, sonra üç kez, en son altı kez tıklayacaksın. Yanaklarımı avuçluyor. Elleri soğuk, avuçları sert. Onları oyalayacağım. Koşabildiğin kadar hızlı koşman gerekiyor.</p>
	<p class="block14">“Olmaz.” Başımı iki yana sallıyorum. “Sensiz hiçbir yere gitmiyorum.”</p>
	<p class="block14">Gülümsüyor. “Cesur ol Beatrice. Seni seviyorum.”</p>
	<p class="block14">Alnımda dudaklarını hissediyorum, sonra caddenin ortasına koşuyor. Tabancayı doğrultup üç kez ateş ediyor. Cesurlar koşmaya başlıyor.</p>
	<p class="block14">Caddenin karşı tarafına geçip ara sokağa dalıyorum. Koşarken, Cesurların beni takip edip etmediğini görmek için omzumun üzerinden bakıyorum. Annem kalabalık asker grubuna ateş ediyor. O yüzden, askerler beni fark edemeyecek kadar ona yoğunlaşmış durumda.</p>
	<p class="block14">Onların da ateş etmeye başladıklarını duyduğumda ayaklarım yavaşlayıp duruyor.</p>
	<p class="block14">Annem kasılıyor, sırtı yay gibi geriliyor. Karnındaki bir yaradan fışkıran kan, gömleğini kırmızıya boyuyor. Sonra omzunda bir kan çiçeği açıyor. Gözümü kırpıştırdığımda vahşi kan kırmızısı, göz kapaklarımı yakıyor. Tekrar gözümü kırpıştırdığımda, kestiği saçlarımı gülümseyerek yere attığını görüyorum.</p>
	<p class="block14">Annem önce dizlerinin üzerine düşüyor, elleri iki yanından sarkıyor, sonra kenara fırlatılmış bir bez bebek gibi kaldırımın üzerine yığılıyor. Hareketsiz yatarken nefes almıyor.</p>
	<p class="block14">Elimle ağzımı kapatıp avcumun içine çığlık atıyorum. Islak yanaklarım ateş gibi yanarken ağladığımın farkında bile değilim. Bütün bedenim, sahip olduğum bütün kan, ona ait olduğunu haykırıyor, ona dönmek istiyor. Ama koşarken beynimin içinde cesur olmamı söyleyişi yankılanıyor.</p>
	<p class="block14">Butun bedenim, bütün dünyam bir an için çözülüp çökmeye başladığında içime bir acı saplanıyor. Kaldırımın kenarı dizimi acıtıyor. Şimdi yere uzanırsam her şey sona erebilir. Belki Erıc haklıydı. Belki ölümü seçmek, bilinmeyen bir yerde keşfe çıkmak gibi bir şey.</p>
	<p class="block14">İlk simülasyonuma girmeden önce, Tobias’ın saçlarımı geriye attığını hatırlıyorum. Cesur olmamı söyleyişi kulaklarımda Çalıyor. Annemin cesur olmamı söylediğini duyuyorum.</p>
	<p class="block14">Cesurluk askerleri, tek bir beyne sahipmiş gibi aynı anda dönüyor. Bir şekilde ayağa fırlayıp koşmaya başlıyorum.</p>
	<p class="block14">Ben cesurum.</p>
	<h1 id="id_bookmark36" class="block12">OTUZ ALTINCI BÖLÜM</h1>
	<p class="block13"><span class="text3">Arkamdan üç Cesurluk </span>askeri geliyor. Uygun adımda koşarlarken adım sesleri ara sokakta yankılanıyor. İçlerinden biri ateş ettiğinde kendimi yere atıyorum. Avuçlarım yerde kayarken sıyrılıyor. Kurşun sağımdaki binaya isabet ettiğinde her yana tuğla parçaları uçuşuyor. Hemen bir köşenin ardına saklanıp tabancama kurşun yerleştiriyorum.</p>
	<p class="block14">Annemi öldürdüler. Silahı sokağa doğrultup körlemesine ateş ediyorum. Aslında akılları başlarında değil, kendi özgür iradeleriyle hareket etmiyorlar ama bunun hiç önemi yok ve ölüm dahil hiçbir şey, şu anda gerçekmiş gibi gelmiyor.</p>
	<p class="block14">Artık sadece bir çift ayak sesi duyuluyor. Tabancayı iki elimle birden tutup namluyu Cesurluk askerine doğrultuyorum. Parmağım tetikte ama hemen ateş etmiyorum. Bana doğru koşan adam, aslında bir adam değil. Karşımdaki henüz bir çocuk. Kaşlarının arası çatılmış, kabarık saçlı bir çocuk.</p>
	<p class="block14">Will. Gözleri boş bakıyor, aklı başında değil ama sonuçta Will. Koşarak gelip karşımda duruyor, ayaklarını yere sağlamca yerleştirip tabancasını kaldırıyor. Tetiği çekmesiyle namlunun ateş alması bir oluyor. Gözlerimi sımsıkı yumuyorum. Nefes bile alamıyorum.</p>
	<p class="block14">Kurşun Will’in başına saplanıyor. Biliyorum çünkü başına nişan almıştım.</p>
	<p class="block14">Gözlerimi açmadan dönüyorum ve ara sokakta koşuyorum. Kuzey ve Fairfıeld. Nerede olduğumu anlamak için sokak tabelalarına bakmam gerekiyor ama okuyamıyorum, gözlerim bulanık. Birkaç kez gözlerimi kırpıştırdıktan sonra tekrar bakıyorum. Ailemden geri kalanların saklandığı binadan birkaç metre ötedeyim.</p>
	<p class="block14">Kapının yanında diz çöküyorum. Tobias yanımda olsa, gürültü yapmanın hiç de akıllıca olmayacağını söylerdi. Gürültü, Cesurluk askerlerinin dikkatini çekebilir.</p>
	<p class="block14">Alnımı duvara dayayıp haykırıyorum. Birkaç saniye sonra sesi boğmak için ağzımı kapatıyorum ve yine haykırıyorum. Sonunda çığlığım hıçkırığa dönüşüyor. Tabancam yere düşüyor. Will, hala gözlerimin önünde.</p>
	<p class="block14">Hatıralarımda gülümsüyor. Kıvrık bir dudak. Düzgün dişler. Işıldayan gözler. Kahkahaları, dalga geçmeleri... Hafızamdaki her şey, gerçek hayatta olduğundan çok daha canlı. Ya o ölecekti ya da ben. Kendimi seçtim. Ama onunla birlikte ben de ölmüşüm gibi geliyor.</p>
	<p class="block13">Kapıyı yumrukluyorum —iki kez, sonra üç kez, en son altı kez.</p>
	<p class="block13">Tıpkı annemin söylediği gibi.</p>
	<p class="block14">Yüzümdeki yaşları siliyorum. Ayrıldığımdan beri babamı ilk defa göreceğim. Bu yüzden, beni hıçkırıklar içinde, yarı çökmüş bir halde görmesini istemiyorum.</p>
	<p class="block14">Kapı açıldığında Caleb eşikte beliriyor. Görüntüsü donakalmama neden oluyor. Birkaç saniye bana baktıktan sonra kollarını boynuma doluyor, elini yaralı omzuma bastırıyor. Çığlık atmamak için dudağımı ısırıyorum ama ağzımdan ister istemez çıkan iniltiye engel olamayınca Caleb hemen geri çekiliyor.</p>
	<p class="block14">“Beatrice. Aman Tanrım, sen vuruldun mu?”</p>
	<p class="block14">“İçeri girelim,” diyorum bitkin bir halde.</p>
	<p class="block14">Başparmağını gözlerinin altından geçirip biriken yaşları siliyor. Kapı arkamızdan kapanıyor.</p>
	<p class="block14">Ortam loş ama tanıdık yüzler görüyorum: Eski komşular, sınıf arkadaşlarım ve babamın iş arkadaşları. Babam, sanki omuzlarımın üzerinde iki başım varmış gibi dehşetle bana bakıyor. Ve Marcus. Onu görünce içim sızlıyor. Tobias...</p>
	<p class="block14">Hayır. Bunu yapmayacağım, onu düşünmeyeceğim. “Burayı nasıl öğrendin?” diye soruyor Caleb. Annem seni buldu mu?”</p>
	<p class="block14">Başımı sallıyorum. Şu anda annemi de düşünmek istemiyorum.</p>
	<p class="block14">“Omzum,” diyorum.</p>
	<p class="block14">Artık güvenli bir yere ulaştığım için damarlarımdaki adrenalin sönüyor ve acım giderek daha beter bir hal alıyor. Dizlerimin üzerine çöküyorum. Kıyafetlerimden damlayan sular beton zemini ıslatıyor. İçimde tuttuğum hıçkırık dışarı fırlamak üzere boğazımda yükseliyor ama geri yutuyorum.</p>
	<p class="block14">Oturduğumuz sokağın aşağısında yaşayan Tessa adlı kadın, yere bir şilte seriyor. Kadın bir konsey üyesiyle evliydi ama kocasını sığınakta göremiyorum. Muhtemelen ölmüştür.</p>
	<p class="block14">Başka biri, köşedeki lambalardan birini getirerek yakıyor. Caleb ilkyardım çantasını, Susan bir şişe su getiriyor. Yardıma ihtiyaç duyduğunuzda, Fedakarlık üyeleriyle dolu bir odada olmak gibisi yoktur. Caleb’a göz atıyorum. Yine gri kıyafetler giymiş. Onun Bilgelik yerleşkesindeki görüntüsü şimdi hayal gibi geliyor.</p>
	<p class="block14">Babam yanıma geliyor, kolumu kaldırıp omzuna atıyor ve yürümeme yardım ediyor.</p>
	<p class="block14">“Niye ıslandın?” diye soruyor Caleb.</p>
	<p class="block14">“Beni bir tankta boğmaya çalıştılar,” diyorum. “Sen neden buradasın?”</p>
	<p class="block13">“Söylediğin şeyi yaptım -yani annemin istediği şeyi yaptım. Simülasyon serumu üzerine bir araştırma yaptığımda, Jeanine in serum için uzun mesafeli vericiler geliştirdiğini öğrendim. Sonra bulduklarımın üzerine gidince, Bilgelik ve Cesurluk arasındaki... Her neyse, neler olup bittiğini anla dığımda adaylıktan çekildim. Seni uyaracaktım ama artık zaman kalmamıştı,” diyor. Artık topluluksuzum.</p>
	<p class="block14">“Hayır, değilsin,” diyor babam sertçe. “Bizimlesin.”</p>
	<p class="block14">Döşeğin üzerine diz çöküyorum ve Caleb tıbbi makasla omzumun üzerinde, tişörtümden bir parça kesiyor. Kare şeklinde kestiği kumaşı açtığında, önce Fedakarlık dövmem, sonra köprücük kemiğimdeki kuşlar görünüyor. Caleb’ın dövmelerime hayranlık dolu bakışına babam da eşlik ediyor, afallıyorlar ama bir şey söylemiyorlar.</p>
	<p class="block14">Yüzüstü uzanıyorum. Babam ilk yardım çantasından antiseptiği çıkarırken Caleb elimi tutup sıkıyor.</p>
	<p class="block14">“Daha önce hiç kurşun çıkardın mı?” diye soruyorum titrek bir kahkaha atarak.</p>
	<p class="block14">“Yapabildiğim şeyleri duysan küçük dilini yutarsın,” diye yanıtlıyor babam.</p>
	<p class="block14">Ailemle ilgili her şey beni şaşırtabilir. Annemin dövmesini hatırlayınca dudağımı ısırıyorum.</p>
	<p class="block14">“Bu canım yakacak,” diyor babam.</p>
	<p class="block14">Etime giren bıçağı görmüyorum ama hissedebiliyorum. Acı bütün vücuduma yayılırken sıktığım dişlerimin arasından bağırıyorum. Caleb'ın eli parmaklarımın arasında eziliyor. Çığlıklarımın arasında babamın sırtımı gevşetmemi istediğini duyuyorum. Gözlerimden yaşlar akarken istediğini yapıyorum. Bıçak etimi deşerken canım fena halde yanıyor ve ben hala çığlık atıyorum.</p>
	<p class="block14">Tamamdır, diyor babam. Yere attığı şey, beton zemine çarptığında tıngırdıyor.</p>
	<p class="block14">Caleb önce bana sonra babama bakıyor, ardından gülmeye başlıyor. Onun kahkahalarını o kadar uzun zamandır duymamışım ki gözlerim doluyor.</p>
	<p class="block14">“Komik olan ne?” diyorum burnumu çekerek.</p>
	<p class="block14">“Bir daha biraraya geleceğimizi asla tahmin edemezdim,” diyor.</p>
	<p class="block14">Babam, soğuk bir şeyle yaramın etrafını temizliyor. “Dikiş atma zamanı,” diyor.</p>
	<p class="block14">Başımı sallıyorum. Sanki daha önce binlerce kez yapmış gibi, ipi iğneden geçiriyor.</p>
	<p class="block14">“Bir,” diye saymaya başlıyor. “İki... üç.”</p>
	<p class="block14">Çenemi sıkıyorum ama bu kez sesimi çıkarmıyorum. Bugün yaşadığım bütün acılardan sonra -omzuma yediğim kurşun, suda boğulurken yanan ciğerlerim, kurşunun omzumdan çıkarılması, Tobias ve annemi yeniden bulduğumu sanırken kaybetmem-, atılan dikişler hafif kalıyor.</p>
	<p class="block14">Babam yarayı diktikten sonra ipe düğüm atıyor ve dikişlerin üzerine bir yara bandı yapıştırıyor. Caleb oturmama yardım ediyor ve uzun kollu gömleğini başının üzerinden sıyırıp bana veriyor.</p>
	<p class="block14">Babam gömleğin kolunu sağ koluma geçirmek için yardım ediyor, geri kalanını kendim hallediyorum. Bol gömlek taptaze kokuyor, tıpkı Caleb gibi.</p>
	<p class="block14">“Eee,” diyor babam sessizce. “Annen nerede?”</p>
	<p class="block14">Gözlerimi yere indiriyorum. Haberi vermek hiç kolay değil. Vereceğim haberden, aslında ben bile haberdar olmak is temiyorum.</p>
	<p class="block14">“Gitti,” diyorum. “Hayatımı kurtardı.”</p>
	<p class="block14">Caleb gözlerini yumup derin bir nefes alıyor ve içinde tutuyor.</p>
	<p class="block14">Babam bir an için ne yapacağını bilemiyor, sonra kendini toplayarak, dolan gözlerini yere eğip başını sallıyor.</p>
	<p class="block14">“Bu iyi,” diyor gergin bir sesle. “Güzel bir ölüm.</p>
	<p class="block14">Şimdi konuşmaya başlarsam sinirlerime hakim olamayacağım. Ama bunu göze alamam. O yüzden, başımı sallamakla yetiniyorum.</p>
	<p class="block14">Eric, Afin intiharım cesurca bir davranış olarak duyurmuştu ama yanılıyordu. Asıl cesurca olan annemin ölümüydü. Onun ne kadar sakin, ne kadar kararlı olduğu hala gözlerimin önünde. Cesareti sadece beni kurtarmak için ölmesinde değil. Asıl cesaret, annemin hiç tereddüt etmeden, hiç bahsini açmadan, başka seçenekleri hiç değerlendirmeden harekete geçmesinde.</p>
	<p class="block14">Babam ayağa kalkmama yardım ediyor. Odadaki diğer insanlarla yüzleşme zamanı. Annem, onları kurtarmamı istemişti. Hem bu yüzden hem de bir Cesur olduğum için, şu anda onlara liderlik etmek benim görevim. Üstlendiğim sorumluluğu nasıl kaldırabileceğime dair hiçbir fikrim yok.</p>
	<p class="block14">Burada uzun süre güvende kalamayız,” diyor Marcus sonunda. “Şehirden çıkmamız lazım. Tek umudumuz Dostluk yerleşkesi. Umarım bizi kabul ederler. Cesurlar’ın stratejisiyle ilgili neler biliyorsun Beatrice? Bu gece savaşı sona erdirecekler mi?”</p>
	<p class="block14">“Bu, Cesurların stratejisi değil,” diyorum. “Bütün harekatın başında Bilgelik var. Ve emir vermelerine bile gerek yok.”</p>
	<p class="block14">Emir vermelerine gerek yok mu?” diye soruyor babam. “Ne demek istiyorsun?”</p>
	<p class="block14">Yani, Cesurlar m yüzde doksanı şu anda uykuda yürüyor. Bir simülasyondalar ve ne yaptıklarının farkında bile değiller. Onlar gibi olmamamın tek sebebi...” Kelime dilimin ucuna geldiğinde duraksıyorum. Zihin kontrolünün beni etkilememesi.”</p>
	<p class="block14">“Zihin kontrolü mü? Yani şu anda insanları öldürdüklerinin farkında değiller mi?” diye soruyor babam kocaman olmuş gözleriyle.</p>
	<p class="block14">“Hayır.”</p>
	<p class="block14">Bu... korkunç bir şey.” Marcus başını iki yana sallıyor. Anlayışlı hali bana sahte geliyor. “Uyanıp ne yaptıklarının farkına vardıklarında... ”</p>
	<p class="block14">Odada çıt çıkmıyor. Muhtemelen şu anda bütün Fedakarlar, kendilerini Cesurlar ın yerine koyup onların uyandıklarında ne hissedeceklerini anlamaya çalışıyor. O sırada aklıma bir şey geliyor.</p>
	<p class="block14">“Onları uyandırmamız lazım,” diyorum.</p>
	<p class="block14">“Ne?” diye soruyor Marcus.</p>
	<p class="block14">“Onları uyandırabilirsek, muhtemelen olan bitene başkaldıracaklardır,” diye açıklıyorum. “Bilgelik, ordusunu kaybeder. Fedakarlar ölmez. Bu iş sona erer.”</p>
	<p class="block14">“O kadar kolay değil,” diyor babam. “Cesurların yardımını yitirseler bile, Bilgelik başka bir yol bula.</p>
	<p class="block14">“Peki onları nasıl uyandıracağız?” diye soruyor Marcus araya girerek.</p>
	<p class="block14">“Simülasyonu kontrol eden bilgisayarları bulabilirsek, verileri sileriz,” diyorum. “Programı. Her şeyi sileriz.”</p>
	<p class="block14">“Söylemesi kolay,” diyor Caleb. “Bilgisayarlar her yerde olabilir. Bilgelik yerleşkesine gidip elimizi kolumuzu sallayarak bilgisayarları arayamayız.”</p>
	<p class="block14">“Bilgisayarlar...” Kaşlarımı çatıyorum. Jeanine. Tobias’la birlikte ofisine girdiğimizde Jeanine telefonda önemli bir şey hakkında konuşuyordu. “ Orası planımızın en önemli parçası. Çok iyi korunması lazım" Sonra Tobias’ı gönderirken başka bir şey söylemişti: Onu kontrol odasına götürün. Tobias’ın çalıştığı kontrol odası. Cesurluk’a ait güvenlik monitörlerinin olduğu yer. Cesurluk bilgisayarları.</p>
	<p class="block13">“Bilgisayarlar Cesurluk genel merkezinde,” diyorum. “Şimdi daha iyi anlıyorum. Bütün Cesurlar’ın kayıtları orada, o yüzden neden onları kontrol odasından yönetmesin ki?”</p>
	<p class="block14">Bir anda onlar dediğimi kavrıyorum. Daha dün resmen Cesurluk’un üyelerinden biri oldum ama kendimi artık onlardan biri gibi hissetmiyorum. Öte yandan kendimi, Fedakarlar dan biri olarak da görmüyorum.</p>
	<p class="block14">Sanırım ben doğduğumdan beri aynıyım. Cesur değilim, Fedakar değilim, topluluksuz değilim. Ben Uyumsuzum.</p>
	<p class="block14">Emin misin?” diye soruyor babam.</p>
	<p class="block14">Bilgiye dayalı bir tahmin,” diyorum. “Ama aklıma daha iyi bir teori gelmiyor.”</p>
	<p class="block14">“O zaman kimlerin oraya döneceğine, kimlerin Dostluk yerleşkesine gideceğine karar vermemiz gerekiyor,” diyor babam. “Ne tür bir yardıma ihtiyacın var Beatrice?”</p>
	<p class="block14">Soru karşısında donakalıyorum çünkü bana bakış şeklinden afallıyorum. Beni akranı olarak görüyor. Benimle akranıymışım gibi konuşuyor. Ya yetişkin biri olduğumu kabullendi ya da artık onun kızı olmadığımı düşünüyor. İkincisi, canımı daha çok yakar.</p>
	<p class="block14">“Ateş edebilen ve tabanca kullanmak isteyen herkes,” diyorum. “Bir de yükseklikten korkmayanlar.”</p>
	<h1 id="id_bookmark37" class="block12">OTUZ YEDİNCİ BÖLÜM</h1>
	<p class="block13"><span class="text3">Bİlgelİk ve Cesurluk güçlerİ, </span>doğrudan şehrin Fedakarlık Bölgesi’ne yığılmış durumda, o yüzden ne kadar uzağa kaçarsak karşımıza çıkanların sayısı o kadar azalır.</p>
	<p class="block14">Benimle kimin geleceğine kendim karar vermedim. Bilgelik planının çoğunu bildiğinden, Caleb kafadan geliyordu. Marcus itirazlarıma rağmen gelmekte ısrar etti, bilgisayarlar konusunda iyi olduğunu söylediğinde sesimi çıkarmadım. Ve babam, daha en başından, aksi düşünülemezmiş gibi davrandı.</p>
	<p class="block14">Diğerlerinin, Dostluk’un güvenli bölgesine doğru koşarak uzaklaşmasını seyrediyorum, sonra savaşın sürdüğü şehre bakıyorum. Bizi tehlikenin göbeğine götürecek tren raylarının kenarında duruyoruz.</p>
	<p class="block14">“Saat kaç?” diye soruyorum Caleb’a.</p>
	<p class="block14">Saatini kontrol edip “Üç yirmi,” diyor.</p>
	<p class="block14">“Her an gelebilir,” diyorum.</p>
	<p class="block14">“Duracak mı?” diye soruyor.</p>
	<p class="block14">Başımı iki yana sallıyorum. “Şehrin içinden geçerken yavaşlıyor. Trenin yanında koşup içeri tırmanmamız gerekiyor.” Vagona atlamak artık bana çok doğal bir işmiş gibi geliyor. Oysa diğerleri için bunu yapmak hiç kolay olmayacak ama başka çaremiz yok. Sol omzumun üzerinden baktığımda, gri renkteki bina ve caddeleri altın rengine bulayan trenin ışığını görüyorum. Tren yanımızdan geçerken topuklarımın üzerinde zıplayıp koşmaya başlıyorum. Açık bir kapı gördüğümde hızlanıp tutunuyorum ve kendimi yukarı çekerek vagonun içine savruluyorum.</p>
	<p class="block14">Caleb sıçrayıp sert bir şekilde vagonun zeminine çarptığında yerde yuvarlanıyor, sonra Marcus’un binmesine yardım ediyor. Babam yüzüstü yere çarpıp bacaklarını içeri çekiyor. Hemen kapıdan uzaklaşıyorlar. Elimi kapının koluna dayayıp eşikte duruyorum ve gözlerimin önünde kayan şehri seyrediyorum.</p>
	<p class="block14">Jeanine’in yerinde olsaydım, Cesurluk askerlerinin büyük bölümünü Çukur’un üzerindeki yerleşke girişine, cam binanın dışına yığardım. O yüzden, şansımızı arka girişten denemek daha mantıklı geliyor. Ama bunu yapmak için de vagondan binanın çatısına atlamak gerekiyor.</p>
	<p class="block14">“Sanırım artık Cesurluk’u seçtiğine pişmansındır?” diyor Marcus.</p>
	<p class="block14">Sorduğunu babamdan beklerdim ama o durmuş, geçip giden şehri seyrediyor. Tren, karanlığa gömülmüş Bilgelik yerleşkesinden geçiyor. Uzaktan çok huzurlu görünüyor, muhtemelen duvarların arkası da huzurludur. Bilgelik üyeleri, olan bitenin farkında bile olmayabilir.</p>
	<p class="block14">Başımı hayır anlamında iki yana sallıyorum.</p>
	<p class="block14">“Topluluk liderlerin, hükümeti devirmek için bir harekata katıldığı halde bile mi?” diye soruyor Marcus tükürürcesine.</p>
	<p class="block14">“Öğrenmem gereken şeyler vardı.”</p>
	<p class="block14">“Nasıl cesur olunacağını mı?” diye soruyor babam sessizce.</p>
	<p class="block14">“Nasıl özverili olunabileceğini,” diyorum. “Genellikle ikisi aynı şey.”</p>
	<p class="block14">“Bu yüzden mi omzuna Fedakarlık dövmesini yaptırdın?” diye soruyor Caleb. Babamın gözlerinde bir gülümsemenin kıvılcımlandığından neredeyse eminim.</p>
	<p class="block14">Belli belirsiz gülümseyip başımı sallıyorum. “Öteki omzumda da Cesurluk sembolü var.”</p>
	<p class="block13">Çukurun üstündeki cam binaya yansıyan gün ışığı gözümü kamaştırıyor. Dengede durabilmek için kapı koluna tutunmuş bekliyorum. Neredeyse vardık.</p>
	<p class="block14">“Atlamanızı söylediğimde,” diye başlıyorum, “olabildiğince uzağa sıçrayın.”</p>
	<p class="block14">“Atlamak mı?” diye soruyor Caleb. “Yedinci kattayız Beatrıce.</p>
	<p class="block14">“Çatıya atlayacağız,” diye düzeltiyorum onu. Yüzündeki afallamış ifadeyi gördüğümde ekliyorum. “Bu yüzden buna cesaret sınavı deniyor.”</p>
	<p class="block14">Cesaretin yarısı, yaptığın şeyi nasıl algıladığınla ilgili. Çatıya ilk atlayışımda, hayatımda yaptığım en zor şeylerden biri gibi gelmişti. Şimdi trenden atlamaya hazırlanırken hiç de öyle gelmiyor. Çünkü geçtiğimiz birkaç hafta içinde, birçok insanın ömrü boyunca yaptığından çok daha zor işlerin üstesinden geldim. Dahası, yaşadığım onca tehlikeli şey, şu anda Cesurluk yerleşkesinde yapmak üzere olduğum şeyin yanından bile geçemez. Hayatta kalırsam, bundan sonra daha da zorunu altetmek için çabalamaya devam edeceğimden kuşkum yok. Mesela daha önce hayal bile edemediğim bir şekilde topluluksuz yaşayabilirim.</p>
	<p class="block14">“Baba, önce sen,” diyorum. Babam kapının eşiğinde durabilsin diye geriye çekiliyorum. Marcus’la babam önce atlayabilirse, çatıya en kısa mesafeden ulaşabilmeleri için zamanlamayı ayarlayabilirim. Umarım, daha genç olduğumuz için Caleb’le ben yeterince uzun sıçrayabiliriz. Riski göze almak zorundayım.</p>
	<p class="block14">Tren dönmeye başlıyor ve çatının kenarına ulaştığımızda bağırıyorum. “Atla!”</p>
	<p class="block14">Babam dizlerini kırıp havaya sıçrıyor. Başarıp başarmadığını görmek için beklemiyorum. Marcus’u öne çekip bağırıyorum. “Arla!”</p>
	<p class="block14">Babam havada uçup çatıya konuyor. Ama o kadar kenara konuyor ki nefesimi tutuyorum. Çakıl taşlarının üzerinde yere oturduğunda, önümde duran Caleb’ı itekliyorum. Vagonun ucuna geldiğinde, ben bağırmadan atlıyor. Birkaç adım gerileyip tren çatının bittiği noktaya yaklaştığında koşar adım sıçrıyorum.</p>
	<p class="block14">Bir an için havada uçuyorum, sonra ayaklarım betona değdiğinde yana doğru sendeliyorum. Bileğim sancırken çarpmanın etkisi bütün bedenime yayılıyor ve omuzlarım sarsılıyor. Derin nefesler alarak yere oturuyorum ve çatıda etrafıma bakınıyorum. Caleb ve babam çatının kenarında durmuş, Marcus’u kollarından tutuyorlar. Adam çatıya konmayı başaramamış ama henüz düşmemiş de.</p>
	<p class="block14">İçimden zalim bir ses, hararetli bir şekilde haykırıyor: Düş, düş, düş.</p>
	<p class="block14">Ama Marcus düşmüyor. Babamla Caleb onu çatıya çekiyor. Ayağa kalkarken pantolonumdaki tozları silkeliyorum. Aklım, planımızın bir sonraki aşamasında. İnsanlara hareket halindeki bir trenden atlamayı söylemek nispeten kolay, peki çatıdan aşağı atlamaları gerektiğini nasıl söyleyeceğim?</p>
	<p class="block13">“Yükseklikten korkup korkmadığınızı sormamın bir sebebi vardı,” diyorum çatının kenarında yürürken. Ayaklarını sürüyerek yanıma geldiklerini duyuyorum. Binanın yan tarafından esen rüzgar, gömleğimi havayla dolduruyor. Yedi kat yüksekliğindeki boşluğa bakıyorum. Sonra rüzgar yüzümü yalarken gözlerimi kapatıyorum. “Aşağıda bir ağ var,” diyorum omzumun üzerinden bakarak. Kafaları karışmış gibi görünüyorlar. Henüz ne yapmalarını istediğimi kavramış değiller.</p>
	<p class="block14">“Düşünmeyin,” diyorum. “Sadece atlayın.”</p>
	<p class="block14">Dönüyorum ve döndüğüm anda arkaya kaykılıp dengemi düzeltiyorum. Rüzgarın basıncını hissetmek için kollarımı açıp gözlerimi yumarak, bir taş gibi düşmeye başlıyorum. Ağa çarpmadan önce, mümkün olduğunca kaslarımı gevşetiyorum ama yine de ağın üzerine yapıştığımda betona çarpmış gibi oluyorum. Acımdan dişlerimi sıkıp kenara yuvarlanıyorum. Ağı tutan direğe tutunup bir bacağımı aşağı sallandırıyorum. Yere düştüğümde dizlerimin üzerine kapaklanıyorum ve acıdan gözlerim doluyor.</p>
	<p class="block14">Caleb ağın üzerine düştüğünde ciyaklıyor, sonra doğruluyor. Bense zorlukla ayakta duruyorum.</p>
	<p class="block14">“Caleb!” diye tıslıyorum. “Buraya!”</p>
	<p class="block14">Derin derin soluyan Caleb emekleyerek ağın kenarına geliyor ve kendini kenardan aşağı bırakıp sert bir şekilde yere kapaklanıyor. Yüzünü ekşitirken ayağa kalkıyor, ağzı açık bir şekilde bana bakıyor. “Sen bunu... daha önce... kaç kez yaptın?” diye soruyor iki soluk arasında.</p>
	<p class="block14">“Şimdi İkincisi oldu,” diyorum.</p>
	<p class="block14">Başını iki yana sallıyor.</p>
	<p class="block13">Babam ağın üzerine düştüğünde Caleb ona yardım ediyor. Ayaklan yere değer değmez, babam öne eğilip kusuyor. Merdi venlerden inmeye başlıyorum ve dibe vardığımda Marcus’un bir inleme eşliğinde ağa çarptığını duyuyorum.</p>
	<p class="block14">Mağara boş, koridorlar karanlığa doğru uzanıyor.</p>
	<p class="block14">Jeanine’in söylediklerine bakılırsa bilgisayarları korumak için gönderilen askerler dışında, Cesurluk yerleşkesinde başka kimse olmamalı. Cesurluk askerlerini bulursak, bilgisayarları da bulmuş oluruz. Omzumun üzerinden arkama bakıyorum. Marcus, kağıt kadar beyaz yüzüyle platformda duruyor ama herhangi bir hasar yok.</p>
	<p class="block14">“Demek Cesurluk yerleşkesi burası,” diyor.</p>
	<p class="block14">“Evet,” diyorum. “Ne olmuş?”</p>
	<p class="block14">“Burayı göreceğim aklıma gelmezdi,” diye yanıtlıyor bir eliyle duvarı yoklarken. “Savunmaya geçmene gerek yok Beatrice.”</p>
	<p class="block14">Gözlerinin ne kadar soğuk olduğunu daha önce fark etmemişim.</p>
	<p class="block14">“Bir planın var mı Beatrice?” diye soruyor babam.</p>
	<p class="block14">“Evet.” Ve bu doğru. Ne zaman geliştirdiğimi bilmesem de bir planım var.</p>
	<p class="block14">Öte yandan, işe yarayacağından emin değilim. Güvenebileceğim birkaç nokta var: Yerleşkede fazla Cesur yok. Cesurların fazla zeki olduğu söylenemez ve onları durdurmak için elimden geleni ardıma koymayacağım.</p>
	<p class="block13">Çukur’a giden koridorda ilerliyoruz. Her üç metrede bir koridor aydınlanıyor. İlk ışığın altına geldiğimizde bir silah sesi duyup yere yapışıyorum. Birileri bizi görmüş olmalı. Bir sonraki karanlık gölgeliğe geçiyorum. Tabancanın ateşi, Çukura çıkan kapının dışında patladı.</p>
	<p class="block14">“Herkes iyi mi?” diye soruyorum.</p>
	<p class="block14">“Evet,” diyor babam.</p>
	<p class="block14">“Siz burada kalın.”</p>
	<p class="block14">Kapıya doğru koşuyorum. Işıklar duvarda çıkıntı yapıyor. Yani hemen altlarında, duvarda ince bir gölge oluşuyor. Küçük olduğum için gölgeye sığıyorum ve dikkatle yana dönüyorum. Oda boyunca emekleyebilir, bize kim ateş ediyorsa beynime bir kurşun sıkmasına fırsat bırakmadan onu şaşırtabilirim. Belki.</p>
	<p class="block14">Cesurluk’a minnet duymama neden olan şeylerden biri, hazırlıklı olmanın korkumu azaltacağını onlardan öğrenmiş olmam.</p>
	<p class="block14">Orada kim varsa,” diye bağırıyor bir ses, “silahlarınızı bırakın ve ellerinizi havaya kaldırın!”</p>
	<p class="block14">Yana dönüp sırtımı duvara dayıyorum. Loş ışıkta ileriyi görebilmek için gözlerimi kısarak yavaş yavaş yerde sürünüyorum. Sessizlikte tabanca yine patlıyor. Son ışığa vardığımda birkaç saniyeliğine gölgede kalıp gözlerimi karanlığa alıştırıyorum.</p>
	<p class="block13">Biriyle dövüşmem gerekse fena pataklanırım ama yeterince hızlı davranırsam dövüşmem gerekmez. Parmakuçlarında, kapının yanında duran nöbetçiye doğru yürüyorum. Aradaki mesafe iyice azaldığında, loş ışıkta bile parlayan siyah saçları ve dar köprü kemikli uzun burnu tanıdığımı fark ediyorum.</p>
	<p class="block14">Peter.</p>
	<p class="block14">Hayali bir buz parçası, tenimi yaladıktan sonra kalbimin etrafını dolaşıyor, sonra mideme iniyor.</p>
	<p class="block14">Peter’ın yüzü gergin -demek uykuda yürüyenlerden değil. Etrafına bakınıyor. Ama bakışları, başımın çok üstünde ve ötesinde dolaşıyor. Sessizliğine bakılırsa bizimle pazarlık yapmak gibi bir niyeti yok. Soru sormadan bizi öldürecek.</p>
	<p class="block14">Dudaklarımı yalayıp son birkaç adımda hızlanıyorum ve elimin tersiyle vuruyorum. Elim burnuna çarptığında Peter bağırıp iki eliyle birden yüzünü kapatıyor. Bütün bedenim gergin bir enerjiyle yüklenirken gözlerini kısıp bana baktığı anda apış arasına bir tekme savuruyorum. Dizlerinin üzerine düştüğünde silahı da tıngırdayarak yere çarpıyor. Hemen silahı alıp namluyu kafasına dayıyorum.</p>
	<p class="block14">“Nasıl oluyor da sen uyanık kalabiliyorsun?” diye soruyorum.</p>
	<p class="block14">Başını kaldırdığında bir kaşımı kaldırıp parmağımla tetiği zorluyorum.</p>
	<p class="block14">Cesurluk liderleri... kayıtlarımı değerlendirip beni simülasyondan çıkarmış,” diyor.</p>
	<p class="block14">“Zaten cinayet işlemeye eğilimli bir cani olduğunu ve simülasyonun etkisi altına girmene gerek kalmadan birkaç yüz insanı öldürmekten çekinmeyeceğini görmüş olmalılar,” diyorum. “Mantıklı.”</p>
	<p class="block14">“Ben... cani değilim!”</p>
	<p class="block14">“Senin kadar yalancı bir Dürüst hiç görmemiştim.” Namluyla hafifçe başına vuruyorum. “Simülasyonu kontrol eden bilgisayarlar nerede Peter?”</p>
	<p class="block14">“Beni vuramazsın.”</p>
	<p class="block14">“insanlar beni fazla hafife alıyor,” diyorum sakince. “Küçük bir kız ya da bir Kasıntı olduğum için ne kadar acımasız olabileceğimi tahmin edemiyorlar. Ama yanılıyorlar.”</p>
	<p class="block14">Tabancayı on santim kadar sola doğrultup koluna ateş ediyorum. Peter’ın çığlığı koridoru çınlatıyor. Yaradan kan fışkırdığını gördüğünde alnını yere dayayarak yine çığlık atıyor. Göğsümdeki suçluluk sızısına aldırmadan tabancayı yine kafasına dayıyorum.</p>
	<p class="block14">“Şimdi hatanın farkına varmışsındır,” diyorum. “Daha beter bir yerini vurmadan önce, sorduğum sorunun cevabını vermen için sana bir şans daha vereceğim.”</p>
	<p class="block14">Güvenebileceğim bir nokta daha: Peter, kendinden başkasını düşünmez.</p>
	<p class="block14">Başını çevirip gözyaşıyla parlayan gözlerini yüzüme odaklıyor. Dişlerini dudağına geçirmiş halde nefes verirken titriyor. Alırken de titriyor. Titrek nefesini son bir kez saldıktan sonra kararını vermiş olmalı ki konuşmaya başlıyor.</p>
	<p class="block14">“Bizi dinliyorlar,” diyor tükürürcesine. “Sen beni öldürmesen bile onlar öldürür. Beni buradan çıkarırsan sana istediğin bilgiyi veririm.”</p>
	<p class="block14">“Ne?”</p>
	<p class="block14">“Beni de... ahhh... yanma al,” diyor suratını ekşiterek.</p>
	<p class="block14">“Seni yanıma almamı mı istiyorsun?” diyorum. “Beni öldürmeye kalkan insanı... yanıma alacağım, öyle mi?”</p>
	<p class="block14">“Evet,” diye inliyor. “Tabii, ihtiyaç duyduğun şeyi öğrenmek istiyorsan.”</p>
	<p class="block14">Kulağa bir tercihmiş gibi geliyor ama öyle değil. Peter’a bakıp kabuslarımda bana yaptığı pislikleri düşündüğüm her saniye, düzinelerce Fedakarlık üyesi, ölü beyinli Cesurluk askerleri tarafından öldürülüyor.</p>
	<p class="block14">“Pekala,” diyorum. Kelime neredeyse boğazıma takılıyor.</p>
	<p class="block13">İC-r-ır&gt; lamam.</p>
	<p class="block14">Ardımda ayak sesleri duyuyorum. Tabancayı kımıldatmadan, omzumun üstünden bakıyorum. Babam ve diğerleri bize doğru yürüyor.</p>
	<p class="block14">Babam, uzun kollu gömleğini çıkarıyor. Altında gri bir tişört var. Peter’ın yanma diz çökerek, kumaşla kolunu sarıp sıkıca düğüm atıyor. Peter’ın kolundan akan kana kumaşı bastırırken başını kaldırarak, “Onu gerçekten vurmak zorunda miydin?” diye soruyor.</p>
	<p class="block14">Cevap vermiyorum.</p>
	<p class="block14">“Bazen acı çekmek, daha büyük bir iyiliğe gebedir,” diyor Marcus sakince.</p>
	<p class="block13">Kafamın içinde, onun elindeki kemerle Tobias’ın önünde durduğunu görüyorum ve sesi kulağımda yankılanıyor. Bu senin iyiliğin için. Birkaç saniye ona bakakalıyorum. Gerçekten inanıyor mu buna? Böylesi, daha çok Cesurluk’tan birinin söyleyebileceği bir şeye benziyor.</p>
	<p class="block14">“Gidelim,” diyorum. “Ayağa kalk Peter.”</p>
	<p class="block14">“Onun yürümesini mi istiyorsun?” diye karşı çıkıyor Caleb. “Sen aklını mı kaçırdın?”</p>
	<p class="block14">Bacağından vurmadım ya?” diyorum. “Hayır. Yürüyecek. Nereye gidiyoruz Peter?”</p>
	<p class="block14">Caleb onun ayağa kalkmasına yardım ediyor.</p>
	<p class="block14">Cam binaya, diyor Peter yine suratını ekşiterek. “Sekizinci kat.”</p>
	<p class="block14">Önden çıkıyor.</p>
	<p class="block14">Çukur un mavi ışıklarına ve nehrin kükremesine doğru ilerliyorum. Çukur u daha önce hiç bu kadar tenha görmemiştim. Gözlerimle duvarları tarayıp yaşam belirtileri arıyorum ama hiç hareket yok. Karanlıkta duran hiçbir gölge yok. Tabancayı elimden bırakmadan cam tavana çıkan yola doğru koşuyorum. Tenhalık tüylerimi ürpertiyor. Kargalarla ilgili kabuslarımdaki sonsuz tarlayı hatırlıyorum.</p>
	<p class="block14">Babam peşimden gelirken “Birini vurma hakkını kendinde nasıl bulabilirsin? diye soruyor. Dövmecinin önünden geçiyoruz. Tori nerede acaba? Ya Christina?</p>
	<p class="block13">“Şimdi etik kuralları tartışmanın zamanı değil,” diyorum.</p>
	<p class="block13">Bence tartışmak için mükemmel bir zaman,” diyor babam. Çünkü biraz sonra, muhtemelen bir başkasını vurma fırsatın olacak ve eğer çok önemli bir şeyin ayırdına varmazy&gt; san...</p>
	<p class="block14">“Neyin ayırdına varacakmışım?” diyorum arkamı dönmeden. “Boşa geçen her saniyenin, Fedakarlar’dan birinin ceset, Cesurlardan birinin de katil olacağı anlamına geldiğini mi? Bunun fena halde farkındayım. Sen de kavrasan iyi olur.” “Her şeyin doğru yoldan yapılması mümkün.”</p>
	<p class="block14">“Öyle olduğundan nasıl emin olabiliyorsun?” diyorum. “Lütfen kavga etmeyi bırakın,” diye araya giriyor Caleb çocuk gibi bir sesle. “Şu anda yapmamız gereken daha önemli işler var.”</p>
	<p class="block14">Tırmanmaya devam ediyorum ama yanaklarım yanıyor. Birkaç ay önce olsa, babamı azarlamaya cesaret edemezdim. Dahası, henüz birkaç saat öncesinde bile bunu yapabileceğimden şüpheliyim. Ama annem vurulduğunda bir şeyler değişti. Tobias’ı aldıklarında bende bir şeyler değişti.</p>
	<p class="block14">Gürültüyle akan su sesinin arasında, babamın oflayıp pufladığını duyuyorum.</p>
	<p class="block14">Benden yaşlı olduğunu, iskeletinin vücut ağırlığını artık taşıyamayacağını unutmuşum.</p>
	<p class="block13">Bizi üzerimizdeki cam tavana götürecek metal basamakları tırmanmaya başlamadan önce karanlıkta bekliyorum ve güneşin, Çukurun duvarlarına vuran ışıklarını seyrediyorum. Işıkla aydınlanan duvardan bir gölge geçene kadar bekliyorum. Ve gölge tekrar ortaya çıkana kadar içimden sayıyorum. Nöbet çiler her bir buçuk dakikada bir turluyor, yirmi saniye kadar duruyor, sonra yine turlamaya devam ediyor.</p>
	<p class="block14">Yukarıda silahlı adamlar var. Beni görürlerse öldürürler,” diyorum babama sessizce. Gözlerinin içine bakıyorum. “Bunu yapmalarına izin vermeli miyim?”</p>
	<p class="block14">Birkaç saniye bana bakıyor.</p>
	<p class="block14">“Git,” diyor. “Tanrı yardımcın olsun.”</p>
	<p class="block14">Dikkatle merdivenleri tırmanıp başımı çıkarmadan hemen önce duruyorum. Hareket halindeki gölgeleri izleyerek bekliyorum, sonra içlerinden biri durduğunda bedenimi çıkarıp nişan alıyorum ve bum.</p>
	<p class="block14">Kurşun, nöbetçiye isabet etmiyor. Arkasındaki cam patlıyor. Tekrar ateş ediyorum ve üzerime yağıp yerden seken kurşunlardan sakınmak için eğiliyorum. Neyse ki cam tavan kurşuna dayanıklı. Yoksa cam kırıldığında ölümüne düşerim.</p>
	<p class="block14">Nöbetçilerden biri yere yığılıyor. Derin bir nefes aldıktan sonra sadece elimi çıkarıp camın ardından hedefime bakıyorum. Tabancayı biraz geri çekip üzerime doğru koşan nöbetçiye ateş ediyorum. Kurşun, koluna saplanıyor. Üstelik ateş ettiği koluna çarptığı için silahı düşüp cam zeminde kayarak uzaklaşıyor.</p>
	<p class="block13">Titriyorum. Tavandaki delikten fırlayıp nöbetçinin almasına fırsat vermeden silahı kapıyorum. Bir kurşun vınlayarak başımın yanından geçiyor, öyle yakın ki saçım havalanıyor. Gözlerimi kocaman açarak, bedenimi kasıp kavuran acıya rağmen, sağ kolumu omzumdan geri atıyorum ve arkama üç kez ateş ediyorum. Mucize eseri, kurşunlardan biri nöbetçiye isabet ediyor ama omzumdaki ağrı yüzünden gözlerim ister istemez yaşla doluyor. Dikişlerimi patlatmış olmalıyım. Bundan eminim.</p>
	<p class="block14">Tam karşımda başka bir nöbetçi duruyor. Yüzüstü uzanıyorum ve iki tabancayı birden ona doğrulturken yere dayadığım dirseklerimden güç alıyorum. Tabancasının namlusuna bakıyorum. Sonra şaşırtıcı bir şey oluyor. Çenesiyle yan tarafı işaret ediyor. Gitmemi söylüyor.</p>
	<p class="block14">O da bir Uyumsuz.</p>
	<p class="block14">“Yukarısı temiz!” diye bağırıyorum aşağıya.</p>
	<p class="block14">Nöbetçi, korku ortamı odasına girip kayboluyor.</p>
	<p class="block14">Yavaşça ayağa kalkarken sağ kolumu göğsümde tutuyorum. Sabit fikirliyim. Bütün engellere rağmen koşarak ilerliyorum ve yolun sonuna varana kadar durmayacağım, hiçbir şey düşünmeyeceğim.</p>
	<p class="block14">Tabancalardan birini Caleb’a uzatıp ötekini belime sokuyorum.</p>
	<p class="block14">“Bence Marcus ve sen onunla burada kalsanız daha iyi olur,” diyorum başımla Peter’ı işaret ederek. “Bizi yavaşlatmaktan başka işe yaramaz. Hem, arkamızdan gelen olursa ilgilenirsiniz.”</p>
	<p class="block13">Ne yapmaya çalıştığımı anlamaması için içimden dua ediyorum -seve seve canını vermeye razı olsa da burası Caleb için daha güvenli. Binaya girdikten sonra, muhtemelen geri dönemeyeceğim. Tek dileğim, biri beni öldürmeden önce simülasyonu yok edebilmek. İntihar anlamına gelen böylesi bir görevi üstlenmeye ne zaman karar verdim? Bu kararı almak, böylesine kolay olabilir mi?</p>
	<p class="block14">Sen yukarıda canını tehlikeye atarken burada kalamam,” diyor Caleb.</p>
	<p class="block14">Sana burada ihtiyacım var,” diyorum.</p>
	<p class="block14">Peter, dizlerinin üzerine çöküyor. Yüzü terden sırılsıklam. Bir an için ona üzülecek gibi oluyorum ama sonra Edward’ı ve gözlerimi kaşındıran bandı başıma geçiren saldırganları hatırlıyorum, üzüntüm nefrete dönüşüyor. Caleb sonunda başını sallayarak pes ediyor.</p>
	<p class="block14">Yerdeki nöbetçilerden birine yaklaşıp silahını alıyorum ama onu öldüren yaraya bakmamaya çalışıyorum. Başım, çatlayacak gibi zonkluyor. Yemek yemedim, uyumadım, hıçkırıklarla ağlamaya bile zaman bulamadım. Bütün gece hareket halindeydim. Dudağımı ısırıp sağ taraftaki asansörlere koşuyorum. Sekizinci kat. Asansörün kapıları üzerime kapandığında başımı cama yaslayıp biplemeleri dinliyorum.</p>
	<p class="block13">Babama bakıyorum.</p>
	<p class="block14">Teşekkür ederim. Caleb’ı koruduğun için,” diyor babam. “Beatrice, ben...”</p>
	<p class="block13">Asansör sekizinci kata vardığında kapılar açılıyor. Boş bakışlı iki nöbetçi, silahlarını doğrultmuş karşımızda duruyor.</p>
	<p class="block13">Gözlerim büyürken, açtıkları ateşten kaçmak için karınüstü yere atlıyorum. Kurşunların cama çarptığını duyabiliyorum. Sonra yere yığılıyor. Babam hala tabancayı doğrultmuş durumda tepelerinde duruyor.</p>
	<p class="block14">Sendeleyerek ayağa kalkıyorum. Sol taraftaki koridordan askerler koşarak geliyor. Uygun adımda koşmalarına bakılırsa onlar da simülasyonun etkisi altında. Koridorun sağından koşabilirim ama nöbetçiler soldan geliyorsa, bilgisayarlar o yönde demektir. Babamın az önce vurduğu nöbetçilerin arasında yere yatıyorum ve kıpırdamadan yatıyorum.</p>
	<p class="block14">Babam ne yapmayı planladığımı hemen anlıyor ve Cesurluk nöbetçilerini peşine düşürmek üzere koridorda sağa doğru koşmaya başlıyor. Ona bağırmamak için elimle ağzımı kapatıyorum. Koridorun sonunda çıkış yok.</p>
	<p class="block14">Bakmamak için başımı iyice yere yapıştırıyorum ama kendimi tutamıyorum. Yerdeki nöbetçinin sırtının üzerinden bakıyorum. Nöbetçiler peşinde koşarken babam omzunun üzerinden ateş ediyor ama yeterince hızlı değil. Kurşunlardan biri karnının yan tarafına isabet ettiğinde öyle yüksek sesle haykırıyor ki göğüs kafesim titreşiyor.</p>
	<p class="block13">Karnını tutarken omzunu duvara çarpıyor ve yine ateş ediyor. Sonra bir kez daha ateş ediyor. Nöbetçiler simülasyonun etkisinde, kurşunlar isabet etse bile koşmaya devam ediyorlar. Kalpleri durana kadar koşuyorlar ama sonunda ona yetişemiyorlar. Elinin altından kan boşalırken babamın yüzü bembeyaz kesiliyor. Yeniden ateş ettiğinde son nöbetçi de yere yığılıyor.</p>
	<p class="block14">Baba! Aslında bağırdığımı düşünüyorum ama sesim bir vızıltı gibi çıkıyor.</p>
	<p class="block14">Babam yere çöküyor. Gözlerimiz birleştiğinde, aramızdaki mesafe sanki kayboluyor.</p>
	<p class="block14">Bir şey söyleyecekmiş gibi ağzını açıyor, sonra çenesi göğsüne düştüğünde bütün vücudu gevşiyor.</p>
	<p class="block14">Gözlerim yanıyor. Ayağa kalkamayacak kadar bitkinim. Ter ve kan kokusu midemi bulandırıyor. Başımı yere dayayıp yatmak istiyorum. Uykuya dalmak, bir daha hiç uyanmamak istiyorum.</p>
	<p class="block14">Ama daha önce babama söylediklerimde haklıydım: Boşa geçirdiğim her saniye, başka bir Fedakarlık üyesi ölüyor. Artık bu dünyada yapmam gereken tek bir şey var, o da simülasyonu yok etmek.</p>
	<p class="block14">Kendimi iterek ayağa kalkıp koridordan aşağı koşuyorum ve sonunda sağa dönüyorum. İleride bir kapı var. Kapıyı açıyorum.</p>
	<p class="block14">Karşı duvar tamamen ekranlarla kaplı. Ekranların her biri otuzar santim yüksekliğinde ve genişliğinde. Düzinelerce ekran, şehrin değişik noktalarını gösteriyor. Çit. Platform. Fedakarlık Bölgesi nin sokakları, şimdi Cesurluk askerleriyle dolup taşıyor. Binanın giriş katında Caleb, Marcus ve Peter, dönmem için bekliyor. Karşımdaki duvar, bugüne kadar gördiığüm, hayatım boyunca tanıdığım her şeyi gösteriyor.</p>
	<p class="block14">Ekranlardan birinde, görüntü yerine bir dizi kod akıyor. Hem de okuyamayacağım kadar hızlı akıyor. Simülasyon bu, olası emirlerle binlerce olası sonucu biraraya getiren kodlar işlemeye devam ediyor. Yapay zeka, her geçen saniye kendini geliştiriyor.</p>
	<p class="block14">Ekranın önündeki masada bir Cesurluk askeri oturuyor.</p>
	<p class="block14">“Tobias,” diye sesleniyorum.</p>
	<h1 id="id_bookmark39" class="block12">OTUZ SEKİZİNCİ BÖLÜM</h1>
	<p class="block13"><span class="text3">Tobias başini ÇEVİRİYOR </span>ve karanlık gözleri üzerime dikiliyor. Kaşları çatılıyor. Ayağa kalkıyor. Kafası karışmış gibi görünüyor. Tabancasını doğrultuyor.</p>
	<p class="block14">“Silahını bırak,” diyor.</p>
	<p class="block14">“Tobias,” diyorum, “simülasyonun etkisindesin.”</p>
	<p class="block14">“Silahını bırak,” diye tekrarlıyor. “Yoksa ateş ederim.”</p>
	<p class="block14">Jeanine, beni tanımayacağını söylemişti. Aynı zamanda Tobias’ın simülasyon nedeniyle, arkadaşlarını düşman gibi göreceğini eklemişti. Gerçekten de gerek görürse bana ateş edecek.</p>
	<p class="block14">Tabancamı aşağı indiriyorum.</p>
	<p class="block14">“Silahını bırak!” diye bağırıyor Tobias.</p>
	<p class="block14">“Bıraktım,” diyorum. Kafamın içindeki ses, onun beni görmediğini, duymadığını, hatta tanımadığını söyleyip duruyor. Gözlerimin ardını yalayan alevden dilleri hissediyorum.</p>
	<p class="block14">Karşısında durup beni vurmasına izin veremem.</p>
	<p class="block14">Üzerine atılıp bileğini kavrıyorum. Tetiği çekerken kaslarının hareketlerini hissediyorum ve tam zamanında başımı eğiyorum. Kurşun, arkamdaki duvara saplanıyor. Nefesimi tutarak kaburgalarına bir tekme savuruyorum ve bütün gücümle bileğini büküyorum. Tabancası düşüyor.</p>
	<p class="block14">Tobias’ı dövüşte yenemem. Bunu çok ıyı biliyorum. Ama bilgisayarı imha etmem gerekiyor. Tabancaya doğru atılıyorum ama daha dokunamadan, Tobias beni yakalayıp yana doğru savuruyor.</p>
	<p class="block14">Çeneme bir yumruk savurmadan hemen önce, kendisiyle çelişen karanlık gözlerine bakıyorum. Başım yana savrulurken ellerimle yüzümü koruyup kendimi geri çekiyorum. Şu anda düşemem. Düşersem beni tekmeler ve bu, yumruk atmasından çok daha kötü olur. Tabancayı akmasın diye topuğumla arkalarda bir yere yolluyorum ve çenemin zonklamasına aldırmadan karnına bir tekme savuruyorum.</p>
	<p class="block14">Ayağımı tutup çektiğinde omzumun üzerine duşuyorum. Acıdan bayılacak gibiyim, gözlerim kararıyor. Başımı kaldırıp ona bakıyorum. Tekme atmak üzere bacağını geri çektiğinde, dizlerimin üzerine yuvarlanıp tabancaya uzanıyorum. Tabancayı elime aldığımda ne yapacağımı bilmiyorum.</p>
	<p class="block14">Tobias’ı vuramam. Onu vuramam. Vuramam.</p>
	<p class="block14">Onun, hala boş bakan gözlerinin ardında bir yerlerde olduğunu biliyorum.</p>
	<p class="block14">Saçlarımdan tuttuğu gibi beni yana savuruyor. Elimi uzatıp bileğini tutuyorum ama benden fazlasıyla güçlü olduğu için alnımı duvara çarpıyor.</p>
	<p class="block14">Oralarda bir yerde olduğunu biliyorum.</p>
	<p class="block14">“Tobias,” diyorum.</p>
	<p class="block14">Eli bir parça bocaladı mı az önce? Ani bir dönüşle topuğumu bacağına geçiriyorum. Saçlarım parmaklarından kayarak kurtuluyor, hemen tabancaya davranıyorum ve parmaklarımla soğuk metali kavrıyorum. Sırtüstü dönüp tabancayı ona doğrultuyorum.</p>
	<p class="block14">“Tobias,” diyorum. “Orada bir yerlerde olduğunu biliyorum.”</p>
	<p class="block14">Ama öyle olsaydı, kesinlikle öldürmek istercesine üzerime yürümeye başlamazdı.</p>
	<p class="block14">Başım zonkluyor. Ayağa kalkıyorum.</p>
	<p class="block14">“Tobias, lütfen.” Yalvarıyorum. Ben bir zavallıyım. Gözyaşlarını yanaklarımı yakıyor. “Lütfen. Beni gör.” Tehlikeli, güçlü ve hızlı olduğunu vurgulayan hareketlerle üzerime yürüyor. Tabanca elimde titriyor. “Lütfen beni gör Tobias, lütfen!”</p>
	<p class="block14">Kaşlarını çattığı halde gözleri düşünceli görünüyor ve o sırada, gülümsediğinde dudaklarının nasıl kıvrıldığını hatırlıyorum.</p>
	<p class="block14">Hayır, onu vuramam. Onu sevdiğimden emin değilim. Onu vuramamamın sebebinin bu olduğundan da emin değilim. Ama benim yerimde olsaydı, onun nasıl davranacağından eminim. Hiçbir şey onu öldürmeme değmez.</p>
	<p class="block14">Daha önce yaptım -korku ortamında elimde tabanca tutarken, biri kulağımın dibinde sevdiğim insanları vurmam için bağırırken. O zaman onların yerine ölmeye gönüllü olmuştum ama şu anda bunun bana nasıl yardımcı olacağını hayal bile edemiyorum. Bildiğim tek bir şey var, doğru olanın ne olduğunu biliyorum.</p>
	<p class="block14">Babam, kendini feda etmenin bir tür güç olduğunu söyler. Yani... öyle söylerdi.</p>
	<p class="block14">Tabancayı elimde çevirip kabzasını Tobias’ın eline tutuşturuyorum.</p>
	<p class="block13">Namluyu hemen alnıma dayıyor. Artık ağlamıyorum, serin hava yanaklarımda dolaşıyor. Elimi uzatıp kalp atışlarını duyabilmek için göğsüne dayıyorum. En azından kalp atışları hala onun.</p>
	<p class="block14">Kurşun yuvaya yerleşiyor. Belki korku ortamımdaki gibi, kabuslarımdaki gibi, beni vurmasına izin vermeliyim. Belki tabanca patlayacak, ışıklar sönecek, ardından kendimi başka bir dünyada bulacağım.</p>
	<p class="block14">Kıpırdamadan durup bekliyorum.</p>
	<p class="block14">Bu noktaya gelene kadar yaptıklarım için affedilecek miyim?</p>
	<p class="block14">Bilmiyorum. Bilemiyorum.</p>
	<p class="block14">Lütfen.</p>
	<h1 id="id_bookmark40" class="block12">OTUZ DOKUZUNCU BÖLÜM</h1>
	<p class="block13"><span class="text3">Sİlah patlamiyor Tobias </span>hala bana düşmanca bakıyor ama hareket etmiyor. Neden beni vurmuyor? Kalbi avcumun altında gümlüyor, benim kalbimse sıkışıyor. O bir Uyumsuz. Simülasyona karşı koyabilir. Herhangi bir simülasyona direnme gücü var.</p>
	<p class="block14">“Tobias,” diyorum. “Bu benim.”</p>
	<p class="block14">Bir adım öne atıp kollarımı ona doluyorum. Bütün vücudu kasılıyor. Kalp atışları hızlanıyor. Kalbini yanağımda hissedebiliyorum. Kalbi yanağımda atıyor. Tabanca, gürültüyle yere düşüyor. Tobias omuzlarımı kavrıyor -sertçe kavradığı için parmakları yarama batıyor. Geri çekildiğinde acıdan bağırıyorum. Belki de beni daha korkunç bir şekilde öldürmeye niyetli.</p>
	<p class="block14">“Tris,” diyor ve o zaman uyandığını anlıyorum. Dudaklarını dudaklarıma yapıştırıyor.</p>
	<p class="block14">Kollarını belime dolayıp beni havaya kaldırıyor, kucağına yaslayıp sırtımı okşuyor. Yüzü ve boynu terden sırılsıklam, bütün vücudu titriyor. Ve ben, omzumdaki korkunç sancıya rağmen umursamıyorum, aldırmıyorum, hiçbir şey umrumda değil.</p>
	<p class="block14">Beni yere bırakıp gözlerini üzerime dikiyor. Parmaklarıyla alnımı, kaşlarımı, yanaklarımı, dudaklarımı yokluyor.</p>
	<p class="block14">Hıçkırık, iç çekiş ve inleme karışımı bir ses çıkardıktan sonra beni tekrar öpüyor. Gözleri doluyor. Tobias ın ağladığını göreceğim hiç aklıma gelmezdi. İçim sızlıyor.</p>
	<p class="block14">Alnımı göğsüne gömüp ağlamaya başlıyorum. Başımın zonklaması ve omzumdaki ağrı geri geldiğinde, bedenimin iki kat ağırlaştığını hissediyorum. Ona doğru yalpaladığımda beni tutuyor.</p>
	<p class="block14">“Bunu nasıl yaptın?” diye soruyorum.</p>
	<p class="block14">“Bilmiyorum,” diyor. “Sadece sesini duydum.</p>
	<p class="block13">Birkaç saniye sonra, neden buraya geldiğimi hatırlıyorum. Geri çekilip elimin tersiyle yanaklarımı siliyorum ve ekrana dönüyorum. Çeşmeyi gösteren ekranı görüyorum. Ben orada durmuş Cesurluk hakkında atıp tutarken Tobias’ın paranoyakça davrandığını düşünmüştüm. Sürekli, çeşmenin arkasındaki duvara bakmıştı. Şimdi nedenini anlayabiliyorum. Kamera varmış.</p>
	<p class="block13">Bir süre öylece dururken Tobias’ın aklından geçeni bildiğimi düşünüyorum. Çünkü ben de onunla aynı şeyi düşünü yorum: Böylesi küçük bir şey, bu kadar insanı nasıl kontrol edebilir?</p>
	<p class="block14">Simülasyonu ben mi çalıştırıyordum?” diye soruyor.</p>
	<p class="block14">“Başında beklemek dışında bir şey yaptın mı bilmiyorum,” diyorum. “Kodlamalar tamamlanmış durumda. Nasıl olduğu hakkında hiç fikrim yok ama Jeanine programı, kendini geliştirecek şekilde tasarlamış.”</p>
	<p class="block14">Ekranlardan birindeki hareketlenmeyle birlikte başımı çevirdiğimde, ağabeyim, Marcus ve Peter’ın binanın girişinde durduklarını görüyorum. Etraflarını simsiyah giyinmiş silahlı Cesurluk askerleri sarmış.</p>
	<p class="block14">“Tobias,” diyorum hemen. “Şimdi!”</p>
	<p class="block14">Bilgisayar ekranının başına koşup parmağıyla birkaç kez dokunuyor. Ne yaptığına bakmıyorum. Tek görebildiğim ağabeyim. Ona verdiğim silahı, her an ateşleyebilirmiş gibi doğrultmuş. Dudağımı ısırıyorum. Ateş etme. Tobias ekrana birkaç kez daha dokunuyor, bana anlamsız gelen birkaç kelime yazıyor. Ateş etme Caleb.</p>
	<p class="block14">“Tobias,” diyorum.</p>
	<p class="block14">Tekrar ekrana dokunuyor ve giriş katındaki herkes bir anda donakalıyor.</p>
	<p class="block14">Kolları yana düşüyor.</p>
	<p class="block13">Sonra Cesurlar hareket etmeye başlıyor. Etraflarına bakınırken silahlarını yere indiriyorlar. Sanki bağırıp çağırıyorlarmış gibi ağızlan açılıp kapanıyor, birbirlerini itekliyorlar. Bazıları dizlerinin üzerine düşüyor, başlarım ellerinin arasına alıp öne arkaya sallanıyorlar.</p>
	<p class="block14">Göğsümdeki bütün ağırlık bir anda kalktığında yere çöküp derin bir iç çekiyorum.</p>
	<p class="block14">Tobias bilgisayarın üzerine eğiliyor ve kenarından bir yuvayı çekiyor.</p>
	<p class="block14">“Verileri almam lazım,” diyor, “yoksa simülasyonu tekrar başlatabilirler.”</p>
	<p class="block14">Ekranda, aşağıda yaşanan karmaşayı izliyorum. Aynı karmaşa sokaklarda da yaşanıyor olmalı. Teker teker bütün ekranları tarıyorum ve şehrin Fedakarlık Bölgesi ni gösterenini bulmaya çalışıyorum. Sadece bir ekran var -duvarın en ucunda, en dipte. Ekrandaki Cesurlar birbirlerine ateş ediyor, itip kakıyor, çığlıklar atıyorlar -tam bir kaos. Siyah giysili adamlar ve kadınlar yerlere yığılıyor. İnsanlar oradan oraya koşturuyor.</p>
	<p class="block14">“Tamamdır,” diyor Tobias bilgisayarın sürücüsünü elinde tutarken. Avcum büyüklüğünde metal bir parça. Uzattığı sürücüyü arka cebime sokuyorum.</p>
	<p class="block14">“Gitmemiz lazım,” diyorum ayağa kalkarken. Sağ taraftaki ekranı işaret ediyorum.</p>
	<p class="block14">“Evet, öyle.” Kolunu omzuma dayıyor. “Haydi gidelim.”</p>
	<p class="block14">Beraberce koridorda ilerleyip köşeyi dönüyoruz. Asansör, aklıma babamı getiriyor. Onu görmeden gidemem.</p>
	<p class="block13">Babamın cesedi asansörün biraz ötesinde, birkaç nöbetçinin cesediyle birlikte yerde yatıyor. Boğuk bir çığlık, iradem dışında ağzımdan çıkıyor. Midem ağzıma geldiğinde duvarın dibine kusuyorum.</p>
	<p class="block14">Bir an için, içimdeki her şeyin çökmeye ve kopmaya başladığını hissediyorum. Sonra kanın kokusunu almamak için ağzımdan soluyarak, babamın başında yere çöküyorum. Hıçkırığımı tutmak için ağzımı elimle örtüyorum. Beş saniye daha. Beş saniyelik güçsüzlük daha... Sonra ayağa kalkacağım. Bir, iki, üç, dört... Beş.</p>
	<p class="block13">Etrafımdaki hiçbir şeyi tam olarak algılayamıyorum. Asansör, cam oda, soğuk rüzgar. Siyahlara bürünmüş, bağırıp çağıran Cesurluk üyeleri. Caleb’in yüzünü arıyorum ama göremiyorum, ta ki cam binadan gün ışığına çıkana kadar.</p>
	<p class="block14">Kapıdan çıkarken Caleb bana doğru koşuyor. Bana ulaştığında üzerine yığılıyorum. Beni sıkıca tutuyor.</p>
	<p class="block14">“Babam?” diye soruyor.</p>
	<p class="block14">Başımı iki yana sallayabiliyorum.</p>
	<p class="block14">“Şey,” diyor neredeyse kelimeyi söylerken boğularak, “o da böyle olsun isterdi.”</p>
	<p class="block14">Caleb in omzunun üzerinden, Tobias’ın orta basamakta durduğunu görüyorum. Gözleri Marcus’a dikildiğinde bütün vücudu kasılıyor. Simülasyonu devre dışı bırakmanın telaşındayken onu uyarmayı unuttum.</p>
	<p class="block13">Marcus, Tobias’a doğru yürüyüp kollarını oğluna sarıyor. Tobias, kolları yanında, yüzünde boş bir ifadeyle donmuş gibi kımıldamıyor. Ademelmasının aşağı yukarı hareket ettiğini, gözlerini yukarı kaldırdığını görüyorum.</p>
	<p class="block14">“Oğlum,” diye hıçkırıyor Marcus.</p>
	<p class="block14">Tobias yüzünü ekşitiyor.</p>
	<p class="block14">“Hey,” diye sesleniyorum Caleb’den ayrılarak. Tobias’ın korku ortamındayken bileğimde şaklayan kemeri hatırlıyorum ve aralarına girerek Marcus’u itiyorum. Hey. Ondan uzak dur.”</p>
	<p class="block14">Tobias’ın nefesini ensemde hissedebiliyorum. Bir boğa gibi soluyor.</p>
	<p class="block14">“Uzak dur,” diye tıslıyorum.</p>
	<p class="block14">“Beatrice, ne yapıyorsun?” diye soruyor Caleb.</p>
	<p class="block14">“Tris,” diyor Tobias.</p>
	<p class="block14">Marcus, bana sahte gelen şaşkın bir ifadeyle bakıyor -gözleri kocaman büyümüş, ağzı ardına kadar açık. Şu anda suratına bir şaplak indirmek istiyorum.</p>
	<p class="block14">“Bilgelik yazılarının hepsi yalan değildi,” diyorum gözlerimi kısıp Marcus’a bakarken.</p>
	<p class="block14">“Sen neden bahsediyorsun?” diyor Marcus alçak sesle. “Sana neler anlatıldı bilmiyorum ama Beatrice...”</p>
	<p class="block14">“Seni şimdiye kadar vurmadıysam, bunu yapmaya sadece onun hakkı olduğunu düşündiiğümdendir,” diyorum. “Tobias’tan uzak dur, yoksa her an kararımı değiştirebilirim.”</p>
	<p class="block13">Tobias kolumu tutup sıkıyor. Marcus birkaç saniye boyunca bana bakıyor. Tobias’ın korku ortamında karşımızda dururken goz yuvalarının boş olduğunu düşünmeden edemiyorum. Sonra bakışlarım kaçırıyor.</p>
	<p class="block14">Gitmemiz lazım,” diyor Tobias kafası karışmış bir şekilde. “Tren gelmek üzere.”</p>
	<p class="block14">Birlikte tren raylarına doğru yürüyoruz. Tobias çenesini sıkmış, doğrudan önüne bakıyor. Bir parça pişmanlık duyuyorum. Belki babasıyla hesaplaşmasına izin vermeliydim.</p>
	<p class="block14">Özür dilerim,” diye mırıldanıyorum.</p>
	<p class="block14">Özür dilenecek bir şey yok,” diyor elimi tutarak. Parmakları hala titriyor.</p>
	<p class="block14">“Karşı yöne giden treni yakalarsak, şehir yerine Dostluk merkezine ulaşırız,” diyorum. “Diğerleri oraya gitti.”</p>
	<p class="block14">“Ya Dürüstler?” diye soruyor Caleb. “Sence onlar öğrenince ne yapacak?”</p>
	<p class="block14">Dürüstler m, düzenlenen saldırıya nasıl tepki vereceklerini bilmiyorum. Bilgelikten yana olmayacaklardır -böylesi el altından yürütülen bir savaşı asla onaylamazlar. Ama Bilgelikle savaşacaklarını da sanmıyorum.</p>
	<p class="block14">Tren gelmeden önce, birkaç dakika rayların yanında bekliyoruz. Sonunda geldiğinde ayakta duracak halim kalmadığından Tobias beni kucaklıyor. Başımı omzuna dayayıp teninin kokusunu içime çekerek derin nefesler alıyorum. Beni saldırganlarımdan kurtardığından beri, kokusu benim için güvende olmak anlamına geliyor. Şimdi de kokusuna odaklandığım sürece, emniyette olduğumu hissediyorum.</p>
	<p class="block14">Aslında Peter ve Marcus bizimle olduğu sürece kendimi güvende hissetmem zor. Onlara bakmamaya çalışıyorum ama üzerime serilen ağır bir battaniye gibi, varlıklarını hissedebiliyorum. Kaderin cilvesine bakın ki sevdiğim insanları ardımda bırakırken nefret ettiğim insanlarla yolculuk etmek zorundayım.</p>
	<p class="block14">Sevdiğim insanlar ya öldü ya da şu anda birer katil olarak uyandı. Christina ve Tori nerede acaba? Yaptıklarının suçluluk duygusuyla sokaklarda mı dolaşıyorlar? Yoksa tabancalarını, onlara bunu yaptıranlara mı doğrultmuşlardır? Ölmüş olabilirler mi? Keşke bilebilsem.</p>
	<p class="block14">Öte yandan, öldülerse bunu hiç bilmemeyi diliyorum. Christina hala hayattaysa WiH’in cesedini bulacaktır. Ve tekrar karşılaştığımızda, Dürüstlük eğitimi almış gözleri, Will’i öldürenin ben olduğumu hemen anlayacaktır, bunu çok iyi biliyorum. Bunu bilmek, suçluluk duygusu altında daha çok ezilmeme neden oluyor. O yüzden, en iyisi unutmaya çalışmak. Unutmak için elimden geleni yapacağım.</p>
	<p class="block14">Tren geldiğinde, vagona atlayabilmem için Tobias beni yere bırakıyor. Vagonun yanında bir süre koşuyorum, sonra kendimi yana atıp sol kolumun üzerine düşüyorum. Bacaklarımla kendimi iterek duvara yaslanıyorum. Caleb ve Tobias yanıma oturarak, Marcus ve Peter’ı göremeyeceğim bir duvar oluşturuyor. Marcus ve Peter. Düşmanlarım. Düşmanlarımız.</p>
	<p class="block13">Tren bir virajı dönerken arkamızda kalan şehir görüyorum. Rayların üzerinde, hayran kalamayacak kadar küçükken gör düğüm orman ve tarlalarla dolu bölgeye doğru ilerlerken şehir gittikçe küçülüyor. Dostluk insanlarının nezaketi ve yardımseverliği bir süre rahat etmemize yardımcı olacaktır ama orada sonsuza kadar kalamayız. Bilgelik ve Cesurluk’un ahlaksız liderleri, yakında bizi aramaya başlayacaktır, o yüzden yolumuza bakmamız gerekecek.</p>
	<p class="block14">Tobias beni kendine çekiyor. Dizlerimizi kırıp başlarımızı birleştiriyoruz, canımızı sıkan hiç kimseyi göremeyeceğimiz şekilde birbirimize kapanıyoruz. Nefeslerimiz birbirine karışıyor.</p>
	<p class="block14">“Annemle babam,” diyorum. “Bugün öldüler.”</p>
	<p class="block14">Dile getirdiğim ve doğru olduğunu bildiğim halde, gerçekmiş gibi gelmiyor.</p>
	<p class="block14">“Beni kurtarmak için öldüler,” diyorum. Böylesi, benim için önemli.</p>
	<p class="block14">Seni seviyorlardı, diye yanıtlıyor Tobias. “Sana sevgilerini göstermek için daha iyi bir yol olamazdı.”</p>
	<p class="block14">Başımı sallarken çene çizgisine bakıyorum.</p>
	<p class="block14">“Sen de bugün neredeyse ölüyordun,” diyor. “Seni neredeyse vuruyordum. Bana neden ateş etmedin Tris?”</p>
	<p class="block14">Yapamazdım, diyorum. Yapsaydım kendimi vurmuş gibi olurdum.”</p>
	<p class="block14">Gözlerindeki acı dolu bakışla başını yaklaştırıyor ve konuşurken dudakları benimkileri gıdıklıyor.</p>
	<p class="block14">“Sana söylemem gereken bir şey var,” diyor.</p>
	<p class="block14">Parmakuçlarımla elinin üstündeki damarları okşuyorum ve başımı kaldırıp ona bakıyorum.</p>
	<p class="block14">“Sanırım sana aşık oluyorum.” Hafifçe gülümsüyor. “Sadece, emin olduğumda sana söylemek için bekliyorum.”</p>
	<p class="block14">“Aman ne romantik,” diyorum gülümseyerek. “Bir kağıt bulalım da emin olmanı sağlayacak şeylerin bir listesini falan oluştur.”</p>
	<p class="block14">Kulağımda kahkahasını, çenemde kayan burnunu, kulağımın arkasında oynaşan dudaklarını hissediyorum.</p>
	<p class="block14">“Belki çoktan eminimdir,” diyor. “Belki seni korkutmak istemiyorumdur.”</p>
	<p class="block14">Gülüyorum. “Sen daha iyisini biliyorsun.”</p>
	<p class="block14">“Peki, tamam,” diyor. “O zaman, seni seviyorum.”</p>
	<p class="block14">Tren, hiç bilmediğimiz yabancı diyarlara doğru rayların üzerinde hızla kayarken onu öpüyorum. Ağabeyimin birkaç santim ötemde oturduğunu unutup uzun süre dudaklarımı ayırmıyorum.</p>
	<p class="block14">Sonra arka cebime uzanıp simülasyon verilerinin yüklü olduğu sürücüyü çıkarıyorum. Elimde döndürürken, batmakta olan güneşin ışığını yansıtmasını seyrediyorum. Marcus, aç gözlerle hareketimi izliyor. Güvende değiliz, diye düşünüyorum. Henüz tam olarak güvende olduğumuz söylenemez.</p>
	<p class="block14">Sürücüyü göğsüme yapıştırıp başımı Tobias’ın omzuna dayıyorum ve uyumaya çalışıyorum.</p>
	<p class="block13">Fedakarlık ve Cesurluk Toplulukları dağılmış durumda. Şimdi hepimiz topluluksuzlar gibiyiz. Bir topluluktan ayrı yaşamanın nasıl bir şey olacağını gözümde canlandıramıyorum -ağacı besleyen yaprağın düşmesi gibi kendimi bağlantısız hissediyorum. Biz, kayıpların yaratıklarıyız, her şeyimizi arkada bıraktık. Evim yok, nereye gittiğim belli değil, her şey fazlasıyla belirsiz. Artık ne fedakar Tris’im ne de cesur Tris.</p>
	<p class="block14">Sanırım, şu andan itibaren ikisinden de fazlası olmam gerekiyor.</p>
	<p class="block17" id="calibre_pb_4"> </p>
</body></html>
