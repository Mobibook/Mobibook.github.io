<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/eg0.3.css" type="text/css" rel="stylesheet"/>
</head>

<body>
  <h2 title="XIII ">XIII</h2>

  <h2 title="XIII ">KARDA KARA YARATIKLAR</h2>

  <p>Ağaçların tepelerindeki bir devinme ilk uyarıştır. Rüzgâr yoktur daha, sadece bir esinti kozalakgillerin tepelerinde, sabahleyin erken erken. Yalnız gece inince bu esinti güçlü bir hava akımına dönüşecek, gecesel bir ırmağa.</p>

  <p>Bugün de kar yağdı. Her şey yepyeni ve bembeyaz bir parlaklık içinde, fakat hava ağır, bulutlar alçak ve yumuşak.</p>

  <p>Şimdi başlıyor işte.İnsanlar dışarıda dolaşıyor. Duyuyor ve başka bir uyuma dönüştürüyor onu, sanki zamanında evde bulunmak istermiş gibi. Ne de yumuşak hava, diyorlar kendi kendilerine. Ama konuşmaya istekli değiller. Şimdi başlıyor işte.</p>

  <div>
    <br/>
  </div>

  <p>Akım arttı, yukarıda, ormanın içinde daha da güçlü esiyor. Çam iğneleri dillerini uzatıyorlar ve bilinmedik bir gecesel türkü çağırıyorlar. Bu dillerin her biri öylesine küçük ki, duyulmaz söyledikleri; ama birlikte çıkan ses öylesine derin ve güçlü ki, isterse dağları yerle bir edebilir. Ama hava yumuşak, kar ıslak, ve hareketsiz vadide yatmış, hafif rüzgârla havalanmıyor artık.</p>

  <p>Dışarıda gecikmiş olanlar, ne de yumuşak hava, diyorlar. Ormandan çıkıyorlar ve düzlüğe geliyorlar... Orada bu hafif akımla karşılaşıyorlar. Bu akım onları iteliyor. Dost bir elçi imiş gibi güleryüzle karşılıyorlar onu. Yeterince soğuk daha... Ve belki de çok geçmeden bıçak gibi keskinleşecek bu soğuk. Fakat bu kış, bir an için, olmak istedikleri gibi buluyorlar kendilerini. Kış karanlığı içindeki ıslak rüzgâr, yüzleri neşelendirebilir.</p>

  <p>Daha her şey rahatlamış değil, ama bir şey gelecek; bulutlarda kendisinin vereceği habere bağlı bu. İnsanlar bu durumda işlerini bırakıp evlerine dönüyorlar uyumak için. Bu akşam bir an için değiştiklerini ve neşelendiklerini yarın hiç bilmeyecekler.</p>

  <div>
    <br/>
  </div>

  <p>Sabahleyin, ortalık aydınlandığında hava hâlâ öyle yumuşak, sallanan ve uğuldayan ağaçları ile. Gün yükselince ıslak kar, küçük kara yaratıklarla dağılıp saçılmış görünür; karın her parçasında ve göz alabildiğine her yönde vardır bu. Bunlar canlıdır, ilerliyormuş gibi kımıldarlar; daha geçende buluttu bunlar, rüzgârın ve gecenin taşıdığı, bütün evrene dağılan bir ışık, ve son yağan kardan sonraki yığınlar içinde renkli çizgilere dönüşecekler.</p>
</body>
</html>