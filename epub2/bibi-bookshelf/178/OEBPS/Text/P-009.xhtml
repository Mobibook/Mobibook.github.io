<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/eg0.3.css" type="text/css" rel="stylesheet"/>
</head>

<body>
  <h2 title="IX ">IX</h2>

  <h2 title="IX ">ARMAĞAN</h2>

  <p></p>

  <p>Vakit gecedir... Ve bu ne?</p>

  <p>Bu bir armağan.</p>

  <p>Anlamıyorum.</p>

  <p>Hava karardı ve bana büyük bir armağan verildi.</p>

  <p>Bana bir şey verildi ve ben bunun ne olduğunu bilmiyorum. Hiç anlamıyorum. Nereye gitsem bana bakıyor bu armağan.</p>

  <p>Armağan durmuş bekliyor.</p>

  <p></p>

  <div>
    <br/>
  </div>

  <p>Kar yağıyor şimdi, hava açık. Kar yığınları kocaman. Bütün izleri süpürdü kar, bütün köşe bucağı doldurdu. Karın üstünde büyük yıldızlar asılı şimdi ve benim armağanım dışarıda duruyor, bekliyor beni, ya da içeri giriyor ve benimle oturuyor.</p>

  <p>Onun bana verildiğini anlıyorum, ve...</p>

  <p>Artık rüzgâr da esmiyor. Fırtına gelirse, yumuşak kar savrulmaya başlayacak. Rüzgâr kükreyecek ve dağları bayırları inletecek... Ama benim armağanım içeridedir, bana verilmiştir o, bekler beni.</p>

  <p>Evin içi sakin, küçük kara penceresi ile yukarıdaki çatı odası da. Armağanımın şimdi orada, pencerede durduğuna eminim, kendisini görmemi bekleyerek dışarı bakıyordur</p>

  <p>Nereye gitsem orada, ve biliyorum onun büyük, bir armağan olduğunu. Onunla ne yapacağım ben?'</p>

  <p>Korkmak budalalık olur benim için: Yolun iki yanında kimseler yok. Ilık rüzgâr buzları çözdüğü zaman, Unn mutlaka gelecek.</p>

  <p>Ilık rüzgâr bin kez eserse gelecek o. Biliyorum geleceğini ve bundan başka bir şey düşünmüyorum. Bana büyük bir armağan verildi.</p>
</body>
</html>