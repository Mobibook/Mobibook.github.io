<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/eg0.3.css" type="text/css" rel="stylesheet"/>
</head>

<body>
  <h2 title="V ">V</h2>

  <h2 title="V ">DERİN KARIN İÇİNDE</h2>

  <p>Peki, neredeydi Unn?</p>

  <p>Sanki bu soruya bir karşılıkmış gibi, kar yağıyordu. Anlayışsızca ve anlamsızca. Anlayışsızca, bütün gün. O kadar soğuk değildi, ama durmadan yağıyordu. Derken akşam oldu, ve onunla birlikte önemli soru dikildi: Unn nerede?</p>

  <p>Evden yuvadan karşılığı, kar, oldu bunun. Kara kıştı. Ve Unn bu kara kışta yitti. Bütün aramalarına karşın, hiç bir iz bulamamışlardı. Göz gözü görmeyen kar fırtınası içinde Unn'un izi de yitmişti.</p>

  <p>Arayanlar vazgeçmemişlerdi; daha başka araştırma yolları da vardı, arasız denenen. Fakat karla kaplı ormanda bata çıka dolaşmak boşunaydı. Nöbet tuttular ve başka yollardan araştırdılar.</p>

  <p>Bir anda herkes Unn'u tanımış oldu, o kimseciklerin bilmediği Unn’u. Gazetelerde resimleri çıktı; herkes onun o yaz çekilmiş bir fotoğrafını görmüştü.</p>

  <p>Büyük göl sessiz bir alandı, artık patlama yoktu, hiç bir şey yoktu. Suyun hafifçe değirmileşmiş kenarlar arasından sessizce düştüğü o görkemli geniş ağız hâlâ duruyordu, ama artık hiç kimse gitmiyordu oraya. Biraz ötedeki saklı buz sarayı da duruyordu, aşağıda yükselen kar yığınları arasında biçimini yitirerek. Kimse orada kendine yol açamıyordu, kayakları kara gömülüyordu.</p>

  <p>Fakat o tek gece, buz duvarların önünde kendini insanların belleğine kazımıştı ve bu, Unn üstüne bir masala dönüşmüştü: İnanıyorlardı ki, Unn buradan tırmanmış ve suya düşüp yitmişti.</p>

  <p>Çağlayandan aşağıda, göllerin olduğu yerde, hâlâ nehri tarıyorlardı. Kar yığınları içinde buz tutmuş çakılı kazıklar geceleyin yukarıları göstererek duruyordu. Bütün yollar Teyzenin evine çıkıyordu. Her şey birleşiyordu orada, bütün ulaşım hatları bu kimsesiz kadında, Unn'un tek umudu olan Teyzede rastlaşıyordu. Çıkmaz sokaklar orada aydınlık ve korkusuz bir kesişme noktasında kavuşuyordu birbirine.</p>

  <p>«Anlıyorum,» dedi Teyze.</p>

  <p>«Teşekkür ederim,» dedi. «Yapacak bir şey yok.»</p>

  <p>Sadece umut yaşıyordu.</p>

  <p></p>

  <div>
    <br/>
  </div>

  <p>Geçen yaz çekilmiş bir fotoğraf. Unn onbir yaşında. Teyzenindi bu, masanın üstünde duruyordu.</p>

  <p>O gün arama taramadan dönenler Teyzeye haberler verdiler. Yorgun argın adamlar, onlara hep candan davranmış olan Teyzeye, bütün gün olanı biteni anlatırlarken sopaları dışarıda duruyordu. Ertesi sabah şafakta başkaları uğradılar. Bütün gece yağmıştı kar. Karı bol bir kış olacaktı.</p>

  <p>Belki de Unn hâlâ yaşamaktadır diyerek aramayı sürdüren ikinci, kalabalık bir kümenin anlattıklarını dinledi Teyze. Hiç bir haber yoktu.</p>

  <p>«Anlıyorum. Peki. Çok teşekkür ederim.»</p>

  <p>Olaya ışık tutabilecek her şey üstüne onu sorguya çekmek için gelenleri de buyur etti Teyze. Onlara yol gösterecek bir bildiği yoktu. Adamlar karşılarında çok yaşlı, candan bir kadın buldular. Unn'un annesi ile teyze arasında her halde büyük bir yaş farkı olmalı idi. Herkesin görmüş olduğu fotoğrafa baktılar.</p>

  <p>«Geçen yaz çekilmişti, değil mi?»</p>

  <p>Teyze başını salladı. Bundan yorgun düşmüştü artık.</p>

  <p>Geçen yaz çekilmiş sözü, baştan beri fotoğrafın zorlandığını gösteriyordu. Anlamsızdı bu, ama böyle olmuştu. Bununla fotoğrafa ne çeşit bir büyü kondurulduğunu kestirmek olanaksızdı, ama böyle bir şey kazanmıştı o. Geçen yaz çekilmiş. Fotoğrafa bakıyorlardı, artık unutamazlardı bunu.</p>

  <p>Teyzeye soruştururcasına bakıyorlardı, bütün bunlara boyun eğmeye zorlanan teyzeye. Kadın pek güçlü görünmüyordu; fakat ötekiler onun, soğukkanlılığı içinde büyük bir güçte olduğunu anladılar.</p>

  <p>Bir soruya verdiği karşılık unutulur gibi değildi.</p>

  <p>«Unn nasıl bir kızdı?»</p>

  <p>«Ben ona çok düşkündüm.»</p>

  <p>Hepsi bu.</p>

  <p>Teyzenin ağzından duydukları bu tanıtın, alabilecekleri karşılıkların en güzeli olduğunu anladılar. Bu sözde, birçok kez söylendiğinde taşıdığı anlamdan hiç bir iz yoktu. Resme gereğinden fazla baktıklarını anladılar.</p>

  <p>«Ne de kaygılı görünüyor, değil mi?»</p>

  <p>«Evet, ne çıkar bundan?»</p>

  <p>Ne çıkar? Hiç.</p>

  <p>«Yaz girerken annesini yitirdi. Tek varlığı olan annesini.E ,üzülecek bir şeyi var, değil mi öyle?»</p>

  <p>Pencerenin dışında, bütün izleri silerek, kar yağıyordu boyuna.</p>
</body>
</html>