<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/eg0.3.css" type="text/css" rel="stylesheet"/>
</head>

<body>
  <h2 title="III ">III</h2>

  <h2 title="III ">AYRILMADAN ÖNCE</h2>

  <p>Ayrılmıyorlar, bekliyorlar. Kendilerini alamıyorlar.</p>

  <p>Buz yapı yükseliyor üstlerinde, esrarlı, güçlü, kış bulutu ve karanlık içinde gözden yiten kuleleriyle. Sanki sonsuza değin kalmaya hazırlanmış... ama zaman, oyalayan zaman kısadır, bir gün seller başlayınca çöküp gidecek.</p>

  <p>O sımsıkı tutuyor bu gece insanları. Geldikleri işe göre kalmaları gerektiğinden daha da çok kalıyorlar. Belki farkında değiller bunun. Yorulmuşlar, ama son veremiyorlar bir türlü, bu iş burada biter ya da bitmez demeye dilleri varmıyor. Kapalı buz sarayının içinde yaşam var.</p>

  <p>Ona kendileri verdiler yaşamı; ölü buz kitlesine, gece yarısını izleyen vakte ışığı ve yaşamı. Onlar gelmeden önce çağlayan gürlüyordu, umutsuz ve ilgisiz, ve koca buz yonut sadece ölüydü, tümden ve dilsiz. Kendileriyle birlikte ne getirdiklerini bilmiyorlardı, olanla olacak arasındaki tuzağa düşmeden önce.</p>

  <p>Ama o da değil.</p>

  <p>Bir giz var burada. İçlerindeki bütün kederi açığa vuruyor ve onu, ışığın bu gece yarısı oyununa ve ölüm kuşkusuna bırakıyorlar. Ve onlar büyülenmekle oyalanıyorlar. Buzun ıssız köşeleri arasında dağılmış durumdalar, fenerlerden çapraz ışıklar parlıyor, bunlar başka yarıklardan ve prizmalardan yansıyan ışıklarla karşılaşıyor, tümden yeni ışınlar parlıyor ve gene çarçabuk silinip gidiyorlardı bütün bütün. Onu o kadar iyi tanıyorlar ki, titriyorlar. Tehlikeli o, fakat yapmak istiyorlar, ona katılmak zorundalar. Eğer bir kapı varsa, sadece öyle göründüğünden bu.</p>

  <p>Ayrılmak zorundalar, fakat tümü de gönülsüz buna.</p>

  <p>Buz sarayında öyle dalıp kalıyorlar. Çok değerli bir şey için giriştikleri, acı ile biten, ama onları gene de bağlayan bu ateşli araştırma ile çarpılmışlar sanki. Temkinli insanlar, işte burası diyerek kendilerini bir büyüye umutsuzca adamışlar, yorgun düşmüşler; kapalı sarayın önünde bir ölüm şarkısına katılmaya hazır, gergin yüzlerle buz duvarların dibinde duruyorlar. İçlerinden biri, başlamak için yeterince tezcanlılık etse, tümü katılacak.</p>

  <p>Siss, küçük kız, ağzı açık, durmuş onlara bakıyor, ve bir şey olduğunu anlıyor. Toplanmaya hazırlandıklarını görüyor. Babasının da hazır olduğunu görüyor; o da katılacaktı onlara. Siss titreyerek kalmak istiyordu ve duvarların ikiye ayrılarak yıkılmasını bekleyip dinliyordu. Büyüklerden umudu kesmiş duruyor.</p>

  <p>Fakat kimsede yok o yeterli tezcanlılık, ve şarkı başlamıyor. Hakikatli araştırıcılar bunlar, gizli düşüncelerini saklamayı biliyorlar.</p>

  <p>Kafile başı, «Bir daha baştan» diyor. İçinden geldi bu, beklenmedik şeyler yapabilirdi. Vaktin çok değerli olduğunu biliyor. Kaygan buzu ve karla örtülü çatıyı, hiç bir şey bulamadan zar zor aştılar. Onlar da gitmeli. Kafile başı: «Gidelim» diyor. Acıklı şarkıya o da katılabilirdi artık.</p>
</body>
</html>