<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/eg0.3.css" type="text/css" rel="stylesheet"/>
</head>

<body>
  <h2 title="XV">XV</h2>

  <h2 title="XV">BİR DENEME</h2>

  <p>Verilen söz ne olacak şimdi?</p>

  <p>Bana ne oldu? Şakacı bir rüzgâr saçlarımı okşuyor sevgiyle. Tatlı bir rüzgâr bu... sanki acemi.</p>

  <p>Dediydi ya, Unn bana hiç gelmeyecek. Peki ne çıkar bundan, Unn ölmedi mi?</p>

  <div>
    <br/>
  </div>

  <p>Ertesi gün okulda gene tek başına durdu Siss, ve eve yalnız döndü. Kendini kapamak zorundaydı orada. Buz sarayındaki görüntü öylesine korkunçtu ki, dilini tutmak zorundaydı hep, nerede olursa olsun. Başkalarının yanında biraz gevşek davranacak olursa korku onu yakalayabilirdi o an.</p>

  <p>Yatak odasında kalıp okumaya zorladı kendini, ya da dışarıda tek başına dolaştı. Anasının babasının gözlerini kendi üzerinde hissetmek çok tehlikeliydi; barajı yıkabilirlerdi, her şeyi ortaya dökülürdü o zaman. Bir şey bekliyorlardı, bunu çok iyi biliyordu Siss. Ama yanlarına gitmiyordu. Onlar da ancak aşağıdan alarak uyarabiliyorlardı onu: «Sende bir şey var Siss.»</p>

  <p>«Hayır,» oluyordu karşılığı.</p>

  <p>Onu köşeye sıkıştırmak istedikleri halde, fazla bir şey de demiyorlardı. Bu da Siss’e bir güvensizlik veriyordu.</p>

  <p>Niçin gördüm Unn'u?</p>

  <p>Demek unutmamam lâzım onu?</p>

  <p>Elbette.</p>

  <p>Unn unutulmuş gibi geliyordu ona. Kimse onun lâfını etmiyordu; adının geçtiğini hiç duymuyordu Siss. Ne evde, ne okulda. Sanki Unn hiç yaşamamıştı, diye düşünüyordu Siss, kızgın.</p>

  <p>Onu hatırlayan yalnızca benim. Ve teyzesi. Umarım ki o da düşünüyordur. Ve evini satıp başka yere gitmez o.</p>

  <p>Unn'u başka kim düşünür?</p>

  <p>Soru önemliydi. Öylesine önemliydi ki, Siss denemek zorundaydı bunu. Bir sabah sınıfta yaptı bu denemeyi, tam dersten önce. Öğretmenden başka herkes oradaydı. Öğretmeni bu işe karıştırmak istemiyordu.</p>

  <p>Kalktı, cesaretini topladı ve onun hakkında bir haber verecekmiş gibi, herkesin duyabileceği bir sesle: «Unn» dedi.</p>

  <p>Sadece yalın ad. Başka türlü yapamazdı. Anlayabilirlerdi belki.</p>

  <p>O an bir şey olmadı, umduğu gibi. Yüzler ona çevrildi, elbet, ve konuşmalar kesildi, fakat bunun ardından sadece bir sessizlik oldu.</p>

  <p></p>

  <p>Belki de daha şaşırtıcı şeyler bekliyorlardı çocuklar. Başka bir şey olmayınca birbirlerine baktılar. Hâlâ kimsenin ağzından bir ses çıkmıyordu. Şaşırdılar diye düşündü Siss. Çevresine çekinerek baktı.</p>

  <p>Düşmanca bir duvar mı vardı çevresinde? Hayır, hiç de böyle bir duvar yoktu. Şaşırmışlardı.</p>

  <p>O da şaşırmıştı. Bunu düşünememişti.</p>

  <p>Sonunda biri cevap verdi. Kızlardan biri değildi bunu söyleyen, bu bakımdan da ona yakındı, çizmesiyle onu dürten oğlandı. Siss onun son zamanlarda öne çıktığının farkındaydı. O kesin cevabı veren işte bu çocuktu: «Onu unutmadık.»</p>

  <p>Sanki bir şey kesilip atılmıştı.</p>

  <p>Kızlardan biri de katıldı. «Evet, elbette unutmadık... Eğer düşündüğün buysa.»</p>

  <p>Siss utançtan kıpkırmızı oldu. Yalnızlığı içinde yanlış yolda olduğunu anladı. Kekeledi, «Hayır, sadece...»</p>

  <p>Aklından geçeni anlatsaydı onları düşürebileceği sıkıntıdan ötürü şaşkın, başını öne eğdi.</p>
</body>
</html>