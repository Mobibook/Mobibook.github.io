<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/eg0.3.css" type="text/css" rel="stylesheet"/>
</head>

<body>
  <h2 title="III ">III</h2>

  <h2 title="III ">SARAY KAPANIYOR</h2>

  <p>Sarayın içindeki bütün yarıklardan, çatlaklardan ıssız görünüme ve yeryüzüne buz soğuğu ışıklar saçılıyor. Güneşin yol alması, bu ışıkların biçimini ve yönünü değiştiriyor, ama tüm sarayın hem içi, hem dışı parlıyor güneşe karşı. Oradan ayrılamayan kuş hâlâ sert helezonlar çiziyor sarayın üstünde.İlk başta yaptığı gibi çok yakına gelmiyor şimdi.</p>

  <p>Buz sarayı, aradığı bir şey olmadığı halde, boyuna ışıklar saçıp duruyordu, dökülüp parçalanmış odalarından. Kimsenin gözlemlemediği harika bir görünüm bu. Kimsenin geçtiği yok oradan.</p>

  <p>Işıklar saçıyor saray ve kuş ölüme yaklaştırmadı kendini.</p>

  <p>Kimsenin gözlemlemediği harika bir görünüm.</p>

  <p>Artık çok uzun sürmeyecek. Saray yıkılacak. Kuş ne yapacak, kimse bilmez. Kuş ufacık bir nokta gibi göğe yükselecek, saray yıkılıp parça parça olurken, korkudan dehşete kapılmış.</p>

  <p>Güneş çarçabuk yükseliyor ve hava ısınıyor. Nehir de yükseliyor. Kara, kaygan su, sarı ve beyaz burgaçlar yapıyor, daha da cesaretle yalıyor kıyının işlemeli kenarlarını... ve sonunda kaya çıkıntısından atlayıp da sarayın tabanına dalınca, boğuk bir sesle köpük bulutuna dönüşüyor. Sarayın içinde ölümün ilk titreyişi duyuluyor.</p>

  <p>Güneş ışığı her gün güçlenmekte. Buzun yanındaki bayır kardan arındı. Buz duvarlar hâlâ duruyor güneşin altında, artık sahnenin bir parçası değil; kardan arındıkları için çaresiz yok olacaklar.</p>

  <div>
    <br/>
  </div>

  <p>Ağır ağır rengini değiştiriyor saray. Parlak yeşil buz, güneş sıcağında aklaşıyor. Saydam odalar ve kubbeler buharla dolmuş gibi bulanıklaşıyorlar, ele geçirdikleri şeyleri perdeliyorlar, onların üzerine bir örtü çekiyorlar, gizliyorlar onları. Tüm saray beyaz bir renk çekiyor üstüne ve yüzeyinden erimeye başlıyor, İçi hâlâ katı. Buz artık tarlalar arasına aydınlık sızdırmıyor, fakat parlıyor, eskisinden daha beyaz, sessizce parlıyor. Kocaman buz sarayı, kahverengi, sürülmüş tarlalar görünümü içinde tek başına beyaz bir kitledir; üzerine bir örtü çekti, yıkılmasına karşın kapandı kendi içine.</p>
</body>
</html>