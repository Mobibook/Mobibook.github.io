<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/eg0.3.css" type="text/css" rel="stylesheet"/>
</head>

<body>
  <h2 title="IV ">IV</h2>

  <h2 title="IV ">ERİYEN BUZ</h2>

  <p>Siss eriyen buzun üstünde durur gibiydi. Kurşuni renkte buz parçaları ve yığın halinde buzlar vardı bütün çevresinde. Kara bir yarık açıldı bir gece büyük gölün üstünde... Sabahleyin su uzun uzun ve derin derin soludu bu yarığın arasından, derdemez de küçük bir kuş konup gagasını uzattı ve kenardan su içti. Bunun arkasından bir çok delikler açıldı ve koca buz parçaları ilerleyemeden kımıldadı ancak; ağız daha açılmamıştı.</p>

  <p>Siss çağlayandaki sarayı düşündü. Son gelişinde Teyze ile konuşmasından sonraki değişik hali ne olmuştu; bu bir sanrı olmalıydı. Bu işin o kadar üstüne düşmüştü ki, artık hayali işler olmuştu.</p>

  <p>Saray da değişmişti, çocukla o ürkek konuşmasından beri. Oraya gitmek için yeni bir istek uyandırmıştı içinde. Çocukla konuşması bozulmaz bir yazı ile kazınmıştı aklına. Onu bu yüzden şimdikinden daha iyi tanımış değildi, ama gene de...</p>

  <p>Çocuk değişik bir duruma sokmuştu sarayı.. -Oysa saray, o gece arayıcıların yanında durdukları zaman nasılsa öyleydi.</p>

  <p>Nehir sel halinde, demişti oğlan. Saray beyaz. Yakında yıkılacak.</p>

  <p>Buz sarayı titreyip duruyordu kabaran akıntının içinde. Ezilecekti. Kızı büyüledi bu. Oraya gitmesi gerektiğini anladı.</p>

  <p>O sırada gölün üstünde kurşuni, yoğun buzun arkası arkasına yarıldığını görüyordu. Ekili, çıplak görünümde su kurşuni renkte uzanmıştı. Ama daha kahve rengine dönmemişti. Dağlarda kar kitlesi büyüktü; daha da büyük bir sel yaklaşıyordu. Demek saray yıkılacaktı. Şu düşüncede onu kederle büyüleyen bir şey vardı: biraz sisli ve mis kokulu bir günde... Bir bakacaksın ki saray yıkılıyor.</p>

  <div>
    <br/>
  </div>

  <p>Okulda bir yakınlaşma olmadı. Fakat yakında bir kapı açılacak gibi bir şey vardı havada. Siss’den gelmeliydi bu, ama o gene de uzak duruyordu. Derken bir gün, hâlâ cesaretini toplayamadığından, sırasının üstünde bir kâğıt buldu: «Her şey eskisi gibi olmayacak mı yakında Siss?»</p>

  <p>Bunu kimin yazdığını bulmak için çevresine bakmak istemedi; daha da eğdi başını sırasına. Gizli bir düzen hazırlamışlardı belki ona.</p>

  <p>Dilsiz bir gözlem altındaydı Siss. Fakat ona bir yakınlaşma vardı açıkça. Çizmeli çocuk bir sabah tek başına önünde durdu. Belki göndermişlerdi onu, belki de kendi adına gelmişti.</p>

  <p>«Siss...»</p>

  <p>Siss itici değildi. «Bir şey mi var?» diye sordu.</p>

  <p>«Evet. Her şey eskisi gibi olamadı bir türlü,» diye cevap verdi, gözlerinin içine bakarak.</p>

  <p>Siss ona dokunmak isteğini duydu, ya da çocuk buna benzer bir şey yapmak istiyordu daha çok. Ama ikisi de öyle kaldılar.</p>

  <p>«Hayır, her şey eskisi gibi değil,» dedi Siss, hiç de çekingenlik göstermediği halde büyük bir isteksizlikle.</p>

  <p>«Sen de çok iyi biliyorsun neden olduğunu?»</p>

  <p>«Eskisi gibi olabilir,» dedi çocuk dirençle.</p>

  <p>«Bu kadar emin misin?»</p>

  <p>«Hayır, ama her şey eskisi gibi olabilir.»</p>

  <p>Çocuk böyle söylediği için memnundu Siss, ama gene de... gamzeleri göründü, kısa kesti ve her zamanki tavrını takındı.</p>

  <p>«Seni biri mi yolladı?» diye sordu safça, düşünmeden. Bunu bana söylemeni, ötekiler tenbih etmişlerdir sana, demek isterdi.</p>

  <p>«Hayır,» diye cevap verdi çocuk, suçlu suçlu.</p>

  <p>«Değil, elbet değildir.»</p>

  <p>«Kendi adıma yapamaz mıyım böyle bir şey?»</p>

  <p>«Evet. Anlıyorum.»</p>

  <p>Ama çocuk gerçekten darılmıştı ve artık hiç bir şey konuşmak istemiyordu, birden döndü gitti.</p>

  <div>
    <br/>
  </div>

  <p>Onu iten küçük bir olaydı bu. Şimdi bir şey yapmıştı işte, bir adım atıyor, onlara karşı duyduğu utancı alt ediyor... Bunun utanca benzer bir duygu olması da çok garipti hani... Her neyse, bundan ötürü uzaklaşmıştı onlardan. Teyzenin ardından, onun öğüdünü yerine getirmek çok rahatlatıcı idi.</p>

  <p>Çağlayandaki saray, duygularını arkadaşlarına göstermek için şimdi bir fırsat veriyordu ona. Kendisine yasakladığı konuyu olgunlaştırabilirdi. Buz erimek üzereydi, çocuklar söylemişlerdi, nehir sürükleyip götürmeden görmek istiyordu onu.</p>

  <p>Cumartesi günü Siss okulda başka türlü göründü, ve onu bekleyen çevreye dedi ki: «Bakın, benim bir düşüncem var. Yarın buz sarayına gidelim mi?‘ Neredeyse yok olup gidecek, öyle duydum.»</p>

  <p>«Gitmek mi istiyorsun?» dedi içlerinden biri şaşkın şaşkın, fakat dikkat kesilmiş.</p>

  <p>Tümü şaşırmıştı ve birbirlerine baka kalmışlardı. Demek başka yere değil de buz sarayına, ağızlarına alamadıkları sakıncalı şeyin tam ortasına? Sisse ne olmuştu? Bu düşünce sarmıştı hepsini.</p>

  <p>«Orada ne yapacağız?» diye sordu içlerinden biri.</p>

  <p>Siss sükûnetle ve şimdi onu şaşırtan bir güvenle cevap verdi: «Onu yıkılmadan önce bir daha görmek çok zevkli olabilir. Bugün yarın gitmek üzere dedi gören biri. Sanırım şimdi her zamankinden daha ilginçtir.»</p>

  <p>Şimdi onların bir ya da iki başları vardı. İkisi bu durumda sözcü görevini yapıyorlardı. Bunlardan birinin çizmeli oğlan olduğunu görüp şaşırmıştı Siss,eskiden hiç bir yerde kendini göstermezdi bu çocuk, şimdi ise çok neşeliydi. Anlaşılan arkadaşlarının başına geçmişti, öteki, Siss’den sonra yönetimi ele alan kızdı, girişim yetkisi ondaydı.</p>

  <p>Bu kız, «Bizimle alay mı ediyorsun Siss?» diye sordu. «Birdenbire ne şans bu bizim için.»</p>

  <p>«Hayır, alay etmiyorum.»</p>

  <p>«Böyle bir şey söyleyeceğini hiç ummuyorduk, anlıyorsun değil mi?» dedi oğlan, öne çıkarak.</p>

  <p>«Anlıyorum.»</p>

  <p>«İnanamıyoruz gene aramıza karışacağına,» dedi kız, «ama madem böyle söylüyorsun, demek...»</p>

  <div>
    <br/>
  </div>

  <p>Eve dönerken Siss’i ortalarına almışlardı. Gürültü patırtı yoktu hiç. Onun iki yanında yürüyorlardı. Siss bundan hoşlandığına dikkat etti. Böyle sessiz bir dönüşten heyecanlanmak çok tatlı idi.</p>

  <div>
    <br/>
  </div>

  <p>Evde, rastgele, neler olup bittiğini sordular. Siss hemen anlattı; dönüşün heyecanı onu rahatlatmıştı. Akşam üstü annesiyle babasının arasında oturduğuna bakıp şaştı. Babası dedi ki: «Eve böyle mutlu geleceğin günü bekliyorduk.»</p>

  <p>Annesi de, «Bugünün geleceğini biliyorduk,» dedi, «yoksa bu kışı kolay geçiremezdik.»</p>

  <p>Siss ürkmüştü. Fakat ötekiler başka bir şey demediler.</p>

  <p>Bunu başaracağını biliyorduk, deselerdi sıkarlardı onu.</p>

  <p>Elbette anasını babasını mutsuz kılmıştı bu kış. Bunu çok iyi biliyordu, ama kendisine hatırlatmalarını istemiyordu. Ev neşe içindeydi şimdi.</p>
</body>
</html>