<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/eg0.3.css" type="text/css" rel="stylesheet"/>
</head>

<body>
  <h2 title="V">V</h2>

  <h2 title="V">AÇIK BİR PENCERE</h2>

  <p>İnsan sadece lâfla kurtulmaz. Cumartesi akşamı geç saatlerde... eve arkadaşları ile gelirken onu canlandırmış olan duygu azalmıştı.</p>

  <p>Siss ertesi sabah için kendisini hazırlamak üzere yatağına yatmıştı ve bundan ötürü öylesine heyecanlıydı ki, ne kendisini hazırlayabiliyor, ne de uyuyabiliyordu. Gerginlik, mutluluk, kuruntu birbiri arkasına sarıyordu onu. Lâmbanın aydınlığında gözleri açık yattı.</p>

  <p>Pencereye bakıyordu; ince, beyaz bir perde örtüyordu pencereyi. Birden kanatlardan birinin açıldığını gördü. Karanlığa doğru açılmıştı. Neydi bu? Başka bir şey olmadı. Hava akımında perdenin hafifçe oynaması, soluk alırken karnın hareketi gibi, her şey sakindi... Rüzgâr yok. Ama olması gerek! Pencerenin kancası takılmamış olabilirdi ya da... Ama onu kancalı gördüğünü hatırlar gibi oldu. Ve odası evin birinci katındaydı.</p>

  <p>Geceye karşı böyle kendi kendine açılan bir pencere...Şakadan olmaz diye düşünür insan, hele nedensiz hiç olmaz.</p>

  <p>Siss korkuya kapılıverdi o an, seslenecek oldu. Tuttu kendini. Annesinin babasının mutluluklarını bozmadı. Perdenin arasından görünen kap kara açıklığa baktı, hareketsiz. İçeri ne girmiş olabilirdi? Öyle bir şey yoktu. Böyle aralıklardan kimse girmez içeri, onlar yalnızca açarlar. Kendini topladı ve dedi ki: Saçma bir şey, bunun böyle olduğunu da çok iyi biliyorsun. Elbette kendi isteği ile açılmadı pencere, benim kuruntum bu. Kancası takılmamış olabilir ve ben bunun farkına varmadım, rüzgârın esintisi açmış olacak.</p>

  <p>Fakat ortada bir neden yokken pencere kanatlarının açılmasını görmek tatsız bir şeydir. Bunun neresi gerçek, neresi kuruntu, anlayamazsınız.</p>

  <p>Hem sinirli, hem sakin yatıyordu. Korkudan dona kalmış değil, ama bunun daha da çoğuna hazır, gelecek olan; içinde bulunduğu kara saplantıda onu harabolmaya bırakarak.</p>

  <p>Düşünceleri sürdü gitti. Yarın son günüm, düşüncesi parladı kafasında. İşte pencere bundan ötürü açıldı. Yarın buz sarayında bir şeyler olacak demek. Sarayda bir şeyler olacak. Donmuş bir hendeğin içinde çatırdayan bir sese benziyor korku. Eli kolu sanki onun değil.</p>

  <p>Arkadaşları oraya götürmeye kalkan benim; gelmeleri için kandırmakta hiç bir güçlük çekmedim. Ama yarın buz sarayında kötü bir şeyler olacak.</p>

  <p>Yarın son gün. Koca buz kitlesi sallanıyor. Nehir ha babam vuruyor ona, ve parça parça edecek onu.</p>

  <p>Bütün olacakları görebiliyordu Siss. Arkadaşları, coşarak yola koyulacaklar... onun gizli yaşantılarını paylaşmadan. Buz sarayının üzerine çıkacaklar, ta tepeye, buzun kubbelerine. Siss, o tehlikeli kükreyişe seslenecek, ama duyuramayacak sesini-Arkadaşları tepeye tırmanacaklar ve Siss de çıkacak oraya ilk kez, tam zamanında. Tepeden birbirlerine tehlikeyi haber verecekler ve daha da yukarı tırmanacaklar... Ama o an gelmiş olacak, Siss’in düşündüğü an; işte saray bu ve nehir onu bekliyor, Siss bütün bunları biliyor, şimdi buz sarayı yıkılacak. Hepsi tepede duracaklar, Siss onları ayaklarının altında açılacak olan bu korkunç, yarılmış çatlaklara çekmiştir, saray sarsılacak ve suyun basıncı ile tepedeki çocukları da alarak kanala düşürecek, böylece bitecek her şey. Bütün bunları görüyordu Siss, o gece Unn'u arayanların kederli türkülerle orada durdukları andan beri.</p>

  <div>
    <br/>
  </div>

  <p>Gözlerini açık pencereye dikerek kafasında bunları kurmuştu Siss. Olacaktan önceden görmekte bir güçlük çekmemişti, orada ertesi gün ne olacağını tam olarak gördü. Ama korku içinde değil, dışarıdan bakan biri gibi. Kendini bağladığı halde.</p>

  <p>Yarın yapacak mıyım bunu?</p>

  <p>Yapmalı mıyım?</p>

  <p>Hayır, hayır.</p>

  <p>Aralık pencereden bir esinti. Kalkıp pencereyi kapamadı. Karanlıktan korkmuyordu artık, fakat gene de, uzanmış kolları ile pencereye yetişmeye cesaret edemiyordu.</p>

  <p>Karanlıktan korkmuyorum, demişti teyzeye ayrılırken, ve o anda gerçekten de korkmamıştı.</p>

  <p>Ama korkmam gerekir. Bu pencereyi kapamaya kalkmayacağım.</p>

  <p>Dolabında iki ceket asılıydı. Aldı onları ve aralıktan giren rüzgârda üşümemek için yatağına serdi. Ne pencereye arkasını dönebiliyor, ne de lâmbayı söndürebiliyordu. Pencerenin açık olduğunu bile bile karanlıkta kalamazdı... Artık hiç bir şey hatırlayamayıncaya kadar oraya bakarak yattı.</p>
</body>
</html>