<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/eg0.3.css" type="text/css" rel="stylesheet"/>
</head>

<body>
  <h2 class="   sigil_not_in_toc">XI</h2>

  <h2 class="   sigil_not_in_toc">BOŞ BİR SIRA</h2>

  <p>Okul ve kış her zamanki gibi geçti. Ders aralarında Siss duvar kenarında durdu, Ötekiler alışmışlardı buna. Haftalar birbirinin eşi, geçip gitti. Unn için girişilen büyük araştırma bir yana bırakılmıştı.</p>

  <p>Siss verdiği sözü tutup duvar kenarında durdu hep. Yeni bir kız, başkan olmuştu kümeye.</p>

  <p>Böyle bir kış sabahı yabancı bir kız girdi sınıfa. Onların yaşındaydı, o sınıfa katılmaya gelmişti. Ailesi birkaç gün önce taşınmıştı köye.</p>

  <p>Birden hava gerginleşti. Siss, arkadaşlarının Unn’u unutmadıklarını şaşkınlık içinde gördü. Unn’un boş duran sırası birden dikkat merkezi oluvermişti. Kız, tümden habersiz, çevresine bakınıp duruyordu. Ötekiler yerlerine geçtiler. Kız sınıfın ortasında boş bir sıra olduğunu gördü ve oraya doğru birkaç adım attı, sonra durdu, sordu onlara: «Bu sıra boş mu?»</p>

  <p>Hepsi Siss’e bakıyorlardı, son zamanlarda bambaşka bir insan olan Siss’e; yeniden kazanmak istiyorlardı onu. İşte şimdi gösterebilirdi onunla ne denli ilgili olduklarını. Siss onların sevgisini bir dalga gibi hissetti, onda yansıdı bu sevgi, yanaklarını kızartarak: olabileceğini aklının ucundan geçirmediği uçucu bir sevinç.</p>

  <p>«Hayır,» dedi kıza, bütün bu duyguların dışında.</p>

  <p>Kız şaşırmıştı.</p>

  <p>«Hiç de boş değil,» dedi Siss, ve bütün sınıf bilincinde olmadığı ortak bir duygunun benimsenmesiyle dikleşti, Unn’un sırasını korumak isteğini duydular birden. Zavallı yabancıya ters ters baktılar, kız sanki şimdiden kendini gözden düşürmüştü.</p>

  <p>Başka sıra yoktu, ve öğretmen gelene kadar sınıfın karşısında durdu kız. Gerginlik artıyordu.</p>

  <p>«Şimdi sana bir sıra bulalım,» dedi öğretmen, tanışma işi bittikten sonra. Kesin kararını vermeden önce bir an sınıfa baktı. «Şuradaki sıraya otursan iyi olur. Boş şimdi.»</p>

  <p>Kız karşıdan Siss’e baktı.</p>

  <p>Ayağa kalktı Siss. «Bo„ Boş değil,» diye kekeledi.</p>

  <p>Öğretmen onun gözlerine baktı ve sakin sakin, «Sıra kullanılmalı Siss. Böylesi daha iyi olur bence,» dedi.</p>

  <p>«Hayır!»</p>

  <p>Öğretmen güç durumda kalmıştı. Sınıfa baktı, tümünün Siss’ten yana olduğu belliydi.</p>

  <p>«Koridorda kullanılmayan sıralar var,» dedi Siss, hâlâ ayaktaydı.</p>

  <p>«Evet, biliyorum.»</p>

  <p>Yeni gelen öğrenciye döndü öğretmen. «Güzün kaybolan bir kızındı bu sıra,» dedi. «Gazetelerde okumuşsunuzdur sanırım.»</p>

  <p>«Hem de kaç kez.»</p>

  <p>«Eğer burada bir yeri olmazsa bir daha hiç dönmeyecek demektir,» diye açıkladı Siss... ve onun bu yaban iddiası hiç de saçma gelmedi kimseye. Hepsini bir ürperti dalgası yaladı geçti.</p>

  <p>Öğretmen dedi ki: «Biraz fazla oldu galiba Siss. Hiç birimiz böyle şeyler söylememeliyiz.»</p>

  <p>«Peki, sırası boş kalamaz mı?»</p>

  <p>«Duygularını anlıyorum Siss, ama çok da ileri gitmemelisin. Şimdilik orada birinin oturması daha iyi olmaz mı? En yerinde olanı bu. Hiç bir şey bozulmaz bununla, bozulur mu?»</p>

  <p>«Evet, bozulur» dedi Siss, o anın şaşkınlığı içinde daha ötesini düşünemeden. Onu hiç anlayamayan öğretmene şaşkınlıkla baktı.</p>

  <p>Yeni öğrenci hâlâ sınıfın karşısında duruyor, onların arasına katılamıyordu. Bunlardan kaçıp kurtulmak istediği besbelliydi. Ona karşı, hak etmediği bir kötü niyet vardı sınıfta açıkça. Bir çeşit karışık "bir sevinçle sınıf Siss’in arkasında güvenle oturuyordu.</p>

  <p>Öğretmen kararını verdi.</p>

  <p>«Peki, başka bir sıra bulurum.»</p>

  <p>Siss ona minnetle baktı.</p>

  <p>«Bozmaya değmez,» diye ekledi öğretmen. Koridora çıktı.</p>

  <p>Çocukların kıza karşı davranışı o an değişiverdi: Düşman değildi o, hoş gelmişti.</p>

  <p>Oturduğu sırada gene sinmiş olan Siss’e kimi nedenlerden ötürü sordular: «Bizimle eskisi gibi oynayacaksın gene, değil mi Siss?»</p>

  <p>Siss başını salladı.</p>

  <p>Kendi kendine verdiği sözü ve ona verilmiş olan büyük armağanı açamadı onlara. O anda bütün beklediği, sırayı çekmeye gelen öğretmene doğru dönmekti.</p>

  <p></p>

  <p></p>
</body>
</html>