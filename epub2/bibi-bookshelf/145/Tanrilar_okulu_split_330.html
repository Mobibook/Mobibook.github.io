<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><blockquote class="calibre13">Sonra şu sözlerini anımsadım:<span class="italic"> Dışarıda olan hiçbir şey yoktur... </span>Birdenbire ve bu sözlerin gücüyle, tek yaşayanı, tek yaratıcısı, tek efendisi ve mutlak tek hâkiminin ben olduğum bir evrenin ıssızlığına yuvarlandım. Buz kestim. Mümkün olsa geriye dönüp sorumu hiç sormamış olmak için her şeyimi verirdim. Bu kritik anın baskısı altında varlığımın duvarları sarsıldı.</blockquote><blockquote class="calibre13">Dreamer,<span class="italic"> "Hepiniz Bensiniz,</span> -dedi<span class="italic">-...Benim parçalarımsınız..,görünürde sürgünde olanlar..."</span></blockquote><p id="filepos1184819" class="calibre22"><span class="italic"><span class="bold"><span class="calibre7">9</span></span></span><span class="bold"><span class="calibre7"> Kestirme yol</span></span></p><blockquote class="calibre13">Umutsuz bir durumdaydım. Dreamer bana imkansız bir görev hazırlamıştı, öyle ki henüz başlamadan tüm enerjimin boşaldığını hissettim. Öğüt verircesine, "...<span class="italic"> 'Tanışma oyunu', zamanı sıkıştırmana izin verecektir... ve sen, bu oyunda, sıradan bir insanın on ömür boyunca öğreneceğinden daha fazlasını öğreneceksin kendin hakkında,"</span> demesine rağmen, pek çok bilinmeyenle karşılaşma olasılığı ve bu amaçla aylar, yıllar boyu uğraşacak olmak bana yine de anlamsız gelmeye devam ediyordu. Bunun başka bir yolunun olmaması mümkün müydü?</blockquote><blockquote class="calibre13"><span class="italic">"Dünya, senin için fazlasıyla gerçek. Yalnızca 'oyun' seni bu taşlaşmış, katı dayatmadan kurtaracaktır ve dünyanın daha esnek, daha akışkan bir vizyonuna erişebilmene izin verecektir. Dünya bir 'duygu'dur,"</span> dedikten soma, bu sözündeki değerli gerçeğin hücrelerime yayılması için bekledi.</blockquote><blockquote class="calibre14"><span class="italic">"Karşılaşmalar, sorumluluk düzeyini ölçmene yardımcı olacaklar ve sana kendini tümüyle tanımayı öğretecekler. Karşılaşacağın herkes senin kendinde bilmediğin bir yanını, sende olan ama senin bilmediğin bir yarayı ya da gizli bir hastalığı fark etmeni sağlayacak ve onu iyileştirebilmek için sana bir fırsat sunacaktır."</span></blockquote><blockquote class="calibre13">Endişelerimi saklamaya gerek görmeden, sorularımla O'na yüklendim. "Onları nasıl seçeceğim? Ne konuşacağım onlarla?"</blockquote><blockquote class="calibre13">Tüm kalbimle bu görevden sıynlabilmeyi diliyordum.</blockquote><blockquote class="calibre13">Dreamer,<span class="italic"> "Onlarla konuşacağın şeyin hiçbir önemi yok,"</span> diyerek kısa kesti.<span class="italic"> "Bu soruyu soruyorsun çünkü hala onların senin dışında varolduklarına inanıyorsun. Aslında, diğerleri olaylar dünyasında somutlaşan Oluş durumlarından parçalardır... Diğerleri sadece zamandır."</span></blockquote><div class="mbppagebreak" id="calibre_pb_330"></div>
</body></html>
