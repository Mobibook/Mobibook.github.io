<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><blockquote class="calibre13">Sonrasında, çok önem taşıyan bir şey söyleyen birinin ses tonuyla,</blockquote><blockquote class="calibre13"><span class="italic">"Korkuların, sana ücret ödeyen bu şirketi, senin bağımlılığını yansıtan dev bir put yaptı... 'Düş'ünü' dışına aktardın... kendini bir köle durumuna indirgeyerek, bir maaşla sahte güvenceler karşılığında düşlerini takas ettin. Zaten bağımlı kişiler, şimdiden boyunlarına kadar mezarlarına girmişlerdir."</span></blockquote><blockquote class="calibre13"><span class="italic">"Gerçek şu ki, sen de milyonlarca insan gibi kendini yok etmeye karar verdin,"</span> dedi ve bu son saldırısı ile sözlerini sonlandırdı.</blockquote><blockquote class="calibre13">Bu sözleri işittiğimde, içimde öfke dolu bir isyan, nefrete yakın bir gücenme duygusu kabardı, öyle ki bu ani yükselen nefret ve şiddet duygusu yüzünden önce kendim korktum. Sözleri deneyimsiz bir sinire dokunmuş, karanlıkta, yaşamıma gözü kapalı yol gösteren en gizli ve en savunmasız tarafımı meydana çıkartmıştı. Sonra, içimde yükselen bu nefret ve isyan duygusu bir hayalet gibi birdenbire yok oldu. Onlar çekildikten sonra ise geriye kalan ve çok daha derin olan minnettarlık ve teslimiyet duygularını buldum. İçimde her şeyden daha gerçek ve samimi olan bir şey, Dreamer'la karşılaşan herkesin iyileştirme bulacağını biliyordu.</blockquote><blockquote class="calibre13">Beklenmedik bir şefkat, babacan bir tavırla,<span class="italic"> "Kuveyt'e git,"</span> dedi.<span class="italic"> "İşi kabul et ve bir girişimcinin yaşamını yaşa... Daha tatlı bir havayı solumaya başla. Bu, seni daha üst sorumluluk düzeylerine erişmekten alıkoyan engelleri yerle bir etmene yardım edecektir...</span></blockquote><blockquote class="calibre13"><span class="italic">Büyümenin önündeki engelleri kaldır; tüm kişisel, sosyal ve ekonomik sorunların çözülüp kaybolacaktır.</span></blockquote><blockquote class="calibre13"><span class="italic">Korku ve bağımlılık aynı şeydir. Bağımlısın çünkü korkuyorsun ve korkuyorsun çünkü bağımlısın.</span></blockquote><blockquote class="calibre13"><span class="italic">Bu sınıra saldırmak ve korkuyu alt ederek onu Oluşunda söküp atmak... onunla savaşmaktan daha kutsal bir savaş yoktur."</span></blockquote><blockquote class="calibre13">Burada durdu; bana sanki bu sefer için daha fazla bilgi verip vermemeyi gözden geçirirmiş gibi geldi. Görüntüsü bulanıklaşmaya başladığında, <span class="italic">"Kuveyt'te, Projenin çok değerli hücreleri olan insanlar tanıyacaksın,"</span> dedi.</blockquote><p id="filepos724885" class="calibre38"><span class="bold"><span class="calibre7">15 Çözüm yukarıdan gelir</span></span></p><blockquote class="calibre13">Ertesi gün röntgen muayenesini iptal ettirip, Yusuf Behbehani'nin teklifini kabul ettim. ACO Personel Başkanı Dr. L., birkaç formalite cümleden oluşan istifa mektubumu alınca şaşırmış ve beni görmek istemişti. Onunla önceden çeşitli vesilelerle karşılaşmıştım.</blockquote><div class="mbppagebreak" id="calibre_pb_220"></div>
</body></html>
