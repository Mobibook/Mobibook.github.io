<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><blockquote class="calibre27"><blockquote class="calibre27"><blockquote class="calibre27"><blockquote class="calibre27"><blockquote class="calibre27"><blockquote class="calibre25"><span class="italic">Vision and reality are one and the same thing. </span></blockquote></blockquote></blockquote></blockquote></blockquote></blockquote><blockquote class="calibre27"><blockquote class="calibre27"><blockquote class="calibre27"><blockquote class="calibre27"><blockquote class="calibre27"><blockquote class="calibre25"><span class="italic">Görüntü ve gerçeklik tektir ve birbirine özdeştir.</span></blockquote></blockquote></blockquote></blockquote></blockquote></blockquote><p class="calibre11" style="margin:0pt; border:0pt; height:1em"> </p><blockquote class="calibre13"><span class="italic">"Dünya senin yansımandır. İnanışlarını altüst et, o zaman dünya bir gölge gibi senin peşinden gelecektir. Gerçeklik yeni bir görüntünün biçimini alacaktır."</span></blockquote><blockquote class="calibre13">Işıkmetre süresini doldurdu, ışıklar söndü ve tablolar kınına sokulan iki kılıç gibi karanlığa gömüldü. Mum kokulu loş ışıkta, Dreamer'ın anlattığı bin yılı aşkın zamandır sessiz kalmış Okul'un olağanüstü öyküsünü dinledim. Sözleri yerini uzun süren bir sessizliğe bıraktı ve ardından gizemli bir havada, artık Okul'un sesini dinleme zamanının geldiğini söyledi. Ağzım açık kalmıştı. Yüzyıllar sonra, üstlendiği görevi açıklamak üzere ortaya çıkmış, bin yıldır nefes alan bir okulun varlığını düşününce yıldırım çarpmışa dönmüştüm. îşte o sırada Dreamer bana efsanevi bir savaşçı- keşişten ve kaybolmuş çok değerli bir elyazmasından söz etti.<span class="italic"> "Gerçeği kitaplarda bulacağına inanan sen ve senin gibiler için bu eski Okul'un izlerini araştırmak yararlı olacaktır,"</span> dedi. Sonra sesi buyurgan bir havaya büründü.</blockquote><blockquote class="calibre13"><span class="italic">"Bu elyazmasını bul!"</span> dedi.</blockquote><blockquote class="calibre13">Ses tonunun sertliği ve kesin emreder vurgusu bir tarafa, bana vermekte olduğu görevin önemini iliklerimde hissettim. Bundan dolayı O'na minnettardım. Yemin kadar ciddi, kocaman bir 'evet' derken göğsüm kabarıyordu. Kendimi bütünüyle bu araştırmaya verecektim. Bu görevi her düşünüşümde, yabancısı olmadığım ve son derece dâhiyane bulduğum bir dünyaya beni yolculuğa çıkaracak olma coşkusu da içimde o denli büyüyordu. Dre ımer benim yine eski yollara girdiğimi ve bir akademisyenin kalıbı içine düştüğümü görerek:</blockquote><blockquote class="calibre13"><span class="italic">"Bir gün dışarıdan alınacak hiçbir şeyin olmadığını anlayacaksın; bildiklerine ekleyebileceğin hiçbir şey olmadığını, öğretilerin ve deneyimlerin senin anlama düzeyine herhangi bir şey katmayacağını göreceksin. Gerçek bilgi sadece 'hatırlanabilir'.</span></blockquote><blockquote class="calibre13"><span class="italic">Bir kişinin bilgisi kendisinden ne daha büyük olabilir, ne de daha küçük. Kişi yalnızca ne olduğunu 'bilir'.</span></blockquote><blockquote class="calibre13"><span class="italic">Her şeyden önemlisi, bilmek var olmak demektir. Var oldukça, 'bilirsin!'"</span></blockquote><blockquote class="calibre13">Bunların ardından, Dreamer bana zaman dışındaki bir hafızadan; sonsuz bilgiyi içeren, durumlardan ve düzeylerden oluşmuş bir 'dikey hafıza'dan</blockquote><div class="mbppagebreak" id="calibre_pb_53"></div>
</body></html>
