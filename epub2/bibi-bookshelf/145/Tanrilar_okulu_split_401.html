<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><p class="calibre3"><span class="italic">Boşluğa, bilinmezliğe adım atan bir kişi tek bir saniye bile kuşku duymadan inanmalıdır ki, ayaklarının altındaki zemin, cesur hareketinin, parlak çılgınlığının doğru olduğunu kanıtlarcasına şekil alacaktır.</span></p><blockquote class="calibre14">Bunlar, Londra'dan ayrılmadan önce Dreamer'dan duyduğum olağanüstü sözlerdi. Ve hala, iki baş döndürücü düşünce arasındaki dar yamaçta ilerlediğim hissinden kurtulamıyordum. Kazanırsam, çok kısa bir süre içinde parayı bulmak zorundaydım, diğer taraftan hiç denemezsem bir daha karşıma çıkmayacak bir fırsatı, Dreamer'ın benim için yaratmış olduğu en önemli fırsatlardan birini kaçırmış olacaktım. O'nun yanında geçirdiğim tüm bu yıllar boyunca, çözülmeyeceğine inandığım her problemin her zaman süratle ve kolayca çözülmüş olduğunu düşündükçe tekrar cesaretleniyordum.</blockquote><blockquote class="calibre13">Lupelius'un ve savaşçı keşişlerinin manevi gücünü en tehlikeli ve ölümcül eylemlerden hiç zarar görmeden çıkmalarını garanti eden korkusuzluklarını kıskanıyordum. Yıllardan beri Tanrılar Okulu ve Lupelius'un elyazması üzerine çalışmış, onun kurallarını, içimizdeki kırılgan ve güvensiz kişiyi bir kahramana, dünyayı kendi eseri olarak gören bir yarı tanrıya dönüştürecek sırrı almıştım. Yükseklerde uçuşan zirveler ve dipsiz derinlikler arasındaki gergin bir ip üzerinde yürüyerek yaşıyordum. Bir tarafım, Dreamer'ın sesinin, bir savaşçı çığlığının kudretiyle yankılandığı cesaret ve özgürlük dünyasına çekilmiş, diğer tarafım ise korku ve şüphe ile hapsolduğum bir acizlik hali içine sürüklenmiş, ıstırap dolu bir belirsizlik içinde çürüyordu.</blockquote><blockquote class="calibre17"><span class="italic">"Aradığın kararlılığı sadece kendi içinde bulabilirsin"</span> dedi Dreamer. <span class="italic">"Güvenlik duygusu, kendi içinde kazandığın bir zaferdir ve dışarıdaki herhangi bir durumdan ya da kimseden değil, sadece senden gelir."</span> Sonra kısa bir süre için özgürce uçabileceğimi hissettim ve ani bir ışıltı içinde labirentten çıkış yolunu gördüm.</blockquote><blockquote class="calibre13">Fakat tüm kararlılığım, avuçlarımda topladığım tüm cesaretim, duruşma salonuna girdiğim o ilk anda karşılaştığım kalabalık karşısında suya gömüldü, dahası, tek olduğumu düşünürken, bu kalabalık salonda Villa'ya teklif vermeye hazırlanan oldukça büyük bir insan topluluğu ile karşılaşmıştım. Hakimin çağrısıyla teker teker adlarımız anons edilirken boğazımda müthiş bir tıkanma hissettim.</blockquote><blockquote class="calibre17">O çok iyi bildiğim yenilme duygusuna karşı savaşmalıydım. Varlığımı tıpkı bir zehir gibi ele geçirdiğini, her bir dokuyu hissizleştirip, her bir hücreyi hasta ettiğini ve tüm enerjimi boşalttığını hissediyordum.</blockquote><div class="mbppagebreak" id="calibre_pb_401"></div>
</body></html>
