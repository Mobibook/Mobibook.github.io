<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><blockquote class="calibre18"><span class="italic">"Onlar iştah kaybı yaşayanlar hasta değillerdir, onlar daha yüksek seviyedeki daha gelişmiş bir insanlığın öncüleridirler. Onlar ölüm dağıtan sektöre başkaldıranlardır."</span></blockquote><blockquote class="calibre13">"Peki, iştah kaybı yüzünden ölen insanlar var, onlara ne diyeceksin?"</blockquote><blockquote class="calibre13"><span class="italic">"Hiçbir insan iştah kaybından ölmez. Bu insanlar, sadece ilkel ilaçların ve onların yeni insanlığın öncüleri olduğunu kabul edemeyen ve buna henüz hazır olmayan yakın çevrelerinin birer kurbanıdırlar."</span></blockquote><blockquote class="calibre13">Dreamer daha önce birçok kez yaptığı gibi, bana bu gençlerin sorunlarını anlattı, onların yardım çağırma işaretlerinden ve yetişkinlerce kirletilmiş, artık hiçbir geçerliliği kalmamış insanlığa yeni bir yön, yeni bir çıkış yolu sunabilmek için, sonuçsuz kalan umutsuz çabalarından söz etti.</blockquote><blockquote class="calibre13"><span class="italic">"Sen, 'kötü alışkanlıklarından' vazgeç artık. Azla yetinen biri ol! Ama unutma, buna hazır olana dek, sakın oruç tutmaya veya gece uyanık kalmaya çalışma. Yemeğini ne zaman bir lokma ile sınırlayacağını, ne zaman bir dakika az uyuyacağını sana ben söyleyeceğim. Bunun üstünde yıllarca, yıllarca çalışmamız gerekir."</span></blockquote><blockquote class="calibre13">Aslında, Dreamer'la birlikte olduğum süre boyunca ne benim oruç tutmam ve bir şeyden vazgeçmem gerekti, ne de O herhangi bir zorluğa katlanmam konusunda beni uyardı. Aksine, O'nu hep bolluk ve zenginlikle iç içe gördüm ben. Benim azla yetinmem, yavaş yavaş ilerleyen bir süreç ve O'nun huzurunda olmanın doğal bir sonucu oldu. Felsefesine bu denli yakın olmakla birlikte, yiyeceğin Dreamer'ın gözünde yalnızca bir simge gibi, insanın dünyaya bağımlı olduğunu gösteren en belirgin işareti olduğunu anlamam için uzun bir zamanın geçmesi ve benim de çok çaba göstermem gerekmişti.</blockquote><blockquote class="calibre13"><span class="italic">"insanı zehirleyen yiyecek değil, ona bağımlı olması, yani onun kendisi için zorunlu olduğuna inanmasıdır.</span></blockquote><blockquote class="calibre13"><span class="italic">Azizler ve dünya nimetlerinden elini eteğini çeken keşişler bile azla yetinme öğretisinin esas amacını kaçırdılar; azla yetinmek, yiyeceği ortadan kaldırmak değil, ona olan gereksinimi, bağımlılık halini yok etmektir."</span></blockquote><blockquote class="calibre13">Sonuçta kişinin kendi içinden beslenmesi de aslında bir tür bağımlılıktı.</blockquote><blockquote class="calibre13"><span class="italic">"İçine ve kendi kendine bağımlı olmak, bağımlı olmak değildir!"</span> dedi. <span class="italic">"Bu, kendine egemen olmaktır!"</span></blockquote><blockquote class="calibre13">Dreamer'a göre, ölümün kaçınılmazlığı fikrini sorgulamayan kişiler, kendi kendilerini baltalama işini, çeşitli kişisel gelişim etkinlikleri, diyetler, oruçlar ve her türlü yüksek performans gerektiren spor programlarının arkasına gizlerler.</blockquote><div class="mbppagebreak" id="calibre_pb_125"></div>
</body></html>
