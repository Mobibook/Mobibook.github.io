<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><blockquote class="calibre13"><span class="italic">"İster bir insan, ister bir olay biçiminde görünsün, Antagonist, sendeki her boşluğu, her eksikliği, her zayıflığı veya her korkuyu sana gösterdiği gibi, senin hazırlılcsız yakalandığın her durumu, günahlarını, hatalarını, eksiklerini ve kendine koyduğun sınırları da hiç ödün vermeden yüzüne vurmak gibi hoş olmayan bir görevi üstlenmiştir."</span></blockquote><blockquote class="calibre13">Dreamer muzip bir ifadeyle,<span class="italic"> "Antagonist bize tüm bu değerli hizmetleri sunarken biz de kin ve öfke ile ona karşılık veririz,"</span> diye vurguladı.</blockquote><blockquote class="calibre13">Collegio Bianchi'de karşılaştığım çocukluk yıllarımın pek çok Antagonistlerinin oluşturduğu bir kalabalık içinden zihnimde Peder Nuzzo'ya dair bir yer açıldı. Ona yaptığımız bütün kötülükler için hissettiğim hafif pişmanlıkla içim sızladı. Acımasızlığının ve sert saldırılarının arkasında ancak şimdi Dreamer'la birlikteyken, 'oyunun' denetimini elinde tutan birinin sevgisini gülümsemesini 'görebiliyordum'.</blockquote><blockquote class="calibre13">Dreamer bir özdeyiş gibi,<span class="italic"> "En nefret ettiğimiz öğretmenlerimiz, bize en çok emek verenlerdir,"</span> dedi. O'nun bu sözü düşüncelerimi dağıtmış, gereksiz duyguların zihnime taşıdığı hayaletleri ve gölgeleri anılarımdaki yerlerine geri yollamıştı.</blockquote><blockquote class="calibre13">Dreamer'ın sözlerinden bir sistemin, bireysel ve sosyal bütün insan davranışlarına uygulanabilir, tekrarlanan kozmik bir modelin oluştuğunu fark ediyordum; bu, her düzeyde gözlenebilir türden evrensel bir yasa gibiydi.</blockquote><blockquote class="calibre13">Beni en çok sarsan, Dreamer'ın Antagonist Yasası'ndan kaçma olasılığına değinmesi olmuştu. Bu noktada, hiçbir şekilde karşı koyma gereğinin olmadığı, yani Antagonist'in acımasız ve değerli yardımlarım kullanmadan, istediğimiz her hedefi seçerek ona ulaşmanın mümkün olduğu bir dünyayı zihnimde hayal edemediğimi belirttim.</blockquote><blockquote class="calibre13">Antagonist'in sonunda giremeyeceği bir yaşamı yeryüzü cennetine dönüştürme olasılığından büyülenerek, "Nasıl?" diye sordum.</blockquote><blockquote class="calibre13">Dreamer, soruna kesin çözüm getiren birinin sert tonlamasıyla,<span class="italic"> "Yerçekimi yasası olmadan bu dünya üstünde nasıl yaşanabilir gibi bir soruyu sormakla eşdeğerdedir,"</span> diye yanıtladı. Ardından, gizli tutulacak bir sırrı aktarırcasına alçak bir sesle,</blockquote><blockquote class="calibre13"><span class="italic">"İnsan hangi etkiler altında yaşamak istediğini seçebilir ve daha yüksekteki bir şeyin gücüne teslim olabilir, ama acı içinde yaşar ve bunun bir sonucu olarak Düşleme Sanatı üstüne hiçbir şey bilmez! Acı çeker, çünkü düşlemez." </span>dedi. Esrarengiz bir şekilde sözlerini sürdürerek,</blockquote><div class="mbppagebreak" id="calibre_pb_149"></div>
</body></html>
