<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><blockquote class="calibre13">Dreamer'la birlikte izlemekte olduğumuz sahne buydu. Yaşama çoktan yabancılaşmış, mermerden bir heykele benzeyen bu görüntünün sadeliği, bu kalbi kırık, ufak tefek adamın üstüne, yanlış zamanda olduğunu acımasız bir ışık gibi yüzüne vuruyordu. Karmaşık bir kalabalığın, adamın Varlığına hücum edişini dinledim: köpüren düşüncelerin yığını, içinde birbirlerini itip kalkan anlamsız tutkular ve duygular, hepsi bir oluşun aldatıcı görüntüsünü ortaya döküyordu. Dreamer'ın gözlerinden, sanki halüsinasyon etkisi yaratan bir maddenin etkisi altındaymış gibi, görünümlerin ötesinde, bu adamın indirgenmiş olduğu bencillik ve korku öbeğini 'görebiliyordum.'</blockquote><blockquote class="calibre13">Dreamer, çenesiyle onu işaret ederek, merhametsiz bir ifadeyle,<span class="italic"> "O kendi ölümüne ağlayan bir hayalet,"</span> diye açıkladı.<span class="italic"> "Korku, ıstırap ve üzüntü onun bütün sıkıntılarının sonucu değil, asıl nedenidir. "</span></blockquote><blockquote class="calibre13">Dreamer, bana bütün kötülüklerin en kötüsünü; toplumsal, bireysel, bölgesel ya da dünyevi felaketlerin kaynağım gösteriyordu!</blockquote><blockquote class="calibre13"><span class="italic">"Her insanın içinde taşıdığı kaos yani kendi cehennemi; dünya üzerine, çatışma ve ayrımcılık ya da ırklar, ideolojiler ve inançlar arasındaki savaşlar formunu alarak yansır."</span></blockquote><blockquote class="calibre13">Bunu keşfetmenin heyecanı, bu adamdaki erken yaşlanma belirtilerini fark ettiğimde dehşet, acıma ve utanç duygularıyla karıştı.</blockquote><blockquote class="calibre13">Dreamer kısaca,<span class="italic"> "Bu adam, yaşadığı hüzün ve ıstırap yüzünden acı çekmiyor, onun burada çektiği acı kendi doğal seçiminin bir sonucu olduğu için ona acı veriyor,"</span> dedi.</blockquote><blockquote class="calibre13">Yaşantımda şimdiye dek başıma gelen ve gelecekte başıma gelecek her şeyin, tıpkı uzun ömürlü bir meşenin ufacık tohumunun içine yerleşmesi gibi, zaten orada olduğunu, anda yaşandığını fark ettim. Her ayrıntı, o adamın yaşantısmdaki ihmalciliği, terk edişleri ve hayatındaki eskileri ortaya koyuyordu. Bir şeyler yapmak isterdim. Geçmişte ben olan o adama varlığımızın geleceğindeki benden söz etmek isterdim. Mümkün olsa onun içine girip her şeyi yeni baştan düzene koymak isterdim; itibarını ona geri kazandırmak, bükülmüş sırtını düzeltmek ve yüzündeki ıstırap çizgilerini silmek isterdim...</blockquote><blockquote class="calibre13">İç sesimi duyan Dreamer, "<span class="italic">Müdahale etmek olanaksızdır</span>!" dedi.<span class="italic"> "Artık yapabileceğin hiçbir şey yok!"</span> Sesi şimdi biraz daha cana yakındı. "O<span class="italic"> adam ıstırap çekmekten hoşlanıyor! Bunun doğru olmadığına yemin edebilir, ama gerçekte, dünyaları bile versen cehennemini asla terk etmeyecektir."</span></blockquote><blockquote class="calibre13">Böylesi bir gaddarlığa inanmam olanaksızdı, hayrete düşmüştüm. Dreamer yüzümdeki kuşku belirtisini fark ederek ekledi.</blockquote><div class="mbppagebreak" id="calibre_pb_33"></div>
</body></html>
