<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><p class="calibre26"><span class="italic">"Tiryakisi olduğu bu durum, onun dünyaya tırnaklarını geçirerek ' tutunmasını ve kendisini güvende hissetmesini sağlıyor. Bu her ne kadar kederli bir durum olsa da, dışarıdan kendisine gelebilecek bir yardımın ninnisiyle uyutuluyor.</span></p><blockquote class="calibre27"><blockquote class="calibre13"><span class="italic">Kendisini gözlemleyebilseydi, davranışlarında ve tepkilerinde atom zerreciği kadar bile olsa bir değişiklik yapabilseydi, düşüncelerinden ya da duygularından sadece bir tanesini yalnızca bir milimetre yükseltebilseydi, o zaman yaşamı farklı olurdu. "</span></blockquote></blockquote><blockquote class="calibre27"><blockquote class="calibre13">Sözlerinin bu noktasında sesini dramatik biçimde değiştirerek güçlü bir fısıltıya dönüştürdü. Ses tonundaki bu ani değişim beni öylesine sarstı ki, O'nu dinlemekte bir an da olsa zorlandım.</blockquote></blockquote><blockquote class="calibre27"><blockquote class="calibre13"><span class="italic">"A man can not change the events of his life but only his way to take them ".</span></blockquote></blockquote><blockquote class="calibre27"><blockquote class="calibre13"><span class="italic">Bir kişi yaşamındaki olayları değil, yalnızca onları göğüsleme biçimini değiştirebilir."</span></blockquote></blockquote><blockquote class="calibre27"><blockquote class="calibre13">Suçlayıcı bir ses tonuyla O'na karşı çıktım. "Bana geçmişin değiştirilebileceğini söylemiştin..." İçime ateş düşüren bir hayal kırıklığı, bir umutsuzluk dalgası, damlalar halinde gözlerime dek yükseliyordu.</blockquote></blockquote><blockquote class="calibre27"><blockquote class="calibre13">Dreamer sertçe karşılık vererek, "<span class="italic">Şimdi burada gördüğün, yaşantında değiştirmek istediğin bu küçük kesit, senin geçmişin değil. Geleceğin!</span></blockquote></blockquote><blockquote class="calibre27"><blockquote class="calibre13"><span class="italic">Yaşantında her şey tekrar ediyor... Aynı olaylar defalarca aynı şekilde yaşanıyor, çünkü onları değiştirmek istemiyorsun. Yine şikâyet ediyor, yine dünyayı suçluyor ve yine dışarıdan birilerinin seni incittiğine ya da sana felaket getirdiğine inanıyorsun.</span></blockquote></blockquote><blockquote class="calibre27"><blockquote class="calibre13"><span class="italic">Zamanın bu döngüsüne sıkışıp kalmış bir kişinin gerçek bir geleceği olamaz; yalnızca tekrar tekrar yaşadığı bir geçmişi olur.</span></blockquote></blockquote><blockquote class="calibre27"><blockquote class="calibre13"><span class="italic">Şimdi benim gözlerimden bakıyorsun! Bir gün sorumluluk sende olduğunda, kendine acımanın bir sonuç değil, felaketlerinin başlangıcı olduğunu ve... bütün bunların sebebinin sen, yalnızca 'sen' olduğunu anlayacaksın. Ancak o zaman geçmişine ışık tutacak ve onu iyileştirebileceksin."</span></blockquote></blockquote><blockquote class="calibre27"><blockquote class="calibre13">Cenaze odasındaydık. Karımın ölü bedeninin yanında hareketsiz yatan başka bedenler de vardı. Hiçbiri Luisa kadar genç değildi. Sessizlikte bazı sözcükler yankılandı; bunlar asla unutmayacağım sözcüklerdi.</blockquote></blockquote><blockquote class="calibre27"><blockquote class="calibre13"><span class="italic">"Bu kadının ölümü, senin varlığının ve kendi iç ölümlerinin aynadaki görüntüsüdür."</span></blockquote></blockquote><div class="mbppagebreak" id="calibre_pb_34"></div>
</body></html>
