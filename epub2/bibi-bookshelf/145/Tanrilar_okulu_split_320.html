<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><blockquote class="calibre13"><span class="italic">"Ne kadar hummalı bir çalışma içinde meşgul görünürse görünsün, sıradan bir kişinin yaşamı, onun yalnızca anlamsız ve sürekli bir tekrarlanmaya olan düşkünlüğüdür. Yaşamımızın amacı, bizden birer şaheser yaratmaktır. Bu kaçınılmaz olarak herkesin, şimdi ya da sonra, ister bir ömürde, ister yüzüncü ömründe, eninde sonunda yapmak zorunda kalacağı bir yolculuktur. Dünyada bundan başka ne bir amaç, ne de daha heyecan verici bir şey vardır. "</span></blockquote><blockquote class="calibre13">Yavaşça ayakkabılarımı çıkarttım, olduğum yere bıraktım. Yalın ayak, Dıeamer'ın sesinin geldiği yöne doğru yürüdüm ve oturma odasının kapısından sessizce içeriyi gözetledim.</blockquote><p id="filepos1153918" class="calibre22"><span class="bold"><span class="calibre7">5 "Seni özgürleştirmeye geldim!''</span></span></p><blockquote class="calibre13">Koşu sonrası kapı pervazına yaslarıma ihtiyacıyla sergilediğim yorgunluğum ve zorlukla nefes alışım Dreamer'ı rahatsız etti.</blockquote><blockquote class="calibre13"><span class="italic">"Dik dur ve hiçbir yere yaslanma!"</span> diye seslendi.<span class="italic"> "Kesinlikle kimsenin seni yorgun, ya da bitkin görmesine izin verme!"</span></blockquote><blockquote class="calibre14">Açıklama yapmak için ağzımı açmaya fırsat vermeyen, buyurgan tavrıyla yaptığı el hareketi beni susturdu.</blockquote><blockquote class="calibre13"><span class="italic">"Koşuya kabahat bulma. Eğer bütün bir maratonu koşmuş olsaydın bile yorgun ve acı içinde görünmeye hiç hakkın olmazdı. Kendine her zaman, daha da fazla koşabileceğini söyle..."</span></blockquote><blockquote class="calibre13">Bu sözler, yorgunlukla ilgili yalanımla düşüncelerimi tek vuruşta yok eden bir kırbaç darbesi gibi üstüme savruldu. Kapı pervazından uzaklaşıp dik durduğumu görünce konuşmaya başladı.<span class="italic"> "Hâlâ geçmişine özlem duyuyorsun,"</span> diye tekrarladı ve sesindeki hor gören o ima beni acımasızca yaraladı.<span class="italic"> "Özlemek, seni geçmişinin yasalarına geri götüreceği gibi, bunca yıldır yaptığın bütün 'çalışmalarını' da boşa çıkaracaktır. Bütünlüğe giden yolda geçmişi özlemenin hiçbir türlüsüne yer yoktur. 'Yolculuğa' bir kez başladın mı, artık geri dönüş yoktur!"</span> Sesinin tonu birden değişiverdi. Ebeveynlerin bir çocukla konuşurken takındığı abartılı sabır gösterisine benzeyen ifadesiyle,<span class="italic"> "Sen etiket arayışındasın,"</span> dedi.<span class="italic"> "Tırabzanlar olmadan neye tutunacağını bilmiyorsun. Bu sallantılı durum, senin başından beri yaşadığın korkudan daha fazla korkutuyor seni."</span></blockquote><div class="mbppagebreak" id="calibre_pb_320"></div>
</body></html>
