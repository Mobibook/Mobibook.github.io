<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><blockquote class="calibre13">Buna karşın, Dreamer'dan uzakta olduğumda, dikkatim binlerce yöne çekiliyor ve bununla birlikte tüm varlığım da dağılıyordu.</blockquote><blockquote class="calibre13"><span class="italic">"Sıradan insan bile kendini güvende hisseder; onun doğruları korkularıdır, şüpheleri ise gerçekleridir. Onları sever ve dünyada hiçbir şey için onlardan ayrılmaz. Çocukluğundan beri, o hayali korkularla beslendi, olumsuz imgelemelerinin ve tepetaklak yaratıcılığının meyvelerim yedi. Bu yüzden gölgeleri gerçek sıkıntılarla takas ederek, kendisini sürekli tehdit altında hisseder ve öyle yaşar."</span></blockquote><blockquote class="calibre13">Dreamer, bana bu durumun getirdiği ıstırabın yavaş yavaş azalarak sonunda artık hissedilmez olduğunu, varoluşla tamamen bütünleşip yok olduğunu açıkladı. Istırap ve güvensizlik, çoğu insan için onlardan vazgeçmenin olanaksız bir adım olacağı noktaya ulaşıncaya kadar güven veren tırabzanlar gibi insanların yaşamlarının doğal bileşenleri haline gelir.</blockquote><blockquote class="calibre13"><span class="italic">"Rahat ol! Dışarıda hiç düşman yok... Aslında, her zaman sensin kendini tehdit eden..</span></blockquote><blockquote class="calibre13"><span class="italic">İnsanlar asla rahat olamıyor. Hatta kişi zengin olsa ve görünürde korkacak hiçbir şeyi olmasa bile, sürekli bir kararsızlık halinde şüphe duyarak, belirsizlik, ıstırap ve korku içinde yaşıyor... Bu en iyi bildiği iş ve tüm yaşamını yöneten etkinliktir."</span></blockquote><blockquote class="calibre13">"O halde, bunun çaresi yok..."</blockquote><blockquote class="calibre13">Dreamer,<span class="italic"> "Rahat olmanı sağlayacak hiçbir yöntem yoktur. Ne çelik kapılar, ne kasalar, ne yeraltı sığınakları, ne de alınacak başka bir önlem vardır,"</span> dedi ve sonra şunları okudu:</blockquote><p class="calibre28"><span class="italic">Ancak gerçek bir düşleyen rahat olabilir.</span></p><p class="calibre60"><span class="italic">Düş güvenliktir.</span></p><p class="calibre3"><span class="italic">Şüphe, korku ve ıstırap yanılsamadır ve bunlar sıradan bir insanın tek gerçeğidir.</span></p><blockquote class="calibre14">Gözlerimi yumdum, kendimi Dreamer'ın bu ninni gibi tekerlemesiyle beşikte sallanmaya bıraktım... Çevresi, korkan ve endişelenen yetişkinlerle dolu olmasına rağmen, ancak bir bebeğin hissedebileceği güvende olma ve yıkılmazlık duygusunu tattım... Çok daha gerilere, ta ana rahminin içindeki bir cenin haline dönünceye kadar gerilere gitmeyi denedim. Ardından, tek bir çiziği olmayan bütünlükle, en ufak bir ayrılığı olmayan saflığı 'anımsadım' ve mutlak doğrunun engin bir okyanusu olan amniyon sıvısı içinde yüzdüm. Dreamer'ın sesi son mısraları okudu:</blockquote><div class="mbppagebreak" id="calibre_pb_211"></div>
</body></html>
