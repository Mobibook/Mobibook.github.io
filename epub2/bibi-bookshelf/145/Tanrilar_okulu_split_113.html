<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><blockquote class="calibre13">Biraz ileride, göz kamaştıran bu deniz ve gökyüzü manzarasının orta yerinde, gözünde siyah güneş gözlüğü, üstünde siyah tişörtü bulunan bir adam duruyordu. Göbeği dikkat çekecek kadar iriydi ve kolları, daha çok bedeninin üst kısmı şişmanlamış insanlardaki gibi içe dönüktü. Bir yandan manzarayı seyretmeye devam ediyor, bir eliyle koca bir cips poşeti tutuyor, diğerini ise hiç ara vermediği ritmik bir hareketle her daldırışında hatırı sayılır bir miktar çerezi -avuçladıktan sonra, ağzına götüıüyor ve neredeyse hiç çiğnemeden yutuyordu.</blockquote><blockquote class="calibre13">Çenesinin ufak bir hareketiyle onu göstererek,<span class="italic"> "Gördüğün gibi bu adam kendisini öldürüyor... "</span> dedi.<span class="italic"> "Eski zamanlardaki bir beyefendi veya farklı tarzda biri olsaydı, bu iş için kesinlikle bir silah seçerdi. Ve biz de şimdi onıın silahını ciddiyetle şakağına dayamasına tanık olur, ardından da onun bu olağanüstü manzaraya son bir bakış atarken dünyaya elveda dediğini işitirdik."</span></blockquote><blockquote class="calibre13">Hiç tanımadığı birisi hakkında böylesine bir saptamada bulunması beni çok rahatsız etmişti. Ben O'nun sözlerinde beni altüst eden şeyin ne olduğunu anlamaya çalışırken, Dreamer konuşmasını sürdürdü.</blockquote><blockquote class="calibre13"><span class="italic">"İnsanın kendini öldürmesi için, silah ile yiyecek arasındaki tek fark, seçilen yöntemin çabukluğudur!"</span></blockquote><blockquote class="calibre14">Bu sözler bir başkasının ağzından çıksaydı kesinlikle yersiz bir nükte, kötü tat bırakan, maksadını aşmış bir söylem sayardım. Oysa Dreamer şaka yapacak biri değildi. Ne var ki sözlerinin beni bu denli altüst etmesini, içime huzursuzluk vermesini kendime açıklayamıyordum. Sanırım bu şaşkınlıkla gerginlik arasında gidip gelen ruh halim ve o ıstırap duygusu, Dreamer'ın hor gören aşağılaması yüzünden olabilirdi. Huzursuzluğumun asıl nedenini tahmin etmekten çok uzaktım.</blockquote><blockquote class="calibre13">İçimdeki sıkıntıdan uzaklaşmak ve içimde kontrol edilemez bir biçimde büyüyen bu açıklayamadığım düşmanca tutumu durdurmak veya en azından saklayabilmek için aklıma gelen tek yol, esprili bir yorumla ona karşılık vermek oldu.</blockquote><blockquote class="calibre13">"Her iki seçenekte de polisten müdahale etmesini ve adamın elinden silahını alıp canını kurtarmasını istememiz gerekir," derken dudaklarımdaki gülümseme çoktan donmuştu. O anda susabilirdim, ama artık ok yaydan çıkmıştı ve sözlerimi aynı alaycılı ifadeyle sürdürerek, "Şu anki duruma göre, polise adamın bir paket patates çereziyle canına kıymakta olduğunu ihbar etmeliyiz," dedim.</blockquote><div class="mbppagebreak" id="calibre_pb_113"></div>
</body></html>
