<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><blockquote class="calibre13">Dreamer, "<span class="italic">Bütün olmuş biri için herşey olanaklıdır. Kendin ve fikirlerin üzerine bahse girersen, tüm dünya da senin üzerine oynayacaktır"</span> diyerek düşüncelerimin fırtınasında bana ulaştı. "<span class="italic">Fikirlerine olan adanmışlığın tam olmalı. Yaşamının niteliği ve başarısı bu adanmışlığın derecesine bağlıdır."</span></blockquote><blockquote class="calibre13"><span class="italic">"Düşleme sanatı, inanma ve yaratma sanatı, bir özgürlük ve kesinlik hali, kuşkunun tamamıyla yok olma halidir."</span> diye devam etti Dreamer.</blockquote><blockquote class="calibre13"><span class="italic">"İçten adanmışlık yatırımdır ve tek gerçek paradır. Olayları gerçekleştiren, tüm fırsatları ve gerekli kaynakları ayağına getiren senin adanmışlığındır. Dış dünyada yaptıklarının başarısı, sadece adanmışlığının bir yansımasıdır."</span></blockquote><p id="filepos1413645" class="calibre20"><span class="bold"><span class="calibre7">17 İnan, sonra gör</span></span></p><blockquote class="calibre13">Görevimi düşünürken mideme dayanılmaz kramplar giriyordu. Dreamer'ın sözlerinden fışkıran berrak ve kayıtsız kararlığının etkisiyle kasılmalar diniyor fakat birkaç saniye sonra daha şiddetli olarak tekrar geri geliyorlardı. Müzayededen önceki gece uyuyamadım. Tanrılar Okulu'nun ilkeleri doğrultusunda herhangi birşey yemekten kendimi alıkoydum. Lupelius'un sözleri ezberimdeydi:<span class="italic"> "Savaş öncesi oruç tutmalısın!"</span></blockquote><p class="calibre33"><span class="italic">Oluş 'un gıdası niyet.</span></p><p class="calibre3"><span class="italic">Aklın gıdası sükunet.</span></p><p class="calibre3"><span class="italic">Bedenin gıdası oruçtur.</span></p><blockquote class="calibre14">Kendimi tüm kalbimle adamış olsam bile, bu törensel uygulamalar etkili olmuyor, müzayedenin sonucunun ne anlama geleceğine dair kaygılarımla beraber, içimdeki endişenin de giderek büyüdüğünü hissediyordum. Müzayedede teklif verebilmek için garanti olarak temin etmem gereken miktar M Bank'tan aldığım kredinin büyük bir kısmını silip süpürmüştü. Bundan daha eziyet verici olan, müzayedeyi kazansam ve mülk benim olsa dahi, geriye kalan miktarı bir kaç ay içerisinde nakit olarak ödemek zorunda olmamdı.</blockquote><p class="calibre75"><span class="italic">"İnan, sonra Gör' kralların kaçınılmaz kanunudur, ve kendi kendini yönetenlerin kanunudur. İnançlı ol, Düşleme Sanatı 'na iştirak et... bunlar Dreamer 'ın en temel</span></p><p class="calibre3"><span class="italic">vasıflarıdır.</span></p><div class="mbppagebreak" id="calibre_pb_400"></div>
</body></html>
