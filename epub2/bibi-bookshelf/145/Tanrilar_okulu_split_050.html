<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><blockquote class="calibre13">Bu nüktesi benim için çok aydınlatıcı olmuştu. Aklım bir süre daha bu komik ve öğretici görüşe takılı kaldığında, Dreamer irdelediği konuya çoktan dönmüş, ne denli önemsiz olursa olsun konudan böylesine sapmış olmamın kendisini engellediğini -buluşmamızın amacının çok dışına çıktığımızı- söylemek istercesine, biraz da haşin bir bakışla bakıyordu bana..</blockquote><blockquote class="calibre13"><span class="italic">"Sıradan bir hayatın derinlere kök salmış vizyonundan uzaklaşmak, ancak Okul ile karşılaşmakla mümkün olacaktır...</span></blockquote><blockquote class="calibre13"><span class="italic">Aldatmacı tasvirlerinin arkasındaki dünyayı bir gün 'görebilmek' de ancak 'Okul çalışması' ile mümkün olacaktır.</span></blockquote><blockquote class="calibre13"><span class="italic">Uyum içindeki bir görüşe, bir bütünleşme haline, bir gün ancak 'kendi üzerinde çalışan kişi" erişebilecektir. Ve dünyayı yine uyum ve bütünlük içindeki bu görüş iyileştirecektir."</span></blockquote><p id="filepos177590" class="calibre20"><span class="bold"><span class="calibre7">3 Altüst etmeyi öğrenmek için bir Okul</span></span></p><blockquote class="calibre13">Dreamer bana, üstün nitelikli kişilere özel eğitim veren okulların, her çağda ve her toplumda daima var olduğunu açıkladı. Bu okulları farklı kıldığı sanılan felsefi ve kültürel ayrılıklarının ötesinde, bu 'okullar' aslında tek bir Okul'du. Bunları tekdüze bir sesle anlatırken, düşünceleri tüm çağların ve kültürlerin üstünden geçmekteydi.</blockquote><blockquote class="calibre13">Bu okulu 'Oluş Okulu' olarak adlandırdı...Düşleyenlerin şekillendirildiği, vizyon sahibi, aydınlık ütopyacıların her zaman niyetlerini arındırmış oldukları evrensel bir atölye..</blockquote><blockquote class="calibre13">Dreamer, ayrıca bunun bir<span class="italic"> "Dönüşüm Okulu"</span> olduğunu söyleyerek ona yeni bir tanım daha getirdi ve sonra sustu.</blockquote><blockquote class="calibre13">Çaydan yükselen nefis kokulu buğuyu derin derin içine çektikten sonra, kısık bir sesle,<span class="italic"> "Henüz başkalarına egemen olmadan önce, kendilerine egemen olmayı öğrenecekleri... Tanrılar Okulu..."</span> Dövüşen bir savaşçının attığı naraya dönüşen sesi, tüylerimin diken diken olmasına neden oldu. "<span class="italic">Bir altüst etme okulu, "</span> dedi.</blockquote><blockquote class="calibre13"><span class="italic">"Fikirlerin, inanışların ve en önemlisi, ölümün kaçınılmaz olduğu düşüncesinin altüst edileceği yer. Ölüm gerçeğe, uyuma, güzelliğe karşı dirençtir. Ölüm, gerçeğin içinden geçemeyen her şeyi yıkıp döker. Eğer vücudumuzun her bir hücresinde biz gerçeksek, o halde asla ölmeyeceğiz. "</span></blockquote><div class="mbppagebreak" id="calibre_pb_50"></div>
</body></html>
