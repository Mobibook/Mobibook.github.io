<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><blockquote class="calibre13">"Ama şu anda, tüm dünya genelinde, gezegeni yerle bir edip üzerindeki her türlü yaşam formunu ortadan kaldırabilecek güce sahip silahlan üretmekte olan endüstriler var" diyerek cevap vermiştim. Tüm insanlık adına, kendimizi böylesine korkunç, yıkıcı bir güçten nasıl koruyabileceğimizi sormak için can atıyordum ki, Dreamer haşince araya girerek bu vahim görüşümü telaffuz etmeme engel olmuştu;</blockquote><blockquote class="calibre13"><span class="italic">'"Senin dışındaki' hiçbir güç seni yok edemez',</span> derken akıllardan silinmeyecek kelimeler içinde konuşuyordu.<span class="italic"> 'Kendi rızan olmadan, 'senin dışında' herhangi birşey gerçekleşemez. Tetikte ve uyanık ol! İhmalkarlığından ve tüm belirsizliklerden kurtul. Düzeltilmesi gereken insanlık değil, senin görüşün. Dünyanın içinde bulunduğu koşullar, tam olarak senin içsel durumlarına karşılık geliyor. Bütünlüğüne kavuşur, bir birlik haline gelebilirsen, işte o zaman dünya güvende olacaktır."</span></blockquote><blockquote class="calibre13">Kullandığı her kelimenin, katlanılmaz bir sorumluluğun ağırlığı ile sırtıma yüklendiğini hissediyordum. Onu dinledikten sonra, tüm o yakınmalarıma devam etmek, bilinmeyen güçleri, kontrol edilemeyen kuvvetleri suçlamak ve korkudan titrer bir halde, kaderine boyun eğmiş bir çaresizliğin affına sığınmak gittikçe imkansızlaşıyordu.<span class="italic"> Unutma ! Hiç kimse ya da hiç bir şey senin tarafından emredilmeyen ve yönetilmeyen bir şeyi gerçekleştiremez. Çatışmalar, yoksulluk, başarısızlık, hastalık, ölüm veya diğer felaketler nesnel gerçeklikler değillerdir. Senin dışında varolmazlar. Sadece sen onları düşlediğinde gerçekleşirler. Senin içinde savaş yoksa dışında da olmaz. Bu bir kuraldır.</span></blockquote><blockquote class="calibre13">Kafamı çevirip, onu ararcasına arkamda göz gezdirdim. Yüzünden eksik olmayan o hayranlık dolu bakışları, bana, Okul'a ve 'Düş'e olan söndürülemez inancıyla asistanım Lucia'nın orada olacağını biliyordum. Dünya bugün yıkılsa, yarın sabah o, bitmek tükenmek bilmeyen işinin başına geçmek için, herkesten önce burada olur, çoğu zaman gözle göremeyeceğiniz çekingen ilgisini cömertçe sunar ve sanki ben onun en değerli varlığıymışım gibi, o tatlı sert mizacıyla üzerime kol kanat gererdi.</blockquote><blockquote class="calibre13">Dreamer hakkında konuştuğum tek insan Lucia'ydı. Sürekli O'nun hakkında sorular sorar, O'nun her bir. kelimesini sevgi ve şefkatle ele alırdı. Müsveddelerimi kontrol eden, onları Kitabın ilk taslağı haline getirmek için geceler boyu çalışan da yine Lucia'ydı.</blockquote><blockquote class="calibre13">Yüzünde beliren o belli belirsiz, yüreklendirici gülümsemeyi yakalamıştım ve hazine niteliğindeki o bir kaç saniye süren suç ortaklığı, beni toplantının bu soğuk atmosferinden korumaya yetmişti.</blockquote><blockquote class="calibre13">"Kaderlerimizi değiştirmek olanaklıdır." Cevabımı doğrudan Chris H.'ye yöneltmeden, hissettiğim tüm sağlam inancımı ses tonuma yükleyerek</blockquote><div class="mbppagebreak" id="calibre_pb_377"></div>
</body></html>
