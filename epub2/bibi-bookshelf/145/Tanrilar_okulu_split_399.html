<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><blockquote class="calibre13">Bunun sebebi, altından kalkması başlı başına büyük gayret gerektirecek fınansal yükümlülüklerin yanı sıra bölgede hala etkili olan, halkını sevmiş ve karşılığında onlar tarafından sevilmiş bu kraliyet prensesinden yadigar her bir kalıntıya duyulan muazzam hürmeti de dikkate almamdı. Döneminin en büyük bilimsel ve sanatsal açılımlarını bölgeye çekerek, buradaki ekonomik ve kültürel aktivitelerin temelini atan Marie-Louise olmuştu.</blockquote><blockquote class="calibre13">Dreamer,<span class="italic"> "Olanaksız olan, olanaklı olanın alçaktan görünüşüdür," </span>diyerek beni yüreklendirmişti. "<span class="italic">Daha yükseği hedef al, Oluş seviyeni yükselt. Düşleme sanatının, inanma ve yaratma sanatının tamamıyla, olanaksızı olanaklı hale ve sonunda da kaçınılmaz olana dönüştürebilme kapasitesi olduğunu anlayacaksın. Bu, bütünlüğünü sağlaman için birinci koşul."</span></blockquote><blockquote class="calibre13">Dreamer, anlıyışımın sert duvarlarını zorlayarak, iyice derinlere nüfuz etmelerini sağlamak amacıyla bir sonraki kelimelerini yavaşça ve özenle dile getirdi;</blockquote><blockquote class="calibre13"><span class="italic">"O mülkü satın almak için paraya ihtiyacın yok. Kendini adamaya ve oluşunun derinlerinde vereceğin söze ihtiyacın var. Adanmışlığın tam olmalı! İçsel sorumluluğun ve bütünlüğün sahip olacağın fınansal varlığın boyutunu belirler, ve bunun için ihtiyacın olan tüm kaynakları oluşturur. Para gerçek değildir. Gerçek olan, bir insanın adanmışlığı ve inancının kuvvetidir. Para ve kaynaklar sadece bu meziyetlerin doğal sonucu olarak ortaya çıkarlar...kendilerini düzene sokarlar ve dıüşün kendi paylarına düşen sorumluğunu üstlenirler."</span></blockquote><blockquote class="calibre14">Dreamer'ın bu sözleri benim için, ders kitaplarında bulunmayan, ekonomi okullarında öğretilmeyen olağanüstü bir anlayışı gözler önüne seriyordu. İlk defa sosyal, bilimsel ya da ekonomik kazanımların ki insanoğlunun bu alanlardaki herhangi bir girişimi bile başarının sembolü olarak kabul görür, para ile elde edilmediğinin farkına varıyordum. Para, sadece doğal bir sonuç olarak ortaya çıkıyordu.</blockquote><blockquote class="calibre13">Görünürde olanaksız olan tüm zaferlerin ardında her zaman, bir insanın, bir bireyin düş'ii, onun kusursuz kararlılığı, bütünüyle inanma kapasitesi vardı. Düşüncelerim bir süre gezindikten sonra, tüm büyük girişimlerin ve serüvenlerin, kaynakların varlığıyla değil, bir adamın güçlü vizyonu ve sarsılmaz inancı sayesinde başarıya ulaştığı gerçeğine tutunarak soluklandı. Bu derin düşünceler, artık geçerliliği kalmamış görüşlerin yığıldığı bilincimin tavan arasında, ekonomik hesaplamalar ve yatırım getirişi üzerine inşa edilmiş karar kuramları ve rasyonel kapitalizmin prensipleri için yer açıyordu.</blockquote><div class="mbppagebreak" id="calibre_pb_399"></div>
</body></html>
