<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><blockquote class="calibre13">Cennet hakkında yaptığımız konuşmaların arasında ustaca verdiği bu dersinde, benim taşınabilir bir cennet yerine, cehennem yaratmaktaki ve onu beslemekteki eğilimimi vurguladı. Kim bilir insan daha ne kadar süre alıngan, öfkeli ve kavgacı olarak kalacaktı ve daha ne kadar süre gelecek nesillere bu kırılganlığıyla incinebilirliğinin tohumlarını ekerek onu aktaracaktı. Bu düşünceler beni rahatsız etmişti. Dreamer çok daha ilerlemişti. Ben önce büyük bir gayretle içimdeki bu pisliği kustum, onu dışarı attım, sonra bu ışık denizinde bizi ayıran mesafeyi devasa kürek darbeleriyle kapatarak ona yetişmeyi başarabildim.</blockquote><blockquote class="calibre27"><blockquote class="calibre27"><blockquote class="calibre27"><blockquote class="calibre25"><span class="italic">"Life is as you dream it. We always meet what we dream of.</span></blockquote></blockquote></blockquote></blockquote><blockquote class="calibre27"><blockquote class="calibre25"><span class="italic">Yaşam düşlediğin gibidir. Her zaman düşlediklerimizle karşılaşırız...</span></blockquote></blockquote><blockquote class="calibre35"><span class="italic">Düşlediğimiz birşeyle karşılaşmak kaçınılmazdır, yaşam; kendilerinde taşınabilir bir cennet kuran ve onu sürekli besleyen kişiler için zaten bir yeryüzü cennetidir."</span> Uzun bir ara verdi, soma kararlı bir tutumla bu karşılaşmamızın en aydınlatıcı noktasını ele aldı.</blockquote><blockquote class="calibre13"><span class="italic">"Yoksulluktan, suçluluktan ve bilmez tükenmez çatışmalardan acı çeken insanlığın iyileşmesi, ancak hücre hücre olacaktır. Bu, her insandaki eski moda inançların tamamen alt üst edilmesiyle ve iradenin, ışığın insana aktarılmasıyla gerçekleşecek simyasal bir dönüşümdür. Sadece kişisel bir eğitim bunu başarabilir."</span> Böylesine bir girişimin uygarlığımızın, modern çağın en önemli fetihlerinden biri saydığı kitlelerin eğitimiyle gerçekleştirilmesinin mümkün olmadığını ısrarla vurguladı.</blockquote><blockquote class="calibre13"><span class="italic">"Kendini her bireyin eşsizliğini keşfetmeye adamış özgür insanlar Okulu, bir sorumluluk Okulu asla kitleler için olamaz. Kitle eğitimi açıkçası bir çelişkidir; eğer kitleler için ise o zaman eğitim değildir, eğer eğitim ise o zaman kitleler için değildir."</span></blockquote><blockquote class="calibre13"><span class="italic">"Okulu; gerçek ve samimi bir 'düş 'ü olan herkes için ulaşılabilir kıl. Okula giriş pasaportu kişinin bütün gücüyle kendi 'düş 'üne inanmasıdır."</span></blockquote><p id="filepos1294464" class="calibre20"><span class="bold"><span class="calibre7">5 En büyük ekonomik gerçek</span></span></p><blockquote class="calibre13">Quimbaya ve Muisca'nın altın renkli güneşi, ötedeki Cordilleras'ın yeşil ve yuvarlak tepelerinde, bir çocuğun çizdiği bir resim gibi yükseliyordu. Dreamer'ın sesi, tanrıların bu kutlu mekânında, sakin ve ağırbaşlılıkla akıyordu.</blockquote><div class="mbppagebreak" id="calibre_pb_364"></div>
</body></html>
