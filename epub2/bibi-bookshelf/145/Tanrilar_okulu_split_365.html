<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><blockquote class="calibre13">Bir cenaze evindeki konuşmaların ciddiyetiyle bana,<span class="italic"> "Sonsuz ilkelerin üstünde yükselen bir Okul yarat,"</span> diye buyurdu.<span class="italic"> "Kitap olmayan gerçek ve canlı bir Okul yarat. Öğretisinin merkezinde düşleme sanatı olsun ".</span></blockquote><blockquote class="calibre13">Artık ayrılmak üzereydi. Bir şeyleri yitiriyormuşum hissiyle hüzünlendim. Bu girişim bana hâlâ çok büyük, boyumu aşacak kadar büyük görünmeye devam ediyordu. Avutulması imkânsız, çaresiz ve sessiz bir ağlayışın yükselerek boğazımda düğümlendiğini hissettim. Bana bu görevi vererek, en çok sevdiğim şeyin ne olduğunu söylüyordu. Bencillikle geçen bir yaşantıdan soma gerçekten çok özel bir şeyi başarabileceğimi gösteriyordu... Bir düşleyenler Okulu...</blockquote><blockquote class="calibre13">Dreamer, Odysseus'un serüveninin, Dante'nin yolculuğunun, Jason'un keşif seferinin ve her çağdaki kahramanların zorlu girişimlerinin bir dönüşüm okulunun açtığı yollar olduklarını açıkladı. Odysseus, ilkelerini sıkıca korumak uğruna, kendisini Okulun halatıyla geminin direğine bağladı. Dante, Cehennemden Vergilius'u izleyip 'kendisini alt üst ederek' çıktı. Bu bile, Okulun bir eylemiydi.<span class="italic"> "Kendi bütünlüklerini fethetmek, her insanın içinde taşıdığı ıstıraptan, korkudan ve endişeden kendilerini kurtarmak isteyen kararlı kişileri yetiştirmemiz gerek. İnsanoğlunun tek umudu budur."</span></blockquote><blockquote class="calibre13">Dreamer, yakın bir gelecekte, en büyük şirketlerden en küçük işyerlerine dek bütün kuruluşların birer varoluş, bir bütünlük okuluna dönüşeceklerini bildirdi. Oralarda insanlar, oluştaki her bozulmayı, her gölgeyi ve her bölünmeyi yok edip kendilerini sürekli olarak aşmayı öğrenecekler. Bu şirketlerin organlarında, bütün hücrelerini aynı perdede titreştirerek birleştiren bir akorttan çözülen sesler gibi yeniden çınlayacak.</blockquote><blockquote class="calibre13">Dreamer, bir kâhin gibi,<span class="italic"> "Binlerce öğrenci görüyorum,"</span> dedi. Bu sırada, yavaş yavaş yaptığı, geniş bir kol hareketiyle bana<span class="italic"> Casa del Pensamiento </span>çevresini baştan sona kaplayan yemyeşil alanı, uçsuz bucaksız ayçiçeği tarlasını ve ortasındaki küçük gölü gösterdi.</blockquote><blockquote class="calibre13"><span class="italic">"Onlar, geleceğin ekonomideki dev isimleri, dünya çapındaki iletişimcileri olacaklar. Onların zenginlik yaratma güçleri, sadece içsel özgürlük durumunun sonucu olacaktır."</span></blockquote><blockquote class="calibre13">Baskıcı şüpheler ordusu tarafından çoktan kuşatma altına alınan tüm iyi niyetlerimi ve endişelerimi nasıl dışa vurabileceğimi bilemediğimden, "Fakat böyle bir girişim çok uzun zaman alacaktır," diye itiraz ettim. Dreamer beni uçmaya çağırıyordu ve her zaman olduğu gibi itirazlarımla karşılaşıyordu. <span class="italic">"İnsan artık hazır şimdi!"</span> dedi. Bu sözleri, 'düş'ün kanat motorlarını kükretti ve değersiz itirazlarımı tek hamlede alıp götürdü.</blockquote><div class="mbppagebreak" id="calibre_pb_365"></div>
</body></html>
