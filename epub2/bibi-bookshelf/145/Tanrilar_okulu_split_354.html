<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1260768" class="calibre1"><span class="calibre2">
</span></p><p id="filepos1260823" class="calibre16"><span class="bold"><span class="calibre7">Bölüm X</span></span></p><p id="filepos1260915" class="calibre16"><span class="bold"><span class="calibre7">Okul</span></span></p><p id="filepos1261002" class="calibre6"><span class="bold"><span class="calibre7">1 Dikey vizyon</span></span></p><blockquote class="calibre13">Dreamer,<span class="italic"> "Bütünüyle, dönüşmüş bir insan türü sahneye çıkmak üzeredir,"</span> dedi... gözlerindeki parlaklık yaşamı tüm doluluğu ile yansıtıyordu. Alışkın olmadığım bir coşku hissettim. O'na ulaşabilmek için, önce Buenos Aires'te, soma Bogota'da mola verdiğim çok uzun bir yolculuk yapmıştım. Beni oradan alan küçük bir uçak, 2300 metre yükseklikteki bir platonun ortasında bulunan küçük bir kasabaya götürmüştü.</blockquote><blockquote class="calibre13">Buluştuğumuz Casa del Pensamiento, alabildiğine koyu yeşilliklerle kaplı yüksek tepelerle çevrili, gözlerden uzak, bambudan yapılmış müstakil bir yapıydı. Başka hiçbir yer, yoğunluk belirten sözcükleri böylesine hakkıyla bünyesinde taşıyamazdı. Kayıp uygarlıkların gizemli varlıkları dinlemedeydiler ve havası hala efsaneleri ile titreşmekteydi: Eldorado destanı; gerillaların, kokain, zümrütlerin hikâyeleri ve Kayıp Şehrin esrarı.</blockquote><blockquote class="calibre13">Dreamer'ın sesi, beni bu etnografya fantezilerimden çekip çıkardı.</blockquote><blockquote class="calibre13"><span class="italic">"Yeni insan kendisini sarıp sarmalayan kundak kıyafetlerini çıkarıp attı ve eski insanlığı binlerce yıldır hapseden zihinsel kozasına nüfus etti."</span> Bu sözleri, üzerinde yıllardır çalıştığı ve yalnızca kendisinin inandığı bir varsayımın doğrulanışına tanık olan bir bilim adamının kanısı ile söylemişti. İnsanda, korkudan ve çatışmadan arınmış psikolojik bir sisteminin doğuşu; yeni gelişmekte olan bu türün ayırt edici unsuru ve gelişim özelliği kozmik düzeyde ve gezegende görülen nadir bir durumdu.</blockquote><blockquote class="calibre13">Bu görülmemiş nitelik, bu dönüm noktası hali,<span class="italic"> Homo Sapiens 'ler</span> içinde gerçek bir tür üretiyordu. İnsan türü, gelişim yolunun yön değiştireceği bir noktaya yaklaşmıştı. Çok farklı iki insan türü açıkça beliriyor ve birbirlerinden tamamen ayrı gelişmeye başlıyordu. İnsanlar, kim bilir ne kadar süre daha birbirlerini 'insan' olarak adlandırmaya devam edeceklerdi, ama bu keşiften sonra artık birlikte yaşayan, fakat kaderleri ayrı çizilmiş, farklı türler olacaklardı.</blockquote><div class="mbppagebreak" id="calibre_pb_354"></div>
</body></html>
