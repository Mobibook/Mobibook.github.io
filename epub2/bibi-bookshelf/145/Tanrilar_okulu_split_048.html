<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><blockquote class="calibre13"><span class="italic">"Okulu bulmak, 'düş'e çelik bir halatla bağlanmak, sorumluluğun daha yüksek bilinç gerektiren bölgelerine girebilmek demektir. Ancak az sayıdaki insanın çok az bir kısmı böylesi bir buluşmayı göğüsleyebilir."</span></blockquote><blockquote class="calibre13">Sözleri ve bakışı bende giiçlü bir teslimiyet etkisi yarattı. İçimde, nasıl işlediğinden habersiz olduğum, ezbere dönen dişli çarklardan birinin kırıldığını hissettim. O anda yüreğime bir bıçak gibi saplanan vicdan azabıyla, yıllar yılı 'yuvadan uzak' yaşamış olmanın, düzene ne denli aykırı bir davranış olduğunu anladım ve yine yıllar yılı umutsuzca aradığım bir kişi ya da bir şey karşısında kendimi bulmuş olmanın harikuladeliğini yaşadım.</blockquote><blockquote class="calibre13">Ancak çok az sayıdaki kişinin başına gelebilecek böylesi bir olayın olağanüstü niteliğini duyumsayarak, derin bir saygıyla, "Okul'u nasıl bulacağız?" diye fısıltıyla sordum.</blockquote><blockquote class="calibre13">Dreamer,<span class="italic"> "Korkma. Sen değil, Okul seni bulacaktır,"</span> diye yanıtladı. Bakışlarımdan bu kısacık yanıtın pek de açık olmadığını fark ederek,<span class="italic"> "Bir kişi yaşantısında, içinden çıkamayacağı kadar hayal kırıklığına uğradığında... kendi eksikliğini ve güçsüzlüğünü fark ettiğinde, varoluş onu bir mengenede soluğu kesilinceye kadar sıktığında... Okul, ancak o zaman... ortaya çıkacaktır,"</span> dedi.</blockquote><p id="filepos171846" class="calibre22"><span class="bold"><span class="calibre7">2 Dünya bir masaldır</span></span></p><blockquote class="calibre13">Bu bilinmeyen şehirde bir kafede oturmuş, sayfalarca not tutarken onu dikkatle dinliyordum. O eşsiz villada başlayan ve Marakeş'te devam eden çıraklık sürecimin, bir resmin hiç kesilmeyen hatları gibi, gizemli bir eğitim yolu izlediğini sanıyordum.</blockquote><blockquote class="calibre13">Dreamer,<span class="italic"> '"Okul'la karşılaşmak, bir insanın hayatında başına gelebilecek en mucizevi olaydır. Senin görmekte olduğun ve çevreni saran her şeyin aslında dünya değil yalnızca bir tasvir olduğunu anlamak ve telkin yoluyla içine düştüğün kitlesel uykudan uyanmak için tek fırsattır,"</span> dedi.</blockquote><blockquote class="calibre13">"İyi ama ben seni dinliyorum, bu masaya dokunuyorum ve yoldan geçen insanları görüyorum. Bu insanların her birinin bir yaşamı, bir işi, bir ailesi olduğunu biliyorum...</blockquote><blockquote class="calibre13">Bütün bunlar nasıl bir tasvir ya da sadece benim yarattığım bir vizyon olabilir?"</blockquote><blockquote class="calibre13">Dreamer,<span class="italic"> "Retina üzerine düşen görüntüler dünya değildir, dünyanın masalıdır,"</span> diye kısaca yanıtladı.<span class="italic"> "Dünya, sadece sana anlatılandır.”</span></blockquote><div class="mbppagebreak" id="calibre_pb_48"></div>
</body></html>
