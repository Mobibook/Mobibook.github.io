<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos712698" class="calibre1"><span class="calibre2">
</span></p><p id="filepos712753" class="calibre6"><span class="bold"><span class="calibre7">14 Korku çürümüş sevgidir</span></span></p><blockquote class="calibre13">Dreamer,<span class="italic"> "Korku, başından beri yaşam damarlarında dolaşan bir uyuşturucudur. Bu, bir şeyden korkmak değildir. Bu sadece korkudur, o kadar"</span> dedi.<span class="italic"> "Şimdiye kadar da ona alıştın. İnsanın olaylar dünyasında karşılaştığı durumlar onan hem kaçmaya çalıştığı, hem de içinde görmekten kaçındığı şeyleri ortaya koyması bakımından faydalıdır. Okul'u olmayan kişiler için kötülük ve rastlantı, felaketten farksızdır. Oysa bunlar bir Okul'a sahip olanlar için yitirilen bütünlüğü, yeniden ele geçirmeye ve anlamaya yarayan çalışma araçlarıdır. Aynı zamanda da, insanın gerçek durumunu gösteren belirtiler, alarm sinyalleridir."</span></blockquote><blockquote class="calibre13"><span class="italic">"insanın düşündüğünün aksine, önce korkunun kendisi gelir, sonra korkulacak şeyi seçeriz."</span></blockquote><blockquote class="calibre13">Sıradan bir insanın yaşamının ilk başlarında, şüpheler, korku ve keder onun sınırını belirler: yarı sığınak yarı hapishane olan, sanki büyük bir yer altı sığınağındaymış gibi kendisini güvende hissettiği bu sınırlı alanında hipnotik bir uykuda ve hayali bir boşluktadır.</blockquote><blockquote class="calibre21"><span class="italic">"Korkuyu terk etmek, bütünlüğe, Oluş birliğine doğru atılan ilk adımdır," </span>diye sözlerini tamamladı,<span class="italic"> "çünkü korkunun üzerine ne bir şey kurabilir, ne de akıl ekleyebilirsin. Korkusuzluk bir savaşçının ilk kuralıdır. Korku, seni işine bağımlı, kılar ve geçmişte yaptığın gibi hastalığa sığınmaya zorlar."</span></blockquote><blockquote class="calibre21">O sırada Dreamer'ın,<span class="italic"> "Korkuyu fırsata dönüştür!..."</span> diyen sert sesi bana bir öğüt vermek üzere havada çınladı.<span class="italic"> "İnsanın sadece iki duygusu vardır...korku ve sevgi. Bunlar kendi içinde birbirine zıt şeyler değildir... Sadece oluşun farklı düzeylerindeki aynı gerçekliktir. Korku çürümüş sevgi, sevgi yücelmiş korkudur."</span></blockquote><blockquote class="calibre13">Bu son cümlelerini yazabilmem için bana biraz süre tanıdı ve kelimesi kelimesine yazdığımdan emin oluncaya kadar bekledi.</blockquote><blockquote class="calibre21"><span class="italic">"Korku, içindeki ölümdür. Kahraman, korkusuz ya da içsel ölümü olmayan bir adamdır. Kahraman sözcüğü; hero, eros, amore, a-mors 'dan gelir ve hepsi ölümsüzlük demektir. İçinde ölüm olmayan bir kişi, dışarıda onunla karşılaşamaz.</span></blockquote><div class="mbppagebreak" id="calibre_pb_217"></div>
</body></html>
