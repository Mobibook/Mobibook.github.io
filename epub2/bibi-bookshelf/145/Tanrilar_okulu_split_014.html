<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><blockquote class="calibre13">Oysa bana göre, içteki ve dıştaki bu iki dünya birbirinden ayrıydı ve öyle de kalmaları gerekiyordu. Ben her zaman kişinin dışarıda bağımlı, ama kendi içinde özgür olabileceğine inanmıştım. Bu inancım, kızgınlığımı körüklüyordu.</blockquote><blockquote class="calibre13">Beni suçlarcasına,<span class="italic"> "Milyonlarca kişi gibi sen de bütün yaşantını, içinde yaşam olmayan kuruluşların katmanları arasında saklanarak geçirdin," </span>dedi.<span class="italic"> "Özgürlüğünü bir avuç uydurma gerçekliğin içine hapsettin.</span></blockquote><blockquote class="calibre13"><span class="italic">Sana dayatılan sahte uykundan uyanmanın, cehennem misali bir yaşam görüşünü bırakmanın artık zamanı geldi!"</span></blockquote><blockquote class="calibre13">Şimdiye dek kimse bana böyle davranmamıştı.</blockquote><blockquote class="calibre13">Sonunda, meydan okurcasına, "Benimle böyle konuşma yetkisini sana kim veriyor?" diyerek patladım.</blockquote><blockquote class="calibre13"><span class="italic">"Sen."</span></blockquote><blockquote class="calibre13">Bu beklenmedik yanıtıyla iktidarsızlık haline teslim edilmiştim. Üzerime çöken suçluluk duygusu altında eziliyordum. Saklanmayı ne çok isterdim. Hâlâ kim olduğu belli olmayan bu varlık karşısında anlatılması olanaksız bir utanç bana çırılçıplak kalmışım hissi veriyordu. İçimde kaçıp gitmek dürtüsünü hissettim. Beni dünyanın sınırlarının dışına fırlatan bu durumu kurtarmak için kalan son gücümle çabaladım. Konuşmayı yeniden tutarlılık ve mantık çerçevesine sokabilmeye uğraşarak alçak sesle, "Fakat organizasyonlar çalışanları olmadan nasıl sürdürülebilir?" dedim. Dreamer susuyordu. Sorduğum soru karşısındaki sessizliğini O'nun şaşırmış olmasına, ya da yanıt verememesine yorarak ve bu suskunluğundan cesaret alarak bir hamle daha yaptım. "Onlar olmasaydı dünya dururdu," dedim.</blockquote><blockquote class="calibre13"><span class="italic">"Tam tersi!"</span> diye sertçe yanıtladı.<span class="italic"> "Dünya yerinde saymaktadır, çünkü bağımlı, korkudan ödü kopmuş insanlar mevcuttur. İnsanlık bu haliyle, bağımlılıktan kurtulup özgürleşmiş bir topluma can veremez."</span> Şaşkınlığımı gördü. Algılama sınırlarıma ulaşıp hatta aştığımın farkına varınca, ses tonunu neredeyse beni yüreklendirecek kadar yumuşattı.</blockquote><blockquote class="calibre13">Alaycı bir ifadeyle çabucak,<span class="italic"> "Korkma!"</span> dedi.<span class="italic"> "Senin gibi insanlar var oldukları sürece, bağımlılık dünyası da hep var olacak ve dünya aşırı nüfuslu olmayı sürdürecektir."</span></blockquote><blockquote class="calibre13">Ardından gelen suskunluk yüzünden aramızdaki hava buz kesti. Alaycı ve yumuşak tavrı birden çelik gibi sertleşti.</blockquote><blockquote class="calibre13"><span class="italic">"Sen! Senin, bundan böyle bunda bir payın olmayacak; çünkü sen Beni tanıdın!"</span></blockquote><div class="mbppagebreak" id="calibre_pb_14"></div>
</body></html>
