<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos642035" class="calibre1"><span class="calibre2">
</span></p><p id="filepos642090" class="calibre6"><span class="bold"><span class="calibre7">6 Hem düşleyip hem bağımlı olamazsın</span></span></p><blockquote class="calibre13">Personel bölümünden gönderilen dikdörtgen şeklindeki küçük kart parçasını sabah giriş, akşam çıkış saatleri dışında gün içinde ana binadan ayrılmam gerektiğinde, kısacası binaya her giriş çıkışımda makineye basmamı istediklerini öğrendiğimde, ben içimde uzanan kaygan zeminde dur durak bilmeden kayıyordum. Personel bölümünün istediği yeni uygulama, çoktandır bütün beyaz yakalılar için kullanılıyor olmasına rağmen, mesai saatlerinin çoğunu benim gibi, genellikle yurtdışında çalışarak geçirenleri ve o zamana dek mesai saatleri içinde daha esnek olanları, hatta yönetici konumundakileri de kapsıyordu. Çalışan konumundaki bu rolümde, ne yazık ki son bağımsızlık görüntüsünü de elimden alan bu kurala birçok kez uymaya çalıştım. Birçok kez, giriş holündeki otomatik sayacın önünde, çalışanların oluşturduğu uzun kuyruklardan birine girerek bekledim. Herkesin, bu işlemi sanki çok doğal bir şeymiş gibi uyguladığını gözledim. Sıraları geldiğinde ellerindeki kartlarını makineye basmak için adım adım ilerlemeyi sürdürürken, sigara içiyor, gülüyor ve kendi aralarında şakalaşıyorlardı. Birçok kez bu kişilerle birlikte kuyrukta bekledim. Makinenin önüne her gelişimde, birdenbire, bastıramadığım bir utanç duygusuna kapılıyordum. Sonra, kartı basmadan koşarak oradan ayrılıyordum. Dreamer'ın sözlerini içimde çok daha canlı ve güçlü bir şekilde hissederken bu sözleri beni yeniden etkisi altına aldı ve öz saygınlık düzeyimi yeniden güçlendirdi. Ben, birkaç dakikalığına bile olsa, özgür ve mutlu bir yaşamı arzularken, başarıyla dolu bir öz varlığın görüntüleri sanki geleceğin bir anısı gibi, yeniden, capcanlı olarak geri dönmüştü.</blockquote><p class="calibre43"><span class="italic">                      Bağımsız ve özgür ol! Bir asi ol!</span></p><blockquote class="calibre57"><blockquote class="calibre58"><span class="italic">Bir asi kimseye bağımlı değildir. </span></blockquote></blockquote><blockquote class="calibre27"><blockquote class="calibre58"><span class="italic">O kendi eşsizliğine saygı duyar. Onun tek varolma nedeni, 'düşünü gerçekleştirmektir. Yaşamını ve tüm enerjisini bu amacına adar.</span></blockquote></blockquote><p class="calibre3"><span class="italic">Hem düşleyip hem de bağımlı olamazsın, Ama hem düşleyip hem de hizmet edebilirsin.</span></p><p class="calibre3"><span class="italic">Hizmet etmek bağımlı olmak değildir...</span></p><p class="calibre3"><span class="italic">Hizmet etmek, hem kendi yaşamını, hem de başkalarınınkini yönetmektir...</span></p><p class="calibre3"><span class="italic">Bu seven kişinin işidir. Yalnızca sevenler hizmet edebilirler.</span></p><p class="calibre3"><span class="italic">Sevmeyenler ise sadece bağımlı olabilirler!</span></p><div class="mbppagebreak" id="calibre_pb_195"></div>
</body></html>
