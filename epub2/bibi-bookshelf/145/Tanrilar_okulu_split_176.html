<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><blockquote class="calibre13">Işıklar azalırken, ön sıradaki yerlerimize sakin bir şekilde yerleştik ve o sırada Dreamer eğilerek kulağıma,</blockquote><p class="calibre28"><span class="italic">"İnanmak ile görmek bir ve aynı şeydir.</span></p><p class="calibre3"><span class="italic">Zaman içinde, inandığın ve düşlediğin her şeyin gerçekleştiğini göreceksin,"</span></p><blockquote class="calibre35">diye fısıldadı. Tiyatronun loş ışığında, bana fısıldanan bu sözler, eski bir koronun büyüsünü uyandırdı. Ruhumun yükseldiğini ve özgürlüğün çözüm sunuşundaki saflığı, iyileşmeyi duyumsadım; bu iyileşme, yüreklerde yükselen eski bir trajedinin kefaretini adalet yasalarıyla ödemenin simyasıydı.</blockquote><blockquote class="calibre13"><span class="italic">"İnanmak için, bütün ve kusursuz olman gerekir. Varoluşundaki en ufak bir çatırdama, en ufak bir şüphenin gölgesi, seni inanmak için görmenin cehennem tuzağına düşmüş ölümün kucağındaki, yenik düşmüş ve kendi telif haklarından vazgeçmiş milyarlarca kişinin arasına geri döndürecektir... "</span></blockquote><blockquote class="calibre13">Dreamer beni oldukça uzun bir zamandır eğitiyordu, bununla beraber, kendi yarattığımız bir dünyaya ellerimle dokunmak bile beni hâlâ aynı dipsiz karanlığın kıyısında sallandırmaya yetiyordu.</blockquote><p class="calibre8"><span class="italic">                  Herkes bir yaratıcıdır.</span></p><blockquote class="calibre51"><span class="italic">Dünya bir parça sakız gibidir. </span></blockquote><blockquote class="calibre52"><span class="italic">Her düşlediğin gerçekleşir... </span></blockquote><blockquote class="calibre13">İnsanlığın, dünyayı tepetaklak gördüğü için ıstırap çektiğini anladım. İnanmak ve görmek bir ve özdeştir, ama insanlar bunları birbirlerinden zaman faktörünün etkisiyle ayrılmış, bölünmüş farklı şeyler gibi algılarlar ve inanmak için görene dek beklerler. Beklenti sırasında oluşan yanılsatıcı boşluğu, var olan ıstırap duyma ve acı çekme duygularıyla doldurmak insanlık için tek çare olmuştur. Bir kişide görmek ve inanmak bir araya geldiğinde, o kişi yaşamından her türlü acı ve ıstırabı yok etmekle kalmaz, aynı zamanda bunları kendi evreninden de tamamen çıkarır. Gösteri başlamak üzereydi, sahne perdesi kalkarken,</blockquote><blockquote class="calibre13"><span class="italic">"Görmek için inanmak, yaratıcının, düşleyenin yasasıdır, yönetenin yasasıdır, kralın vazgeçilmez yasasıdır,"</span> dedi.<span class="italic"> "İnanmak düşleme sanatına aittir ve düşleyenin en derin/erindeki niteliğidir. İnanmanın (cre-do) kökeninde, yaratıcılık( cre-ed, cre-ation) vardır. 'Düş', var olan en gerçek şeydir."</span></blockquote><div class="mbppagebreak" id="calibre_pb_176"></div>
</body></html>
