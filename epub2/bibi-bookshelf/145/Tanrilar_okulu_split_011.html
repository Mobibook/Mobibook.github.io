<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><blockquote class="calibre13"><span class="italic">Bir kişinin gücü, kendine sahip olmasında ve aynı zamanda kendisine teslim olmasında yatar."</span></blockquote><blockquote class="calibre13">Birdenbire sesi değişti ve sert bir buyruk halini aldı.</blockquote><blockquote class="calibre13"><span class="italic">"Benimle beraberken kâğıt ve kalemin yanında olacak!"</span> dedi.</blockquote><blockquote class="calibre13"><span class="italic">"Bunu sakın unutma!"</span></blockquote><blockquote class="calibre13">Sesindeki otoriter hava ve konunun bu kadar hızlı değişmesi beni altüst etti. Ardından, bu tedirginliğim yerini hızla önce korkuya, sonra paniğe bıraktı.</blockquote><blockquote class="calibre13">Başımın üzerinde ölümcül bir tehlike asılıymış gibi hissettim. Sesinin güçlü bir tıslama haline geldiğini işittiğimde, tüm duyularım katıldı:<span class="italic"> "Artık yazmak zorunda kalacaksın. Kâğıt ve kalem kurtuluşun olacaktır,"</span> dedi.<span class="italic"> "Sözlerimi yaz, çünkü onları anımsamanın tek yolu budur... Yaz! Bu, varlığının etrafa saçılmış parçalarını bir araya getirebileceğin tek yoldur."</span></blockquote><blockquote class="calibre13">Ardından, sözü hiç kesilmemişcesine, söyleyebildiğim son sözlerime geri dönerek beni yanıtladı:<span class="italic"> "Bir yönetici, yaptığı işe inanmaya uğraşan bir çalışandır; bir inancı savunur. Ne denli sıradan olursa olsun, kendisine bir şeye ait olma duygusu ve bir yöne sahip olma yanılsaması veren bir cemaatin papazıdır.</span></blockquote><blockquote class="calibre13"><span class="italic">Fakat sende bu bile yok! İrade olmadan düşünceler, duygular ve arzular, oluşun içinde başıboş dolaşan parçacıklar gibidir ve 'sen' de evrenin insafına kalmış küçük bir parçacıksın..."</span></blockquote><blockquote class="calibre13">Bu sözleri bönde, ummadığım bir anda başımdan aşağı buz gibi sular dökülmüş ve nefesimi kesmişçesine bir etki yarattı. Sıcaklık epeyce düşmüş olmalıydı ki, ben donuyordum. Yaşantımda daha önce hiç hissetmediğim derin bir utanç, ağır zalim adımlarla gelip yüreğime yerleşiverdi. Aniden kulağımın dibinden gelen sesiyle irkildim; öylesine yakındı ki, nefes alışını bile işitebiliyordum. Ses tonu tatlılıktan uzak, son derece boğuk ve haşindi.</blockquote><blockquote class="calibre13"><span class="italic">"Amerika'nın Kızılderili kabilelerinde, en alt sosyal düzey sayılan bir toplumsal katman vardı. Üstelik bu adamlar ne şaman, ne de savaşçıydılar: bunlar ne avlanır, ne de kadın veya mevki için yarışırlardı. Bu kişilere kimsenin yapmak istemediği, en kötü ve en ağır işler verilirdi. Bu insanlar, cesaret veya dürüstlükle sınandıklarında, geri çekilirlerdi."</span> Sözlerinin bu noktasında sustu. Sonra aşağılayıcı bir bakış fırlattı. Tutulmuştum; beni hedef alan bu vuruşun ne yönünü değiştirmek, ne de hızını kesmek için bir şey yapabildim.<span class="italic"> "İlkel veya çağdaş olsun, herhangi bir kabile içinde,"</span> diye sertçe fısıldadı,<span class="italic"> "sen o hiyerarşik düzlemde ancak o katmana yerleştirilirdin."</span></blockquote><div class="mbppagebreak" id="calibre_pb_11"></div>
</body></html>
