<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos55564" class="calibre1"><span class="calibre2">
</span></p><p id="filepos55619" class="calibre6"><span class="bold"><span class="calibre7">2 Çalışmak esarettir</span></span></p><p class="calibre8">Gücümü zorla topladım ve sordum. "Siz kimsiniz?"</p><blockquote class="calibre18"><span class="italic">"Ben Dreamer 'ım,"</span> dedi.<span class="italic"> "Ben düşleyenim ve sen de düşlenen. Kendinle olan o bir anlık samimiyetin yüzünden bana geldin."</span></blockquote><blockquote class="calibre13">Odaya bir su damlası gibi düşen sessizlik halkaları sonsuzluğa yayıldı. Sesi bir hışırtıya dönüştü.</blockquote><blockquote class="calibre13">Kararlı bir ifadeyle,<span class="italic"> "Ben özgürlüğüm!"</span> dedi.<span class="italic"> "Artık beni tanıdın; bundan böyle 'değersiz' bir yaşam sürdüremeyeceksin."</span> O'nun şu sözleri o andan itibaren sonsuza dek hafızama kazınmış olarak kalacaktı:<span class="italic"> "Bağımlı olmak, istem dışı bile olsa, her zaman kişisel bir seçimdir. Hiç kimse veya hiçbir şey, seni bağımlı olmaya zorlayamaz; bunu ancak sen yaparsın."</span></blockquote><blockquote class="calibre14">Doğrudan gözlerimin içine bakarak, dünyayı suçlamanın ve şikâyet etme eğiliminin, bu ilkelerin insanoğlu tarafından anlaşılmadığının en kesin kanıtı olduğunu söyledi. İnsan, bir şirkete bağımlı değildir, onu bağımlı kılan bir yönetim kademesi veya bir patron değil, kendi korkularıdır. Bağımlılık korkudur.</blockquote><blockquote class="calibre13"><span class="italic">"Bağımlı olmak, bir sözleşmenin sonucu değildir. Bir rolle ilişkili olmadığı gibi, bir sosyal sınıfa ait olmakla da oluşmaz... Bağımlılık, bir kişinin saygınlığının düşmesi sonucunda oluşur. İçte yaşanan bir dağılmanın sonucudur. Bu içsel durum, bu çürüme hali, bir iş sorumluluğu biçimini alır ve işyerinde ast konumundaki bir görev kimliğine bürünür. Bağımlı olmak, kendi korkularına ve hayali kuruntularına esir düşmüş hasta bir aklın eseridir... Bağımlılık hali, 'düş un terk edilmesinin görünür sonucudur."</span></blockquote><blockquote class="calibre13">Bu sonuç, O'nun 'bağımlı' sözcüğünü her söyleyişindeki biçimi ve heceleri yavaşça vurgulaması, bu sözcüğün genel kullanımının sıradanlığına gizlenmiş gerçek anlamını açıkça ortaya koyuyordu.</blockquote><blockquote class="calibre14">Dreamer beni suçlarcasına,<span class="italic"> "Bağımlılık, varlığın bir hastalığıdır!..." </span>dedi.<span class="italic"> "Kişinin bütünlüğe erişememesinden kaynaklanır. Bağımlı olmak, kişinin kendisine inanmayı bıraktığının ve düşlemekten vazgeçtiğinin bir göstergesidir."</span> Sözlerini düşündükçe, her bir sözcüğün içime ayrı ayrı işlediğini hissediyordum. O'na duyduğum kırgınlık, derinleşerek kızgınlığa dönüştü. Bu denli geniş bir insan kitlesini bu şekilde yargılıyor olması kabul edilir bir şey değildi. Bir insanın hayatı ve iş yaşamı ile, onun duyguları ve korkularıyla O'nun ne gibi bir bağıntısı olabilirdi?</blockquote><div class="mbppagebreak" id="calibre_pb_13"></div>
</body></html>
