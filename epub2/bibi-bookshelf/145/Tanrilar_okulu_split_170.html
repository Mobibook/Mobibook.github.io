<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><blockquote class="calibre13">Ölmek üzere olan birinin hayatından kesitlerin film kareleri gibi, benim de o gün olanlar bir bir gözümün önünden geçti. Gördüğüm sadece olayların zamana göre sıralanışı değil, aynı zamanda biletleri ararken yaşadığım ruh halim, düşüncelerim ve hissettiğim her şey.</blockquote><blockquote class="calibre17">Yine yapabileceklerime dair güvensizliğimi, yetersiz kalma duygumu, altında ezilmekten duyduğum korkuyu; o biletleri benden bile bile gizlediklerini düşündüğüm kişiler için sürekli dünyayı suçlamamı, anlaşılmaz derecede düşmanca davranışlarımla daha birçok şeyi ve son olarak da suçluluk duygumu gördüm. Bütün günümün içine işleyen ve hâlâ Oluş'umun etrafında kendi keyiflerince dolaşan bu hoş olmayan, işe yaramaz duygular yığınını fark ettim. Dreamer'ın sözleri, beni her zamanki eğilimimle yüz yüze getirmekteydi. Bu görev, en derinlerde yatan bendeki sıradan yaraları göstermiş ve ben ne denli miskin olduğumu fark ettikçe, açığa çıkan sınırlı olduğum gerçeği bana daha da acı verir olmuştu. Dreamer'ın ustalığı, dünyanın belini bükmüş ve bunları görebilmem, üstesinden gelebilmem için tüm evreni işe katmıştı.</blockquote><blockquote class="calibre13">Kaçırdığım fırsatın ne kadar önemli ve eşsiz olduğunu kavradığımda, başaramamış olmanın acısı içimde daha da büyüyordu. Gerçeklik ve yanılsatıcı yansıma arasındaki halat çekme yarışmasında, Dreamer'ın görüşü ve bana dayatma yoluyla öğretilen dünya anlayışı arasındaki çekişmeyi, bir kez daha var olmayan yanılsama kazanmıştı. Dünya hâlâ gerçekti ve insanı içine çeken hipnotik gücü çok yüksekti..</blockquote><blockquote class="calibre13">Dreamer'ın varlığı ise hâlâ çok silikti.</blockquote><blockquote class="calibre13"><span class="italic">"Senin yaşadığın tam bir yenilgi sayılmaz, buna, bir yenilginin sonucu, içinde kırılan direncin çatırdayan sesi, oluşunun bir durumu demek daha yerinde olur.</span></blockquote><blockquote class="calibre27"><blockquote class="calibre27"><blockquote class="calibre27"><blockquote class="calibre27"><blockquote class="calibre27"><blockquote class="calibre27"><blockquote class="calibre25"><span class="italic">There are no failures in life but only effects.</span></blockquote></blockquote></blockquote></blockquote></blockquote></blockquote></blockquote><blockquote class="calibre14"><span class="italic">Yaşamda yenilgi diye bir şey yoktur, sadece sonuçların getirdiği etkiler vardır."</span></blockquote><blockquote class="calibre13">Yeni tutumumu yansıtan bir ses tonuyla Dreamer,<span class="italic"> "O biletleri bulmak için geçmişini tümüyle değiştirmiş olman gerekirdi!"</span> dedi. Aşırı bir abartı olarak görünen şey, şimdi en açık gerçek olarak ortaya çıkmıştı, insanlığın yegâne temsilcisi benmişim gibi, acımasız bir nezaketle,<span class="italic"> "Eğer 'düş 'e sadık kalabilmiş olsaydın, yazgım değiştirirdin,"</span> dedi. Ardından bir solukta ekledi:<span class="italic"> "Uyuyan ormandaki güzel, senin içindeki düşleyendir, bilen düşleyen..."</span></blockquote><div class="mbppagebreak" id="calibre_pb_170"></div>
</body></html>
