<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><blockquote class="calibre25">Düşüncelerim dipsiz bir karanlığın kıyısında sendelemekteydi.</blockquote><blockquote class="calibre13">Dreamer,<span class="italic"> "Düş ve gerçeklik arasında ne bir mesafe, ne de ayrım vardır. Aynı şekilde, var olmak ve sahip olmak, ya da inanmak ve görmek arasında da hiçbir mesafe yoktur,"</span> dedi.<span class="italic"> "Bir kişi her ne düşlerse, artık o gerçek olmuştur. Sadece, görünür hale gelmesi biraz zaman alır...</span></blockquote><p class="calibre28"><span class="italic">Dream + Time = Reality</span></p><p class="calibre42"><span class="italic">Düş + Zaman = Gerçeklik</span></p><blockquote class="calibre18"><span class="italic"> </span></blockquote><blockquote class="calibre13"><span class="italic">Düş, zamanın içinde kendini belli eder, çünkü sınırlı anlama kapasitemiz nedeniyle onu görebilmek için zamana ihtiyaç duyarız.</span></blockquote><blockquote class="calibre13"><span class="italic">Zaman, insan için sihirli bir boya gibidir, aksi halde insan gözünde görünmez olan şeyleri bir anda görünür kılar.</span></blockquote><blockquote class="calibre13"><span class="italic">Gördüğün ve dokunduğun her şeyin, var olabilmesi için, arkasında düş vardır... mükemmel ya da korkunç bir dünyanın her haliyle gerçek olabilmesi için önceden hayal edilmiş olması gerekir. Düş, var olan en gerçek şeydir. Her gerçekliğin ardında, bir düş ve her düşün ardında da beden vardır.</span></blockquote><blockquote class="calibre13"><span class="italic">Hücrelerimiz, organlarımız... düşlerler!"</span> diyerek sözlerini bitirdi.</blockquote><blockquote class="calibre13">Hayal kırıklığımı ve başkalarını suçlama huyumu açığa vurarak, "Eğer bedenin düşlemesi ve dünyayı yaratması mümkünse, neden tek bir atomu bile istediğim yönde değiştiremiyorum?" diye sordum.</blockquote><blockquote class="calibre13">Bakışları, büyük kollu gümüş şamdanlardaki küçük alevlerin içinden Mas Anglada'nın yüzlerce yıllık eski duvarlarının çok ötesine uzandı ve orada asılı kaldı. Çenesini sol avucuna dayayıp uzun süre dalgın dalgın baktı. Sonra,<span class="italic"> "Herkese göre nesnel, durağan ve aynı olan bir dünya yoktur... Dünya, senin onu düşlediğin gibidir... Olumsuz ve yıkıcı görünen şeyler de senin hayalindeki bir çatışmanın sana geri yansımasıdır,"</span> dedi.</blockquote><blockquote class="calibre13">"Peki, ters giden şeyler nasıl değişecek?"</blockquote><blockquote class="calibre13"><span class="italic">"Düşlerini değiştir!</span></blockquote><blockquote class="calibre13"><span class="italic">Düşlerini değiştirmezsen, bir kısırdöngü gibi aynı. olayların sürekli yinelendiği, bir lokomotif gibi üzerinden defalarca geçtiğin demiryolunun dışına çıkman da imkânsızlaşır.</span></blockquote><blockquote class="calibre13"><span class="italic">Düşlemek için izlediğin sana zarar veren yolu terk etmek zorundasın. Yepyeni bir düşü düşle... düşlemek için, her şeyi isteme gücünün kumanda ettiği, aşk gücünün yarattığı, kesin ve kararlılık gücünün üstün geldiği yeni bir yolu öğrenmek zorundasın.</span></blockquote><div class="mbppagebreak" id="calibre_pb_128"></div>
</body></html>
