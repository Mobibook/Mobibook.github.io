<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos455065" class="calibre1"><span class="calibre2">
</span></p><p id="filepos455120" class="calibre16"><span class="bold"><span class="calibre7">Bölüm IV</span></span></p><p id="filepos455213" class="calibre16"><span class="bold"><span class="calibre7">Antagonist Yasası</span></span></p><p id="filepos455314" class="calibre6"><span class="bold"><span class="calibre7">1 Koşu</span></span></p><blockquote class="calibre13"><span class="italic">"Beden yalan söyleyemez... Bedenin şimdiden yaşlı bir adamın bedenine benziyor..."</span> Dreamer'ın bu sözleri, kulaklarımda onları ilk duyduğum andaki acıyla çınlıyordu.<span class="italic"> "Benim yanımda, yaşamdan elini eteğini çekmiş insanların yeri yoktur."</span></blockquote><blockquote class="calibre13">Bu acımasız sözler, savunmalarımın kalın kabuğunda kocaman bir delik açmış, oradan da canlı hücrelerimin içine işliyordu. Patlarcasına yayılan bir gücün, inançlarımı, tutumlarımı yerinden oynatarak, her şeyi silerek temizlediğini ve beni değiştirdiğini hissediyordum. Hele Dreamer'ın karşılaşmamızın sonuna doğru yaptığı açıklamaları; sanki her birinin ucunda birer mahmuz varmışçasına tenime batıyordu. "<span class="italic">Organlar düşlemeye yarar, Beden dünyayı yaratır, Bedenini kirletenler bile yaratır ama kirlenmiş bir dünya yaratır. Dünya da senin kadar hastadır, her şey birbiriyle bağlantılıdır, hiçbir şey bir diğerinden ayrı değildir."</span> Dreamer, bir insanın kaderinin ve sahip olduğu her şeyin, beden sağlığına sıkıca bağlı olduğunu öğretti. İleride bir gün bu açıklamaların ışığı altında, ekonomi ve iş idaresi alanlarında yapacağım bir araştırmanın sonucunda, bir kişinin finansal kaderinin bile kendi fiziksel mükemmelliğine, bedeninin sağlığına bağlı olduğunu ortaya çıkaracaktım. Milletler ve tüm medeniyetler gibi büyük yatırımlar, şirketler, finans sermayeleri ve sanayi imparatorlukları da kendi liderleriyle veya kurulmasına öncülük eden fikir babalarıyla birlikte ya gelişir büyürler, ya da hastalanır ölürler.<span class="italic"> "Bir organizasyon piramidi, önderinin nefesine bağlıdır. Önderin görünüşü ve kişisel yazgısı, altın bir iplikle, kendi kuruluşuyla adamlarının görünüşlerine ve yazgılarına bağlanır. Onun gerçek bedeni, eski krallarda olduğu gibi ekonomisiyle bire bir örtüşür. Kral ülkedir ve ülke kraldır. "</span></blockquote><div class="mbppagebreak" id="calibre_pb_136"></div>
</body></html>
