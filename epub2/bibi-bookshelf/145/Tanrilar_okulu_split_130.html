<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><blockquote class="calibre13"><span class="italic">"Istırap, yoksulluk ve dünyadaki tüm çatışmalar; işkenceler ve katliamlar, hepsi düşlendi. Varlığını ciddi bir biçimde kirleten ve kendi gücünden habersiz bir insanlık, gözü kara bir şekilde bunları içten içe arzuladı."</span></blockquote><blockquote class="calibre13">"Biz konuşurken, dünya genelinde yüzlerce fabrika, çatışmaları beslemek ve hatta insanlığı yok etmek üzere silah üretiyor ve depoluyor. Böylesine yıkıcı bir güçten kendimizi nasıl koruyabiliriz?"</blockquote><blockquote class="calibre13"><span class="italic">"Kendini her türlü hipnotizma, bağımlılık ve batıl inanıştan uzaklaştır. Kimsenin bilgisine, hayal gücüne ya da kehanetine sırtını dayama. Bil ki, dışarıda seni yok edebilecek bir güç yok. Dışarıda, senin onayın olmadan hiçbir şey gerçekleşemez.</span></blockquote><blockquote class="calibre13"><span class="italic">Olaylar ve koşullar dünyası tamamen sana bağlıdır..bütünlüğünü sağlar, birliğine erişirsen, o zaman dünya güvende olacaktır.</span></blockquote><blockquote class="calibre13"><span class="italic">Öyleyse, dünya için değil, sadece kendin için endişelen.</span></blockquote><blockquote class="calibre13"><span class="italic">Senin içinde savaş olmazsa, dışında da olmaz. Kural budur.'</span></blockquote><blockquote class="calibre13">Dreamer, titizlikle katlanmış temiz havlu yığınından bir tane alıp yüzünü kuruladıktan sonra, onu değerli bir şal gibi omuzlarına attı ve zarif bir hareketle uçlarını göğsünde bağladı.</blockquote><blockquote class="calibre13"><span class="italic">"Bir insan, kendi bedenine egemen olmayı öğrenirken, evrene de egemen olabilir,"</span> dedi. Bu sırada başını kaldırdı ve gözlerini kırpmadan uzun süre dikkatle bana baktı. Düşüncelerim giderek artan bir hızla, zihnimi bütünüyle terk edene dek, birer birer kayboldu.</blockquote><blockquote class="calibre13">Bana bakmayı sürdürüyordu,<span class="italic"> "Kaliforniya'yı anımsıyor musun? Hani San Fransisco 'lu o arkadaşını? "</span> diye sordu.</blockquote><blockquote class="calibre13">Başka bir şey söylemesine gerek yoktu. Kimden söz ettiğini kesinlikle biliyordum: Corıado. Bu ismin hiç duraksamadan aklıma bu kadar çabuk gelmesine şaşırmıştım.</blockquote><blockquote class="calibre13">San Fransisco'da yaşadığım sıralar çok iyi dost olmuştuk. Çok iyi bir müzisyendi ve henüz çok gençken, bir oryantal dansöze çılgınca âşık olup evlenmişti.</blockquote><blockquote class="calibre17">Dreamer birazdan bana herkesin kendi dünyasının kâşifi ve yaşantısında başına gelen her olayın mutlak yaratıcısı olduğunu söyleyecekti ama bu arkadaşımla bağlantılı olabilecek hiçbir şeyi anımsamıyordum.</blockquote><blockquote class="calibre14">Sonra, uzak bir olayı çevreleyen hatlar giderek belirginleşti ve tuhaf bir öykü o yılların anıları arasından zihnimde kendine yer açtı. Corrado, Amerikalı zencilere karşı daima bir hayranlık duymuştu.</blockquote><div class="mbppagebreak" id="calibre_pb_130"></div>
</body></html>
