<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><blockquote class="calibre17">Daha fazla bir şey beklemediğime dair O'nu temin ettim ve öyle bir güzellik ve zenginlikle çevrelenmiş mağazalarda hizmet edilmenin herkesin hoşuna gideceğini ekledim. İşte o zaman O'nun en unutulmaz öğütlerinden birini daha aldım. Dreamer, kesin bir ifadeyle,</blockquote><blockquote class="calibre21"><span class="italic">"Like attracts like... Her şey kendine benzeyeni çeker. İnsan daima kendisiyle karşılaşır ve kendisini çeker. Her şey kusursuz .bir biçimde kişinin bilinç düzeyine karşılık gelir,"</span> dedi.</blockquote><blockquote class="calibre13">"Ya para?" diye sordum. "Kişinin sahip olabileceğine ve sahip olamayacağına karar veren para değil mi?</blockquote><blockquote class="calibre13">Dreamer,<span class="italic"> "Farkındalık paradır!"</span> dedi.<span class="italic"> "Sahip olacaklarına karar veren sadece, 'Oluş 'tur'. Bir insan sadece düşlediği kadar, zihninde canlandırdığı ve tasavvur ettiği kadar paraya sahip olabilir. Oluş üzerinde çalıştığında, onun her köşesini sadeleştirdiğin, zenginleştirdiğin ve yücelttiğin zaman, karşılığında sana bolluk, zenginlik ve güzellik gelecektir. Buna 'refah bilinci' denir. Para, tüm bunları alabilmeni sağlamak üzere, senin yükselişinin basit bir sonucu olarak, şans gibi, kendiliğinden gelecektir."</span></blockquote><blockquote class="calibre13">Dreamer,<span class="italic"> "Nesnelerin bir ruhu vardır,"</span> diye konuşmasını sürdürdü. <span class="italic">"Sözde onları seçen bizmişiz gibi görünse de, gerçekte nesneler kendilerine kimin sahip olacağını seçerler. Onlar kime gideceklerine ve kimi terk edeceklerini bilirler. Ancak sorumlu olduğun kadarına sahip olabilirsin.</span></blockquote><blockquote class="calibre13"><span class="italic">Kıtlığın aklını karıştırmasına izin verme. Bütün dikkatini 'düş 'e ver, her insanın doğuştan hakkı olan,bütünlük, güzellik, mutluluk, bilgi, sevgi ve gerçek gibi elinden alınamayacak değerlere ver. Güzelliği, şıklığı ve zevki kendi özünde tasarla!"</span></blockquote><blockquote class="calibre13">Bu arada alışveriş turumuz devam ediyordu ve ben oldukça gevşemiştim. Paris'teki toplantı beni artık endişelendirmiyordu. Büyük lunaparktaki küçük bir çocuktum. O her nereye girerse girsin, önünde dünyanın saygıyla eğildiğine dikkat etmiştim. Bir memnuniyet havası her tarafa yayılıyordu. Dreamer'ın ortamı bolluk ve bereketle zenginleştiren havası herkesçe hissediliyordu. O'nun yanında dünya şenlik içindeydi ve sahip olduğunun en iyisini sunuyordu.</blockquote><blockquote class="calibre13"><span class="italic">"Kendisinin efendisi olanlar dünyayı yönetirler. Dünya onları tanır ve onlara hizmet etmekten mutlu olur."</span></blockquote><blockquote class="calibre13">Bir grup satış asistanı onun isteklerini yerine getirmek için etrafa dağılırken Dreamer kulağıma eğildi,<span class="italic"> "Aslında dükkân sahipleri</span></blockquote><blockquote class="calibre17"><span class="italic">görünmeyene bekçilik ederler,"</span> dedi.</blockquote><div class="mbppagebreak" id="calibre_pb_347"></div>
</body></html>
