<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Tanrılar okulu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><blockquote class="calibre13"><span class="italic">"Ne zaman, üstesinden gelemeyeceğini, karşı koyamayacağını düşündüğün bir durumla karşılaşırsan...Beni hatırla!...sözlerimi, 'Düş'iin' ilkelerini hatırla. Tüm sınırlamaları kendi içsel durumların üzerinde saptayabilirsin. Bunun farkına vardığında, onlar da ortadan kaybolacaklardır. Parasızlıktan dolayı endişelenme. Para eksik çünkü sen o konuda endişeleniyorsun. Kendini gözlemle ve an'da durumunu koru. Herşey zaten yapıldı. Tek bir engel var: o da sensin."</span></blockquote><p id="filepos1397385" class="calibre20"><span class="bold"><span class="calibre7">15 Banka</span></span></p><blockquote class="calibre13"><span class="italic">"Adanmışlığın, içten verdiğin söz, ihtiyacın olan tüm kaynakları sana sağlayacaktır,"</span> sorduğum soruların en ısrarlı olanına Dreamer'ın verdiği cevap bu olmuştu.<span class="italic"> "Adanmışlık yatırımdır ...Adanmışlık şanstır... her şeyini ortaya koy... tek bir atomun bile sorumluluklarının yörüngesi dışında kalmasına izin verme...sahip olduğun ve daha heniiz sahip olmadığın herşey üzerine bahse gir, kendi üzerine, fikirlerin üzerine...böylece tüm dünya da senin üzerine bahse girecek."</span></blockquote><blockquote class="calibre13"><span class="italic">Casa del Pensamiento'da</span> söylediklerini hatırladım: en ihtiraslı projeleri gölgeleyen başlıca engel finansal desteğin eksikliği değil, aydınlık fikirleri barındıracak, büyük bir düş'ün sorumluluklarını göğüsleyebilecek kapasiteye sahip, imkansız olana inanıp tüm enerjisini onu gerçekleştirmeye adayacak ve tüm bu süre boyunca, bedeli önceden ödemesi gerektiğinin -ki bu oldukça büyük ve erken ödenecek bir bedel demektir- bilincinde olacak insanların eksikliğidir.</blockquote><blockquote class="calibre13"><span class="italic">"Finansal bir problemle karşılaştığında cesaretsizliğe kapılma...sakin ve dingin ol...derin nefes al...tüm dikkatini kendi oluşuna odakla, tüm talihsizliklerinin gerçek sebebi olan içindeki ölümlerin farkına var... ve kazan! Yardımın ve olağanüstü imkanların, her talep ettiğinde bol miktarda ve tam zamanında geldiğini göreceksin."</span></blockquote><blockquote class="calibre13">Birbirimize veda etmeden önce kısa bir ara vermek üzere O'nu bahçeye doğru takip ederken, Ağustos sonu akşamlarının o serin havası etrafımızı sarmıştı. Gece geç saatti. Ayışığı, meyveleri çoktan toplanmış kiraz ağacının dalları üzerinde ve Dreamer'ın koyu renk ceketinin altından görünen uçuk renkli gömleği üzerinde parlıyordu.</blockquote><blockquote class="calibre13">Bu an, adeta askıya alınmış, durdurulmuş bu zaman, O'nun varlığı sayesinde hissettiğim, bu özgürlük hali ve benim için çok nadir olan tüm bu duygular hiç bitmesin istedim. Sesi, içeriden gelen yoğun gürültünün üzerinden rahatça süzüldü.</blockquote><div class="mbppagebreak" id="calibre_pb_395"></div>
</body></html>
