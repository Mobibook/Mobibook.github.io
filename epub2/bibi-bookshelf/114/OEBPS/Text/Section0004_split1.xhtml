<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body>
<p><br/></p>

  <p><br/></p>

  <p>“Pekâlâ, efendim.” Manning başıyla CIA'in müdür yardımcısı Knowlton'a işaret etti. </p>

  <p>“On bir gün önceki Brüksel işini anlayalım.”</p>

  <p>“Place Fontainas'da bir adam öldürüldü. Moskova'yla Batı arasında gizli gizli elmas ticareti yapan bir adam. Cenevre'deki Russolmaz adlı Sovyet şirketinin şubesiyle iş görüyordu, Kabil'in paraları devamlı İsviçre'ye transfer ettiğini biliyoruz.”</p>

  <p>Gillette inanmamıştı. </p>

  <p>“Cinayeti Kabil'e bağlayan nedir?” </p>

  <p>“Birincisi yöntem. Silah uzun bir iğneydi ve öğleüzeri kalabalık bir alanda bir operatör ustalığıyla kullanılmış. Kabil aynı şeyi daha önce de yaptıydı.”</p>

  <p>Abbot, “Bu doğru,” diye kabul etti. </p>

  <p>“Bir yıl kadar önce Londra'da Bir Romanyalı vardı. Ondan birkaç hafta önce de başka biri. İkisini de Kabil'in temizlediği kanısına varıldı.” </p>

  <p>Albay Manning, “Fakat bu kanıtlanmadı,” diye itiraz etti, </p>

  <p>“İkisi de ülkelerinden kaçan yüksek düzeyde politikacıydı. Onları KGB temizlemiş olabilir.”</p>

  <p>CIA'in adamı ısrar etti. “Ya da Kabil.” </p>

  <p>Gilette’ in sesi yükseldi. “Veya Carlos. Ne Carlos, ne de Kabil ideolojiye aldırmaz. İkisi de kiralıktır. Neden her sefer önemli biri öldürüldüğünde bunu Kabil'in yaptığını düşünüyoruz?”</p>

  <p>Knowlton onu aşağı gördüğünü belli ederek konuştu. </p>

  <p>“Çünkü bunu her yaptığımızda, birbirini tanımayan kaynaklardan aynı bilgiyi almış bulunuyoruz. Haber verenler birbirlerini bilmedikleri için ağız birliği edemezler kuşkusuz.”</p>

  <p>Gilette, “Fazla basit görünüyor,” diyerek kabul etmedi. Albay onların lafını kesti. “Brüksel'e dönelim.” Katil Kabil'se, neden Russolmaz'dan bir borsacıyı öldürdü? Biz onu kullanıyorduk.”</p>

  <p>ClA'in müdür yardımcısı, </p>

  <p>“Haber verenlere göre bunun birkaç nedeni var,” diye cevap verdi. </p>

  <p>“O adam bir hırsızdı. Müşterilerinin çoğu da öyle. Belki Kabil'e kazık atmaya kalktı. Öyleyse bu onun son işi olmuştur. Ya da Kabil'in kimliğini anlamaya kalkmıştır. Bunu düşünmesi bile iğneyle öldürülmesi için yeterli. Veya Kabil son izlerini yok etmeyi istiyor. Kaynaklar sayesinde katilin Kabil olduğundan kuşkumuz kalmadı.”</p>

  <p>Manning mırıldandı. “Zürih olayını açıklayınca iş daha iyi anlaşılacak. Devam edebilir miyiz?”</p>

  <p>Piposunu yakmakta olan David Abbot kayıtsız bir tavırla, “Bir dakika,” dedi. “Güvenlik Konseyindeki meslektaşımız altı ay önce Kabil'le ilgili bir şey olduğundan söz etti. Bunu dinlesek iyi olur sanırım.”</p>

  <p>Gilette gözlüğünün arkasından ona baktı. </p>

  <p>“Neden? Aradan geçen zaman bunun Brüksel ya da Zürih'le bir ilgisi olmadığını gösteriyor. Bunu söyledim.” </p>

  <p>Gizli Servisin bir zamanlar çok korkulan Keşişi, “Evet, söyledin"“ diye kabul etti. “Bununla birlikte her türlü bilginin yararlı olabileceğini düşünüyordum. Neyse önümüzdeki özetlere dönelim.”</p>

  <p>Albay başını salladı. “Teşekkürler, Mr. Abbot. On bir gün önce, yani 27 Şubat gecesi Zürih’te üç adam öldürüldü. Onlardan ikisi kentin batı yakasındaki bir geçitte bulundu. Diğeri de bir apartmanda. Onun geçitteki adamlarla ilgisi olduğunu sanıyoruz. Hepsi de Zürih - Münih’te çalışan sabıkalılardı ve onların Kabil'le ilgileri bulunuyordu.”</p>

  <p>Gillette özeti okudu. “Üçüncü adam Chernak. Daha doğrusu Chernak sanırım. Bu adı anımsıyor ve Kabil'in dosyasına bağlıyorum nedense.”</p>

  <p>Manning, “Böyle yapman gerekir,” dedi. “Bu ad on sekiz ay önce bir raporda vardı. Bir yıl sonra yine aynı ismi duyduk.”</p>

  <p>Abbot hafif sesle konuştu. “Yani altı ay önce.” Gillette'e bakıyordu.</p>

  <p>Albay devam etti. “Eğer dünyanın pisliği denilecek biri varsa, o da Chernak'dı. Savaş sırasında Dachau'ya getirilen bir Çekoslovak gönüllüsüydü. Üç dil bilen adam savaş tutsaklarını sorguya çekerken, kamptaki diğer muhafızlar kadar acımasız davranıyordu. Polonyalıları, Slavları ve Yahudileri işkenceyle konuşturup Dachau komutanlarının istediği tür itirafları sağladıktan, yani uydurduktan sonra, tutsakları gaz odalarına gönderiyordu. Amirlerine yaranmak için yapmayacağı yoktu. En sadist kişiler bile onun düzeyine erişebilmek için uğraşıyorlardı. Ancak bu adamlar yaptıklarını Chernak'ın âdeta dosyaladığının farkında değillerdi. Savaştan sonra Chernak kaçtı. Fark etmediği bir kara mayını yüzünden bacakları koptu. Ama o yine de Dachau'da işkence yapmış kimselere şantajla rahat bir geçim sağlayabildi. Kabil onu bularak işlediği cinayetlerde parayı getirecek aracı olarak kullanmaya başladı.”</p>

  <p>ClA'in müdür yardımcısı itiraz etti. “Bir dakika! Bu işi da ha önce de konuştuk. Kabil'in Chernak'ı kullandığını sanıyorsunuz ama bundan emin değilsiniz.”</p>

  <p>“Artık eminiz. Yedi buçuk ay önce Drei Alpenhauser adlı lokantayı işleten adamla ilgili bir haber aldık. Bu adamın Kabil'le görüştüğünü düşünüyorduk izledik fakat bir sonuç çıkmadı. Chernak'ın öldürüldüğünü duyunca bir kumar oynadık. Beş gece önce iki ajanımız lokantaya gizlendi. Burası kapanınca ortaya çıkıp adamı Chernak’ la birlikte çalışmak, Kabil'e hizmet etmekle suçladılar. Adam dizüstü çöküp kendisini korumaları için yalvarınca ajanların ne kadar şaşırdıklarını tahmin edebilirsiniz. Adam, Chernak'ın öldürüldüğü gece Kabil'in Zürih’te olduğunu itiraf etmiş. Üstelik o gece Kabil'i görmüş ve Chernak'dan da söz etmiş. Hem de sözleri hoşa gidecek türden değilmiş.”</p>

  <p>Albay susunca David Abbot hafifçe ıslık çaldı. “İşte bu önemli bir haber.”</p>

  <p>Gillette gözlüğünü çıkardı. </p>

  <p>“Bence bir hata yapıyorsunuz. Şimdiye dek pek çok işte Kabil suçlandı. Buna karşılık günümüzün, belki de tarihin en başarılı katili arka plâna itildi. Bence Carlos'un üstünde durmalıyız. Carlos'a ne oldu?”</p>

  <p>Keşiş atıldı. </p>

  <p>“Carlos'un zamanı geçti, Alfred. Onun yerine Kabil var artık. Eski yöntemler de değişti. Sularda yeni ve çok daha tehlikeli bir köpekbalığı var şimdi.”</p>

  <p>Ulusal Güvenlik Konseyi üyesi gözlerini ona dikti. </p>

  <p>“Bunu kabul edemem. Beni bağışla David, ama bu toplantıyı Carlos yönetiyormuş gibi bir duyguya kapılıyorum. Böylece Carlos kendisiyle ilgilenmememizi, çekiç başlı köpekbalığı serbest dolaşırken dişsiz bir köpekbalığıyla ilgilenmemizi sağlamak istiyor sanki.”</p>

  <p>Manning, “Kimse Carlos'u unutmuyor,” diye itiraz etti. “Sadece o Kabil kadar hareketli değil artık.”</p>

  <p>Gillette buz gibi bir sesle konuştu. “Belki de Carlos işte buna inanmamızı istiyor. Tanrı biliyor ya, biz de buna inanıyoruz işte!” </p>

  <p>Abbot, “Bundan nasıl kuşkulanabilirsin?” diye sordu. Kabil'in yaptıkları şaşılacak kadar çok.”</p>

  <p>Gillette, “Nasıl kuşkulanabilirim ha? İşte önemli olan soru bu.”</p>

  <p>Parlamento üyesi atıldı. “Söylemeye çalıştığınız nedir, Mr. Gillet?”</p>

  <p>“İlich Ramirez Sanches adındaki adamın çalışmaları hakkında daha fazla bilgi istiyorum. Yani Carlos hakkında.”</p>

  <p>Manning araya girdi. “Lütfen Zürih işine dönebilir miyiz? Şimdi Kabil'in peşine takılmayı öneriyoruz. Dünyanın her tarafındaki adamlarımıza haber salarız. Bütün muhabirleri toplarız. Zürih polisinden de bizimle işbirliği yapmasını isteriz. Bir gün bile kaybetmemeliyiz! Zürih’teki adam Kabil'di!”</p>

  <p>Gilette bir öneride bulundu. “Zürih’te büyük bir işe kalkışmadan önce, her örgüt kendisindeki Kabil dosyalarını incelesin ve kaynaklarını tekrar sorguya çeksin. O zaman beklemediğiniz bir şeyle karşılaşacağınızdan eminim. Bu işte Ramirez Sanches’ in parmağı olduğunu anlayacaksınız.”</p>

  <p>Abbott onun sözünü kesti. “Bu konuda böylesine ısrar ettiğine göre, bari bize altı ay önce olanları anlat. Biz bir bataklığa saplanmış gibiyiz. Belki senin vereceğin bilginin yararı olur.”</p>

  <p>Konferansın başından beri Ulusal Güvenlik Konseyinin aksi üyesi ilk kez duraksar gibi oldu. </p>

  <p>“Güvenilir bir kaynaktan ağustos ortasında Kabil'in Marsilya'ya gitmek üzere yola çıktığını duyduk.”</p>

  <p>Albay, “Ağustos mu?” diye bağırdı. “Marsilya ha? Leland! Ağustosta Elçi Leland'ı Marsilya'da vurdular!”</p>

  <p>“Fakat tetiği çeken Kabil değildi. Elçiyi Carlos öldürdü. Bunu kanıtladık. Elçinin cesedinden çıkarılan kurşunlar Carlos'un daha önce kullandığı silâhla atılmıştı. Yani diğer kurşunlara uyuyordu. Ayrıca üç ayrı kaynak, cinayet günü rıhtımdaki ateş edilen binanın üç ve dördüncü katlarında, tanımadıkları siyah saçlı bir adam görmüşlerdi. Onların tanımlamaları da birbirine uyuyordu. Adamın elinde büyük bir çanta varmış. Leland'ın Carlos tarafından öldürüldüğü konusunda kuşkumuz yok. Bizim kaynak 23 Ağustosta sabaha karşı üçte Rue Sarrasin'de Kabil'le buluşacaktı. Böylece Kabil'i yakalayabilecektik. Fakat Kabil randevuya gelmedi.”</p>

  <p>Abbott kızdı. </p>

  <p>“Ve sen kaynağın yalnızca sana bilgi vermesinde ısrar ettin değil mi? Diğer örgütlerden haberi gizledin.”</p>

  <p>Gillette utandığını saklamaya çalıştıysa da başaramadı. </p>

  <p>“Evet. Sonunda Kabil'i tanıyabilecek birini bulmuştuk. Yerimde olsaydınız başka türlü mü davranırdınız?”</p>

  <p>Bir sessizlik oldu. Sonunda Tennesse'li parlamento üyesi söylendi. </p>

  <p>“Tanrım, siz örgütler daima birbirinize kazık atıyorsunuz. Aslında işbirliği yapmanız, birbirinize bilgi vermeniz ve hal çarelerine birlikte gitmeniz gerekirdi. Bunu yapacak yerde hepiniz birbirinizden her türlü bilgiyi gizlemektesiniz. Vergi veren vatandaşın parasını harcamak için çok kötü bir yol seçmişsiniz. Ben makul bir adam gibi konuşuyorum. Parlamentoya girmeden önce avukattım. Her gün bende kalması gereken gizli şeyler duyardım.”</p>

  <p>Keşiş, “Ne demek istiyorsunuz?” diye sordu.</p>

  <p>“Durumu açıklamanızı bekliyorum. On sekiz aydan beri Meclisin Suikastları İnceleme alt komitesinde çalışıyorum. Yüzlerce isim bulunan binlerce sayfa okudum. Yine pek çok varsayımı inceledim. Bilmediğim bir komplo ya da katil yok sanırım. İki yıla yakın süre bu isimlerle birlikte yaşadım. Artık öğrenmem gereken bir şey kalmadığını sanıyordum. Ama artık emin değilim. Dördünüz de üç yıldır devam eden bir çalışmadan söz ediyorsunuz. Bu harekât, cinayet dosyası inanılmayacak kadar kabarık bir katille ilgili. Düşüncem doğru mu?”</p>

  <p>Abbot onu süzüyordu. </p>

  <p>“Devam edin. Sormak istediğiniz nedir?”</p>

  <p>“O kim? Allah kahretsin, kim bu Kabil?”</p>

  <p>Sessizlik beş saniye kadar sürdü. Masa başındaki adamlar göz göze geldiler. İkisi öksürdü ve biri de iskemlesini çekti. Tartışmadan bir karara varmış gibiydiler. Parlamento üyesi Efrem Walters'e gerçeği anlatacaklardı.</p>

  <p>David Abbot piposunu masaya bırakarak söze başladı. </p>

  <p>“Kabil gibi bir adamın adı ne denli az duyulursa herkes için o kadar iyi olur.”</p>

  <p>Walters söylendi. </p>

  <p>“Bu cevap değil. Ama bir yanıtın başlangıcı sanırım.”</p>

  <p>“Öyle. O bir profesyonel katil. Yani can alma konusunda eğitim görmüş bir uzman. Bu bilgisini de satıyor. Siyaset ya da özel duygularının cinayetlerle hiç ilgisi yok. O bu işe sadece kazanç sağlamak için girmiş. Kazanç da ünüyle orantılı şekilde artıyor.”</p>

  <p>Efrem Walters başını salladı. </p>

  <p>“Siz de ondan söz etmeme sayesinde bedava reklamı önlemiş oluyorsunuz.”</p>

  <p>“Tamam. Bu dünyada gerçek ya da hayali düşmanları bulunan pek çok manyak var. Onlar Kabil'i bilseler hemen kendisinden yararlanmaya kalkarlar. Ne yazık ki, pek çok manyak ona başvurdu. Bugüne dek Kabil'in işlemiş olduğu otuz sekiz cinayeti biliyoruz. Ayrıca on iki ya da on beş cinayetle de ilgisi olabilir.”</p>

  <p>“Yaptıklarının hepsi bu mu?”</p>

  <p>“Evet. Biz bu savaşı kaybetmekteyiz. Her yeni cinayetle ünü daha yayılıyor.”</p>

  <p>CIA’den Knowlton, “Bir süredir sesi çıkmıyor,” diye diye söze karıştı. </p>

  <p>“Son birkaç aydır onun öldürülmüş olabileceğini düşünüyorduk. Bazen katilleri de temizlerler. Böyle bir durum olduğunu sandık. Ama yanılmışız.”</p>

  <p>Parlamento üyesi Zürih özetini aldı. </p>

  <p>“Anlıyorum. Sözlerinizden onu tanımadığınız anlaşılıyor.”</p>

  <p>Abbott atıldı. </p>

  <p>“İki tarif birbirine uymuyor. Kabil'in tip değiştirmekte usta olduğu belli.”</p>

  <p>“Bununla birlikte onu görenler, kendisiyle konuşanlar olmuş. Kaynaklarınız, bilgi verenler ortaya çıkıp açıkça konuşamazlar ama onları sorguya çektiniz kuşkusuz. Onun için de elinizde belirli bir bilgi bulunması gerekir.”</p>

  <p>Abbot, “Elimizde büyük bilgi var,” dedi. “Fakat bunun içinde Kabil'in tipi yok. Bir kez Kabil, hiçbir zaman gündüz vakti kendisini kimseye göstermiyor. Adamlarla geceleri karanlık geçitlerde, odalarda konuşuyor. Kabil kişiliğindeyken, her seferinde birden fazla insanla buluşmuyor. Bazen kalın camlı gözlük takıyor. Bazen gözlüksüz. Bir randevuya gittiğinde saçları siyah. Bir diğerinde kır ya da kızıl. Veya saçlarını bir şapka gizliyor.”</p>

  <p>“Dil?”</p>

  <p>ClA'in müdür yardımcısı örgütün araştırmalarını açıklamak için sabırsızlanıyordu. </p>

  <p>“Bunu daha iyi biliyoruz sanırım. İngilizce, Fransızca ve bazı Doğu Asya dillerini kusursuz konuşuyor.”</p>

  <p>“Doğu Asya dilleri mi? Doğu Asya...” </p>

  <p>“Vietnam.”</p>

  <p>“Vietnam...” Walters öne doğru eğildi. </p>

  <p>“Neden ortada bana söylemek istemediğiniz bir şey varmış gibi bir duyguya kapılıyorum?”</p>

  <p>“Çünkü siz tanıkları sorguya çekmekte ustasınız, sayın avukat.” </p>

  <p>Abbot bir kibritle piposunu yaktı.</p>

  <p>Walters, “Bazı şeyleri fark ederim,” diye mırıldandı. </p>

  <p>“Evet, nedir?”</p>

  <p>Gillette bir an tuhaf tuhaf David Abbot'a baktı. </p>

  <p>“Kabil'in nereden geldiğini biliyoruz.” </p>

  <p>“Nereden?”</p>

  <p>Manning acı çekermiş gibi konuştu. </p>

  <p>“Güneydoğu Asya'dan. Kendisi Kamboçya ve Laos sınır yollarının oralarda ve Kuzey Vietnam'ın kırsal kesimlerinde derdini anlatabilmek için çeşitli lehçeleri konuşmasını öğrenmiş. Aldığımız bilgiler de bunu doğruluyor. Size Medusa Harekâtından söz edeceğim.” Albay uzanıp sol tarafında duran büyük, kabarık sarı zarfı aldı. Açıp içindeki birkaç dosyadan sadece birini çekti. </p>

  <p>“İşte bu, Kabil dosyası.” Zarfı işaret etti. </p>

  <p>“Bu da Medusa'yla ilgili bilgi. Kabil'le ilişkisi olabilecek şeyler var bunda.”</p>

  <p>Eski avukat hafif bir alayla gülümseyerek arkasına yaslandı. </p>

  <p>“Bu tür meşum, korku verici adlar bulmakta ustasınız. Bana kalırsa sizler bu tür şeyleri yapmak için kursa devam etmişsiniz. Devam edin, albay. Medusa nedir?”</p>

  <p>Manning, David Abbot'a bir göz attıktan sonra konuştu.</p>

  <p>“Vietnam Savaşı sırasında, düşman hatları gerisindeki gizli araştırma ve yok etme plânıydı bu. Altmışların sonlarında ve yetmişlerin başlarında Amerikan, Fransız, İngiliz, Avustralyalı ve Vietnamlı gönüllülerden birlikler oluşturduk. Bunlar Kuzey Vietnam'ın işgal ettiği bölgelerde çalışacaklardı. Baş görevleri de düşmanın ulaşımını, malzeme sağladıkları yolları kesmekti. Tutsak kamplarının yerlerini saptayacaklar ve bu arada komünistlerle işbirliği yaptığı bilinen köylülerle erişebildikleri düşman komutanlarını öldüreceklerdi.”</p>

  <p>Knowlton, “Bu savaş içinde bir savaştı,” diye açıkladı. “Ne yazık ki, ırk ve dil farkı yüzünden istediğimiz gönüllüleri seçme olanağımız yoktu.”</p>

  <p>Albay, “Düzinelerle grup vardı,” diye devam etti. “O sahilleri iyi bilen eski denizciler, ancak Amerikan zaferi sayesinde topraklarını geri alabilecek Fransız çiftçiler, yıllardır Hindi Çinide yaşamış İngilizler, Avustralyalılar, Amerikan subayları ve gizli servis ajanları bu gruplara girmişlerdi. Bu arada suçlular da vardı tabii. Genellikle kaçakçıydı onlar. Güney Çin bölgesinde silâh, uyuşturucu madde, altın ve elmas kaçakçılığı yapan adamlar... Onlar gece çıkartmaları ve orman yolları konusunda ayaklı birer ansiklopedi sayılabilirlerdi. Yine Amerika'dan suç işlediği için kaçmış kimseler de bulunuyordu. Bunların bir bolümü iyi eğitim görmüş, çok da becerikli kişilerdi; tecrübelerine ihtiyacımiz vardı.”</p>

  <p>Parlamento üyesi, “Eski denizciler ve askerler, serseri İngiliz ve Avustralyalılar, sömürgeci Fransızlar ve sürü halinde hırsız,” diye söylendi. “Onların bir arada çalışmalarını nasıl sağladınız?”</p>

  <p>Gillette mırıldandı. “Hepsinin açgözlülüğünden yararlandık.”</p>

  <p>Albay, “Söz verdik,” diye açıkladı. “Kimine terfi edeceğini, kimine suçlarının affedileceğini söyledik. Bazılarına ödül olarak büyük paralar ödenecekti. Kimileri harekât sırasında hırsızlık yapmak olanağını elde edeceklerdi. Hepsi de biraz kaçık sayılırdı. Bunu anlıyorduk. Onları gizli gizli eğittik. Saygon'daki karargâhın bilmediği tuzağa düşürme, öldürme yöntemlerini öğrettik onlara. Bu işler çok tehlikeliydi. Yakalananlar işkenceden sonra idam ediliyorlardı. Bu çok yüksek bir bedeldi ve adamlar bunu ödediler. Çok kimse onların bir grup deli olduğunu söyleyebilirdi ama iş karışıklık ve öldürmeye gelince onlar birer dâhiydi. Özellikle öldürmekte.”</p>

  <p>“Bedel neydi?”</p>

  <p>“Medusa Harekâtında kaybımız yüzde doksandan fazlaydı. Fakat bir şey var. Geriye dönmeyenlerden bazıları aslında buna kararlıydılar zaten.”</p>

  <p>“Yani kaçaklar ve hırsızlar mı?”</p>

  <p>“Evet. Onlardan bazıları Medusa'dan hatırı sayılır paralar çalmıştı. Kabil'in de onlardan biri olduğunu sanıyoruz.”</p>

  <p>“Neden?”</p>

  <p>“iş görme tarzı. O Medusa eğitimi sırasında öğrendiği şifreler, tuzaklar, öldürme yöntemlerinden yararlanıyor.”</p>

  <p>Walters dayanamadı. “Tanrı aşkına demek bu adamın kimliğini saptadınız. Herhalde onunla ilgili sicil de elinizdedir.”</p>

  <p>“Evet. Gizli dosyalardaki bütün ilgili bilgileri çıkarıp inceledik. Bulabildiğimiz gerçekleri bilgisayarlara verdik. Fakat en ufak bir adım bile atamadık. Hâlâ başlangıç noktasındayız.”</p>

  <p>Parlamento üyesi, “İnanılacak gibi değil,” dedi. “Ya da inanılmayacak kadar yeteneksizlik.”</p>

  <p>Manning, “Hiç de değil,” diye karşı çıktı. </p>

  <p>“Şu adama bakın. Bir de elimizdeki olanaklara. Kabil savaştan sonra Tokyo' dan Filipinler'e, Malezya'dan Singapur'a kadar Doğu Asya'nın büyük bir bölümünde adını duyurdu. Onu Hong Kong, Kamboçya, Laos ve Kalküta'da da tanıyorlar. İki buçuk yıl kadar önce Asya'daki ajanlarımızdan ve elçiliklerimizden raporlar gelmeye başladı. Kiralık bir katil vardı ve adı da Kabil'di. Kendisi tam anlamıyla profesyonel ve acımasızdı. Bu raporlar telaşlanmamıza neden olacak şekilde sıklaştı. Her önemli suikasta Kabil karışmış gibiydi. Tokyo'da bir cinayet, Honkong'da havaya uçan bir araba, Triangle'de pusuya düşürülen bir uyuşturucu madde kervanı, Moulmein'de suikasta kurban giden bir elçi, Şanghay sokaklarında öldürülen bir Rus teknisyeni ya da Amerikalı bir işadamı. Kabil her yerdeydi. Her önemli haber alma örgütündeki güvenilir kaynaklar onun adını fısıldıyorlardı. Fakat koca Doğu Pasifik bölgesinde bir kişi çıkıp da onu tarif etmedi. İşe nereden başlayabilirdik?”</p>

  <p>Walters, “Siz bu sırada onun Medusa'dan olduğunu saptamamış mıydınız?” diye sordu. “Evet. Kesinlikle!”</p>

  <p>“Öyleyse özel Medusa dosyalarına bakmanız gerekirdi.” </p>

  <p>Albay, Kabil dosyasını açtı. </p>

  <p>“Burada kayıpların listesi var. Medusa Harekâtı sırasında kaybolan... Kesinlikle bir iz bırakmadan kaybolan beyazlar arasında yetmiş üç Amerikalı, kırk altı Fransız, otuz dokuz İngiliz, yirmi dört Avustralyalı bulunuyor. Ayrıca Hanoi'den toplayıp yetiştirdiğimiz ve ne olduklarını bilemediğimiz elli kadar erkek. Bu iki yüz otuzdan fazla olasılıktan hangilerini seçmeliyiz? Bu adamlardan hangileri sağ? Hangileri öldü? Sağ kalan her adamın adını öğrensek bile o hangisi? Şimdi kim ve ne? Kabil'in milliyetinden bile emin değiliz. Onun Amerikalı olduğunu sanıyoruz fakat elimizde kanıt yok.”</p>

  <p>Albay atıldı. “Ayrıca Hanoi'nin gizli servis ajanları, Medusa Harekâtına katılan adamlardan birçoğunu yakalayıp işkenceyle konuşturdular ve idam ettiler. Bu arada örgüte kendi adamlarını sokmuş da olabilirler. Bu olasılığı aklımızdan çıkartamayız.</p>

  <p>Walters elini uzattı. </p>

  <p>“Bakabilir miyim?” </p>

  <p>Albay kâğıtları ona verdi. </p>

  <p>“Tabii. Yalnız Medusa Harekâtı gibi, buradaki adların da hâlâ gizli tutulduğunu anlıyorsunuz tabii.”</p>

  <p>“Bu kararı kim verdi?”</p>

  <p>“Kuvvet Komutanları. Senatonun Savunma Komitesi de bunu destekledi.”</p>

  <p>CIA müdür yardımcısı da, “Bu karar ulusal çıkarlarımızı koruma açısından çok önemliydi,” diye ekledi.</p>

  <p>Walters sayfaları karıştırdı. </p>

  <p>“Bunlardan birinde, vaktiyle eğittiğimiz ve şimdi bulamadığımız bir katilin adı yazılı demek.”</p>

  <p>Albay, “Buna inanıyoruz,” diye cevap verdi. </p>

  <p>“Onun Asya'da ün yaptığını, sonra Avrupa'ya geçtiğini söylediniz. Ne zaman?”</p>

  <p>“Bir yıl kadar önce.”</p>

  <p>“Bu konuda yeterli bir neden var mı?”</p>

  <p>CIA’den Peter Knowlton, “Bunun nedeni belli,” dedi. “Asya'da bir aksilik oldu ve Kabil tehlikeye girdiğini anladı. Doğulular arasında beyaz bir katildi. Oradan uzaklaşma zamanı gelmişti. Tanrı biliyor ün yapmıştı. Avrupa'da işsiz kalmayacaktı.”</p>

  <p>David Abbot hafifçe öksürdü. </p>

  <p>“Alfred’ in birkaç dakika önce söylediği şeylere dayanarak bir olasılık üstünde durmak isterim.” Keşiş durup saygıyla Gilletîe'e bakarak başını salladı. </p>

  <p>“Çok tehlikeli çekiç baş köpekbalığı serbest dolaşırken bizim dişsiz, zararsız bir köpekbalığıyla uğraştığımızı söyledi. Bu tür bir laf etti.”</p>

  <p>Ulusal Güvenlik Kurulu üyesi, “Evet,” diye mırıldandı. “Ben Carlos’tan söz ettim. Biz Kabil'i değil Carlos'u kovalamalıyız.”</p>

  <p>“Tabii. Carlos. Modern tarihin en ele geçmez katili. Çoğumuz bu adamın zamanımızda işlenen korkunç cinayetlerin sorumlusu olduğuna inanıyoruz. Sen haklısın, Alfred. Bir bakıma ben yanıldım. Carlos'u unutamayız.”</p>

  <p>Gillette teşekkür etti. “Bu noktayı iyice belirtmiş olduğuma sevindim.”</p>

  <p>“Bunu yaptın. Hiç olmazsa beni inandırdın. Fakat düşünmeme de neden oldun. Bunun serseriler, kanun kaçakları ve türlü pis işe batmış kimselerle çalışan Kabil'in imrenmesine neden olduğunu anlıyor musun? Kim bilir Carlos'u nasıl kıskandı? Avrupa'da lüks içinde yaşayan, hızlı bir hayat süren Carlos'a haset etti. Kim bilir kaç kez kendi kendine, 'Ben Carlos’tan üstünüm,' dedi. Bana kalırsa o Avrupa'ya daha iyi bir dünya bulmaya ve Carlos'u tahtından indirmeye gitti. Kabil onun yerine geçmek istedi.”</p>

  <p>Gillette, Keşişe bakakaldı. </p>

  <p>“İlginç bir varsayım.” Parlamento üyesi de atıldı. </p>

  <p>“Anladığım kadarı, Kabil'in izini bulursak Carlos'u yakalayabileceğimizi söylüyorsunuz.” “Öyle.”</p>

  <p>CIA müdür yardımcısı sinirlendi. </p>

  <p>“Anladığımdan emin değilim. Neden?”</p>

  <p>Abbott piposuna uzandı. </p>

  <p>“Bir şampiyon, şampiyonluğunu vermez. Bunu korumak için şiddetle dövüşür. Mr. Walters’ in söylediği gibi, Kabil'in izinden gitmeliyiz fakat bu arada ormanda başka ayak izlerine de bakmalıyız. Eğer Kabil'i bulursak geri çekilip beklemeliyiz. Carlos'un onun peşinden gelmesini beklemeliyiz.”</p>

  <p><br/></p>

  <p>Toplantı bitmiş, üyeler odadan çıkmaya hazırlanıyorlardı. David Abbot, Medusa dosyasındaki kâğıtları toplayan Pentagon albayının yanındaydı. </p>

  <p>“Şu listeye bir bakabilir miyim?” diye sordu. “Bizim örgütte bu listenin kopyası yok.”</p>

  <p>Subay, “Bize böyle emir verilmişti,” diyerek tel raptiyeyle tutturulmuş kâğıtları yaşlı adama uzattı. </p>

  <p>“Bunları sizin yolladığınızı sanıyorum. Sadece üç kopya var. Bizde, CIA’de ve Ulusal Güvenlik Konseyinde.”</p>

  <p>Sessiz Keşiş gülümsedi. “Bunları ben yolladım. İş gördüğüm yerde fazla Tanrının belâsı sivil var.”</p>

  <p>Albay parlamento üyesinin bir sorusuna cevap vermek için döndü. Ama Abbott onları dinlemedi. Gözlerini listedeki adlarda dolaştırırken telaşlanmıştı. Neredeydi bu? Odada adı bilen bir o vardı ve son sayfaya geldiğinde kalbi deli gibi çarpıyordu. Adı orada buldu.</p>

  <p>Bourne, Jason C. Son bulunduğu yer: Tam Quon</p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p>Rene Bergeron masasındaki telefonu çarparak kapattı. Sesi öfkeliydi. </p>

  <p>“Kadının gittiği bütün kahve, lokanta ve gece kulüplerini aradım.”</p>

  <p>İkinci telefonun önünde oturan kır saçlı santral memuru, “O adamın Paris’te hiçbir otelde kaydı yok,” dedi. “İki saatten fazla zaman geçti. Jacqueline ölmüş olabilirdi. Sağsa bile şimdi ölmüş olmayı istiyordur.”</p>

  <p>Bergeron, “Kadın ona pek fazla bir şey anlatamaz,” diye söylendi. “Yaşlı adamları bilmiyor.”</p>

  <p>“Yeterince bilgisi var. Pare Monceau'yu aradı.”</p>

  <p>“Kadın haberleri nakletti. Bunların kime verildiğinden emin değil.” </p>

  <p>Bergeron öne doğru eğildi. “Bana bütün anımsadıklarını tekrar anlat. Neden onun Bourne olduğundan eminsin?”</p>

  <p>“Orasını bilmiyorum. Onun Kabil olduğunu söyledim o kadar.”</p>

  <p>“Bourne... Kabil. Kendisini Medusa kayıtları sayesinde bulduk. Seni de bu yüzden tuttuk.”</p>

  <p>“Öyleyse o adam Bourne. Fakat o zaman bu adı kullanmazdı. Tabii Medusa’ da asıl adlarının kullanılmasına izin vermeyen epey adam vardı. Onlara sahte kimlikler verilmişti. Çünkü hepsinin sabıkası vardı. Kabil de onlardan biri olabilir.” </p>

  <p>“Neden o? Diğerleri ortadan kaybolmuş. Sen de öyle.” </p>

  <p>“Onun Saint-Honore'ye gelmesi yeterli neden bence. Fakat dahası da var. Onun çalışmasını seyrettim. Onun yönettiği bir gruptaydım ve birlikte iş gördük. Bu unutulabilecek bir tecrübe değildi. Kabil de unutulabilecek bir adam değil. Gece Tam Quan denilen bir bölgeye paraşütle indik. Amacımız Viet-Kongluların elindeki Webb adlı bir Amerikalıyı kurtarmaktı. O sırada sağ kalma olasılığımızın hemen hemen hiç bulunmadığının farkında değildik. Saygon'dan uçakla yola çıktığımızda korkunç bir fırtına vardı. Uçak parçalanacakmış gibi sarsılıyordu, fakat Kabil yine de atlamamızı emretti.” </p>

  <p>“Atladınız mı?”</p>

  <p>“Silahını bize doğru çevirmişti. Fırtınadan korunabilirdik belki ama kafamıza saplanan kurşundan korunmak olanaksızdı.”</p>

  <p>“Kaç kişiydiniz?”</p>

  <p>“On.”</p>

  <p>“Onu tutabilirdiniz.”</p>

  <p>“Sen onu tanımadın. Sekizimiz atladığımız yerde toplandık. İki kişinin yere çakılıp öldüğünü sanıyorduk. Sağ kalmama şaşıyordum, çünkü ben en yaşlılarıydım ve güçlü kuvvetli bir erkek de sayılmazdım. Yalnız o bölgeyi iyi biliyordum. Beni bu yüzden yollamışlardı.” Kır saçlı adam bu olayı anımsayarak başını salladı. </p>

  <p>“Bir saat içinde tuzağa düşürülmüş olduğumuzu anladık. Ormanda kertenkeleler gibi kaçıyorduk. Geceleri Kabil patlayan bombalara, havan toplarına aldırmadan tek başına gidiyordu. Öldürmeye gidiyordu. Şafak sökmeden geri dönüyor ve bizi zorlayarak üsse yaklaştırıyordu. Bu sadece intihar demekti.”</p>

  <p>“Neden yaptınız bunu? Kabil'in size bir neden söylemiş olması gerek. Siz asker değil Medusa'nın adamlarıydınız.”</p>

  <p>“Kabil ancak bu şekilde sağ kalabileceğimizi söylemişti. Bunda da haklıydı. Bizim hatların çok gerisindeydik. Üste bulabileceğimiz yiyeceklere gereksinimimiz vardı. Kabil bunları almak zorunda olduğunuzu söylüyordu. Seçeneğimiz yoktu. Biri tartışacak olursa beynine kurşunu yiyecekti. Bunu biliyorduk. Çünkü gece üssü ele geçirdik ve Webb denilen adamı yarı ölü halde bulduk. Bu arada gurubumuzdan kaybolmuş olan iki kişi de dipdiri olarak oradaydı. Olanlara çok şaşırdılar. Beyaz bir adamla bir Vietnamlı bizi tuzağa düşürmek için Viet - Kong'dan para almıştı. Vietnamlı bizi görünce kaçtı. Kabil beyaz adamın yanına yaklaşıp bir kurşunda kafatasını parçaladı.”</p>

  <p>“Kabil sizi kurtardı mı? Düşman hatlarından geçmenizi sağladı mı?”</p>

  <p>“Dört kişi ve Webb adındaki adam. O korkunç yolculuk sırasında beş kişi öldü. Geri dönerken söylentilerin doğru olduğunu, Medusa'nın en fazla para alan adamının Kabil olduğunu anladım. Bunu hak etmişti.” </p>

  <p>“Hangi bakımdan?”</p>

  <p>“Onun kadar soğukkanlı birini görmedim. Çok tehlikeliydi ve ne yapacağı da asla belli olmuyordu. Ayrıca kimseyi tuttuğu yoktu. Özellikle başta olanlara garezdi. İki tarafa da aldırmıyordu. Medusa tehlikeli, umutsuz adamlarla doluydu. Çoğu komünistlere duydukları nefret yüzünden deliye dönmüştü. Diğerleri, yani benim gibi toprakları çalınmış olanlar da, ancak Amerikalılar savaşı kazanırlarsa mallarına kavuşacaklarına inanıyorlardı. Bu arada bazıları da Medusa Harekâtı sayesinde servet kazanabileceklerini anlamışlardı. Çantalarda çoğu zaman elli, yetmiş bin dolar bulunuyordu. On, on beş sefer yapan ve paranın yarısını yürüten bir kurye Singapur ya da Kuala Lampur'a gidip kendini emekliye ayırabilirdi. Veya kendi uyuşturucu madde örgütünü kurabilirdi. Fırsatlar sınırsızdı. İşte bu grupta o çok garip adam vardı. Kendisi tam anlamıyla modern bir korsandı.”</p>

  <p>Bergeron, “Bir dakika,” dedi “Onun bir Amerikan subayı olmadığından emin misin?”</p>

  <p>“Amerikalı olduğundan kuşku yoktu fakat ordudan olamazdı.”</p>

  <p>“Neden?”</p>

  <p>“Ordunun temsil ettiği her şeyden nefret ediyordu ordudakilerin yeteneksiz budalalar olduğunu düşünüyordu. Bir seferinde bize telsizle emir veren bir generale küfretti. Subay olsaydı bunu yapamazdı.”</p>

  <p>Bergeron, “Belki de Kabil ordudan ayrılmak üzere olduğu için böyle yapıyordu,” diye mırıldandı “Sen de Medusa'dan para alıp her gittiği yerde bir vatandaşa yakışmayacak işlere kalkışmışsın.”</p>

  <p>“Ben vatanıma ihanet etmeden önce o beni inkâr etti, Rene.” </p>

  <p>“Kabil'e dönelim. Onun Bourne adını kullanmadığını söyledin. O zamanki ismi neydi?”</p>

  <p>“Anımsamıyorum. Soyadlarının önemi yoktu. Şifre adı önce Delta'ydı. Sonra Kabil adını aldı.”</p>

  <p> “Şimdi de Carlos’tan daha güçlü olduğunu iddiaya kalkışıyor. Amsterdam, Berlin, Cenevre, Lizbon, Londra gibi kentlerde söylenildiğine göre, Kabil, her işe hazırmış. Hem Carlos’tan daha az paraya da razıymış. O şişinen serçeyi yakalayacağız? Kartal serçeyi yakalayacak. Carlos onu öldürecek.”</p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p>Soluk yüzünden hastalığı, sonunun yaklaştığı belli olan yaşlı adam, günah çıkarma hücresine girdi. “Angelus Domini.”</p>

  <p>“Angelus Domini, Tanrının çocuğu. Günlerin rahat mı?” </p>

  <p>“Günlerim sona eriyor fakat rahatım sağlanıyor.”</p>

  <p>“Evet. Bu son işin olacak ve çok önemli olduğu için beş misli para alacaksın. Yalnız hataya yer yok.”</p>

  <p>“Daima doğru olanı yaptım. Günlerim sayılı ve ölüme de hata yapmadan gideceğim.”</p>

  <p>“Huzur içinde öl, eski dost... Vietnam Elçiliğine gidecek ve Phan Loc adındaki ataşeyi soracaksın. Yalnız kalınca ona şunları söyleyeceksin.1968 Mart Sonu, Medusa, Tam Quan Bölgesi. Kabil oradaydı. Başka biri de öyle. Anladın mı?”</p>

  <p>“1968 Mart sonu, Medusa. Tam Quan Bölgesi. Kabil oradaydı ve başka biri de öyle.”</p>

  <p>“Ataşe sana ne zaman geri döneceğini söyleyecek. Bu iş birkaç saat içinde hallolur.”</p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p>“Artık Zürih’ten yollanan gizli bir fişten söz etme zamanı geldi sanırım.”</p>

  <p>“Aman Tanrım!”</p>

  <p>Paris'in birkaç mil dışında kalan Argenteuii'deki şık, kalabalık bir lokantadaydılar. Bölmede Bourne kadının bileğini sıkıca tuttu. Oyun sona ermişti. Kadın kurtulmaya çalışarak yüzünü buruşturdu. </p>

  <p>“Kimsin sen?”</p>

  <p>“Bahama'da oturan zengin bir Amerikalı. Buna inanamıyor musun?”</p>

  <p>Kadın. “Bilmem gerekirdi,” diye söylendi. “Hesap açmadın. Çek vermedin. Peşin parayla iş gördün. Fiyatlara ve faturaya bile bakmadın. Budalalık ettim. Zenginler daima fiyatlara bakarlar.” Düşmanlıkla Bourne'u süzdü. </p>

  <p>“Tekrar soruyorum. Kimsin sen?”</p>

  <p>“Adım önemli değil. Söylediğime razı ol.” </p>

  <p>“Briggs mi? Bu sahte bir ad.”</p>

  <p>“Valois Bankasından üç katili alan arabayı kiralamak için verilen isim de sahteydi. Ama aradıklarını orada yakalayamadılar. Bugün Pont Neuf'da onu yine ellerinden kaçırdılar.”</p>

  <p>“Oh Tanrım!” Kadın kurtulmaya çalışıyordu. “Ya şimdi bağırmaya başlarsam?”</p>

  <p>Bourne, “Senden daha yüksek sesle bağırırım,” diye cevap verdi. “İkimizi de dışarı atarlar. Dışarıda seni idare etmek çok daha kolay olur sanırım. Neden konuşmuyoruz? Birbirimizden bir şeyler öğreniriz. Sonuçta biz patron değiliz. Emirleri yerine getiriyoruz.”</p>

  <p>“Sana söyleyecek bir şeyim yok.”</p>

  <p>“Öyleyse ben konuşayım.” Kadının bileğini tutan parmaklarını gevşetti. Pudralı beyaz yüz hâlâ gergindi ama kadının dinlemeye hazır olduğu da belliydi. </p>

  <p>“Siz Zürih’te birine para verdiniz. Biz de verdik. Hem sizden daha fazla. Aynı adamın peşindeyiz. Onu neden istediğimizi de biliyoruz. Ya siz onu neden istiyorsunuz?”</p>

  <p>Kadın onu süzdü. </p>

  <p>“'Biz' dediğin kim?”</p>

  <p>“Parasını geri isteyen bir şirket. Büyük para. Bunu o adam aldı.”</p>

  <p>“Demek bu parayı kazanmadı?”</p>

  <p>Bourne dikkatli davranması gerektiğini anladı. </p>

  <p>“Anlaşmazlık çıktı diyelim.” Karşı taraf onun çok daha fazla şey bildiğini sanmalıydı.</p>

  <p>“Nasıl olur? İşi ya yaptı, ya yapmadı. İkisinin ortası olmaz.”</p>

  <p>Bourne, “Sıra bende,” dedi. “Soruya soruyla cevap verdin. Oysa ben açık konuştum. Şimdi söyle neden o adamı istiyorsunuz? Paris’te neden şık bir moda evi Zürih’ten yollanan bir fişle ilgileniyor?”</p>

  <p>“Bunu biri için yaptık.”</p>

  <p>“Kim için?”</p>

  <p>“Deli misin?”</p>

  <p>“Pekâlâ. Bunu geçelim. Zaten onun kim olduğunu biliyoruz sanırım.”</p>

  <p>“Sizinkiler kimler?”</p>

  <p>“Söyledim ya. Parasını geri isteyen bir şirket.”</p>

  <p>“Benden sana söylemesi Paris’ten git! Bu olaya da karışmayın!”</p>

  <p>“Neden gidecekmişiz? Zarar gören biziz. Paramızı geri almak hakkımız.”</p>

  <p>Madam Lavier, “Hiç hakkınız yok!” diye tısladı. “Hata sizin ve bunun bedelini ödeyeceksiniz!”</p>

  <p>“Hata mı?” Bourne’ un çok dikkatli davranması gerekiyordu. Bu maske gibi yüz gerçeği gizlemekteydi. </p>

  <p>“Haydi oradan. Hırsızlık kurban tarafından işlenen bir suç değildir.”</p>

  <p>“Seçimde yanlışlık yapmışsın. Yanlış adamı seçmişsin.”</p>

  <p>Bourne, “O Zürih’te milyonlarımızı çaldı,” diye yakındı. “Âmâ bunu biliyorsun. Eğer bu parayı onun elinden alabileceğinizi sanıyorsanız yanılıyorsunuz. Bu, parayı bizden almanız demektir. Hem de çok yanılıyorsunuz.” </p>

  <p>“Biz para istemiyoruz!”</p>

  <p>“Bunu duyduğuma sevindim. 'Biz' dediğin kim?” </p>

  <p>“Bildiğini söylemiştin sanırım.”</p>

  <p>“Bir fikrimiz olduğunu ima ettim. Bu sayede Zürih’te Koenig adlı biriyle Paris’te d'Amacourt isimli bir adamı rezil edebiliriz. Bunu yapmaya kalkarsak, çok güç duruma düşersiniz,  değil mi?”</p>

  <p>“Para mı? Güç durum mu? Bunlar bizi ilgilendirmiyor. Hepiniz aptalsınız. Paris’ten git ve bu işi bırak. Artık seni ilgilendirmez.”</p>

  <p>“Biz de bu işin sizi ilgilendirmediğini düşünüyoruz. Açıkçasını istersen, sizinkiler pek usta değiller.”</p>

  <p>Lavier duyduğuna inanmaz gibi yineledi. “Usta değiller ha?”</p>

  <p>“Öyle.”</p>

  <p>“Sen ne dediğinin, kimden söz ettiğinin farkında mısın?”</p>

  <p>“Bunun önemi yok. Bu işten çekilmezseniz Zürih’teki bankayla Valois'yi Fransız polisine ihbar edeceğiz. Sahte isimle tabii. Surete'yi, Interpol'ü arayacağız. Böylece korkunç bir insan avı başlayacak.”</p>

  <p>“Sen hem çılgın, hem de aptalsın.”</p>

  <p> “Hiç de değil. Çok önemli yerlerde dostlarımız var. Önce gereken bilgiyi elde edeceğiz ve zamanı gelince de onu yakalayacağız.”</p>

  <p>“Onu yakalayamayacaksınız. Bunu anlayamıyor musun? Kendisi Paris’te ve tanımadığı bir sürü adam onu arıyor. Bir, iki kez kaçmış olabilir ama üçüncü kez kaçamayacak. Tuzağa düştü! Onu biz tuzağa düşürdük.”</p>

  <p>“Biz onu tuzağa düşürmenizi istemiyoruz. Bu çıkarlarımıza aykırı.” Bourne zamanın geldiğini hissetti. </p>

  <p>“Ültimatom veriyoruz. Bu işi yaparsanız seni suçlu bulacağız. Böylece Koenig ve d'Amacourt gibi sen de güç duruma düşeceksin. Bu gece o adamı aramaktan vazgeçmezseniz yarın sabah karşı saldırıya başlayacağız. Les Classiques, Saint - Homore'nin en ünlü dükkânı olacak fakat kibar müşteriler için değil.”</p>

  <p>Kadının yüzündeki boya tabakası âdeta çatladı. </p>

  <p>“Buna cesaret edemezsiniz! Nasıl yapabilirsiniz? Bunu kim söyleyebilir?”</p>

  <p>Bourne bir an durduktan sonra darbeyi indirdi. </p>

  <p>“Senin Carlos'a aldırmayan bir grup insan.”</p>

  <p>Jacqueline Lavier döndü. Gözleri yuvalarından uğramıştı. </p>

  <p>“Demek biliyorsun,” diye fısıldadı. “Ve ona karşı gelebileceğini sanıyorsun ha? Carlos'la başa çıkabileceğini düşünüyorsun demek?”</p>

  <p>“Kısacası evet.”</p>

  <p>“Çıldırmışsın sen. Carlos'a ültimatom veremezsiniz.” </p>

  <p>“Verdim bile.”</p>

  <p>“Öyleyse ölürsün. Sesini biraz yükselttin mi, işin tamam. Bir gün bile yaşayamazsın. Carlos’un her yerde adamları Seni yolda biçiverirler.”</p>

  <p>Bourne, “Kimi biçeceklerini bilirlerse belki bunu yaparlar,” diye cevap verdi. “Fakat kimsenin bunu bilmediğini unutuyorsun. Oysa biz seni tanıyoruz. Koenig ve d'Amacourt'u da biliyoruz. Seni teşhir ettiğimiz an işin bitiktir. Carlos seni daha fazla yanında tutamaz. Ama beni tanıyan yok.”</p>

  <p>“Unutuyorsun galiba. Ben tanıyorum.”</p>

  <p>“Bu umurumda bile değil. Başın belaya girdikten ve geleceğinle ilgili karar verildikten sonra sıkıysa bul beni.”</p>

  <p>“Bir deli gibi konuşuyorsun. Bunu yapamazsın!”</p>

  <p>“Uzlaşmamızı mı öneriyorsun?”</p>

  <p>Jacqueline Lavier, “Bu düşünülebilinir,” diye mırıldandı.</p>

  <p>“Peki, pazarlık edebilecek durumda mısın?”</p>

  <p>“Önerini nakledecek durumdayım. Sözlerini karar verecek kimseye ileteceğim. Onun için konuşalım.” Kadının gözlerinden yaşamını kurtarmak için çabaladığı belliydi.</p>

  <p>“Öyleyse işe malûm durumdan başlayalım. Carlos, Bourne'dan ne istiyor?”</p>

  <p>Kadının korku ve öfkesinin yerini şaşkınlık aldı. </p>

  <p>“Bunu nasıl sorabilirsin? Bourne aslında Kabil. Bunu siz de bizim kadar biliyorsunuz. Seninkiler onu seçerek hata yaptılar. Yanlış adamı seçtiniz!”</p>

  <p>KABİL. Bu ad Bourne’ un beyninde gök gürültüsü gibi patlamıştı. Bu yüzden acı duyuyordu. Kafası yine sislenmeye başlamıştı. Sonra birden aklına başka adlar geldi. Aifc... Delta...  Delta…  Delta... Delta... Kabil.”</p>

  <p>“Nen var? Hasta mısın? Rengin çok soldu.” Bourne kendisini zorlayarak konuştu. “İyiyim. Sen devam et.”</p>

  <p>“Neden? Bilmediğin bir şey yok. Seninkiler Kabil'i seçtiler. Siz Carlos'a önem vermediniz. Yine aynı şeyi yapacağınızı sanıyorsunuz. Ama o zaman da yanılmıştınız, şimdi de yanılıyorsunuz.”</p>

  <p>Bourne bir şeyler öğrenmek için deli oluyordu ama sakin davrandı. </p>

  <p>“Bunun önemi yok. Bir uzlaşma istiyorsan... Hiç olmazsa hayatını kurtarmak istiyorsan bana, neden Carlos, Bour ne konusunda böyle ısrar ediyor, bunu hiç duymamışım gibi anlat. Yoksa söylediğim adlar yarın Paris'e yayılacak ve sen de akşamüzerine kadar öleceksin.”</p>

  <p>Lavier’ in beyaz yüzü gerilmişti. “Carlos, Kabil'i dünyanın öbür ucuna kadar kovalayacak ve öldürecek. Bunu yapmak zorunda. Kendine bak... Senin gibi adamlara bak.”</p>

  <p>“Bu anlamsız. Bizim kim olduğumuzu bilmiyorsun.” </p>

  <p>“Bunu bilmeme gerek yok. Yaptığını biliyorum. Carlos yerine Kabil'i seçtiniz. Yanlış adamı seçtiniz. Yanlış katile para verdiniz.”</p>

  <p>“Yanlış... Katil.”</p>

  <p>“Senin grubun bunu yapan ilk değil ama sonuncusu olacak. Carlos'un yerine geçmeye kalkan küstah yaratık, uzlaşma olsa da olmasa da Paris’te öldürülecek.”</p>

  <p>“Yanlış katili seçtik...” Bu sözleri söylerken kafasında yankılanan gök gürültüsü durdu. Sisler dağılıyor, bir canavarın siluetini görebiliyordu artık. Bu bir efsane değil canavardı. Başka bir canavar. Ortada iki canavar vardı. Bourne zorlukla yutkundu. “Bana Kabil hakkında bildiğin her şeyi anlat.” </p>

  <p>“Bunun ne anlamı var?”</p>

  <p>Adam, “Yanlış adamı seçtiğimize göre,” diye mırıldandı. “Yanlış bilgi almışız demek.”</p>

  <p>“Onun Carlos ayarı olduğunu duymuştun, değil mi? Onun daha az para aldığını, işe daha az aracı karıştırdığını ve onun için de yapılan kontratların ortaya çıkamayacağını duymuştun.” </p>

  <p>“Belki.”</p>

  <p>“Tabii öyle. Herkese böyle söyleniyor ve bu yalan. Carlos'un gücü olağanüstü kaynaklardan aldığı doğru bilgilere dayanıyor. Carlos büyük örgütü sayesinde, birini öldürmeden önce uygun anda, uygun kimseye erişebilir.”</p>

  <p>“Bundan Carlos'un pek fazla adam kullandığı anlaşılıyor. Zürih’te çok insan vardı. Paris’te de öyle.”</p>

  <p>“Bunların hepsi de göz boyamak için kullanılıyor. Örneğin, ben yıllardır bu örgütteyim. Carlos'un işlerinde rol oynayan türlü kimseyle karşılaştım. Ama hepsinin rolü de küçüktü.” </p>

  <p>“Ben Carlos'u değil; Kabil'i tanımak istiyorum.” </p>

  <p>“Pekâlâ. Başından başlayacağım. Güneydoğu Asya'dan. Amerikalıların Medusa Harekâtı diye bilinen...”</p>

  <p>Bourne, Medusa, diye düşündü. Rüzgârlar, karanlık, çıkan ışıklar, o acı... Çok uzaklarda kalan bir yer. Oh Tanrım, o acı... Kafasında bazı sözler belirdi.</p>

  <p>Ta! Çe-sab! Tam-Quan! Alfa, Bravo, Kabil, Delta-... Delta… Kabil.</p>

  <p>Kendisini güçlükle toplayarak konuştu. </p>

  <p>“Devam et. Kabil'in Amerika'dan geldiğini söylemiştin galiba.”</p>

  <p>“Şeytanın kiralık askerleri”. Hindi Çini'ye yerleşmiş Fransızlar Medusa’ ya bu adı takmışlardı. Çok uygun değil mi?”</p>

  <p>“Yani Kabil'in Fransız olduğunu söylemek mi istiyorsun?” </p>

  <p>“Hayır. Beni iyi sınamasını bilmiyorsun. Bunu sadece Medusa’ ya nasıl sızdığımızı açıklamak için söyledim. Kabil Amerikalıydı kuşkusuz. Onda Amerikalılara özgü küstahlık vardı. İtip kakması, yapmadığı şeylerde hak iddia etmesi, işlemediği cinayetleri yüklenmesi bunu açıklıyor. Kabil, Carlos'un yöntemlerini incelemişti. Herkese de ölüm kontratlarını kabul edenin, suikastları düzenleyenin Carlos değil, kendisi olduğunu söylüyor.” Lavier durdu. </p>

  <p>“Bunu anımsadın değil mi? O adam sana da yani sizinkilere de aynı şeyi yaptı, değil mi?” </p>

  <p>“Belki.”</p>

  <p>Kadın, “Kendisi bu sayede işleri alıyor,” diye devam etti. “Sonra bunları ustalıkla hallediyor. Bunu kimse inkâr edemez. Öldürdüğü adamların listesi çok etkileyici. Birçok bakımdan Carlos’tan sonra gelebilir. Carlos'la eşit değil ama gerillalardan kat kat üstün.”</p>

  <p> “Demek bu yüzden onun Amerikalı olduğu kanısına vardınız. Zaten siz Fransızlar, Amerikalıların parasından başka bir şeylerini sevmezsiniz.”</p>

  <p>“Bu bir önyargı değil. Onu kesinlikle tanıdık.” </p>

  <p>“Bunu nasıl yaptınız?”</p>

  <p>Lavier şarap kadehinin sapını tuttu. “Washington'da durumundan memnun olmayan biri satın alındı.” </p>

  <p>“Washington'da ha?”</p>

  <p>Kadın, “Amerikalılar da Carlos'unkine yaklaşan bir ilgiyle Kabil'i arıyorlar sanırım,” diye cevap verdi. </p>

  <p>“Medusa Harekâtı gizli kalmış. Kabil'in ortaya çıkması pek çok kimseyi güç duruma düşürecek. Yaşamından memnun olmayan o adam, bize Medusa dosyalarındaki bilgileri verdi. Bunları Zürih’teki adlarla karşılaştırdık. Carlos için basit bir işti bu. Ama başkası bunu başaramaz.” Kadın durdu. </p>

  <p>“Peki sen... Sen Bourne'u nasıl buldun?”</p>

  <p>Bourne, Marie'nin anlattığı bir şeyi anımsadı. “Biz bir hesaba para yatırdık. Bunun bir bölümü otomatik olarak başka bir hesaba aktarıldı. Bu hesabın numaralarını öğrenmemiz kolaydı. Aslında vergi kaçırmak için bir yöntemdir bu.” </p>

  <p>“Kabil buna razı oldu demek?”</p>

  <p>“Bunu bilmiyordu. Tıpkı sizin gibi biz de fiş kullandık.”</p>

  <p>“Örgütünü kutlarım.” </p>

  <p>“Buna gerek yok. Fakat Kabil hakkında bildiğin her şey çok önemli. Şimdiye dek sadece onun kimliğinden söz ettin. Bana Bourne hakkında duyduğun her şeyi söyle.” Jason sakin davranmaya çaba gösteriyordu.</p>

  <p>“Kabil hakkında tam bilgiye sahip değiliz. Önemli belgelerin çoğunu yok etmeyi başarmış. Bu dersi Carlos’tan aldığından kuşku yok. Fakat her şeyi gizleyememiş. Biz bu bilgileri bir araya getirdik. Kendisi Medusa’ ya katılmadan önce, Singapur'da oturan ve Fransızca bilen bir işadamıymış. Temsil ettiği şirket onu kovmuş ve dava edebilmek için Amerika'ya iade edilmesi için uğraşıyormuş. Çünkü şirketten yüz binler çalmış. Singapur'da tek başına yaşayan, kaçakçılıkta çok başarılı ve olağanüstü acımasız bir insan olarak tanınıyormuş. Ancak Singapur'a gelmeden önce ne yaptığını bilemiyoruz.”</p>

  <p>Bourne terlediğini hissediyordu. </p>

  <p>“Şimdiye dek bana ilgilendiğim şeyle ilgili bir bilgi vermedin. Kabil'in işi hakkında ne biliyorsun? Uzlaşmamızı istediğine göre, bunu yapmam için bana bir neden ver. Eğer bilgilerimiz farklıysa, bu onun yaptıkları konusunda olacaktır, değil mi? Dikkatinizi ne zaman çekti? Carlos'un dikkatini yani.”</p>

  <p>Madam Lavier, Bourne’ un sabırsızlığına hem sinirlenmiş, hem de bu yüzden korkmuştu, “iki yıl önce. Asya'dan bir haber geldi. Beyaz bir adam şaşılacak kadar Carlos'unkine benzeyen iş önerilerinde bulunuyordu. Sonra kısa süre içinde ün kazandı. Mciumein'de bir elçi öldürüldü. İki gün sonra Tokyo'da çok değer verilen bir Japon politikacı suikasta uğradı. Bir hafta sonra da bir gazetenin genel yayın müdürü arabasıyla havaya uçtu. Kırk sekiz saat sonra bir banker Kalküta'da caddede vuruldu. Her olayın arkasında Kabil vardı. Daima Kabil.” Kadın durup Bourne’ un tepkisini anlamak için baktı. Fakat adam duygularını belli etmedi. “Anlamıyor musun? O her yerdeydi. Bir cinayetten diğerine koşuyor, hiç ayrım yapmadan her kontratı kabul ediyordu. Çok acelesi olan biriydi. Çok kısa süre içinde ün yaparak en usta profesyonelleri bile şaşırttı. Carlos'la birlikte herkes onun profesyonel olduğunu anlamıştı. O adamı bulmak, hakkında her şeyi öğrenmek için emirler yollandı. Yani Carlos hiçbirimizin sezemediği gerçeği görmüştü. O adam Carlos'un yerine geçmek niyetindeydi. Yeni bir Carlos olacak ve Carlos’un müşterileri onu arayacaklardı. Tıpkı sizin yaptığınız gibi yani.”</p>

  <p>“Mculmein, Tokyo, Kalküta...” Jason Bourne bu adları fısıldadığını duydu. Yine kafası sislenmişti. Gözlerinin önünde unuttuğu geçmişiyle ilgili sahneler beliriyordu.</p>

  <p>Lavier, “İşte o yerlerde ve daha başka kentlerde çalışmaya devam etti,” diye anlattı. “Kabil'in hatası da bu oldu. Carlos pek çok kimse için türlü şey olabilir ama onun cömertliğinden yararlananlar kendisine sadık kalırlar. Muhbirleri ve tuttuğu adamlar öyle satılık değillerdir. Ama Kabil bunu tekrar tekrar denedi. Kabil, Carlos'un ne kadar büyük bir örgüte sahip olduğunu bilmiyordu ve hâlâ da bilmiyor. O Avrupa'ya geçtiğinde, Oman'dan Berlin'e, Lizbon’a dek yaptıklarının Carlos tarafından bilindiğinin farkında bile değildi.”</p>

  <p>Bourne bilinçsizce, “Oman,” dedi. “Şeyh Mustafa Kalig.”</p>

  <p>Lavier denilen kadın kafa tutar gibi konuştu. “Asla kanıtlanamamıştı. O cinayet bir sis perdesi arkasında kaldı. Şeyhi ülkesinden biri öldürmüştü. Ama işi Kabil üstlendi. Bu sadece yalan!”</p>

  <p>Jason, “Yalan,” diye tekrarladı.</p>

  <p>Madem Lavier aşağı gören bir tavırla söylendi. </p>

  <p>“Bir sürü yalan. Bununla birlikte o adam budala değil. Sakin sakin yalan söylüyor, türlü imalarda bulunuyor ve bunların zamanla gerçek sanılacağını biliyor. Her seferinde Carlos’u sinirlendiriyor, yerine geçmek istediği adamı kötüleyerek kendi reklamını yapıyor.., Fakat o Carlos'un dengi değil. Yerine getiremeyeceği kontratları kabul ediyor. Bunun bir örneği de sensin. Başkaları olduğunu da duyduk. Onun, senin gibi ortada bıraktığı kimselerden kaçmak için aylarca gizlendiğini anlattılar.”</p>

  <p>“İnsanlardan kaçıyordu demek...” Jason yeniden titremeye başlamıştı. Kafasında yine gök gürlüyordu sanki.</p>

  <p>“Öyle. Kabil ölmemişti. Gizleniyordu. Çünkü birden fazla işi ağzına yüzüne bulaştırmıştı. Bu da kaçınılmaz bir durumdu; çok kısa zaman içinde fazla kontrat kabul etmişti. Fakat böyle olmadığı zamanlarda da ününü devam ettirmek için hiç istek filan olmadan çok önemli birini öldürüyordu. Dünyaca tanınan birini seçip temizliyordu. Bu suikast herkesi sarsıyor ve Kabil ününü koruyordu. Molumein'deki elçi bunun bir örneği. Kimse elçinin öldürülmesi için bir kontrat önermemişti. Sonra Madrid'deki banker... “</p>

  <p>Kadının parlak kırmızıya boyalı dudakları duymadan oynuyordu. Jason Bourne onun anlattıklarını daha önce duymuştu. Bunları daha önce yaşamıştı. Bu kadın ona kendisini anlatıyordu.</p>

  <p>Alfa, Bravo, Kabil, Delta... Jason Bourne, Kabil adı verilen katildi.</p>

  <p>Son bir sorusu vardı, iki gece önce Sorbonne'da kısa süre karanlıklardan kurtulabilmişti. Marsilya. 23 Ağustos. </p>

  <p>“Marsilya'da ne oldu?” dedi.</p>

  <p>“Marsilya mı?” Madam Lavier irkildi. “Bunu nasıl söyleyebilirsin? Sana nasıl yalanlar uydurdular?”</p>

  <p>“Sadece olanları anlat.”</p>

  <p>“Leiland'ı söylüyorsun tabii. Tanınmış elçinin ölümü için bir kontrat yapılmıştı. Carlos bunu kabul edip parayı da almıştı.”</p>

  <p>“Ya sana bu işi Kabil'in yaptığına inananlar olduğunu söylersem?”</p>

  <p>“Kabil herkesin öyle düşünmesini istiyor! Carlos'a daha ağır bir hakaret edemezdi. O cinayeti Carlos’tan çaldı. Kabil için para önemli değildi. O sadece dünyaya... Bizim dünyamıza Carlos'un para aldığı işi daha önce davranıp kendisinin yaptığını göstermek istiyordu. Ama bunu yapamadı. Onun Leilandın ölümüyle ilgisi yok.”</p>

  <p>“Kabil de oradaydı.”</p>

  <p>Kabil orada tuzağa düştü. Daha doğrusu hiç gözükmedi. Bazıları onun öldürüldüğünü söyledi. Fakat ortada ceset olmadığı için Carlos buna inanmadı. Doktorlardan iki adam onu öldürdüklerini iddia ederek para koparmaya kalktılar. Sözde Kabil, suikasttan bir, iki gece önce bir yalanla Rue Sarrasin'e çağrılmış ve tuzağa düşürülmüştü. Adamlar Kabil’i kandırıp rıhtıma indirmiş ve bir balıkçı teknesine atmışlardı. Yalnız daha sonra ne tekne, ne de kaptanı bulundu. Belki de bu sözler doğruydu. Fakat dediğim gibi kanıt yoktu. İşte hikâye burada bitiyor.”</p>

  <p>Bourne, yanılıyorsun, diye düşündü. Benim için her şey oradan başlıyor... Sonra kendisini toplayarak sakin bir sele konuşmaya çalıştı. </p>

  <p>“Aldığımız bilgilerin farklı olduğu belli. Biz edindiğimiz bilgiye göre seçim yaptık.”</p>

  <p>“Yanlış seçim, mösyö. Sana anlattıklarım doğru.” </p>

  <p>“Evet, biliyorum.”</p>

  <p>“Öyleyse uzlaşacak mıyız?”</p>

  <p>“Neden olmasın?”</p>

  <p>“İyi.” Rahatlayan kadın şarap kadehini dudaklarına götürdü. </p>

  <p>“Göreceksin... Bu herkes için daha iyi olacak.”</p>

  <p>“Bunun... Önemi kalmadı artık” Sesi pek hafif çıkmıştı. Ne demişti?... Yine beynini sisler kaplıyordu. Şakaklarına bir sancı girmişti. Kadının kendisini incelediğinin farkındaydı. “Bu makul bir hal çaresi.” </p>

  <p>“Tabii öyle. Kendini iyi hissetmiyor musun?”</p>

  <p>“Bu önemli değil. Geçer.”</p>

  <p>“Buna sevindim. Şimdi bana bir dakika izin verir misin? Tuvalete gideceğim. İstersen kapının önünde bekleyebilirsin.”</p>

  <p>“Gidiyoruz. Lokantadan çıkarken oraya uğrarsın.” Bourne garsona hesabı getirmesi için işaret etti.</p>

  <p>Kadın hâlâ onu süzüyordu. “Nasıl istersen.”</p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p>Jason Bourne üstünde altın harflerle FEMMES yazılı kapının ilerisindeki loş koridorda duruyordu. Önünden baş döndürücü kadınlar, yakışıklı erkekler geçiyordu. Burada Les Classiques’ deki gibi bir hava vardı. Yani Jacqueline Lavier burada hiç yabancılık çekmezdi. Kadın tuvalete gireli on dakika olmuştu. Jason zamanı düşünebilseydi, bu yüzden endişelenirdi ama bunu yapamıyordu. Geride kalan ölmüş adamları düşünüyordu ve kafasında bir isim vardı. “Kabil... Kabil... Kabil.”</p>

  <p>Birden derin bir soluk alarak kendisine geldi. Jacqueline Lavier neredeydi? Neden tuvaletten çıkmıyordu. Orada kalmakla neyi başaracağını sanıyordu. Metrdotele orada telefon olup olmadığını sormuştu zaten. Adam, 'Hayır' der gibi başını sallamış ve girişin yanındaki bölmeyi işaret etmişti.</p>

  <p>Birden güçlü bir ışık gözlerini aldı. Sonra neşeli bir kadının, "“Roget'de yediğiniz yemeğin anısı,” dediğini duydu. O zaman karşısında duran fotoğrafçıyı gördü. Kadın makineyi bir elinde tutuyordu. </p>

  <p>“Resminiz birkaç dakika sonra hazır olacak.”</p>

  <p>Bourne kazık kesildi. Fotoğraf makinesini alıp kıramayacağını biliyordu. Başka bir durumu sezerek korkuya kapıldı. </p>

  <p>“Neden ben?”</p>

  <p>Genç kadın başıyla tuvaleti işaret etti. </p>

  <p>“Nişanlınız istedi, mösyö. İçeride konuştuk. Çok talihlisiniz. Nişanlınız hoş bir hanım. Size bunu vermemi istedi.” Kadın katlanmış bir kâğıdı uzattı. Bourne da bunu alarak lokanta kapısına doğru gitti.</p>

  <p>“Hastalığın senin kadar beni de endişelendirdi yeni dostum. Söylediğin gibi biri olabilirsin de, olmayabilirsin de. Yarım saat sonra cevabı alacağım. Tuvalette konuştuğum anlayışlı bir müşteri benim, için telefon etti. Fotoğraf da Paris'e doğru yola çıktı. Artık ne bunu önleyebilirsin, ne de Argenteuiî'e doğru yol almakta olan kimseleri. Eğer gerçekten uzlaşıyorsak kimse sana ilişmeyecektir. Hastalığın beni endişelendirdi. Dostlarım gelince tekrar konuşuruz.</p>

  <p>Kabil'in türlü kılığa giren bir bukalemun olduğunu söylerler. Ayrıca şiddete başvurduğunu ve zaman zaman öfke krizi geçirdiğini de iddia ederler. Bunlar da hastalık sayılır, değil mi?”</p>

  <p>Bourne lokantadan çıkarak yolda koşmaya başladı. Kurtulamayacağı bir labirente girmiş olduğunu anlıyordu. Fakat orada tek başına ilerleyecekti. Artık sevgi ve güvensizlik yüzünden konuşmalar, tartışmalar olmayacaktı. Kim olduğunu biliyordu... Sandığı gibi suçluydu. Bir, iki saat Marie'nin yanında kalacak ve onunla sakin sakin konuşacak ama gerçeği anlatmayacaktı. Sonra ayrılıp gidecekti. Bunun nedenini de açıklamayacaktı. Marie'ye bunu borçluydu. Bir süre çok üzülecek. Fakat duyacağı acı Kabil'in verebileceğine oranla çok az olacaktı.</p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p>Bourne, Marie'ye sarılıp koyu kızıl saçlarını okşayarak, “Gecenin büyük bölümünü sokaklarda dolaşarak geçirdim,” dedi. “Les Classiques’ de boşuna vakit kaybettim. Orada kimsenin bir şey bilmediğinden eminim. Sadece moda evinin santralında çalışan bir adam dikkatimi çekti. Kendisiyle anlaştım ve gece yarısı Rue Hautefuille'de bir kahvede buluşacağız. Dükkândakilere soru sorduğumu fark etti. Özellikle dükkânın ortağı olan kadını soruşturdum. Bir sonuç çıkmadı.”</p>

  <p>“Fakat sen d’Amacourt’ un fiş yüzünden moda evinde özel bir numaraya telefon ettiğini biliyorsun. Konuşanın dükkân sahibi olabileceğini düşünmüştüm.”</p>

  <p>“Kadın bence durumun farkında değil. Onu arıyorlar. O da telefonu kapatıyor. Sonra başka birini arayarak o sözleri tekrarlıyor.”</p>

  <p>Marie'nın kendisine pek inanmadığının farkındaydı. “Peki, öyleyse o adamla neden bu gece buluşacaksın?”</p>

  <p>“Dükkândan ayrılacağım sırada yanıma geldi ve bana çok tuhaf bir laf etti.”</p>

  <p>“Söylediğin gibi olabilirsin de, olmayabilirsin de,” dedi.” Bu yalan değildi. Bir saatten daha kısa süre önce Argenteuil'de bıraktığı kadın notta öyle yazmıştı. </p>

  <p>“Sonra birlikte bir içki içmemizi önerdi.” Marie'nin kuşkusunun geçmekte olduğunu fark etti. Kadın bu yalanları kabul etmişti. Anında yalan uydurabiliyordu. Böyle olmaktan da tiksinmiyordu, çünkü o Kabil'di.</p>

  <p>“Belki de aradığın o, Jason. Sadece birine ihtiyaçn olduğunu söyledin. O adam yeterli olabilir.”</p>

  <p>“Göreceğiz bakalım.” Bourne saatine bir göz attı. Ayrılma vakti yaklaşıyordu. Geriye dönemezdi. </p>

  <p>“Hemen hemen iki saatimiz var. Ateşe çantasını nereye bıraktın?” “Meurice'e. Orada oda tuttum “</p>

  <p>“Çantayı alalım ve yemek yiyelim. Sen de yemek yemedin herhalde.”</p>

  <p>“Hayır...” Marie soru sorar gibi bakıyordu. </p>

  <p>“Neden çantayı orada bırakmıyoruz? Orası çok güvenli. Çanta için endişelenmeyiz.”</p>

  <p>Jason konsola doğru giderken âdeta sertlikle cevap verdi. </p>

  <p>“Acele gitmemiz gerekirse endişelenebiliriz.” Bir yandan da, her şey bitti, diye düşünüyordu. </p>

  <p>“Kim olduğumu anladım. Kanadaya dön. Yazacağım şeyin ne anlama geldiğini ileride öğreneceksin.”</p>

  <p>“Nen var sevgilim?”</p>

  <p>“Hiç.” Bourne gülümsedi. </p>

  <p>“Sadece yorgunum ve belki biraz da düş kırıklığına uğradım.”</p>

  <p>“Tanrı aşkına neden? Bir adam gece yarısı seninle gizlice buluşmak istiyor. Santraldaki adam. Onun sayesinde bir yere erişebilirsin. Carlos'un haberlerini de o kadının naklettiğini düşünüyorsun. O kadın da eninde sonunda sana bir şeyler anlatacaktır. Bana kalırsa sen yorgun ve açsın. Bir, iki kadeh içkiye de ihtiyaçn var. Keşke bu geceki konuşmayı erteleyebilseydin. Bugün fazla uğraştın.”</p>

  <p>Jason sert sert, “Bunu yapamam,” diye cevap verdi. </p>

  <p>Marie kendini savunur gibi konuştu. “Pekâlâ, yapamazsın.”</p>

  <p>“Özür dilerim. Sinirlerim gergin.”</p>

  <p>“Evet, anlıyorum.” Marie banyoya doğru gitti. </p>

  <p>“Makyajımı tazeleyeyim. Sonra gideriz. Bir içki iç.” </p>

  <p>Banyo kapısı kapanınca Bourne hemen çekmeyi açarak bir kâğıt çıkardı. Yazmaya başladı:</p>

  <p>“Her şey bitti. Oklarımı buldum. Kanada'ya dön ve ikimizi düşünerek ağzını açma. Seni nerede bulabileceğimi biliyorum.”</p>

  <p>Kâğıdı katlayıp zarfa soktu ve cüzdanına uzandı. İçindeki Fransız ve İsviçre Franklarını da zarfa koydu. Sonra zarfı kapatıp üstüne 'Marie' diye yazdı. O anda 'Sevgilim, biricik sevgilim' sözlerini eklemeyi büyük bir umutsuzlukla istiyordu. Bunu yapmadı. Yapamazdı. Banyo kapısı açılınca zarfı cebine sokarak, “Çok çabuk hazırlandın,” diye mırıldandı. </p>

  <p>“Öyle mi? Hiç sanmam. Ne yapıyorsun?” Bourne tükenmez kalemi havaya kaldırdı. </p>

  <p>“O adam bir şey söylerse yazmam gerekebilir. Onun için şuradaki kalemi alıyordum.”</p>

  <p>Birlikte kapıdan çıkarak asansörü beklemeye başladılar. Aralarındaki sessizlik tuhaf ve hiç de dayanılacak gibi değildi. Jason kadının eline uzandı. Marie onun elini sikaca tutarak gözlerinin içine baktı. Gözleri kontrolünün zorlandığını ve bunun nedenini de bilemediğini söylüyordu. Adamın halinden olacakları sezmişti.</p>

  <p>Bourne, ah Tanrım, seni nasıl seviyorum, diye düşündü. Yan yanayız. Sana dokunuyorum ve ölüyorum. Ama sen benimle ölmezsin. Ölmemelisin. Ben Kabil'im...</p>

  <p>Jason birden söylendi. </p>

  <p>“Eyvah, unutmuşum!”</p>

  <p>“Neyi?”</p>

  <p>“Cüzdanımı. Beni antrede bekle lütfen.” Kadını gelen asansöre bindirip hızlı adımlarla odaya döndü. Cebinden çıkardığı zarfı komodinin üstündeki gece lambasının yanına bırakarak, “Elveda sevgilim,” diye fısıldadı.</p>

  <p>Marie, Meurice Otelinden çantayı alırken Bourne, Rue de Rivoli'de onu bekliyordu. Yağmur başlamıştı. Kadın işini tamamlayana kadar da yağmur hızlandı. Birlikte bir taksi bulabilmek için hızlı adımlarla köşeye doğru yürüdüler. Orada beklerlerken, Jason yüzüne köşedeki gazetecinin ışıkları vuran kadına baktı. Birden yağmur hızlandığı için suratını buruşturuyordu. Yok, hayır, yüzünü buruşturmuyor, dehşetle bir şeye bakıyordu. Birden haykırarak eliyle ağzını örttü. Bourne onu yakalayarak başını ıslak paltosuna dayadı. Ama Marie'nin çığlıkları kesilmiyordu Sonunda onun böyle korkmasına neden olan şeyi anlamak için döndü. O zaman durumu anladı ve ayrılamayacaklarını da sezdi. Son suçunu da işlemişti. Marie'yi bırakamayacaktı. Şimdilik bunu yapamazdı. İlk sabah gazeteleri orada duruyordu. Bunlardan birinin baş sayfasındaki başlığı okudu:</p>

  <p><br/></p>

  <p><b><i>KATİL PARİS'TE</i></b></p>

  <p><b><i>ZÜRİHDEKİ CİN'YETLERLE İLGİLİ KADIN ARANIYOR KADININ ÇALINAN MİLYONLARLA İLGİSİ OLDUĞU SANILIYOR</i></b></p>

  <p><br/></p>

  <p>Bu başlığın altında da Marie St. Jacques'ın resmi vardı.</p>

  <p>Jason onun yüzünü gazeteciden gizleyerek cebinden bozuk para çıkarıp tezgâha attı ve iki gazete aldı. Sonra kadını tutarak karanlık, yağmurlu yolda yürüttü. İkisi de labirente girmişlerdi artık.</p>

  <p>Bourne kapıyı açarak Marie'yi odaya soktu. Korkuyla karışık bir öfkeye kapılmış olan kadının rengi solmuştu ve gözlerini de adamdan ayırmıyordu.</p>

  <p>Bourne, “Sana bir içki vereyim,” diyerek konsola yaklaştı. Bardaklara içki koyarken gözü aynaya gitti. Kendi görüntüsünü iğrenç bulduğu için aynayı kırmak istedi. Tanrım, neler yaptım, diye düşündü. Ben Kabil'im. Ben ölümüm...</p>

  <p>Birden Marie'nin dehşetle içini çektiğini duyarak döndü ama onun elindeki korkunç şeyi kapamayacak kadar uzaktaydı. Marie komodinin üstündeki zarfı bulmuş, notu okuyordu. Sonra büyük bir acıyla feryat etti. </p>

  <p>“Jasonnnn!”</p>

  <p>“Lütfen! Hayır!” Koşup kadını yakaladı. </p>

  <p>“Bunun önemi yok! Artık değeri kalmadı!” Yanaklarından yaşlar süzülen kadına bakarak çaresizlikle bağırıyordu. </p>

  <p>“Beni dinle! Bu şimdi değil daha önceydi.”</p>

  <p>“Beni bırakıyordun! Tanrım, beni bırakıyordun!”</p>

  <p>Kapıldığı panik yüzünden gözleri büyümüştü. “Bunu biliyordum! Hissetmiştim.”</p>

  <p>Erkek onu zorlayarak yüzüne bakmasını sağladı. </p>

  <p>“Böyle hissetmene neden oldum. Seni bırakmayacağım! Beni dinle. Seni bırakmayacağım!” Kadın yine haykırdı. </p>

  <p>“Soluk alamıyordum! Çok soğuktu!”</p>

  <p>Erkek ona sıkıca sarıldı. </p>

  <p>“Her şeye yeniden başlayacağız. Bunu anlamaya çalış. Artık her şey farklı. Geçmişi değiştiremem ama seni böyle bırakamam.”</p>

  <p>Marie ellerini onun göğsüne dayayarak yaşlı gözlerle yalvarır gibi baktı.</p>

  <p>“Neden Jason? Neden?”</p>

  <p>“Daha sonra. Şimdi değil. Bir süre konuşma. Sadece bana sarıl. Sana sarılmama izin ver.”</p>

  <p>Bourne daha sonra kadını koltuğa oturtup viski bardağını uzattı. </p>

  <p>“Şimdi biraz daha iyi misin?”</p>

  <p>“Daha sakinim ama şaşkınım... Korkuyorum tabii. Belki de öfkeliyim. Bilemiyorum.” Gözlerini kapatıp başını koltuğa yaslayarak içkisini içti. </p>

  <p>“Bunu neden yaptın, Jason?”</p>

  <p>“Bunu yapmam gerekiyordu. Sana her şeyi anlatacağım. Durumu anlamalı ve kendini korumalısın.”</p>

  <p>“Korumak mı?”</p>

  <p>“Önce şu gazeteleri okuyalım.” Adam gidip yatağın üstüne attığı gazeteleri getirdi. “İkimiz de okuyalım.”</p>

  <p>O derin sessizlikte Zürih’teki entrika ve ölümü açıklayan yazıyı okudular. Marie zaman zaman inanamayarak dehşetle içini çekiyordu. Bourne ağzını açmadı. Bu işte Carlos'un parmağının olduğunu anlamıştı. Carlos, Kabil'i ele geçirebilmek için Marie St. Jacques'ı ölebilecek, çaresiz bir hayvan gibi kullanmıştı.</p>

  <p>Yazıda Kanada hükümeti adına çalışan ekonomi doktoru Marie St. Jacques'ın Zürih’te işlenen cinayetlere karıştığını belirtiyordu. Kanada hükümeti kadının parmak izlerini yollamıştı. Ayrıca iki cinayetin işlendiği Stepdeckstrasse'nin yakınındaki avluda da bir tabanca bulunmuştu. Üstünde de yeni Marie St Jacgues adındaki kadının parmak izleri vardı. Bunun cinayet silâhı olduğu saptanmıştı.</p>

  <p>Buraya kadar gerçeklerden söz edilmişti. Kalanı düş ürünüydü. Bahnhofstrasse'deki bir bankadan milyonlarca dolar tutarında para çalınmıştı. Treadstone Yetmiş Bir adlı şirkete ait olan gizli hesaptan paralar bir bilgisayar oyunuyla çekilmişti. Bankanın adı da Gemeinschaft'dı. Ama her şey belirsizdi ve daha çok yoruma dayanıyordu.</p>

  <p>Adı açıklanmayan kaynaklara göre, Amerikalı bir erkek uygun şifreyle gidip milyonları Paris’te bir bankaya transfer ettirmişti. Sonra orada paraları alıp kaçmışlardı. Marie St. Jacques hem fevkalâde bir bilgisayar programlayıcısı, hem de uluslararası bankacılık alanında ihtisası olan bir ekonomi uzmanıydı. Kadının Amerikalının suç ortağı olduğu sanılıyordu. Bu usta hırsızlık için onun bilgisi gerekliydi. Hem bu kadın Carilon du Lac Otelinde hırsızlığı yapan Amerikalıyla bir arada görülmüştü. İsviçre Bankasının müdürlerinden Herr Apfel, Amerikan şirketiyle ilgili soruşturma yapıldığını açıklamış, fakat başka bir şey söylemekten kaçınmıştı.</p>

  <p>Marie gazeteyi bırakarak, “Bu yazıda bir hayli gerçek var,” diye söylendi.</p>

  <p>“Gerçek mi? Tek gerçek Zürih’te olman. Sen silâha dokunmadın ve Steppdeckstrasse yakınındaki geçide de hiç girmedin. Gemeinschaft'ın yakınından bile geçmedin.”</p>

  <p>“Benim söylediğim bunlar değil. Gemeinschaft. Treadstone Yetmiş Bir. Apfel. Bunlar doğru. Özellikle Apfel’ in sözleri inanılacak gibi değil. İsviçreli bankerler çok dikkatlidirler. Apfel söylediği sözler yüzünden yıllarca hapiste kalabilir. İsviçre yasaları çok serttir. Bir gizli hesap sahibinin değil adını söylemek, ima etmek bile suçtur. Ama yasalara karşı gelebilen çok güçlü biri konuşmasını emrettiyse durum değişir.” Susup gözlerini duvara dikti. </p>

  <p>“Neden Gemeinschaft veya Treadstone ya da Apfel adı gazetelere geçirildi?”</p>

  <p>“Sana söyledim. Beni istiyorlar. Birlikte olduğumuzu biliyorlar. Carlos seni bulunca, beni de yakalayacak.”</p>

  <p>“Yok, Jason, Carlos’tan çok daha yukarıda bir yere gidiyor bu. Sen İsviçre yasalarını anlamıyorsun. Bir Carlos bile böyle yasalara karşı gelinmesine neden olamaz. Hem bu bir değil, iki hikâye. İkisi de yalanlarla dolu. İkinciye bir yorumla bağlanmış. Üç adamı öldürmem yalanına bir de bankadan hırsızlığı eklemişler. Bu kasıtla yapılmış.”</p>

  <p>“Lütfen bunu açıkla.”</p>

  <p>“Bana inanmalısın, Jason. Biri bize bir haber yollamaya çalışıyor.”</p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p>Orduya ait özel araba Manhattan’ın East River otoyolunda ilerlerken farlar yağan karı aydınlatıyordu. Arkada oturan uzun boylu binbaşı uyuklamaktaydı. Kucağına koyduğu, evrak çantasının sapına takılmış olan naylon kordon, adamın sağ kolunun içinden geçirilip kemerine bağlanmıştı. Bu önlemi son dokuz saat içinde iki kez bozmak gerekmişti. Biri Zürih’ten ayrılırken, diğeri de Kennedy Havaalanına geldiğinde. Ama iki yerde de Amerikan hükümet görevlileri gümrük memurlarına, daha doğrusu çantaya dikkat etmişlerdi. Bunun nedenini bilmiyorlardı.</p>

  <p>Sadece öyle yapmaları emredilmişti. Biri çantayla ilgilenecek olursa, engel olmaları, hatta silah kullanmaları söylenmişti.</p>

  <p>Birden bileğindeki saatin zili çalınca kendine geldi genç adam. Telgrafla yirmi dört saat önce emir aldığında kurmuştu saatini. Öne doğru eğilerek şoförle konuştu. </p>

  <p>“Çavuş, aygıtı 1430 megahertze getir, lütfen.”</p>

  <p>“Emredersiniz.” Çavuş panelin altında kalan iki düğmeye dokundu. Sonra üstteki düğmeyi çevirerek 1430 megahertzi buldu. </p>

  <p>“Tamam binbaşım. Mikrofonu alın.” Binbaşı parazitlerin yükseldiği mikrofona uzandı. Bu aygıt frekansı hem arıyor, hem de konuşmaların dinlenmesini önlüyordu. Haber birkaç saniye sonra gelecekti. Düşündüğü gibi de oldu.</p>

  <p>“Treadstone? Treadstone, lütfen teyit et.”</p>

  <p>Binbaşı Gordon Webb, “Treadstone dinliyor,” diye cevap verdi. </p>

  <p>“Devam edin. Şu anda East River yolunda, Triborough'un güneyindeyim.”</p>

  <p>“Doğu Yetmiş Birinci Sokakta 139 numaraya geleceksin. Arabanı o çevreye yaklaştırma. Yürüyerek gel.” </p>

  <p>“Anlaşıldı.”</p>

  <p>“Tamam.” </p>

  <p>“Tamam.”</p>

  <p>Webb düğmesini 'kapatıp mikrofonu sürücüye verdi. </p>

  <p>“Adresi unut, çavuş. Adın şimdi çok kısa bir listeye geçti.”</p>

  <p>“Anladım, binbaşım. Zaten o nesneden sadece parazit gelir. Ama gideceğiniz yeri bilmediğime ve oraya arabayla gidilemeyeceğine göre, nerede inmek istersiniz?”</p>

  <p>Webb gülümsedi. </p>

  <p>“Sadece iki blok ötesinde.” Binbaşı gözlerini kapattı. Bir saat sonra Treadstone Yetmiş Bir'i kendi gözleriyle görecekti. Bu yüzden heyecanlanması gerektiğini biliyordu ama sadece yorgunluk ve bezginlik duymaktaydı. Ayrıca umutsuzdu. Ne olmuştu?”</p>

  <p>“Geldik binbaşım.”</p>

  <p>Webb gözlerini açarak saatine baktı. Çantayı alıp arabanın kapısını açtı. </p>

  <p>“Ben 23'le 23.30 arasında burada olacağım, çavuş. Arabayı park edemezsen tur at. Seni bulurum.”</p>

  <p>  Webb aşağıya inip kahverengi araba uzaklaşana kadar bekledi, sonra Yetmiş Birinci Sokağa doğru gitti. Dört dakika sonra kahverengi tuğladan yapılmış bakımlı bir binanın önündeydi. Burası eski zenginlerin oturduğu sakin bir sokaktı. Kimse ülkenin en önemli haber alma örgütlerinden birinin merkezinin burada olduğunu aklından geçirmezdi. Ülkede bunun varlığını bilen sadece sekiz, on kişi vardı. Treadstone Yetmiş Bir.</p>

  <p>Basamakları çıkarken ağırlığının taşların içine gömülmüş demirlere basınç yaptığını, böylece elektronik aygıtların çalıştığını ve içerideki ekranda görüntüsünün belirdiğini biliyordu. Bunun dışında tek bildiği Treadstone’ un hiç kapanmadığı ve yirmi dört saat çalıştığıydı. Örgütü kimliklerini bilmediği çok seçkin kimseler yönetiyordu. Üst basamağa erişip zili çaldı. Bu sıradan bir zildi ama kapı hiç de öyle değildi. Binbaşı bunun farkındaydı. Kalın tahta arkadaki çeliğe perçinle takılmıştı. Kapının üstündeki demir süsler aslında perçinlerdi. Kocaman tokmak bir alarma bağlıydı ve insan buna dokunur dokunmaz birkaç çelik sürgü aynı anda yuvalarına giriyordu. Webb pencerelere baktı. Camlar 30 mm çapındaki mermilere dayanacak türden ve üç santim kalınlığındaydı. Treadstone Yetmiş Bir bir kaleydi.</p>

  <p>Kapı açılınca binbaşı farkına varmadan karşısındaki kimseye gülümsedi. O buraya hiç uymayan yüz hatları soylu, kibar halli, kır saçlı, zengin olduğu anlaşılan, ufak tefek bir kadındı. Sesi de bu düşüncenin doğru olduğunu açıklıyordu. En kibar okullara ve sayısız polo maçlarına gitmiş biriydi.</p>

  <p>“Gelmekle ne kadar iyi ettiniz, binbaşı, Jeremy uğrayabileceğinizi yazmıştı. İçeriye gelin. Sizi tekrar görmek büyük bir zevk.</p>

  <p>“Sizi gördüğüme ben de sevindim,” diyen Webb zevkle döşenmiş hole girdi. </p>

  <p>“Fakat daha önce nerede karşılaştığımızı kestiremiyorum.”</p>

  <p>Kadın güldü. “Oh, birlikte çok yemek yedik.” </p>

  <p>“Jeremy'le mi?” </p>

  <p>“Tabii.”</p>

  <p>“Jeremy kim?”</p>

  <p> “Bizi çok seven yeğenimiz. Kendisi aynı zamanda sizi çok seven bir dostunuzdur. Ne hoş bir genç adam. Ne yazık ki hiç var olmadı.” Binbaşıyı kolundan tutarak uzun koridordan geçirdi. </p>

  <p>“Komşuların dikkatini çekmemek için böyle davranıyoruz. Gelin. Bekliyorlar.”</p>

  <p>Büyük oturma salonunun kemerli kapısına gelince, binbaşı içeriye baktı. Ön pencerelerin hemen yanında kuyruklu bir piyano ve bir harp duruyordu. Cilalı masaların üstüne zenginlik ve zevk dolu geçmişe ait gümüş çerçeveli resimler konulmuştu. Oda tam bu sokağa yakışacak türdendi.  Koridorun dibindeki üstü demir süslü kalın maun kapıya enfrarujla çalışan bir kamera yerleştirilmişti. Webb objektifin nerede olduğunu kestiremedi. Kır saçlı kadın görünmeyen bir zile basınca hafif bir ses çıktı. </p>

  <p>“Dostunuz burada, beyler. Poker oynamaktan vazgeçip işe başlayın. Haydi Cizvit.”</p>

  <p>Webb şaşırdı. “Cizvit mi?”</p>

  <p>Kadın, “Bu eski bir şaka,” diye cevap verdi. “Sizin bilye oynadığınız küçük kızlarla kavga ettiğiniz zamandan kalma herhalde.”</p>

  <p>Kapı açıldı. Yaşlı fakat hâlâ dimdik olan David Abbot eşikte belirdi. Gizli Servislerin eski sessiz Keşişi, </p>

  <p>“Seni gördüğüme sevindim, binbaşı,” dedi.</p>

  <p>“Geldiğime sevindim efendim.” El sıkıştıkları sırada yine yaşlıca ve etkileyici bir adam Abbot'a yaklaştı.</p>

  <p>“Jeremy'nin bir arkadaşı kuşkusuz.” Kalın sesi neşeliydi.</p>

  <p>“Ne yazık seninle ahbaplık edecek vaktimiz yok, delikanlı. Gel Margaret. Yukarıda şöminede iyi bir ateş yanıyor.” Abbot'a baktı. </p>

  <p>“Ayrılacağın zaman haber verirsin değil mi, David?”</p>

  <p>Keşiş mırıldandı. “Ben her zamanki saatimde gideceğim sanırım. Bu ikisine seni nasıl çağıracaklarını göstereceğim.”</p>

  <p>Webb ancak o zaman odada üçüncü birinin olduğunu anladı. Adam öbür uçta, gölgelerin arasında kalıyordu. Binbaşı, Devlet Başkanının başdanışmanı Elliot Stevens'i hemen tanıdı. Kırkını geçmiş, gözlüklü ince, kendinden emin bir adamdı.</p>

  <p>Abbot kır saçlı kadına döndü. </p>

  <p>“Teşekkürler Meg kardeş. Cüppeni ütülemeyi unutma.”</p>

  <p>Kadınla adam çıkıp kapıyı kapattılar. Webb bir an durup başını sallayarak gülümsedi. O kadınla adam Doğu Yetmiş Birinci Sokaktaki bu eve ve salona çok uyuyorlardı. İki tarafında ağaçlar olan, bu kibar sokak tam onlara göreydi. </p>

  <p>“Onları eskiden beri tanıyorsunuz, değil mi?”</p>

  <p>Abbot, “Ömrüm boyunca diyebilirim,” diye cevap verdi. </p>

  <p> “Fevkalâde bir denizciydi. Yugoslavya'da Donovan'ın işlerini çevirirken Adriyatik Denizini onun yatıyla aşardık. Meg'in zarafeti de seni kandırmasın. Bir zamanlar Gizli Servisteydi. Çok keskin dişli bir piranadır. Neyse, şimdi seni Elliot Stevens'e tanıtayım. Onun kim olduğunu söylememe gerek yok. Stevens, Webb, Stevens.”</p>

  <p>Stevens dost bir tavırla konuştu. </p>

  <p>“Tanıştığımıza sevindim. Yolculuk iyi geçti mi?”</p>

  <p>“Askeri bir uçağı yeğlerdim. Bu hava şirketlerinden nefret ediyorum. Kennedy Havaalanında bir gümrük memuru neredeyse bavulumun dibini kesecekti.”</p>

  <p>Keşiş güldü. “Bu üniformayla fazla saygıdeğersin. Onun için kaçakçı olduğundan kuşkulanılır.”</p>

  <p>Binbaşı çantayı duvarın önüne dayalı masaya bırakıp beline takılı olan kordonu açtı. Sonra içinde çelik tel olan kordonun ucundaki halkayı açarak çantanın sapından çıkardı. Sonra etrafına bakındı. Odanın gerisinde kalan camlı kapıdan bahçeye çıkılıyordu anlaşılan. Kalın camdan yüksek bir duvar hayal meyal seçiliyordu. </p>

  <p>“Demek Treadstone Yetmiş Bir burası. Burasını hiç de böyle bir yer sanmıyordum.”</p>

  <p>Abbot, “Lütfen yine perdeleri kapar mısın, Elliot?” dedi. Danışman camlı kapıya gidip perdeleri çekti. Abbot da kitaplığın altındaki dolabın içine soktu elini. Hafif bir ses çıktı ve kitaplık duvardan ayrılarak sola doğru gitti. Öbür tarafta Gordon Webb’ in o güne dek gördüğü en fevkalâde elektronik alıcı verici konsolu duruyordu. Keşiş, “Sen böyle bir şey mi düşünmüştün?” diye sordu.</p>

  <p>“Tanrım...” Binbaşı panele yerleştirilmiş olan kadranları, göstergeleri, arama aygıtlarını inceledi. Pentagon savaş odalarında daha ayrıntılı aygıtlar bulunuyordu. Fakat bu konsol en üstün haber alma merkezlerindekiler ayarındaydı.</p>

  <p>Stevens perdenin önünde durarak, “Ben de ıslık çalardım,” diye açıkladı. </p>

  <p>“Fakat Mr. Abbot bana daha önce bir gösteri yaptı. Bu henüz başlangıç. Beş düğmeye daha bastı mı, burası Omaha'daki gizli servis merkezine dönüyor.”</p>

  <p>“Aynı düğmeler odayı zarif bir kütüphane haline de koyuyor.” Yaşlı adam elini dolabın içine soktu ve birkaç saniye sonra dev kitaplık konsolun yerini aldı. Abbot üçüncü rafın altındaki dolabın içinde bir düğmeye bastı. Bu kez ortaya büyük bir dosya dolabı çıktı. “Gösteri yapmıyorum, Gordon. İşimiz bitince şuna bakmanı istiyorum.” Anahtarla açtığı çekmeden bir dosya çıkardı. </p>

  <p>“Bunları nasıl gizleyeceğini sana gösteririm. Bir sorunun olursa ev sahibimiz bunu halleder.”</p>

  <p>“O dosyada neye bakacağım?”</p>

  <p>“Bunu sonra anlatacağım. Şimdi Zürih’te öğrendiklerini anlat.”</p>

  <p>Stevens lafa karıştı. “Özür dilerim. Binbaşı Webb’ in bu yolculuğu çok gizli tutuldu, değil mi?”</p>

  <p>“Öyle.”</p>

  <p>“Neden? Binbaşı ortaya çıkmakla Zürih'i şaşırtacaktı. Washington'u değil. Yoksa yanılıyor muyum?”</p>

  <p>Keşiş gülümsedi. “Başkanın sizi neden yanından ayırmadığını anlıyorum. Carlos'un Washington'da birkaç kişiyi satın aldığından kuşkumuz yok. Durumundan memnun olmayan kimseleri buluyor ve sahip olmadıkları şeyleri vaat ediyor. Carlo gibi biri onlar olmazsa yaşayamaz. Onun sadece ölüm değil, ülkelerin sırlarını da sattığını unutmayalım. Üstelik kendisini kovmakla hata ettiklerini kanıtlamak ister gibi bu sırları çoğu zaman Ruslara satıyor.”</p>

  <p>“Zürih işine başlamak için iyi bir yer.” Webb oturup çantasını açarak ayaklarının dibine bıraktı. İçinden birkaç kâğıt çıkardı. “Carlos'un Washington’da adamları olduğundan kuşkunuz yok belki ama onun her yerde olduğunu kanıtlayabilirim.” </p>

  <p>“Nerede? Treadstone’ da mı?”</p>

  <p>“Bu kesin değil ama olabilir de. Carlos fişi bulmuş ve bunda değişiklik yapmış.”</p>

  <p>Danışman, “Başkan bunu öğrenmek isteyecektir,” diye mırıldandı. </p>

  <p>“Böylece bazı şeyler de açıklanmış olur.”</p>

  <p>Abbot sordu. “Zaten buraya bu yüzden gelmediniz mi?” </p>

  <p>“Öyle sanırım.”</p>

  <p> “Aman Tanrım! Nasıl?”</p>

  <p>“Bana kalırsa, üç gün öncesine kadar Gemeinschaft Bankasının doğrulama bölümünün başında olan Koenig adında birinden yararlanarak yapmış bunu. Koenig üç gün önce işe giderken araba kazasında ölmüş. Bence Carlos'un Zürih polisinde de adamları var. Bu cinayet kaza olarak geçiştirilmiş.”</p>

  <p>Kaşlarını çatmış olan Keşiş arkasına yaşlandı. </p>

  <p>“Haklı olduğunu kabul edelim. Neyse gazetelerde istediğimiz gibi haber çıkartmakta başarılı oldun.</p>

  <p>Elliot Stevens, “Sözünüzü keseceğim,” diye atıldı. “Gazetelerdeki yazılardan kastınız şu Kanadalı kadının karıştığı iş mi?”</p>

  <p>“Aslında kadın bu işe karışmamış. Carlos, Zürih polisiyle bağlantı kurup kadını suçlayan o raporun yazılmasını sağlamış. Biz de bunu dilimize doladık ve arkasına da Gemeinschaft'dan milyonların çalınmasıyla ilgili bir hikâye ekledik. Yukarıdan bir emirle Apfel'i konuşturduk.” Webb susup Abbot'a baktı. </p>

  <p>“Yalnız bunu konuşmamız gerekiyor. Bu hikâye yalan olmayabilir de.”</p>

  <p>Keşiş içini çekti. “Buna inanamam...”</p>

  <p>Binbaşı da, “Ben de hiçbir zaman inanmayı istemem,” diye cevap verdi.</p>

  <p>Beyaz Saray danışmanı subayın karşısına oturdu. </p>

  <p>“Lütfen, şunu açıklar mısınız? Her şeyi ayrıntılarıyla bilmem gerekiyor.”</p>

  <p>Abbot, Webb'in yüzündeki şaşkınlığı görerek, “Ben anlatayım,” diye araya girdi. Elliot, Başkandan emir aldığı için buraya geldi. Sorun Ottowa Havaalanındaki cinayet.”</p>

  <p>Stevens söylendi. </p>

  <p>“Bu berbat bir iş. Kanada Başbakanı az kalsın Başkanımıza Noya Scotia'daki istasyonlarımızı boşaltma mızı söyleyecekti. Kanadalılar çok kızdı.”</p>

  <p>Webb, “Bu iş nasıl oldu?” diye sordu.</p>

  <p>“Maliye Bakanlığının ileri gelen ekonomi uzmanlarından biri rehberde numarası olmayan bir Amerikan şirketiyle ilgili gizli bir araştırma yapmak istemiş. Bu yüzden onu öldürmüşler. İşi Kanadalılardan gizlemeyi de Tanrının belası General Crawford emretmiş. Ahmak serseri! Üstelik Kanada gizli servisine karışmamasını, onun çok hassas bir Amerikan harekâtı olduğunu söyletmiş.”</p>

  <p>Stevens araya girdi. “Düşünebiliyor musunuz? Onların ada mı öldürülüyor ve biz bu işe karışmamalarını söylemek küstahlığında bulunuyoruz.”</p>

  <p>Abbot, “Aslında bu işin çok çabuk ve yanlışlığa yer bırakmayacak şekilde yapılması gerekirdi,” dedi. </p>

  <p>“Neyse o sırada MacKenize Hawkins'e eriştim. Mac'la Burma'da beraber çalışmıştık. Emekli oldu ama onu dinlerler. Şimdi Kanadalılar işbirliği yapıyorlar. Önemli olanı da bu, değil mi?”</p>

  <p>Danışman binbaşıya döndü. </p>

  <p>“Şimdi bana neler yaptığınızı ve bunun nedenini anlatın, lütfen. Bu Kanadalı kadını neden işe karıştırdık?”</p>

  <p>“Aslında bu hiç de iyi olmadı. Bunu Carlos yaptı. Zürih polisinde çok yüksek mevkide biri Carlos'un bordrosunda. Zürih polisi kadını üç cinayete bağlayan kanıtları ortaya çıkardı sözde. Bu saçma. Kadın katil filan değil.”</p>

  <p>Danışman, “Peki, peki,” dedi. “Carlos bunu neden yaptı?” </p>

  <p>“Bourne’ un ortaya çıkmasını sağlamak için. St. Jacques denilen kadınla Bourne bir aradalar.”</p>

  <p>“Bourne kendisine Kabil adını takmış olan katil, değil mi?” </p>

  <p>Webb, “Evet,” diye cevap verdi. “Carlos da onu öldürmeye yemin etmiş. Kabil, Avrupa ve Orta Doğuda Carlos'un işlerini elinden almış. Ancak Kabil'in hiç fotoğrafı yok ve kimse onun tipini bilmiyor. Bu yüzden kadının resmini gazetede yayınlattı Carlos. Bu sayede biri kadını görüp tanıyabilir. O bulunursa Kabil, yani Bourne’ un bulunması da mümkün olabilir. Carlos ikisini de öldürecek.”</p>

  <p>“Pekâlâ. Yine Carlos. Siz ne yaptınız?”</p>

  <p>“Bu işi daha da körükledik. Gazeteleri arayıp her şeyi Walther Apfel'in bildiğini haber verdim. Esrarlı kadın, cinayet, çalınan milyonlardan söz ettim. Yazı işleri müdürleri çok heyecanlandılar.”</p>

  <p>Stevens, “Tanrı aşkına neden?” diye bağırdı. “Bizim gizli işimizde başka bir ülkenin vatandaşını kullanmaya kalktınız! İşi daha zorlaştırdınız ve kadını harcadınız!”</p>

  <p>Hem de dost bir ülkenin bir devlet memurunu. Siz deli misiniz? </p>

  <p>Webb ona baktı. </p>

  <p>“Yanılıyorsunuz. Kadının hayatını kurtarmaya çalışıyoruz. Carlos'un silahını kendi aleyhine çevirdik.”</p>

  <p>“Nasıl?”</p>

  <p>Keşiş elini kaldırdı. </p>

  <p>“Buna cevap vermeden önce daha eski bir soruyu cevaplandırmamız gerekiyor. Biraz önce Binbaşıya, Carlos'un adamının, Bourne'u nasıl bulduğunu... Bourne’ un Kabil olduğunu belirten fişi nasıl bulduğunu sordum. Bunu biliyorum sanırım ama kendisinin size anlatmasını istiyorum.”</p>

  <p>Webb istemeye istemeye konuştu. </p>

  <p>“Medusa belgelerinden.”</p>

  <p>“Medusamı?” Stevens'in bu gizli işi bildiği belliydi. </p>

  <p>“Fakat o belgeler gömüldü.”</p>

  <p>Abbot, “Hayır, gömülmedi,” diye cevap verdi. </p>

  <p>“Belgelerin bir orijinali ve iki kopyası var. Bunlar da Pentagon, CIA ve Ulusal Güvenlik Komitesinin kasalarında. Bunları ancak bu örgütlerde en yüksek düzeyde olan birkaç kişi görebilir. Bourne’ un adı Medusa listesinden çıktı. Banka kayıtlarıyla bu adı karşılaştırınca gerçek öğrenildi. Birinin o listeleri Carlos'a vermiş olması gerek.”</p>

  <p>Stevens, Keşişe bakakaldı. </p>

  <p>“Yani siz Carlos'un... Öyle yüksek düzeydeki adamlarla iş gördüğünü mü söylüyorsunuz? Bu korkunç bir iddia.”</p>

  <p>Webb, “Başka açıklama yok,” dedi. </p>

  <p>“Fakat Bourne neden kendi adını kullanmış?” </p>

  <p>Abbot, “Bu gerekliydi,” diye açıkladı. </p>

  <p>“Bu portrenin önemli bir bölümünü oluşturuyordu. Her şeyin doğru olması gerekiyor du. Her şeyin.”</p>

  <p>“Doğru mu?”</p>

  <p>Binbaşı devam etti. </p>

  <p>“Belki şimdi anlayacaksınız. Sözde bankadan çalınan milyonlara o Kanadalı kadını karıştırmakla Bourne'a ortaya çıkmasını söylüyoruz. Bu haberin uydurma olduğunu biliyor.”</p>

  <p>“Bourne'a ortaya çıkmasını mı söylüyorsunuz?” </p>

  <p>Abbot ayağa kalkıp ağır ağır kapalı perdelere doğru gitti. </p>

  <p>“Jason Bourne denilen adam bir Amerikalı ajan. Carlos'un inandığı gibi bir Kabil yok. O Carlos'u yakalamamız için bir tuzak. Ya da öyleydi.”</p>

  <p>Kısa sessizliği Beyaz Saraydan gelen adam bozdu. </p>

  <p>“Bunu açıklamanız iyi olur. Başkanın bilmesi gerekiyor.”</p>

  <p>Abbot perdeleri aralayıp dalgın, dalgın dışarıya baktı. </p>

  <p>“Öyle sanırım. Üç yıl önce İngilizlerin bir numarasını ödünç aldık. Anımsayacaksınız. Normandiya çıkartmasından önce İngiliz gizli servisi Portekiz sahiline bir cesedin vurmasını sağlamıştı. Bu cesedin üstündeki belgelerin Lizbon'daki Alman Elçiliğine gideceğini biliyorlardı. O ceset için bir yaşam yaratıldı. Ona bir isim, Deniz Kuvvetleri subay rütbesi verildi. Okuduğu okullar, üye olduğu kulüpler belirlendi. Üstünden altı tane de özel mektup çıktı. Bulunan belgelerde müttefik çıkartmasının Normandiya sahillerinden yüz mil ötede olacağını belirten imalar vardı. Tarih de haziran yerine altı hafta ileriye alınmıştı. Alman ajanları bunun üzerine İngiltere'de bilgi toplamaya çalıştılar. Aslında bu ajanları MI-Beş yönetiyordu. Sonunda Hitler buna inandı ve savunma güçlerinin büyük bölümünü o hayali yere nakletti. Bu sayede aslında var olmayan adam çıkartma sırasında müttefiklerin fazla kayıp vermemesini sağladı.” Abbot perdeyi kapatıp bezgin bir tavırla yerine döndü.</p>

  <p>Beyaz Saray danışmanı, “Bu hikâyeyi duymuştum,” dedi. </p>

  <p>“Yani?”</p>

  <p>Keşiş koltuğuna çöktü. </p>

  <p>“Biz de buna benzer bir şey denedik. Yaşayan bir adam yaratacaktık ve hemen efsaneleşecekti. Güneydoğu Asya'da oradan oraya koşarak Carlos’tan çok daha fazla cinayet işleyecekti. Ne zaman bir cinayet işlense, esrarlı bir ölüm olsa ya da tanınmış biri kazaya uğrayarak ölse, hemen bunu Kabil'in yaptığını etrafa yayıyorduk. Güvenilir kaynaklara, elçiliklere, bütün haber alma örgütlerimize Kabil'in gitgide sayısı artan cinayetleriyle ilgili bilgileri veriyorduk. Cinayetler aydan aya ve bazen haftadan haftaya artıyordu. Kabil her yerdeydi.”</p>

  <p>“Yani Bourne her yerdeydi ha?”</p>

  <p>“Evet. Aylarca çalışıp elimizdeki bütün dosyaları inceledi   ve Carlos'la ilgili her şeyi öğrendi. Carlos'un taktiklerini, çalışma tarzını, her şeyi öğrendi. Yani Bourne’ un Carlos konusunda hemen hemen bilmediği bir şey kalmadı. Sonra oradan oraya gitmeye başladı. Her yerde ayrı bir kişiliğe bürünerek ortaya çıkıyordu. Birkaç dil biliyordu. Sabıkalılarla tam bir profesyonel katil gibi konuşuyordu. Arkasında çoğu zaman korkan, şaşkın erkek ve kadınlar bırakarak ortadan kayboluyordu. Onlar Kabil'i görmüşlerdi. Kabil vardı ve acımasızdı. Bourne bu görüntüyü canlandırdı.”</p>

  <p>Stevens, “Üç yıldır böyle gizli mi çalışıyor?” diye sordu.</p>

  <p>“Evet. Asya'nın en başarılı katili, belalı Medusa'dan biri olan Kabil Avrupa'ya geçerek Carlos'a kafa tuttu. Bu arada Carlos'un temizlemeye niyetlendiği dört kişiyi de kurtardı. Carlos'un öldürdüklerini de kendisi temizlemiş gibi gösterdi. Her fırsatta Carlos'la alay etti... Daima onun ortaya çıkmasını sağlamaya çalıştı. Üç yıla yakın bir süre çok büyük tehlike içinde yaşadı. Pek çok erkek bu yüzden mahvolabilirdi. Bu olasılığı da unutmamamız gerekiyor.”</p>

  <p>“Bourne nasıl bir adam?”</p>

  <p>Gordon Webb, “Bir profesyonel,” diye cevap verdi. </p>

  <p>“Carlos'un bulunması, durdurulması gerektiğini bilen, gereken eğitimi görmüş, yeteneği olan biri.” </p>

  <p>“Fakat üç yıl...”</p>

  <p>Abbott, “Bu inanılacak gibi değil,” diye mırıldandı. </p>

  <p>“Onun plastik ameliyata razı olduğunu da bilmelisiniz. Kendisiyle hiç ilgisi olmayan bir erkeğin kişiliğine uyabilmek ve geçmişten tümüyle kopabilmek için buna razı oldu. Bourne gibi bir insanın yaptıklarını hiçbir ulus ödeyemez. Belki de minnetimizi göstermek için tek yol ona başarıya erişme fırsatını vermektir. Tanrı biliyor ya, bunu yapacağım. Eğer o Bourne'sa.”</p>

  <p>Elliot Stevens başına bir balyoz yemiş gibi sersemledi. </p>

  <p>“Ne dediniz?”</p>

  <p>“Korkarım, bunu sona sakladım. Aradaki boşluğu açıklamadan önce her şeyi bilmenizi istedim. Belki de böyle bir boşluk yok ama bunu bilemiyoruz. Anlam veremediğimiz pek çok şey oldu. Bu yüzden başka örgütlerden de yardım isteyemiyoruz. Böyle bir şey durumun duyulmasına neden olabilir. Bize herkesten çok daha fazlasını vermiş olan bir adamı idama mahkûm etmiş olabiliriz. Eğer başarılı olursa eski yaşamına dönebilir. Kimliği hiç açıklanmamak koşuluyla yaşayabilir.”</p>

  <p>Şaşıran danışman, “Ne yazık ki bunu açıklamanız gerekiyor,” dedi.</p>

  <p>“Sadakat... Bu sadece iyi insanlara özgü bir şey değildir. Carlos'un da erkek ve kadınlardan oluşan, kendisine çok sadık bir ordusu var. Çoğu onu tanımıyor bile fakat ona büyük saygı duyuyor. Eğer Carlos'u ortadan kaldırır ya da tuzağa düşürüp ele geçirirsek, Bourne ortadan yok olur ve evine dönebilir.” </p>

  <p>“Fakat siz onun Bourne olmayabileceğini söylediniz.” </p>

  <p>“Bunu bilemediğimizi söyledim. Bankaya başvuran Bourne' du. İmzası doğruydu. Fakat şimdi o Bourne mu? Bunu önümüzdeki birkaç gün içinde anlayacağız.”</p>

  <p>Webb, “Eğer ortaya çıkarsa,” diye ekledi. Yaşlı adam başını salladı. </p>

  <p>“Çok nazik bir durum. Türlü olasılık var. Eğer o Bourne değilse... Ya da bize ihanet ediyorsa... O zaman Ottowa’ya telefon edilmesi ve havaalanındaki cinayet açıklanabilir. Anladığımız kadarıyla, kadının bilgisi sayesinde Paris’teki bankadan parayı çekmeyi başarmış. Carlos da Kanada Maliye Bakanlığında bir iki soru sordurup işi anladı. Gerisi onun için çocuk oyuncağı. Kadının telefon ettiği adamı öldürdü. Kadının paniğe kapılmasına neden oldu. Sonra Bourne'u çekmesi için kadını kullandı.”</p>

  <p>Binbaşı sordu. </p>

  <p>“Kadına haber yollayabildiniz mi?” </p>

  <p>“Bunu denedim ve başaramadım. Mac Hawkins, St. Jacques denilen kadının iş arkadaşı Alan adında birini aradı. Kadına hemen Kanada'ya dönmesini söylemesini istedi. Fakat kadın arkadaşını dinlemeyip telefonu kapatmış,” </p>

  <p>Webb, “Allah kahretsin!” diye patladı. </p>

  <p>“Çok doğru. Kadının Kanada'ya dönmesini sağlasaydık ondan çok şey öğrenirdik. Anahtar o kadın. Neden Bourne’ un yanında? Neden Bourne onunla beraber? Hiçbir şeyin anlamı yok.” </p>

  <p>Stevens'in şaşkınlığı öfkeye döndü. “Hele ben hiçbir şey anlamıyorum. Eğer Başkanın yardımını istiyorsanız durumu açıkça anlatmalısınız.”</p>

  <p>Abbot ona döndü. </p>

  <p>“Altı ay önce Bourne ortadan kayboldu. Bir şey oldu. Bunu bilemiyoruz ama bir olasılık üstünde duruyoruz. Bourne Zürih'e haber yollayarak Marsilya'ya gideceğini bildirmişti. Biz bunu çok geç haber aldık. Bourne, Carlos'un Elçi Leland'ı öldürmeyi kabul ettiğini duymuş ve buna engel olmaya çalışmıştı. Ondan sonra bir şey yok. Ortadan kayboldu. Öldürüldü mü? Bu kadar baskıya dayanamayıp dengesini mi kaybetti? Yoksa... Bizi bıraktı mı?”</p>

  <p>Webb öfkeyle atıldı. </p>

  <p>“Bunu kabul edemem. Asla edemem.” </p>

  <p>Keşiş, “Edemeyeceğini biliyorum,” dedi. </p>

  <p>“Bu yüzden o dosyayı incelemeni istiyorum. Onun şifrelerini biliyorsun. Hepsi orada. Zürih’te bir terslik olup olmadığını anlayabilirsin. Bourne gitgide Carlos'a yaklaştı, sonra hiç... Birden sesi kesildi. Altı aylık bir boşluk.”</p>

  <p>Başkanın danışmanı sordu. </p>

  <p>“Şimdi sessizliğin bozulduğunu söylüyorsunuz, değil mi? Bunu kim yaptı.”</p>

  <p>“İşte asıl soru bu.” Yaşlı adamın sesi yorgundu. </p>

  <p>“Aylarca hiç haber çıkmadı. Sonra hiç beklenmedik, onaylanmamış işler... Bankadaki hesaba bağlı fiş değiştirildi. Milyonlarca dolar transfer edildi... Görünüşe göre çalındı. Daha da önemlisi adamlar öldü ve başka adamlara tuzaklar kuruldu. Fakat bunu kim yaptı? Kimin için yaptı? Oradaki adam kim?”</p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p>Büyük otomobil iki sokak lambasının arasına, kahverengi tuğla evin karşısına park edilmişti. Önde üniformalı bir şoför oturuyordu. Bu kibar yolda böyle bir arabada, böyle bir şoföre rastlamak olağandı. Yalnız arkada, karanlıkta oturan iki adamın dışarıya çıkmaya yeltenmemeleri tuhaftı. Kahverengi evi gözetlerlerken, etrafı araştıran kameranın enfraruj ışınının kendilerine isabet etmeyeceğinden emindiler.</p>

  <p>Adamlardan biri kalın camlı gözlüğünü düzelterek kuşkuyla çevresini süzdü. Ulusal Güvenlik Komitesi Personel soruşturma ve Değerlendirme Müdürü Alfred Gillette konuştu. </p>

  <p>“Küstahlık balonu söndüğünde burada olmak ne kadar zevkli. Bunun sağlanmasında rol oynamak daha da hoş.”</p>

  <p>Siyah yağmurluk giymiş, Slav aksanıyla konuşan geniş omuzlu adam, “Ondan hiç hoşlanmıyorsun, değil mi?” diye sordu.</p>

  <p>“Ondan nefret ediyorum. Washington'da nefret ettiğim her şeyi temsil ediyor... Pahalı okullar, Georgetown'da evler, Virginia'da çiftlikler, kibar kulüplerde sessiz sedasız buluşmalar... Onların özel, küçük bir dünyası var. Seni oraya almaz namussuzlar. Washington'un üstün, kendini beğenen kibarları. Onlar başkalarının işinden, aklından yararlanır ve kararlara kendi damgalarını basarlar. Eğer sen dışarıda kalıyorsan sadece iyi bir memur denilen biri olursun.”</p>

  <p>Avrupalı gözlerini kahverengi tuğla eve dikmişti. </p>

  <p>“Abartıyorsun. Orada durumun hiç de fena değil. Öyle olmasaydı seninle asla temasa geçmezdik.”</p>

  <p>Gillette kaşlarını çattı. </p>

  <p>“Eğer durumum fena değilse bunu nedeni David Abbot gibi pek çok adamın benden yararlanmasıdır. Kafamda onların anımsayamayacağı belki bin gerçek var. O adamlar binlerce dosyayı, özeti okumamak için beni bu işe getirdiler. Ömrüm boyunca o namussuzların yapmaları gereken işleri yüklendim. Bunun karşılığı sadece bu mevki ve zaman zaman kafamdaki bilgilerden yararlanmak için beni davet ettikleri öğle yemekleri... David Abbot gibi korkunç küstah adamlar beynimdeki bilgileri çalıyorlar.”</p>

  <p>“Keşişi aşağı görme. Carlos bunu yapmıyor.”</p>

  <p>“Carlos bunu nasıl yapabilir? Carlos neyi değerlendireceğini bilmiyor. Abbot’ un her işi bir esrar perdesinin ardında gizlidir. Böylece kimse onun kaç hata yaptığını bilemez. Eğer hatalardan biri gün ışığına çıkarsa bunların yüzünden benim gibi adamlar suçlanır.”</p>

  <p>Avrupalı dönüp Gillette'e baktı. Soğuk bir sesle, “Fazla duygusalsın, Alfred,” dedi. </p>

  <p>“Bu konuda dikkatli olman gerekir.”</p>

  <p>Bürokrat gülümsedi. </p>

  <p>“Duygularımı işlerime karıştırmam. Carlos'a yaptığım yardım da bunu açıklar sanırım. Kendimi dünyada ne pahasına olursa olsun kaçırmayacağım bir karşılaşmaya hazırladığımı kabul edelim.”</p>

  <p>Geniş omuzlu adam mırıldandı. </p>

  <p>“Dürüst bir söz.”</p>

  <p>“Ya sen? Beni bulan sensin.”</p>

  <p>“Ben neyi nerede bulacağımı bilirim.” Avrupalı yine dışarıya bir göz attı.</p>

  <p>“Seni kastediyorum. Yaptığın işi. Carlos için çalışmanı.”</p>

  <p>“Benim böyle karmaşık düşüncelerim yok. Bırakıp kaçtığım ülkede eğitim görmüş insanlar, Marksist sloganları durmadan tekrarlayan ahmaklarca keyfi olarak terfi ettirilirler. Carlos da neyi nerede bulacağımı biliyordu.”</p>

  <p>Gillette gülerken gözleri parladı. </p>

  <p>“Demek aslında o kadar farklı değiliz. Bizim düzeninin yerine diğerini koyabilirsin. Bunlar birbirine paralel sayılırlar.”</p>

  <p>Avrupalı, “Belki,” diye kabul ederek saatine baktı. </p>

  <p>“Neyse az kaldı. Abbot daima gece yarısı uçağıyla gider.” </p>

  <p>“Onun dışarıya yalnız çıkacağından emin misin?” </p>

  <p>“Hep öyle yapar. Elliot Stevens’la bir arada görünmek istemez. Webb ve Stevens de yirmişer dakika arayla evden ayrılacaklardır.”</p>

  <p>“Treadstone'u nasıl buldun?”</p>

  <p>“O kadar zor olmadı. Sen de yardım ettin, Alfred.” Avrupalı gözlerini evden ayırmadan güldü. </p>

  <p>“Kabil'in Medusa'dan olduğunu bize sen söyledin. Carlos, Abbot'dan kuşkulandı. Keşişi günde yirmi dört saat gözetlememizi söyledi. Bir tuhaflık olduğunu sezmişti. Zürih’te patlayan silah Washington'dan duyulunca Abbot dikkatsizlik etti. Onun peşinden buraya kadar geldik. Bu sadece sabırlı olmamız gerektiğini kanıtladı.”</p>

  <p>“Yine aynı ipucu sizi Kanada'ya mı götürdü? Ottowa’daki adama?”</p>

  <p>“Ottowa’daki adam Treadstone'u arayarak dikkatimizi çekti. Kadının kim olduğunu anlayınca, Maliye Bakanlığındakileri ve özellikle onun şubesini gözetlemeye başladık. Kadın Paris’ten aradı. Adamın Treadstone'u araştırmasını istiyordu. Nedenini bilmiyoruz ama Bourne, Treadstone'u yok etmeye çalışıyor. Belki de fikrini değiştirdi. Böylece ele geçirdiği parayı kendisine saklayabilir. Bunun önemi yok. Neyse birden Amerika'daki bütün gizli örgütler harekete geçtiler. O zaman Carlos'un da, senin de haklı olduğunu anladık, Albert. Kabil adında biri yok. O hayali bir varlık. Bir tuzak.”</p>

  <p>Gillette, “Başından beri öyle,” diye ısrar etti. “Bunu size söyledim. Üç yıl kaynağı belli olmayan raporlar...”</p>

  <p>Avrupalı mırıldandı. </p>

  <p>“Bu Keşişin en olağanüstü eseriydi sanırım... Ama yarattığı şeye bir şey oldu. Birden fikrinden caydı. Her iş altüst oldu.”</p>

  <p>“Stevens'in burada olması da bunu kanıtlıyor. Devlet Başkanı her şeyi bilmek istiyor.”</p>

  <p>“Bilmesi gerekir. Ottowa’da Maliye Bakanlığının bir müdürünün Amerikan gizli servisi tarafından öldürtüldüğünden kuşkulanıyorlar.” Avrupalı dönüp bürokrata baktı. </p>

  <p>“Unutma Alfred olanları bilmek istiyoruz. Sana öğrendiğimiz ve inkâr edilemez gerçekleri açıkladım. Abbott da bunları yadsıyamaz. Fakat sen her şeyi kendi kaynaklarından haber almışsın gibi davranmalısın. Dehşete kapılacaksın. Hesap soracaksın. Gizli servis örgütlerinin aldatıldığını ileri süreceksin.”</p>

  <p>Gillette, “Öyle oldu zaten!” diye bağırdı. </p>

  <p>“Kandırıldık ve kullanıldık. Washington’da kimse Bourne'u, Treadstone'u bilmiyor. Bunu herkesten gizlemişler. Korkunç bir şey. Numara yapmama gerek yok. Küstah namussuz!”</p>

  <p>“Alfred, kimin hesabına çalıştığını unutma. Bu tehdit duygulara değil profesyonellere özgü bir hiddete dayanmalı. Hemen senden kuşkulanacaktır. Çabucak bu kuşkuyu dağıtmalısın. Suçlayacak olan sensin. O değil.” </p>

  <p>“Bunu unutmayacağım.”</p>

  <p>“İyi.” Farlar arabanın camlarını aydınlattı. </p>

  <p>“Abbot’ un taksisi geldi. Ben şoförün icabına bakarım.” Avrupalı sağa doğru eğilip kol dayama yerinin altındaki bir düğmeye bastı. </p>

  <p>“Ben karşıdaki arabada oturup sizi dinleyeceğim.” Şoföre döndü. </p>

  <p>“Abbot neredeyse dışarıya çıkacak. Ne yapacağını biliyorsun.”</p>

  <p>Şoför başını salladı. İki adam arabadan aynı anda indiler. Şoför zengin patronunu yolun karşısına geçirecekmiş gibi arabanın önünden dolaştı. İki adam birkaç saniye yan yana kaldılar, sonra ayrıldılar. Avrupalı bekleyen taksiye gidip elindeki parayı sürücüye uzattı. Taksi geri gönderilecek ve arabayı çağıran adamın planları değişecekti. Şoför de yolun karşısına geçip Treadstone Yetmiş Birin iki kapı ötesinde bir merdivenin gölgesine sığınarak durmuştu. Otuz saniye sonra Gillette’ in gözleri tuğla evin kapısına gitti. David Abbot dışarıya çıkınca kapıdan gelen ışık etrafı aydınlattı. Adam sabırsız sabırsız yolun aşağısına, yukarısına baktı. Saatine göz attı. Sinirlendiği belliydi. Taksi geç kalmıştı ve yetişmesi gereken bir uçak vardı. Abbot basamakları inip sola saptı. Çevresine bakınıp taksiyi bekliyordu. Birkaç saniye sonra şoförün yanından geçecekti. Şoförün yanına geldiğinde iki adam da kameranın görüş alanından çıkmış oldular.</p>

  <p>Karşılaşma hemen oldu. Bunu kısa konuşma izledi. Birkaç saniye sonra şaşırmış David Abbot büyük arabaya girdi. Şoför de gölgelerin arasında kayboldu.</p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p>Keşiş öfkeli ve tiksinti dolu bir sesle, “Sen!” dedi. “Hepsinin içinde sen.”</p>

  <p>“Beni aşağı görecek ya da küstahlık edecek durumda değilsin.”</p>

  <p>“Ne yaptın? Buna nasıl cesaret ettin? Zürih. Medusa kayıtları. Bunları yapan sendin!”</p>

  <p>“Medusa kayıtları doğru. Zürih’te öyle. Fakat sorun benim ne yaptığım değil... Senin ne yaptığın. Biz adamlarımızı Zürih'e yollarken neyi araştıracaklarını söyledik. Onu bulduk. Adı Bourne değil mi? Kabil dediğin adam. Yarattığın adam!”</p>

  <p>Abbot kendisini tuttu. “Bu evi nasıl buldun?” </p>

  <p>“Sabır sayesinde. Seni takip ettirdim.” </p>

  <p>“Peşime adam taktın ha? Allah kahretsin ne yaptığını sanıyordun?”</p>

  <p>“İşleri düzeltmeye çalışıyordum. Sen yalanlar uydurarak işi altüst etmiş, durumu hepimizden gizlemiştin. Ne yaptığını sanıyordun?”</p>

  <p>“Aman Tanrım! Tanrının belası ahmak!” Abbot derin bir soluk aldı. </p>

  <p>“Bunu neden yaptın? Neden doğrudan bana gelmedin?”</p>

  <p>“Çünkü bir şey yapmayacaktın. Bütün gizli servis örgütlerini parmağında oynatıyordun. Var olmayan bir katille ilgili hikâyeleri kaynaklara, elçiliklere, örgütlere bildirmek için milyonlarca dolar harcadın. Bunun için kim bilir kaç bin saat çalışıldı? Oh, sözlerini anımsıyorum. O adamın Carlos'a kafa tuttuğunu söylemiştin. Bu ne dayanılmaz tuzaktı! Ama bu arada bizler de senin piyonlarındık. Güvenlik Komisyonunun sorumlu bir görevlisi olarak buna çok sinirlendiğimi söylemeliyim. Kurallara karşı gelmen için seni Tanrı seçen kim? Sadece kurallar değil yasaları da çiğnedin. Hepimizi budala yerine koydun.”</p>

  <p>Yaşlı adam bitkin bitkin, “Başka çare yoktu,” diye mırıldandı. </p>

  <p>“Bunu kaç kişi biliyor? Bana gerçeği söyle.”</p>

  <p>“Herkesten gizledim. Ama böyle kalmayabilir.”</p>

  <p>“Olanları bilmek istedim. Olağanüstü planın altüst oldu sanırım.”</p>

  <p>“Neden böyle söylüyorsun?”</p>

  <p>“Bu apaçık ortada. Bourne'u kaybettin ve bulamıyorsun. Senin Kabil, kendisi için Zürih'e yatırılmış serveti alarak ortadan kayboldu.”</p>

  <p>Abbot bir an sustu. </p>

  <p>“Bir dakika. Bu işi nereden anladın?”</p>

  <p>Gillette hemen aklı başında bir adam gibi aslında tuzak olan bu soruya cevap verdi. “Senden öğrendim. Pentagon'dan gelmiş olan eşek, Medusa Harekâtını anlatırken kontrolüne hayran kaldığımı söylemeliyim... Bunu yaratan adamın karşısında oturuyordum.”</p>

  <p>“Tarih.” Yaşlı adamın sesi güçlenmişti artık. “Bundan bir şey anlayamazdın.”</p>

  <p>“Senin bir laf etmemenin olağanüstü olduğunu söyleyelim. Yani o masada Medusa'yı senden daha fazla bilen kim vardı? Onun için Kabil denilen katile fazla önem verilmesine şiddetle karşı çıktım. Buna dayanamadın, David. Kabil'i aramamız için makul bir neden göstermek zorundaydım Onun için araya Carlos'u karıştırdın.”</p>

  <p>Abbot onun sözünü kesti. </p>

  <p>“Bu doğruydu.” </p>

  <p>“Doğruydu tabii. Bunu ne zaman kullanacağını biliyordum ve işi o zaman kesinlikle anladım. Medusa'nın başından kopardığın bir yılanı o efsanedeki ada uygun bularak yetiştirmiştin. Şampiyonluğu kazanmak isteyen adam ringe fırlar ve şampiyonun köşesinden çıkmasını sağlar.”</p>

  <p>“Bu başından beri son derece akla yakındı.” </p>

  <p>“Neden olmasın? Kabil'i yakalamaya kalkan, bizimkilerin hareketleri de dahil her şey fevkalade planlanmış. Ajanların yapacaklarını Kabil'e kim haber verebilirdi? Sadece Kırk Komitesinden olan ve bütün gizli harekât konferanslarında hazır bulunan biri. Hepimizi kullandın!”</p>

  <p>Keşiş başını salladı. </p>

  <p>“Pekâlâ. Bir yere kadar doğru söylüyorsun. Fakat bence böyle yapmakta haklıydım. Yalnız sandığın gibi değil. Daima hesaplarım düzgündür. Başka türlüsüne dayanamam. Treadstone hükümetin en güvenilir kişilerinden oluşmuş küçük bir gruptur. Bu grupta Ordudan, Senatodan, CIA'den, Deniz Kuvvetleri Haber alma Örgütünden ve şimdi de Beyaz Saraydan üye var. Eğer bir hata ya da yolsuzluk olsaydı bu adamların hepsi de bu harekâtı sona erdirirlerdi. Hiçbiri bunu uygun bulmadı. Senden de bunu yapmamanı rica ediyorum.” </p>

  <p>“Treadstone’ un üyesi olacak mıyım?”</p>

  <p>“Üye sayılırsın artık.” </p>

  <p>“Anlıyorum. Ne oldu? Bourne nerede?” </p>

  <p>“Keşke bilseydim. Onun Bourne olduğundan bile emin değiliz.”</p>

  <p>“Ne? Ne dedin.”</p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p>“Ne? Ne dedin.”</p>

  <p>Avrupalı panele uzanıp düğmeyi kapattı. </p>

  <p>“Tamam. Bilmemiz gereken buydu.” Yanındaki şoföre döndü. </p>

  <p>“Şimdi hemen merdivenin yanına git. Biri çıkacak olursa kapı kapanmadan önce üç saniyen olduğunu unutma. Hızlı çalış.”</p>

  <p>Şoför arabadan inip uzaklaştığı sırada Avrupalı yağmurluğunun düğmelerini açtı ve ucuna susturucu takılmış olan uzun namlulu bir tabanca çıkardı. Emniyet mandalını açıp silahı kılıfına soktu. Arabadan inerek karşıdaki otomobile doğru gitti. Kendini göstermeden arabanın arkasından dolaştı ve birden sağ arka kapıyı açarak içeriye daldı. Silahını adamlara çevirmişti. Alfred Gillette dehşetle içini çekti. Sonra elini kapıya doğru uzatırken Avrupalı hemen özel kilide bastı. David Abbot hareketsiz kalmış, ansızın arabaya giren adama bakıyordu.</p>

  <p>Avrupalı, “İyi geceler, Keşiş,” dedi. </p>

  <p>“Sık sık rahip cüppesi giydiği söylenen biri sana tebriklerini yolladı. Sadece Kabil için değil, Treadstone'daki adamların için de. Örneğin o denizci. Bir zamanlar olağanüstü bir ajanmış.”</p>

  <p>Gillette güçlükle konuşabildi. Sesi feryatla fısıltı arası tuhaf bir şeydi. Bir şey bilmiyormuş gibi davrandı. </p>

  <p>“Ne oluyor? Sen kimsin?”</p>

  <p> Tabancalı adam, “Haydi, haydi eski dost,” dedi. “Buna gerek yok. Mr. Abbot’ un yüzündeki ifadeden, başlangıçta senden başlangıçta senden kuşkulanmakta haklı olduğunu düşündüğünü anlıyorum. İnsan daima ilk sezgisine dayanmalıdır değil mi, Keşiş? Sen haklıydın tabii. Yine yaşamından memnun olmayan bir adam bulduk. Bize</p>

  <p>Medusa dosyasını da o verdi. Bu sayede Bourne’ un peşine düştük.”</p>

  <p>Gillette haykırdı. </p>

  <p>“Ne yapıyorsun? Ne söylüyorsun?”</p>

  <p>“İç sıkıyorsun, Alfred. Fakat sen her zaman işe yarayan küçük bir memurdun. Ne yazık ki, haddini bilemedin. Senin gibiler asla bilmezler zaten.”</p>

  <p>“Sen!” Yüzü allak bullak olan Gillette yerinden kalkmaya yeltendi. Avrupalı ateş edince de kayıp kanepeden düştü. Baykuşunkini andıran gözleri iri iri açılmıştı.</p>

  <p>Avrupalı, “Onun için yas tutacağını sanmıyorum,” dedi. Keşiş mırıldandı. </p>

  <p>“Yok, yas tutmam.” </p>

  <p>“Avrupa'daki Bourne. Kabil sana kalleşlik etti. Uzun sessizlik sona erdi. Medusa'nın başındaki yılan kendi bildiği gibi hareket etmeye karar verdi. Ya da onu satın aldılar. Bu da olabilir değil mi? Carlos pek çok adam satın alır. Örneğin, ayaklarının dibinde yatan da onlardan biriydi.”</p>

  <p>“Benden bir şey öğrenemezsin. Hiç deneme.” </p>

  <p>“Öğrenecek bir şey yok. Hepsini biliyoruz. Delta, Kabil. Ama adlar da önemli değil artık. Sadece şimdi kararları veren Keşişi ortadan kaldırmamız gerekiyor. Bourne kapana kısıldı. İşi bitti.”</p>

  <p>“Karar veren başkaları var. Bourne onlara erişecektir.”</p>

  <p>“Bunu yaparsa ortaya çıktığı an öldürülecek. İhanet eden bir adam kadar iğrenç biri daha olamaz. Fakat bir adamın ihanet edebilmesi için işin başında sadık olduğunu gösteren kanıt bulunmalı. Carlos bu kanıtı buldu. Bourne senindi.”</p>

  <p>Yaşlı adam kaşlarını çattı. O anda korkuyordu. Ölmekten değil çok daha önem verdiği, vazgeçilmez bir şey yüzünden korkmaktaydı. </p>

  <p>“Çıldırmışsın. Delil yok.”</p>

  <p>“Bu senin hatan. Carlos çok dikkatlidir ve antenleri türlü gizli yerlere uzanır. Medusa'dan bir adam istemiştin. Yaşamış ve sonra kaybolmuş biri. Buna uygun olduğu için Bourne'u seçtin. Onun kayıtlarının yok edildiğine inanıyordun. Aklına Hanoi'nin Medusa’ ya sızmış olan ajanları gelmedi. Onların sağladığı belgeler duruyor. 25 Mart 1968'de bir Amerikan ajanı, Tam Quan ormanlarında Jason Bourne'u idam etti.”</p>

  <p>Keşiş öne atıldı. Sadece bunu yapabilir, son kez karşı koyabilirdi. Avrupalı ateş etti.</p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p>Kahverengi tuğla evin kapısı açılınca, merdiven altındaki gölgelerde kalan şoför gülümsedi. Beyaz Saray danışmanını, Treadstone’ da oturan yaşlı denizci geçiriyordu. Demek ki alarmlar kapatılmıştı. Üç saniyeden fazla zamanı vardı. Şoför doğrulup parmaklığın üstünden ateş etti. Susturucu sayesinde silahtan hafif sesler çıkmıştı. Ev sahibi içeriye düştü. Danışman elini göğsüne bastırıp kapı ağzında sendeledi. Şoför dönerek koşup ön merdiveni çıktı ve Stevens'i yere yıkılacağı sırada yakaladı. Korkunç bir güçle danışmanı kaldırdığı gibi yaşlı adamın üstünden hole attı. Sonra içeriye girdi. Aradığı şeyi biliyordu. Kapının üstünde aynı renge boyanmış kalınca bir kablo vardı. Hemen ona ateş etti. Kablodan kıvılcımlar çıktı. Bütün ekranlar karanlıktı artık.</p>

  <p>Avrupalı da o sırada içeriye girdi. Kapıyı itip hatifçe aralık bıraktı. Karanlıkta şoförle yan yana durup beklediler. O sırada üst katta bir kapı açıldı ve bir kadın sesi duyuldu. </p>

  <p>“Sevgilim, kamera arıza yaptı. Lütfen bir bakar mısın? Ya da en iyisi David'e haber ver. Cizvit'i rahatsız etme. David'e söyle.”</p>

  <p>Bunu ayak sesleri ve bir kumaş hışırtısı izledi. Avrupalı merdivene bakarak, “Onu vur!” diye bağırıp silahını kaldırdı ve koridorun dibindeki odaya doğru gitti.</p>

  <p>Şoför üniformalı adam merdivene koştu. Yukarıdan bir tabanca sesi geldi. Susturucu takılmamış güçlü bir silah patlamıştı. Avrupalı başını kaldırınca, şoförün kan içinde kalmış omzunu tutarak sahanlığa arka arkaya ateş ettiğini gördü.</p>

  <p>O sırada koridorun dibindeki kapı birden açıldı. Elinde bir dosyayla binbaşı ortaya çıktı. Çok şaşırdığı belliydi. Avrupalı iki el kurşun sıkınca David Webb'in vücudu geriye büküldü. Gırtlağı parçalanmıştı. Elindeki dosyadan kâğıtlar düşüp etrafa yayıldı. Yağmurluklu adam yukarıya koştu. Kır saçlı kadın tırabzana yaslanıp kalmıştı. Başından ve boynundan kanlar sızıyordu. Ölmüştü. </p>

  <p>“Hareket edebilecek halde misin?”</p>

  <p>Şoför başını salladı. </p>

  <p>“Kaltak omzumun yarısını uçurdu ama dayanırım.”</p>

  <p>Avrupalı, “Dayanmak zorundasın!” dedi. Yağmurluğunu çıkarıp uzattı. </p>

  <p>“Bunu giy ve git Keşiş'i buraya getir. Çabuk ol! Carlos, Keşiş'in eve sokulmasını istedi.”</p>

  <p>Yaralı adam yağmurluğu güçlükle giyip uzaklaştı. Can acısına dayanarak gidip Keşiş'i arabadan aldı ve eve getirdi. Avrupalı onu seyrediyordu. Alfred Gillette'in cesedini de bir bataklığa atmaları gerekmekteydi. Şoförün kanını dindirecek bir şeyler yapacaktı.</p>

  <p>Avrupalı koridorun dibindeki odaya girdi. Jason Bourne denilen adamı mahvetmek için son önlemi alacaktı. Oradaki dosyaları görünce inanılmaz bir armağanla karşılaştığını anladı. Bu dosyalar arasında Kabil'in kullanmış olduğu bütün şifreler ve haberleşme yöntemleri de vardı. Avrupalı kâğıtları topladı. Sonra zarif kütüphaneye dört adamı yerleştirdi. David Abbot bir koltukta arkaya doğru kaykılmıştı. Elliot Stevens onun ayaklarının dibinde yatıyordu. Denizci masaya devrilmişti. Elinde bir viski şişesi vardı. Çantasını sıkıca yakalamış olan David Webb de yere serilmişti. Bu durumdan adamların konuşma sırasında vuruldukları anlaşılıyordu.</p>

  <p>Avrupalı ellerinde süet eldivenleriyle odada dolaşıp yaptığı işe baktı. Sanatını ortaya koymuştu. Şoförü savmış, her kapı tokmağını, cilalı masaları, kapıları silmişti. Sıra son işe gelmişti. Gümüş tepsiyle konyak kadehlerinin durduğu küçük masaya yaklaştı. Cebinden küçük bir plastik muhafaza çıkarıp açarak içinden saydam bir band aldı. Işığa doğru tuttu. Üstünde parmak izleri vardı. Gemeinschaft Bankasında bir bürodaki Perrier konmuş olan bardaktan alınmıştı bu izler. Bunlar Jason Bourne'un sağ elinin parmaklarının izleriydi.</p>

  <p>Avrupalı bir konyak kadehi alarak bandı bunun üstüne yapıştırdı, sonra ustalıkla çekip çıkardı. Bardağı ışığa tuttu. Parmak izleri belirli olarak görülüyordu. Bardağı parke zemine vurarak kırdı. Eğilip parçaları inceledi. Çoğunu toplayıp kalan birkaç parçayı süpürerek perdenin arkasına gizledi. Bunlar yeterliydi.</p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p>Bourne, “Daha sonra konuşuruz,” diyerek bavulları yatağın üstüne koydu. “Şimdi buradan gitmemiz gerekiyor.”</p>

  <p>Marie hâlâ koltukta oturuyordu. “Doğru düşünüyorum, Jason. Biri bize haber gönderiyor.”</p>

  <p>“Bunu sonra konuşuruz. Ben gidip hesabı ödeyeceğim. Sen de saçlarının biçimini değiştir, sıkıca arkaya topla. Dudak boyanı sil. Kalemle kaşlarını biraz kalınlaştır ve kuyrukları da aşağıya doğru uzat.”</p>

  <p>Kadın onun sözlerini dinledi. Sonra, “Nasıl?” diye sordu.</p>

  <p>Bourne onu inceledi. “İyi.” Değişiklikler büyüktü ama sonuç önemliydi. O kibar, güzel kadın gitmiş, yerine hoş fakat bayağıca ve sert bir tip gelmişti.</p>

  <p>Birlikte aşağıya indiler. Jason hesabı öderken kadın da otel müdürüne arkasını dönerek bekledi. Sonra bir taksiye bindiler. Bourne yine Fransızcası bozuk Amerikalı rolüne girdi. Şoföre sevgilisiyle birkaç gün gözlerden uzak bir yerde dinlenmek istediğini söyledi. Acaba böyle bir yer biliyor muydu?  </p>

  <p>Şoför hemen, “Montrouge'deki Auberge du Coin tam istediğiniz gibi bir yerdir,” dedi. “Öyleyse oraya gidelim.”Aslında Auberge du Coin sevimli bir han değil, ana yoldan dört yüz metre kadar uzakta iki katlı yayvan bir binaydı. Daha müşterilerin kimliklerine önem verilmeyen sıradan bir motele benziyordu. Bourne uydurma bir ad vererek bir oda tuttu.</p>

  <p>İçeriye girip kapıyı kapatınca da, “Şimdi anlat,” dedi. “Bize kim haber gönderebilir?”</p>

  <p>Marie küçük koltuğa oturmuş, bacak bacak üstüne atmış, ona bakıyordu. </p>

  <p>“Bunu bilseydim hemen haber yollayanlarla temasa geçerdim.”</p>

  <p>“Eğer öyle bir şey varsa, sadece bir tuzaktır.” </p>

  <p>“Bu tuzak değil. Walther Apfel gibi bir adam bir tuzak kurulması için konuşacak biri değildir.”</p>

  <p>“Buna o kadar güvenme.” Bourne plastik iskemleye çöktü. “Koeig de konuştu.”</p>

  <p>“O sıradan bir memurdu. Banka müdürlerinden biri değildi. Tek başına hareket etti. Apfel bunu yapamaz.” Adam onu süzdü. </p>

  <p>“Ne demek istiyorsun?” </p>

  <p>“Apfel'in gazetelere verdiği demeci amirlerinin onaylamış olması gerekir. O banka adına konuşmuş.” </p>

  <p>“Bu kadar eminsen Zürih'i arayalım.” </p>

  <p>“Bunu istemiyorlar. Apfel son olarak başka söyleyeceği olmadığını belirtmiş. Bu da haberin bir bölümü. Başka biriyle temasa geçmemiz gerekiyor.”</p>

  <p>Bourne bardaklara viski koydu. Bir içkiye ihtiyacı vardı. Kabil adlı katilin hikâyesini anlatma zamanı yaklaşıyordu. </p>

  <p>“Öyleyse kimi arayacağız? Yine aynı tuzakla karşı karşıyayız.”</p>

  <p>Marie masadaki sigaralara uzandı. </p>

  <p>“Sen karşındakinin kim olduğunu biliyorsun, değil mi? Bu yüzden kaçıyorsun?”</p>

  <p>“Evet, öyle. O yazıyı sırf beni bulabilmek için yazdırdılar.”</p>

  <p>Marie birden sözünü keserek onu şaşırttı. </p>

  <p>“Bu konuda tartışmayacağım. Düşünecek zamanım oldu. Bu kanıtların sahte olduğunu biliyorlar. Zürih polisi şimdi Kanada Elçiliğiyle temasa geçmemi bekliyor.” Marie sigarasını yakamadan öylece kaldı. </p>

  <p>“Tanrım Jason, istedikleri bu işte Haberi yollayan kimse elçiliğe telefon edip Kanada hükümetinin beni korumasını istemekten başka seçeneğim kalmadığını biliyor. Şimdi Dennis Coreiler'i arayacağım.” Marie kalkıp karyolanın yanındaki telefona yaklaştı.</p>

  <p>Fakat Bourne hemen kalkıp kadını kolundan tutarak telefonu açmasına engel oldu. Kesinlikle, “Yapma,” dedi.</p>

  <p>“Neden?”</p>

  <p>“Çünkü yanılıyorsun.”</p>

  <p>“Haklıyım, Jason. Bırak da bunu sana kanıtlayayım.”</p>

  <p>Bourne ses çıkarmadan kadının güzel yüzüne, yalvaran gözlerine baktı. Bu gözler acı ve yararsız umutla doluydu. Belki böylesi daha iyiydi. Marie durumu kendi gözleriyle görür ve korkarak onun sözlerini dinlerdi. Böylece de artık aralarında bir şey olamayacağını öğrenirdi. </p>

  <p>“Pekâlâ. Telefon edeceksin. Fakat bunu benim istediğim şekilde yapacaksın.” Kadını bırakıp telefona gitti ve Auberge du Coin'in müdüriyetini aradı. </p>

  <p>“Burası 314. Biraz sonra Paris’ten arkadaşlar gelecek. Onlara bizim katta, koridorun dibinde bir oda verebilir misiniz? Adları Briggs. Amerikalı bir çift. Hemen aşağıya inip parayı peşin ödeyeceğim. Anahtarı da bana verirsiniz. Mükemmel.”</p>

  <p>“Ne yapıyorsun?”</p>

  <p>Bourne, “Sana bir şeyi kanıtlayacağım,” dedi. </p>

  <p>“Bana bir elbiseni ver. Uzun etekli olsun. Telefon etmek istiyorsan dediğimi yap.”</p>

  <p>“Sen çıldırmışsın.”</p>

  <p>Erkek, “Bunu itiraf ettim zaten,” diye mırıldanarak bavulundan bir gömlekle bir pantolon çıkardı. </p>

  <p>“Lütfen şu elbiseyi ver.”</p>

  <p>On beş dakika sonra 341 numaranın altı kapı ilerisinde ve karşı tarafa düşen Mr. ve Mrs. Briggs'in odası hazırdı. Giyecekler uygun yerlere konulmuştu. Bazı lambalar yakılmış, diğerlerinin ampulleri çıkarılmıştı.</p>

  <p>Jason odaya döndü. Marie telefonun yanında bekliyordu. </p>

  <p>“Her şey hazır. Gerekeni yaptım. Şimdi telefon edebilirsin. O adama sana söylediklerimi tekrarla. Yanındayım ve dinleyeceğim. Haydi ara.”</p>

  <p>Marie telefonu açıp numarayı çevirdi. Gece olmasına karşın yedi saniye sonra Dennis Coreiler'in sesini duydu. Elçilikten ayrılmamıştı demek. Saat on ikiyi kırk beş geçiyordu.</p>

  <p>Adam, “Tanrım sen neredesin?” diye sordu. </p>

  <p>“Akşamüzeri beşten beri aramanı bekliyorum. Allah kahretsin, neredesin?” </p>

  <p>“Önce bana söyleyeceğin şeyi bilmek istiyorum.” </p>

  <p>“Sana' söyleyeceğim şey mi?” </p>

  <p>“Bana bir haber vereceksin, Dennis? Bu nedir?” </p>

  <p>“Ne? Ne haberi?”</p>

  <p>Marie'nin yüzü soldu. </p>

  <p>“Ben Zürih’te kimseyi öldürmedim. Bunu yap...”</p>

  <p>Ataşe onun sözünü kesti. </p>

  <p>“Öyleyse hemen buraya gel! Seni koruruz! Burada sana kimse ilişemez!”</p>

  <p>“Dennis beni dinle. Seni aramamı bekliyordun, değil mi? Biri sana beklemeni söyledi sanırım.”</p>

  <p>Bir sessizlik oldu. Sonra Coreiler çekinerek konuştu.</p>

  <p>“Evet. Senin yardımımıza büyük ihtiyaç duyduğunu söylediler.”</p>

  <p>Marie bir soluk aldı. Ve bize yardım edecekler, değil mi?” </p>

  <p>Coreiler, “Biz ha,” dedi. “Yani o yanında mı?”</p>

  <p>“Evet. Beraberiz. Birkaç dakika sonra dönecek. Sana bütün her şeyin yalan olduğunu söylediler değil mi?”  </p>

  <p>“Onlar sadece senin bulunman ve korunman gerektiğini söylediler. Sana yardım etmek istiyorlar. Senin için bir araba yollayacaklar. Elçiliğe ait bir araba.” </p>

  <p>“Kim onlar?”</p>

  <p>“Adlarını bilmiyorum. FS-5'den uzmanlar. Kimse onlar kadar yetkili olamaz.”</p>

  <p>“Onlara güveniyor musun?”</p>

  <p>“Tabii! Beni Ottowa’dan aradılar. Emirler Ottowa’dan geldi?”</p>

  <p>“Şimdi elçilikteler mi?”</p>

  <p>“Hayır. Dışarıdalar. Bizimle temas halindeler. Marie... Sen nerdesin?”</p>

  <p>“Biz Montrouge’de Auberge du Coin'deyiz. Briggs adıyla kalıyoruz.”</p>

  <p>“Sana hemen araba yollayacağım!” Marie, Jason'un öğrettiği sözleri tekrarladı. </p>

  <p>“Olmaz, Dennis. Arabayı sabah yolla. İstersen dört saat sonra yollayabilirsin.”</p>

  <p>“Bunu yapamam! Seni düşünmek zorundayım!” </p>

  <p>“Yapman gerekiyor. Durumu anlamıyorsun. Onu tuzağa düşürüp bir şey yapmaya zorladılar. Şimdi korkuyor ve kaçmak istiyor. Seni aradığımı bilse hemen kaçar. Bana zaman ver. Teslim olması için onu kandırmalıyım. Sadece birkaç saat. Kafası karıştı fakat için için doğru söylediğimi biliyor.” </p>

  <p>“Nasıl biri o?”</p>

  <p>Kadın, “Korkuya kapılan biri,” diye cevap verdi. </p>

  <p>“Başkalarının elinde oyuncak olan biri. Bana zaman ver. Buna ihtiyacım var.”</p>

  <p>“Marie...” Coreiler durdu. “Peki sabah... Altıda. Marie sana yardım etmek istiyorum. Onlar sana yardım edebilirler.”</p>

  <p>“Biliyorum. İyi geceler.” Kadın telefonu kapattı. Bourne, “Artık bekleyeceğiz,” diye mırıldandı. </p>

  <p>“Bununla neyi kanıtlayacağını bilmiyorum. Coreiler tabiî FS-5'in ajanlarına telefon edecek. Ajanlar da buraya gelecekler. Ne bekliyorsun? O da bunları yapması gerektiğini söyledi zaten.”</p>

  <p>“Yeni bize haber yollayanlar FS-5'in ajanları mı?”</p>

  <p>“Bana kalırsa onlar bizi bu haberi yollayan kimseye götüreceklerdir. Ömrümde hiçbir şeyden bu kadar emin olmadım.”</p>

  <p>Bourne ona baktı. “Haklı olduğunu umarım. Çünkü hayatın konusunda çok kaygılıyım. Haklı olmanı benim kadar isteyen biri daha bulunamaz. Ama yanıldığını sanıyorum.”</p>

  <p>Gece ikiyi üç geçe otelin koridorundaki ışıklar birden söndü. Uzun koridor karanlığa gömülmüştü; sadece merdivenin ışığı hafifçe aydınlatıyordu. Bourne 341 numaralı odada 'kapıyı aralamış, elinde tabancasıyla duruyordu. Koridoru gözetlemekteydi. Marie de onun omzunun üstünden bakıyordu.</p>

  <p>Hafif ayak seslerini duydular. İki kişi gürültü yapmamaya gayret ederek merdivenden çıkıyordu. Birkaç saniye sonra iki adam holde belirdi. Marie farkına varmadan şiddetle içini çekti.</p>

  <p>Jason uzanıp sert bir hareketle avucunu onun ağzına dayadı. Durumu anlamıştı. Marie, Steppdeckstrasse'de bir an gördüğü adamı tanımıştı. Bourne'un odasına yollanan sarışın adamdı bu.</p>

  <p>Şimdi de hedefi seçmesi için onu Paris'e getirmişlerdi. Adamın sol elinde dolmakalem gibi bir elektrik feneri, sağ elindeyse ucuna susturucu takılmış bir tabanca vardı.</p>

  <p>Yanındaki arkadaşı daha kısa boylu fakat daha çevik ve yumuşak hareketli biriydi. Paltosunun yakasını kaldırmış, şapkasını yüzüne doğru eğmişti. Bourne ona baktı. Bu adamda bildik bir şeyler vardı. Tipi yürüyüşü, başını dimdik tutuşu... Onu tanıyordu.</p>

  <p>Fakat bunu düşünmeye vakit kalmadı. İki adam Mr. Ve Mrs. Briggs adına ayrılan odaya yaklaştılar. Sarışın katil ışığı kapı numarasına tuttu, sonra elektrik feneri kilidi aydınlattı. Tıknazca olan adam bir deste anahtar çıkarmıştı. Bir anahtar seçerek kilide soktu. Sol elinde de ucuna susturucu takılmış büyük çaplı bir tabanca vardı. Kilitte ses çıkarmadan döndü anahtar. İki katil içeriye daldı. Sonra karanlıkta Şimşek çakarmış gibi ışıklar gördüler ve hafif öksürüğe benzeyen sesler duydular. Bir süre sonra odada bir ışık yandı. Bunu öfkeli bir bağırma izledi İki katil bir tuzaktan kuşkulanarak ellerinde yukarıya kaldırdıkları silahlarla dışarıya uğradılar. Koşarak koridoru geçip merdivenden indiler. O sırada Mr. Briggs'in odasının yanındaki kapı açıldı. Bir müşteri uykulu uykulu dışarıya baktı ve omuz silkerek kapısını kapattı.Karanlık hole yine sessizlik çöktü.</p>

  <p>Bourne, Marie St. Jacques'a sarılmış hareketsiz duruyordu. Kadın titriyor ve dehşetle hıçkırıyordu. Bourne onun sakinleşmesini bekledi. Sonra, “Gel,” diye fısıldadı.</p>

  <p>Birlikte koridora çıkıp Jason'un hazırlamış olduğu odaya doğru gittiler. Bourne kapıyı itti ve içeriye girdiler. Kadın gördüklerinden hem tiksinmiş, hem de âdeta büyülenmişti. Sağda açık kapının önünde bir siluet hayal meyal seçiliyordu. Gözleri karanlığa alışınca bunun uzun bir elbise giymiş bir kadın olduğunu sandı. Açık bir pencereden giren rüzgârda elbisenin etekleri hafif hafif oynuyordu.</p>

  <p>Tam ileride de ikinci siluet vardı. O da hafif hafif hareket ediyordu. Marie dondu. “Oh Tanrım... Işıkları yak, Jason.”</p>

  <p>Adam ampulü olan gece lambalarından birini yakınca Marie titredi. Banyo... kapısına perdeden koparılmış ipliklerle tutturulmuş olan ve rüzgârda sallanan tuvaleti kurşun deliği içindeydi.</p>

  <p>Pencerenin içine tutturulmuş olan Bourne'un gömleğiyle pantolonu da delik değişikti. Sadece gömleğin göğsünde altı kurşun deliği vardı.</p>

  <p>Jason, “İşte haberi aldın,” dedi. “Şimdi durumu biliyorsun ve anlatacaklarımı dinlemelisin.”</p>

  <p>Marie birden ona dönerek, “Olamaz!” diye bağırdı. Gözlerinde yaşlar parlıyordu. </p>

  <p>“Bir yanlışlık oldu! Korkunç bir yanlışlık. Elçiliği ara.”</p>

  <p>“Ne?”</p>

  <p>“Hemen telefonu aç ve elçiliği ara. Corelier'yi iste. Tanrı aşkına çabuk ol. Senin için bir değerim varsa bunu yap!”</p>

  <p>Bourne kadının yoğun duyguları karşısında itiraz edemedi. Telefona gitti. </p>

  <p>“Ona ne söyleyeyim?”</p>

  <p>“Önce onu bul. Bundan korkuyorum işte... Tanrım... Korkuyorum.”</p>

  <p>“Numarayı söyle.”</p>

  <p>Marie'nin verdiği numarayı çevirdi ve santralın cevap vermesi için epey bekledi. Sonunda cevap veren santral memurunun paniğe kapılmış olduğu belliydi. Arkadan sert sesle İngilizce ve Fransızca verilen emirler duyuluyordu. Bourne bunların nedenini birkaç saniye sonra anladı, kanada Ataşesi Dennis Corelier sabah 1.40'da elçilik binasının merdiveninden inerken boğazından vurularak öldürülmüştü.</p>

  <p>Marie, “Bu da haberin ikinci bölümü, Jason,” diye fısıldadı. Bitkin düşmüştü. “Bundan sonra söyleyeceğin her şeyi dinleyeceğim. Sana erişmeye, sana yardıma çalışan biri var. Bir haber yollandı ama bu bana değil sanaymış. Sadece sana ve bunu Senin anlaman gerekiyor.”</p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p>Dört adam Washington'daki kalabalık Hilton Oteline teker teker geldiler. Ayrı asansörlerle yukarıya çıkıp buluştular. Korkunç bir durumla karşılaştıkları için Washington dışında bir yerde buluşacak vakit yoktu. Onlar Treadstone Yetmiş Bir'in sağ kalan üyeleriydi. Diğerleri New York'un ağaçlı, sakin bir sokağında öldürülmüşlerdi.</p>

  <p>Üyelerden ilk ikisi toplumun tanıdığı kişilerdi. Biri Colorado'lu yaşını başını almış bir senatördü. Diğeri de Ordu Haberalma Örgütünün bilgisayar bankalarının başında bulunan General İrwin Arthur Crawford'du. Diğer ikisi sadece çalıştıkları yerde tanınıyorlardı. Orta yaşlı donanma subayı, haber kontrol merkezindendi. Dördüncü ve sonuncu adam da ClA'in emekliye ayrılmış ajanlarından biriydi. Ama yine örgütteydi. Kırk altı yaşındaki, çok öfkeli, ince adam bastonuna dayanarak yürüyordu. Ayağını Güney doğu Asya'da patlayan bir bomba götürmüştü. Bir zamanlar Medusa Harekâtında görev almış ajanın adı Alexander Conklin'di.</p>

  <p>Çift kişilik, sıradan bir odaya girmişlerdi. Senatör kanepenin bir ucuna oturmuştu. Donanma subayı da öbür uçtaydı. Conklin koltuğa yerleşti. Öfkeden yüzü kızarmış olan General Crawford ayakta kaldı.</p>

  <p>Uykusuz olduğu anlaşılan senatör alnını ovuşturarak, “Devlet Başkanına eriştim,” diye açıkladı. “Bunu yapmam gerekiyordu. Bu gece toplanacağız. Hepiniz bana bildiklerinizi anlatın. Ne oldu?”</p>

  <p>“Araba gece 11'de Binbaşı Webb'i Yetmiş İkinci Sokağın köşesinden alacakmış. Kesin saat söyleyen binbaşı köşeye gelmeyince çavuş telaşlanmış. Kendisine unutması emredilen adresi anımsayarak doğru oraya gitmiş. Kapının açık, alarmların etkisiz hale getirilmiş olduğunu görmüş. Antre kan içindeymiş. Merdivende bir kadının cesedi varmış. Operasyon odasına girince de bizimkileri bulmuş. New York’ta bulunan Albay Paul McClaren'le konuşmuş. Ben gelene kadar olay yerinden ayrılmamasını söyledim. Sonra Conklin ve George'a telefon ettim ve birlikte oraya uçtuk”</p>

  <p>Conklin devam etti. “Manhattan'da güvendiğimiz bir FBI parmak izi ekibini çağırdık. Onlara ne aradığımızı söylemedik. Otuz altı parmak izi verdik ve sadece içerisini taramalarını istedik. Adamlar sonunda hiç beklemediğimiz birinin parmak izlerini buldular.”</p>

  <p>Senatör mırıldandı. “Delta'nın parmak izleri.”</p>

  <p>Donanma subayı, “Evet,” dedi. </p>

  <p>“Biz FBI’ ya Treadstone'un adresini öğrenebilecek herkesin ve bu arada hepimizin adlarını, verdik. Odadaki bütün eşyalar, kapı tokmağı, cam, bardak vb. silinmişti. Sadece kırılmış bir konyak kadehinin perdenin altına fırlamış olan bir parçasında izleri buldular. Sağ elin işaret ve üçüncü parmağının izleri. Parmak izleri yalan söylemez. Zaten bizim dışımızda o adresi bilen bir Delta vardı.”</p>

  <p>Senatör başını salladı. </p>

  <p>“Tabii, doğru. Ama inanılacak gibi değil. Neden?”</p>

  <p>General Crawford atıldı. </p>

  <p>“Acı bir konuyu açmak istiyorum. Daha başlangıçta ben o adamı beğenmemiştim. David Abbott'un düşüncelerini doğru buldum ve adamın yetenekli olduğunu kabul ettim ama anımsarsanız benim seçtiğim o değildi.”</p>

  <p>Senatör, “Seçebileceğimiz pek fazla kişi yoktu,” dedi. </p>

  <p>“Hepinizin de kabul ettiği gibi, uzun süre kimliğini gizleyip her gün türlü tehlikeye atılmaya razı yetenekli bir adam vardı. Ve o kişi geçmişle olan ilişkisini de kesmeye hazırdı. Böyle kaç adam bulunabilir?”</p>

  <p>General söylendi. </p>

  <p>“Daha dengeli birini bulabilirdik. Bunu o zaman söyledim.”</p>

  <p>Conklin ona baktı. </p>

  <p>“Bu iş benim için çok zor. Ben Delta'yla birlikte çalıştım. Daha Keşiş Medusa'yı kurmadan önce ikimiz de Phnom Penh'deydik. Phnom Penh'den sonra kendine gelemedi. Bu yüzden Medusa'ya girdi zaten. Onun için Kabil olmayı kabul etti.”</p>

  <p>Senatör ona baktı. </p>

  <p>“Bunu duydum sanırım fakat bir kez daha anlat. Başkanın her şeyi bilmesi gerekiyor.”</p>

  <p>“Karısıyla iki çocuğu Mekong Nehrinin kıyısında öldürüldü. Bir uçak oradaki rıhtımı bombaladı. Uçağın hangi taraftan olduğu anlaşılamadı. Delta bu savaştan da, tüm savaşanlardan da nefret ediyordu. O zaman âdeta çıldırdı.” Conklin generale baktı. </p>

  <p>“Sen haklısın sanırım. Yine aklını kaçırdı. Bu kez üç yıl türlü tehlikeye dayandı ve birden bu baskı dengesini kaybetmesine yol açtı. Benliğini nefret kapladı. Treadstone'daki adamları da, o kadını da bir deli gibi saldırarak öldürdü. Bizimkiler böyle bir şey beklemiyorlardı, tabii. Sadece yukarıdaki kadın bağırmaları duymuş olabilir. Artık o Delta değil. Biz Kabil diye bir efsane yarattık. Ama bu efsanelikten çıktı. O gerçekten Kabil oldu.” </p>

  <p>Senatör arkasına yaslandı. </p>

  <p>“Bunca ay sonra neden geri döndü? Nereden geldi?”</p>

  <p>Crawford, “Zürih’ten,” diye cevap verdi. </p>

  <p>“Webb, Zürih’teydi ve Delta'yı getirebilecek sadece o vardı. Nedenini bilemeyeceğiz. Belki de Delta hepimizi orada yakalamak istiyordu.”</p>

  <p>Senatör itiraz etti. </p>

  <p>“Fakat o bizleri bilmiyor. Sadece denizci, karısı ve David Abbott’la temastaydı.”</p>

  <p>Conklin bastonuyla yere vurdu. </p>

  <p>“Bunun önemi yok. Treadstone'un üyeleri olduğunu biliyor. Belki Webb ona herkesin toplantıda hazır bulunacağını söyledi. Ona soracağımız çok soru vardı. Altı aydır ne yaptığı... Ayrıca bankadan aldığı milyonlar... Delta bizi temizleyip ortadan kaybolmanın en mükemmel hal çaresi olduğunu düşündü sanırım.</p>

  <p>Senatör, “Şimdi ne yapacaksınız?” dedi. Crawford; açıkladı. </p>

  <p>“Şimdiye dek onun fotoğraflarını kimseye göstermedik. Ama artık bu resimler her merkeze, her kaynağa gönderilecek. Nasıl olsa onu bulacağız. Bulunca da emir kesin.”</p>

  <p>Conklin, “Onu öldüreceğiz,” dedi. </p>

  <p>“Delta gibi adamları geri getirmek tehlikelidir. Pek çok şey biliyor. Artık Delta'yı kurtarmaya olanak yok. Gelmesi için ona işaret verdik. Oralı bile olmadı. Onun öldürülmesini istiyorum. Yalnızca kuralları çiğnemekle kalmadı, gerçekten Kabil oldu. Gordon Webb'in onun kardeşi olduğunu unuttuk sanırım. Onu bulacak ve öldüreceğiz.”</p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>
</body>
</html>