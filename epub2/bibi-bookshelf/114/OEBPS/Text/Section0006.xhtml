<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body>
  <h1>SONUÇ</h1>

  <p><br/></p>

  <p><br/></p>

  <p><br/></p>

  <p>General Crawford dosyayı yanına, kanepeye bırakarak karşısındaki dik arkalı koltukta oturan Marie St. Jacques’a, “Buna ihtiyacım yok,” dedi. </p>

  <p>“Dosyayı tekrar tekrar inceledim. Anlayamadığımız şeyi bulmaya çalıştım.”</p>

  <p>Ona otel dairesindeki diğer erkek cevap verdi. “Siz kimsenin cesaret edemeyeceği bir tahminde bulundunuz.” Doktor Morris Panov pencerenin önünde duruyor, ışık arkadan geldiği için psikiyatri uzmanının ifadesiz yüzü gölgede kalıyordu.</p>

  <p>Marie sabırsızlıkla, “Neredeyse iki hafta olacak,” diye yakındı. </p>

  <p>“Ben kesin bilgi istiyorum. Bunu da hak ettim sanırım.”</p>

  <p>“Hak ettiniz tabii. Bu sadece güvenlik denilen bir çılgınlıktı.”</p>

  <p>Panov kabul etti. </p>

  <p>“Çılgınlık.”</p>

  <p>Crawford, “Ayrıca korunma,” diye ekledi. </p>

  <p>“Ben bundan yanayım. Bunun uzun süre devam etmesi gerekiyor.”</p>

  <p>Marie kaşlarını çattı. </p>

  <p>“Korunma mı?”</p>

  <p>General, Panov'a baktı. </p>

  <p>“Bunu da anlatacağız. Herkes onun son derece gerekli olduğuna inanıyor. Sanırım hepimiz bunu kabul ediyoruz.”</p>

  <p>“Rica ederim! Jason... Jason aslında kim?”</p>

  <p>General, “Asıl adı David Webb,” diye açıkladı. “Kendisi Dışişlerinde görevliydi. Uzak Doğu işlerinde uzmandı. Beş yıl önce ayrılana kadar böyleydi.” </p>

  <p>“Ayrılmak mı?”</p>

  <p>“İki tarafın da uygun bulmasıyla Webb işinden istifa etti. Delta, adı çıkmış biriydi. Pek çok kimse de onun Webb olduğunu biliyordu. Bu tür insanların siyasi toplantı masalarına pek çağrılmadığını bilirsiniz. Aslında da çağrılmamaları gerekir zaten. Onların karşısında yaralar çok çabuk deşilir.” </p>

  <p>“Yani o Medusa'da anlattıkları gibi biri miydi?” </p>

  <p>“Evet. Ben de oradaydım. O tam söyledikleri gibiydi” </p>

  <p>Marie, “İnanılacak gibi değil,” diye mırıldandı. </p>

  <p>“Kendisi için çok değerli olan bir şeyi yitirmişti. Onun için buna dayanamadı. Sadece saldırdı.” </p>

  <p>“Kaybettiği neydi?” </p>

  <p>“Ailesi. David Webb, Tailand'lı bir kadınla evliydi. İki de çocuğu vardı. Biri, kız, biri erkek. Onu Phenom Penh'e yollamışlardı. Evi kent dışında, Mekong Nehri yakınındaydı. Bir pazar günü öğleden sonra karısı ve çocukları rıhtıma inmişti. Bir uçak tepelerinde bir tur attıktan sonra pikeye geçti ve rıhtıma iki bomba attı. David nehre eriştiğinde rıhtım havaya uçmuştu. Karısı ve çocuklarının cesetleri delik deşik olmuş, suda yüzüyordu.”</p>

  <p>Marie, “Aman Tanrım,” diye fısıldadı. </p>

  <p>“Ne uçağıydı?” </p>

  <p>“Bu hiç anlaşılamadı. Hanoi bunu inkâr etti. Saygon da uçağın bize ait olmadığını söyledi. Kamboçya tarafsızdı. Kimse sorumluluğu üstlenmek istemiyordu. Webb karşılık vermek istedi. Saygon'a gidip eğitim görerek MEDUSA'ya girdi. Son derece bilgili, kafalı bir adamdı. Bunu o acımasız işte kullandı. Ve Delta oldu.”</p>

  <p>“D'Anjou'yla orada mı karşılaştı?”</p>

  <p>“Daha sonra. Karşılaştıklarında Delta'nın adı çoktan duyulmuştu. Kuzey Vietnam Gizli Servisi Delta'nın başına inanılmayacak kadar büyük para koymuştu. Bizimkilerin arasında da onu öldürüp parayı almak isteyenler bulunduğu bir sır değildi. Sonra Hanoi, Webb'in erkek kardeşinin Saygon'da görev yapan bir subay olduğunu öğrendi. Onlar Delta'nın yaşamını incelemişlerdi. İki kardeşin birbirine düşkün olduğunu biliyorlardı. Onlar bir tuzak hazırladılar. Kaybedecekleri bir şey yoktu. Teğmen Gordon Webb'i kaçırıp Kuzeye götürdüler. Sonra Vietcong'lu bir muhbir yolladılar. O adam Webb'in kardeşinin Quan Tam Bölgesinde olduğunu haber verdi. Delta bu yemi yuttu. Aslında çift taraflı çalışan muhbirle... Yani ajanla birlikte Medusa'lılardan bir grup oluşturdu. O adamlar çevreyi biliyorlardı. Bir gece hiçbir uçağın havalanamayacağı kadar fırtınalı bir havada Kuzeye uçtular. D'Anjou da o gruptaydı. Yine aralarında Webb'in tanımadığı ve Hanoi'nin satın almış olduğu beyaz bir adam vardı; ulaştırma konusunda uzmandı, Karanlıkta yüksek frekanslı bir alıcı vericinin parçalarını kolaylıkla birbirine bağlayabiliyordu. Zaten bunu yaparak grubun yerini düşmana haber verdi. Webb bu tuzaktan kurtuldu. Arkadaşlarını da kurtardı. Kardeşini buldu. Çift taraflı ajanla, beyaz adamı da buldu. Vietnamlı ormana kaçarak canını kurtardı. Fakat beyaz adam kaçamadı. Delta onu oracıkta idam etti.”</p>

  <p>Marie gözlerini Crawford’dan alamıyordu. </p>

  <p>“Ve o adam?”</p>

  <p>General, “Jason Bourne adında biriydi,” diye cevap verdi. </p>

  <p>“Kendisi Avustralya'dan gelmiş bir Medusa'lıydı. Güneydoğu Asya'da silâh ve uyuşturucu madde kaçakçılığı, beyaz kadın ticareti yapıyordu. Sabıka kaydı olan şiddete düşkün bir insandı. Yalnız fiyat uygunsa çok da iyi çalışırdı. Medusa onun ne şekilde öldüğünü gizlemenin doğru olacağı kanısına vardı. Yıllar sonra Treadstone kurulunca Webb'i geri çağırdılar. Jason Bourne adını almayı da Webb kendisi istedi. Böylece yaşadığı sanılan, gerçek birinin kişiliğine büründü. Kendisini ele veren ve Tam Ouan'da öldürdüğü adamın adını aldı.”</p>

  <p>Marie, “Peki, onu Treadstone'a çağırdığınız zaman neredeydi?” dedi. </p>

  <p>“Ne yapıyordu?”</p>

  <p>“New Hampshire’da küçük bir kolejde öğretmenlik ediyordu. Herkesten uzak yaşıyordu. Bazıları bu yaşamın ona zarar verdiğini söylüyordu.” Crawford dosyayı aldı.</p>

  <p>“Webb'in başından geçenleri size özetledim, Miss St. Jacques. Diğer bölümleri Doktor Panov anlatacak. Kendisi burada bulunmama gerek olmadığını açıkça söyledi. Bununla birlikte anlaşılması gereken bir tek ayrıntı kaldı. Bu doğrudan doğruya Beyaz Saraydan verilen bir emir.” </p>

  <p>“Lütfen, bunu açıklayın.”</p>

  <p>General Crawford, “Carlos'u görmüş olan tek insan Webb,” diye anlattı. </p>

  <p>“Yani katili Carlos olarak gören bir o Webb onun kişiliğini biliyor ama bu anımsayamadığı geçmişte kalmış. Kafasının bir noktasına gizlenmiş. Webb'in anlattıklarından anladık. Kendisi bir hükümetin ileri gelen üyelerinden biri olabilir. Ya da basın yayın alanında tanınmış biri. Veya uluslararası bankacılık alanında... Sosyetenin ileri gelen bir siması da olabilir. Bu, yaygın bir varsayıma da uyuyor. Carlos'un pek çok kimse tarafından bilinen biri olduğu. Önemli olan nokta şu: Webb bir gün o adamın kim olduğunu anımsayabilir. Doktor Panov'la birkaç kez durumu konuştuğunuzu biliyoruz. Kendisi de sözlerimi doğrulayacaktır sanırım.”</p>

  <p>Marie psikiyatri uzmanına döndü. “Bu doğru mu, Mo?” </p>

  <p>Panov, “Olabilir,” diye cevap verdi.</p>

  <p>Crawford ayrılınca Marie ikisi için fincanlara, kahve koydu. Panov da generalin oturmuş olduğu yere geçti. </p>

  <p>“Hâlâ telaşlılar.” diye gülümsedi. </p>

  <p>“Crawford şakır şakır terliyordu. Terlemesi de doğal sayılır tabii. Onların hepsi ter döküyor.”</p>

  <p>“Şimdi ne olacak?” </p>

  <p>Doktor Panov, “Hiç,” dedi. </p>

  <p>“Ben onlara devam edebileceklerini söyleyene kadar hiçbir şey olmayacak. Bu da aylarını alabilir. Hatta bir, iki yıl bile sürebilir. O hazır olana dek bekleyeceğiz.”</p>

  <p>“Ne için?”</p>

  <p>Doktor, “Sorular için,” diye açıkladı. </p>

  <p>“Ve fotoğraflar için. Ciltler dolusu resim var. Webb'in tarifine uyarak bir fotoğraf ansiklopedisi hazırlıyorlar. Beni yanlış anlamamalısınız: Bir gün Webb'in tekrar işe, başlaması gerekecek. Bunu isteyecektir. Hepimiz de bunu yapmasını arzu edeceğiz. Carlos'un yakalanması gerekiyor. Onlara şantaj yaparak bu işten vazgeçmelerini sağlamak niyetinde değilim. Pek çok insan bu iş için çok şeyini verdi. Webb de öyle. Fakat şimdilik o daha önemli. En önemli olan onun kafası.”</p>

  <p>“Ben de bunu söylemek istiyordum. Ona ne olacak?” Panov kahve fincanını bıraktı. “Henüz emin değilim. İnsan beynine büyük saygım olduğu için size uydurma psikolojiden söz edecek değilim. Bunu yapan pek çok uygunsuz kimse var. Bütün toplantılarda hazır bulundum. Bu konuda ısrar ettim, psikiyatrisiler ve sinir hekimleriyle de konuştum. Ameliyata başvurup endişelerini azaltabilir, ona bir tür huzur sağlayabiliriz. Hatta belki eski haline de getirebiliriz. Ama kendisi bu tür huzur istemiyor... Hem çok daha büyük bir tehlike var. Ameliyatla çok fazlasını silebilir ve onun bulduklarını elinden, alabiliriz. Bakımla ve zamanla kendisini bulmaya devam edecektir.”</p>

  <p>“Zaman mı?”</p>

  <p>“Buna inanıyorum. Çünkü bu işin yöntemi ortaya çıktı. Olgunlaşma, anlamanın verdiği acı ve bulmanın heyecanı. Bu size bir şey anlatıyor mu?”</p>

  <p>Marie, Panov'un bezgin bakışlı koyu renk gözlerindeki pırıltıyı fark etti. </p>

  <p>“Hepimizi anlatıyor.”</p>

  <p>“Doğru. Bir bakıma David Webb de hepimizin çalışan bir mikrokozmu sayılabilir. Yani hepimiz kim olduğumuzu anlamaya çalışıyoruz, değil mi?”</p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p>Marie deniz kenarındaki evin ön penceresine gitti. Evin etrafı tellerle çevrilmişti. Ayrıca her tarafta muhafızlar vardı. Her on beş metrede bir tabancalı bir adam bekliyordu. Marie iki yüz metre kadar ilerideki erkeği gördü. Deniz kabuklarını suyun yüzünde sektiriyordu. Bu haftalar ona iyi gelmişti. Yara izleri kalmış ama vücudu iyileşmiş, eski gücüne kavuşmuştu. Hâlâ kâbus görüyor ve gündüzleri de zaman zaman azap dolu dakikalar geçiriyordu. Fakat nedense bunlar kendisini eskisi kadar korkutmuyordu. Yaşamla başa çıkmaya başlamıştı. Yine gülebiliyordu. Panov haklıydı Kafasındaki hayaller berraklaşıyor, anlam kazanıyordu. </p>

  <p>O anda da bir şey oldu! Neydi bu? Kendisini suya atmış, debeleniyor, bağırıyordu. Birden ayağa fırlayıp dalgaların üstünden atlayarak kıyıya erişti. Uzaktaki dikenli telin önünde duran silâhlı muhafız dönerek elindeki telsizi ağzına götürdü. Islak kumlarda koşarak eve doğru geliyordu. Ne olmuştu? Marie dondu. Geleceğini bildikleri an için hazırlandı. Silâh sesini duymayı bekledi.</p>

  <p>Adam soluk soluğa kapıdan içeriye girdi. Marie'ye bakarken gözleri berraktı. Hafif sesle, kadının güçlükle duyabileceği bir sesle konuştu. </p>

  <p>“Adım David...” . </p>

  <p>Marie ağır ağır ona yaklaştı.</p>

  <p>“Merhaba, David.”</p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p style="text-align: center;">SON</p>

  <p><br/></p>

  <p> </p>

  <div>
    <br/>
  </div>
</body>
</html>