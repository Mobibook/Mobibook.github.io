<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
</head>

<body>
  <h1>İKİNCİ BÖLÜM</h1>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p>İkisi de ne olduğunu bilemiyordu. Ortada çözülmesi gereken anlaşmazlıklar, aşılması gereken engeller yoktu. Anlaşmaları için sadece sözler ve bakışlar yeterliydi. Belki, bunlar kadar önemli olanı sık sık gülebilmeleriydi.</p>

  <p>Köydeki pansiyonda kalıyorlardı. Marie giyim eşyaları, yemekler, harita ve gazeteler gibi şeyleri sağlıyordu. Kadın çalınmış arabayı götürüp Reinach kasabasının on kilometre ilerisinde bırakmış ve taksiyle Lenzburg'a dönmüştü. O dışarıdayken Bourne dinleniyor ve gücünü toplamaya çalışıyordu.</p>

  <p>Başlangıçta çekinerek konuşuyorlardı fakat zamanla birbirlerine yaklaştılar. Artık olanlarla ilgili söylenecek bir şey kalmadığı için yeni konular açıyorlardı. Jason da böyle konuşmalar sırasında kendisini kurtaran kadının yaşamıyla ilgili önemli noktaları öğrendi. Koyu kızıl saçlı ve güzel cildinden açık havaya alışık olduğu anlaşılan bu kadın neden ekonomi doktoru olmuştu?</p>

  <p>Marie, “Çünkü o çiftlikten bezmiştim” diye açıkladı.</p>

  <p>“Şaka etmiyorsun ya? Gerçekten bir çiftlikte mi büyüdün?”</p>

  <p>“Alberta'daki dev çiftliklerin yanında küçük sayılabilecek bir yerde. Babam aslında muhasebeciymiş. İkinci Dünya Savaşında Kraliyet Hava Kuvvetlerinde pilot olmuş. Gökyüzünü görünce de muhasebecilik ona sıkıcı gelmeye başlamış. Ondan sonra çiftçiliğe başlamış.”</p>

  <p>“Babandan hoşlanırdım sanırım.”</p>

  <p>“Hoşlanırdın ya.”</p>

  <p>Marie on sekizine gelene kadar çiftlikte yaşamış, sonra Montreal'de McGill Üniversitesine gitmişti. Böylece önünde yepyeni bir dünya açılmış ve bir daha da eski yaşamına dönmemişti. McGilI'den mezun olduktan sonra burs kazanıp Oxford'a girmişti.</p>

  <p>“Üç yıl zorunlu hizmetim vardı. Ama sonra ayrılmaya kalkınca aylığımı artırdılar. "Daha yükseldim. Bu işte başarılıyım. Hem işimi son derece seviyorum.”</p>

  <p>Jason konuşan kadını seyrediyordu. Kendini kontrol etmesini çok iyi bilen bu kadın aslında son derece neşeli, çocuksu bir yaratıktı. </p>

  <p>“İşinde başarılı olduğundan kuşkum yok. Fakat bu yüzden başka şeylere pek vakit bulamıyorsun, değil mi?” </p>

  <p>“Ne gibi şeylere?”</p>

  <p>“Oh, malum şeyler. Bir eş, aile, çocuklar...”</p>

  <p>“Bir gün bunlar da olabilir. Bunları reddetmiyorum.” </p>

  <p>“Fakat olmamış.”</p>

  <p>“İki kez olacak gibiydi, ama sonu gelmedi.” </p>

  <p>“Peter kim?” " •</p>

  <p>Kadının gülüşü silindi. “Unutmuştum. Telgrafı okudun.”</p>

  <p>“Özür dilerim.”</p>

  <p>“Hiç dileme. O konuyu kapattık. Peter mi? Peter'e bayılırım. İki yıla yakın süre birlikte oturduk fakat sonunda anlaşamadık,” </p>

  <p>“Dostluğunuz sürüyor anlaşılan...”</p>

  <p>“Öyle olması gerekir!” Marie yine gülümsedi, “kendisi şube müdürüdür. Yakında hükümette bir görev almayı umuyor. Eğer doğru dürüst davranmazsa, Maliye Bakanlığına onun bilmediği bazı şeyleri söylerim. Bu yüzden müşkül durumda kalır sonra.”</p>

  <p>“Peter, seni ayın yirmi altısında havaalanında karşılayacağını bildirmişti. Ona telgraf çeksen iyi olur.”</p>

  <p>“Evet, biliyorum.”</p>

  <p>Kadının gitmesinden de söz etmiyorlardı. Bu kaçındıkları bir konuydu. Böyle bir şey olmayacakmış gibi davranıyorlardı. Marie ona yardım edeceğini söylemişti. Jason da onun sahte bir minnet duygusuna kapıldığını ve kendisiyle bir, iki gün kalacağını düşünerek kabul etmişti. Bu yüzden de şükran duyuyordu. Ama başka bir şeyi düşünebilmesi olanaksızdı,</p>

  <p>“Gazetelerde hangi yazılar dikkatini çekiyor?” </p>

  <p>“Tatsızlıklar. Bunlar evrensel galiba.” </p>

  <p>“Ciddi ol. Hangileri sana bildik geliyor? </p>

  <p>Bir örnek ver.” </p>

  <p>“Bu sabah, Yunanistan'a yollanan Amerikan silahlarını okudum. Bu yüzden Birleşmiş Milletlerin toplantısında tartışma çıkmış. Ruslar da veto etmişler. Yine Doğu Almanya'nın, Bonn’un Varşova'daki irtibat bürosuna itiraz etmesiyle ilgili bir yazı vardı.”  “Bundan da senin siyasetle ilgilendiğin anlaşılıyor.” </p>

  <p>“Oh, günlük konular hakkında epey bilgim var. Fakat bir zamanlar diplomat olduğumu sanmıyorum. Zaten bankadaki para da bu tür bir devlet, memuru olmadığımı açıklıyor.</p>

  <p>“Kabul ediyorum. Yine de siyasetle ilgilisin. Ya haritalar? Haritalar almamı istedin. Bunlara bakınca aklına ne geliyor?”</p>

  <p>“Bazen adlar Zürih'te olduğu gibi gözlerimin önünde binaların, otellerin, caddelerin belirmesine neden oluyor... Bazen de yüzler görüyorum. Ama aklıma hiç isim gelmiyor. O yüzlerin adları yok.”</p>

  <p>“Yine de epey yer görmüşsün.” </p>

  <p>“Öyle sanıyorum.” </p>

  <p>“Dünyayı dolaştığını biliyorsun.” </p>

  <p>“Evet, dolaştım.”</p>

  <p>“Nasıl yolculuk ettin? Uçakla mı, arabayla mı?” </p>

  <p>“Her ikisiyle de sanırım. Neden?”</p>

  <p>“Uçaklar sık sık uzak yerlere gittiğini açıklar. Gittiğin yerlerde seni birileri karşıladı mı? Havaalanları ve otellerde rastladığın yüzler var mı?”</p>

  <p>Bourne farkına varmadan, “Caddeler,” dedi.</p>

  <p>“Caddeler mi? Neden caddeler?”</p>

  <p>“Bilmiyorum. O yüzlerle caddelerde... Sakin yerlerde... Loş yerlerde karşılaştım.”</p>

  <p>“Lokantalarda mı? Kahvelerde mi?” </p>

  <p>“Otel odalarında da.” </p>

  <p>“Ya bürolar?” </p>

  <p>“Bazen. Sık değil.”</p>

  <p>“Pekâlâ. İnsanlar... yüzler seninle buluştu. Erkek mi? Kadın mı? Yoksa her ikisi mi?”</p>

  <p>“Çoğu zaman erkekler. Bazen kadınlar. Ama daha çok erkekler.”</p>

  <p>“Nelerden söz ederdiniz?” </p>

  <p>“Bilmiyorum. Anımsayamıyorum.”</p>

  <p>““Buluşmak için randevu vermen gerekir. Bu randevuları kim ayarlıyordu? Biri bunu yapmış olmalı...” </p>

  <p>“Telgraflar. Telefonlar.”</p>

  <p> “Kimden? Nereye?”</p>

  <p>“Bilmiyorum. Bunlar bana erişirdi.”</p>

  <p>“Otelini mi ararlardı?” •</p>

  <p>“Çoğu zaman öyle sanırım.”.</p>

  <p>“Treadstone Yetmiş Bir senin şirketin değil mi?” .</p>

  <p>“Bunun anlamı yok. Şirketi bulamadım.”</p>

  <p>“Düşün!”</p>

  <p>“Düşünüyorum. Rehberde numarası yok. New York'a telefon ettim.”</p>

  <p>“Bunun olağanüstü bir durum olduğunu sanıyorsun. Ama değil. Bazen bir şirket hesabına alım satımda bulunması için bu tür şubeler, yardımcı firmalar kurulur. Bu her gün olan bir şey. Belki de sen bir Amerikan şirketinin işlerini yürüten biriydin. Şirket hesabına pazarlık yapıyor, anlaşıyordun. Bunun için de şirket o bankada sana bir hesap açmıştı. Belki de şirketin büyük hissedarı ya da ortağısın.”</p>

  <p>“Çok hızlı konuşuyorsun.”</p>

  <p>“Mantıklı olmayan bir şey söylemedim.”</p>

  <p>“Ama bir, iki mantıksızlık var.”</p>

  <p> “Nerede?”</p>

  <p>“Hesaptan hiç para çekilmemiş, hep yatırılmış. Hem almıyor, satıyordum.”</p>

  <p>“Bunu bilemezsin, çünkü anımsamıyorsun. Belirli vergi numaralarını bilen bir muhasebeci, vereceğin parayı daha önce başka bankaya yatırmış olabilir.”</p>

  <p> “Fakat insan birini, bir şeyi daha ucuz fiyata satın aldığı için öldürmeye kalkmaz. Onun yolsuzluk yaptığını açıklayabilirler ama öldürmezler.”</p>

  <p>“Fakat o kimse çok büyük bir hata yapmışsa öldürülebilir. Ya da onu başkası sanmışlarsa. Yani sana sandığın gibi biri olmadığını söylüyorum. Kim ne derse desin öyle olamazsın!” </p>

  <p>“Çok inanmışsın.”</p>

  <p>“Evet, buna inandım. Üç gündür beraberiz. Sen konuştun ve ben dinledim. Korkunç bir yanlışlık yapılmış. Ya da bu bir tür tuzak.”</p>

  <p>“Neyle ilgili? Ne için?” </p>

  <p>“İşte bunu anlaman gerekiyor. Söyle. Parayı düşününce aklına ne geliyor.”</p>

  <p>Bourne, “Bilmiyorum, yorgunum,” diye mırıldandı. “Uyumak istiyorum. Telgrafı sabah çekersin.” O anda 'Sus!' diye bağırmak istiyordu: Yanıldığını anlamıyor musun? Para aklıma gelince öldürmeyi düşünüyorum!</p>

  <p>Vakit gece yarısını geçmiş ama ikisinin de uykusu gelmemişti. Sabah olunca kadın gidecek ve Bourne da ne yapacağına karar verecekti. Birkaç gün daha pansiyonda kalacak, sonra Wohlen'deki doktoru çağırtarak dikişleri aldıracaktı. Ondan sonra da Paris'e gidecekti. Para Paris’teydi ve orada başka bir şey daha olduğunu da hissediyordu. Son yanıt Paris’teydi. Orada ne bulacaktı? Carlos adında birini mi? Hem Carlos kimdi ve Jason Bourne'la ne ilgisi vardı?</p>

  <p>Karşıdan gelen hışırtıyı duyunca başını çevirdi. Duvarın dibindeki divana uzanmış olan Marie'nin kendisine baktığını gördü. Kadın, “Yanılıyorsun,” dedi.</p>

  <p>“Hangi konuda?”</p>

  <p>“Düşündüğün şeyde.” </p>

  <p>“Ne düşündüğümü bilmiyorsun ki.”</p>

  <p>“Hayır, biliyorum. Gözlerindeki bu bakışı daha önce de gördüm. Baktığın şeylerin orada olduklarından emin değilsin. Fakat orada olmalarından da korkuyorsun.”</p>

  <p>“Olabilir. Bana Steppdeckstrasse'yi açıkla. Drei Alpenhaures'deki şişman adamı anlat.”</p>

  <p>“Bunu yapamam ama sen de yapamazsın.”</p>

  <p>“Onlar oradaydı. Gözlerimin önünde belirdiler, sonra onları gördüm.”</p>

  <p>“Nedenini anla. Sen öyle biri olamazsın, Jason. Bunu anlamalısın.”</p>

  <p>Adam, “Paris,” diye mırıldandı.</p>

  <p>“Evet, Paris.” Marie divandan kalktı. Boynuna kadar sedef düğmelerle iliklenen, beyazımsı sarı, yumuşak bir gecelik giymişti. Yatağa doğru gelirken geceliğin etekleri dalgalandı. Sonra durup geceliğinin düğmelerini açtı ve erkeğe doğru eğildi. Onun yüzünü avuçlarına alarak, “Yaşamım için teşekkür ederim,” diye fısıldadı.</p>

  <p>“Ben de kendi yaşamım için teşekkür ederim.” Jason o anda kadının duyduğu arzuyu hissetti. Acaba o da benim gibi aynı zamanda bir acı da duyuyor mu, diye düşündü. Hiçbir kadını anımsamıyordu. Onun için de Marie'de hayal edebileceği her şey ve çok daha fazlası vardı. Kadın karanlıkları uzaklaştırıyor, acıyı dindiriyordu.</p>

  <p>Daha sonra Marie, “Bir şey söyleyeceğim ama sözümü kesmemelisin,” dedi. "</p>

  <p>“Peter'e telgraf çekmeyeceğim. Bu ara olmaz.”</p>

  <p>“Bir dakika...” Kadının yüzünü okşayan elini tuttu. “Lütfen sözümü kesme. Bu ara telgraf göndermeyeceğimi söyledim. Ama bu, ileride telgraf çekmeyeceğim anlamına gelmez. Seninle kalacağım ve Paris'e gideceğim.”</p>

  <p>Bourne kendisini zorladı. “Ya seni istemiyorsam?”</p>

  <p>Kadın eğilerek onu yanağından hafifçe öptü. “Buna inanılmaz. Bilgisayar bunu kısa süre önce geri çevirdi.” </p>

  <p>“Senin yerinde olsam bu kadar güvenmem.”</p>

  <p>“Fakat benim yerimde değilsin. Ben, benim. Bana nasıl sarıldığını, söyleyemediğin pek çok şeyi anlatmaya çalıştığını biliyorum. İkimizin de son iki gündür birbirimize açmak istediğimiz şeylerdi bunlar sanırım. Artık seni bırakıp gidemem. Çünkü bana ihtiyaçn var ve bana yaşamımı verdin.”</p>

  <p>“Sana ihtiyacım olduğunu neden düşünüyorsun?” </p>

  <p>“Tek başına başaramayacağın şeyleri yapabilirim. Son iki saat bunu düşündüm. Nedense büyük bir parayla ilgin var. Fakat sen borç ve alacağı bile birbirinden ayırmasını bilmiyorsun. "Eskiden biliyordun belki ama şimdi değil. Başka bir şey daha</p>

  <p>Var Kanada'da önemli bir görevde bulunuyorum. Devlet memuruyum ve türlü gizli bilgiyi de elde edecek durumdayım. Ayrıca beni korurlar. Uluslararası para işleri berbat. Kanada'yı soydular. Biz kendimizi koruyacak önlemleri aldık. Bunda benim katkım var. Zaten bu yüzden Zürih'e geldim. Soyut varsayımları konuşmak için değil, somut anlaşmaları sağlamak için.”</p>

  <p>“Peki, istediğin bilgiyi elde etmenin ve korunmanın bana yararı olacağını mı düşünüyorsun?”</p>

  <p>“Öyle sanırım. Hem bence en önemlisi elçiliğin korumasıdır. Sana söz veriyorum.. İlk şiddet belirtisini görünce telgrafı çekip gideceğim. Kendi korkum "bir yana, böyle koşullar altında sana yük olmayı istemem.”</p>

  <p>Bourne, “İlk şiddet belirtisi,” diye yineledi. “Ve bunun ne zaman, nerede olacağına da ben karar vereceğim, değil mi?”</p>

  <p>“Nasıl istersen. Bu konuda bilgim sınırlı. Tartışmayacağım.”</p>

  <p>Jason kadının irileşmiş. Gözlerine bakmaya devam etti ve sonunda, “Bunu neden yapıyorsun?” diye sordu.</p>

  <p>Marie hareketsizdi. “Belki unuttun. Dört gece önce kaçması gereken bir erkek geri gelerek yerime ölmeye kalktı. Ben bu adama güveniyorum. Ona kendisinden daha fazla güveniyorum sanırım. Sana bütün verebileceğim yanıt da bu.”</p>

  <p>Jason, “Kabul ediyorum,” diyerek ona uzandı. “Bunu yapmamam gerekiyor ama kabul edeceğim. Bana inanılmasına çok ihtiyacım var.”</p>

  <p>Kadın çarşafı açarak ona sokuldu. “Ya arzu edilmeye? Benimle seviş. Benim de buna ihtiyacım var.”</p>

  <p><br/></p>

  <p><br/></p>

  <p>Aradan üç gün, üç gece geçmişti. Değişikliğin geleceğini bilen iki insan gibi yaşamın tadını çıkarmaya bakıyorlardı. Hem bu değişiklik çok ani olacaktı. Onun için de söz edilmesi gereken kaçınılmaz şeyler vardı.</p>

  <p>Sabah kahvaltılarını ederlerken Marie, “Belki de sen türlü yasadışı alım satımlarla ilgili bir şirkettensin,” dedi. “İşte böyle bir şey varsa kolaylıkla anlayabilirim. Fakat bunu telgrafla açıklayamam. Telefon etmem gerekiyor.”</p>

  <p>Ne demek istiyorsun?”</p>

  <p>“Treadstone Yetmiş Bir, çokuluslu büyük bir şirketin arkasına gizlenmiş olabilir. O zaman bunun hangi şirket olduğunu anlamak gerekir. Paris'e varınca Peter'e telefon etmek istiyorum.</p>

  <p>Zürih'te Treadstone Yetmiş Bir adını duyduğumu ve bunun kafamı kurcaladığını söyleyeceğim. Gizlice bunu araştırmasını ve kendisine tekrar telefon edeceğimi belirteceğim.”</p>

  <p>“Ya bulursa?”</p>

  <p>“Eğer böyle bir şirket varsa bulacaktır mutlaka.”</p>

  <p>“O zaman ben de o şirketin başındakilerle temas eder ve ortaya çıkarım.”</p>

  <p>Marie “Yalnız çok dikkatli, olmalısın,” diye uyardı. “Bunu aracılar kanalıyla yapmalısın. İstersen ben aracı olurum.”</p>

  <p>“Neden?”</p>

  <p>“Bunun nedeni yaptıkları ya da aslında yapmadıkları.”</p>

  <p>“Yani?”</p>

  <p>“Altı aya yakın süredir seninle temasa geçmeye çalışmamışlar.”</p>

  <p>“Bunu bilemezsin... Ben de bilmiyorum.”</p>

  <p>“Banka biliyor. Milyonlarca dolara el sürülmemiş. Kimse bu paraya ne olduğunu sormamış. Bunu anlayamıyorum. Sanki seni terk etmişler. İşte yanlışlık o zaman yapılmış olabilir.”</p>

  <p>Bourne arkasına yaslanarak Marie'ye baktı. “Beni ortada bıraktılarsa Treadstone'un müdürleri o yanlışlığın gerçek olduğunu sanıyorlar demektir.”</p>

  <p>“Olabilir. Belki senin kendilerine daha milyonlara mal olacak yasadışı, kirli işlere karıştığını sanıyorlar. Belki de farkına varmadan uluslararası bir haydut çetesiyle işbirliği yaptın. Her şey olabilir. Bu durum da onların banka civarına yaklaşmamalarının nedenini açıklar. Seninle ilgileri olduğu için suçlu sayılmak istemezler.”</p>

  <p>“Yani bir bakıma arkadaşın Peter ne öğrenirse öğrensin, ben yine yerimde sayacağım.”</p>

  <p>“Hayır. Yolun yarısına yakın bölümünü aşmış olacaksın.”</p>

  <p>“Yolun sonuna da yaklaşsam bir şey değişmez. Beni öldürmek istiyorlar ve nedenini bilemiyorum. Diğerleri onlara engel olabilirler ama bunu yapmıyorlar. Drei Alpenhauser'deki adamı Interpol’ün beni yakalamaya çalıştığını söyledi. Biri beni ele geçirirse suçumu bile bilmiyorum. Belleğimi yitirmem pek savunma sayılmaz. Hem belki savunulacak yanım da yok.”</p>

  <p>“Buna inanmayı reddederim. Sen de öyle yapmak zorundasın.”</p>

  <p>“Teşekkürler.”</p>

  <p>“Yeter. Kesin konuşuyorum, Jason.”</p>

  <p>Bourne, aynı şeyi kendi kendime kaç kez söyledim, diye düşündü. Sen tek aşkımsın. Tanıdığım tek kadınsın ve bana inanıyorsun. Neden kendime inanamıyorum?</p>

  <p>Kalkıp bacaklarını sınadı. Yavaş yavaş hareketlenmeye başlamıştı. Yaraları sandığı kadar tehlikeli değildi neyse. O gece Wohlen'deki doktor gelip dikişleri alacaktı. Ertesi gün de değişiklik olacaktı.</p>

  <p>“Paris,” diye mırıldandı. “Cevap Paris’te. Bundan eminim. Yalnız işin nerede başladığını bilmiyorum.”</p>

  <p>“Neden Peter'den haber alana kadar beklemiyoruz? Onu yarın arayabilirim. Yarın Paris’te olabiliriz.”</p>

  <p>“Bunun bir şeyi değiştirmeyeceğini anlamıyor musun? Arkadaşın ne öğrenirse öğrensin, ihtiyaç duyduğum şeyi bilemeyecek. Yani kendimi. Adamların beni neden öldürmek istediklerini bilmek zorundayım. Neden Carlos adında biri... Cesedim için bir servet verecek?”</p>

  <p>Sözlerine devam edemedi. Masadaki şangırtı durmasına neden oldu. Marie kahve fincanını elinden düşürmüş ona bakıyordu. Yüzünden kanı çekilmiş, bembeyaz olmuştu? “Ne dedin?” </p>

  <p>“Ne? Sadece bilmem gerektiğini... “ </p>

  <p>“O isim. Carlos dedin.” </p>

  <p>“Doğru.”</p>

  <p>“Günlerce beraber olduk, saatlerce konuştuk fakat ondan hiç söz etmedin.”</p>

  <p>Bourne ona bakarak anımsamaya çalıştı. Doğruydu. Aklına gelen her şeyi Marie'ye anlatmış ama nedense unutmak ister gibi kasıtla Carlos'u gizlemişti. </p>

  <p>“Öyle sanırım. Sen biliyorsun galiba. Kim bu Carlos?” </p>

  <p>“Şaka mı ediyorsun? Öyleyse bu hiç de gülünç değil.” </p>

  <p>“Şaka etmiyorum. Carlos kim?”</p>

  <p>Kadın onun gözlerine bakarak, “Tanrım, bilmiyorsun ha!” diye bağırdı. “Bu da senden alınanların bir bölümü.” </p>

  <p>“Carlos kim?”</p>

  <p>“Bir katil. Ondan 'Avrupa'nın katili' diye söz ediyorlar. Yirmi yıldan beri aranıyor. Kendisinin elli ya da altmış siyaset adamını ve tanınmış askeri öldürdüğüne inanılıyor. Kimse onu tanımıyor fakat Paris’te oturduğu sanılıyor.”</p>

  <p>Bourne buz gibi olduğunu hissetti. Hafif sesle, “Kanada'ya dön,” diye mırıldandı. “Paris'e gelmeni istemiyorum. Treadstone'u araştırırsın. Ottowa'ya telefon ederim. Bana bilgiyi verirsin.” </p>

  <p>“Bana ihtiyaçn var. Ben sözleri, yöntemleri biliyorum. Sen bilmiyorsun. Bankaları söylüyorum, Jason. Treadstone'un bankayla ilgisi var ama bu sandığın gibi değil.”</p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p>Üzerinde havı dökülmüş bir palto olan kamburu çıkmış ihtiyar adam, siyah beresini eline alarak Paris'in on mil güneyindeki Arpajon köyünün kilisesine girdi. Gece duası için kilisenin çanı çalıyordu. Adam soldan beşinci sırada yerini alıp sesin kesilmesini bekledi. Ona böyle işaret verilmişti. Çanlar çalarken daha genç bir erkeğin, son derece acımasız birinin küçük kilisenin çevresinde dolaşıp içeride ve dışarıda herkesi inceleyeceğini, biliyordu. Adam orada bulunmaması gereken birini görürse, ya da kendisi için tehlike saydığı birini fark ederse hiç soru sormaz, hemen öldürtürdü. Carlos'un yöntemi böyleydi. İzlendiklerini ve bu yüzden öldürebileceklerini bilen kimseler de para karşılığı bu katilin muhbirliğini yapıyorlardı. Hepsi de kendisi gibi yaşlı, hastalık ya da ihtiyarlık yüzünden sadece birkaç ay ömrü kalmış kimselerdi.</p>

  <p>Muhbir beresini sıkıca tutarak sol taraftaki günah çıkarma hücrelerine doğru gitti. Beşinci bölmeye girerek rahibi günahkârdan ayıran perdenin arkasında yanan tek muma gözlerini alıştırmaya çalıştı. Tahta iskemleye oturup kutsal yerdeki siluete baktı. Muhbir adamın nasıl bir tip olduğunu düşünmemeye çalıştı. Ama böyle şeyleri düşünmek ona göre değildi. “Angelus Domini,” dedi.</p>

  <p>Kapüşonlu adam, “Angelus Domini, Tanrının çocuğu,” diye fısıldadı. “Günlerin rahat mı?”</p>

  <p>Adam uygun cevabı verdi. “Günlerim sona eriyor ama rahatım sağlanmış durumda.”</p>

  <p>“İyi. Senin yaşında insanın güvende olması önemlidir. İşe bakalım. Zürih'ten ayrıntıları öğrendin mi?”</p>

  <p>“Baykuş ölmüş. Diğer ikisi de öyle. Belki biri daha. Bir diğeri elinden ağır yaralanmış. Artık çalışamaz. Kabil kaybolmuş. Kadının onun yanında olduğunu sanıyorlar.”</p>

  <p>Carlos, “Olaylar tuhaf gelişti,” diye mırıldandı. “Dahası da var. Kadını öldürmesi emredilen adam ortada yok. Kadını Guisan Ouai'ye götürecekmiş. Ne olduğunu kimse bilmiyor.”</p>

  <p>“Belki de kadın rehine değil, aslında bizimkileri tuzağa düşürmek için bir yemdi. Bunu düşünmek istiyorum. Emirlerime gelince. Hazır mısın?”</p>

  <p>Yaşlı adam cebinden bir kâğıt parçasıyla bir kurşun kalem çıkardı. “Evet.”</p>

  <p>“Zürih'e telefon et. Kabil'i görmüş olan birinin yarın Paris'te olmasını istiyorum. Ayrıca Zürih, Gemeinschaft'da Koenig'e erişsin ve bandı New York'a yollamasını söylesin. Village İstasyonundaki posta kutusundan yararlanabilir. Yine bizim takımın Seine kıyısında Rue Madeleine'de odalar tutmasını istiyorum. Bu kez o kıyı Kabil'in sonu olacak. Boş yere gururlanan, yerime geçmeye kalkan adamı yine bu sayede yakalayacağız.”</p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p>Bourne bavulunu Sorbonne Üniversitesinin kitaplığının emanet odasına bırakarak ikinci kata çıktı. Büyük okuma salonuna gitti. Marie'yle Bern'den Paris'e aynı uçakla fakat ayrı yerlerde gelmişlerdi ve kadınla Sorbonne'un hemen yakınındaki Cluny kahvesinde buluşacaklardı. Eğer geç kalacak olursa Marie, Cluny Müzesinin kapısında bekleyecekti. Jason geç kalacağını biliyordu, çünkü üniversite kitaplığında eski gazetelere bakmaya kararlıydı. Üniversite kitaplıkları geç saatlere kadar açık kalıyordu. Öğrenmesi gereken bir şey vardı. Şişman adam ona, “Her gün üç dilde çıkan gazeteleri okuyorum,” demişti. “Altı ay önce bir adam öldürüldü. Ölümü bütün gazetelerin baş sayfasına geçti.”</p>

  <p>Bourne gidip raflara bakarak altı ay öncesine ait gazeteleri aldı. Yakındaki boş bir masaya geçerek oturdu. Baş sayfalara bakmaya başladı. Dolar düşmüş, altın çıkmış, hükümetler türlü kararlar almışlardı ama manşetlere geçen bir öldürme olayı yoktu. Kalkıp daha sonraki gazeteleri alarak aramaya başladı. Fakat her sayfayı çevirişinde kapıldığı suçluluk ve kuşku hafifliyordu. Yoksa bu bir yalan mıydı? Zürih’teki şişman adam yalan mı söylemişti?</p>

  <p><br/></p>

  <p><b><i>BÜYÜLEYİCİ LELAND MARSİLYA'DA ÖLDÜRÜLDÜ!</i></b></p>

  <p><br/></p>

  <p>Kalın puntolar sayfada âdeta patladı. O anda gözlerinde bir acı duydu. Bu şiddetli sancı gözünden beynine yayıldı. Soluğunu tuttu. Hâlâ LELAND adına bakıyordu. Bu adamı biliyordu. Geniş alınlı, kalın kaşlı, elmacık kemikleri çıkık, irice burunlu, kır bıyıklı, ince dudaklı bir adam... O yüzü, o adamı tanıyordu. Onu rıhtımda bir pencereden atılan kurşunla öldürmüşlerdi. Elçi Howard Leland öğleden sonra beşte Marsilya'da bir rıhtıma ayak bastığı anda kafatası parçalanmıştı.</p>

  <p>Leland'ın amiral olduğunu ve elçilik görevine başlamadan önce Deniz Kuvvetlerinin haber alma örgütünün başında bulunduğunu bilmesi için gazeteyi okumasına gerek yoktu. Leland, Fransa'nın Afrika ve Orta Doğu ülkelerine Mirage uçakları ve diğer silahları satmasına engel olmak için Paris'e gelmişti. Bunu da başarmış ve Akdeniz'in belirli yerlerindeki ilgili kimseleri çok kızdırmıştı. Onun bu işe karıştığı için öldürüldüğü sanılıyordu. Bu, başkalarına uyarı sayılacak bir cezalandırmaydı. Ölüm alıp satanların işlerine karışılmamalıydı.</p>

  <p>Leland'ı öldüren ölüm satıcısına da büyük bir para verilmiş olacaktı. O adam olay yerinden uzaklaşıp bütün izleri gizlemişti.</p>

  <p><br/></p>

  <p>Zürih. Bacakları olmayan adama gelen haberci. Falkenstrasse'deki kalabalık bir lokantadaki şişman adama gelen başka bir haberci.</p>

  <p>Zürih ve Marsilya.</p>

  <p>Jason gözlerini kapattı. Ağrı dayanılmayacak hal almıştı. Beş ay önce onu denizde bulup bir tekneye almışlardı. Bourne'un Marsilya'dan yola çıktığı sanılıyordu. Cinayetten sonra Marsilya'dan kaçmak için bir tekne kiralayıp Akdeniz'e açılmış olabilirdi. Her şeyi çok iyi anlıyordu. Kendisi Marsilya rıhtımında bir pencereden ölüm satmasa bunları nasıl bilebilirdi?</p>

  <p>Gözlerini açtı. Can acısından düşünecek halde değildi ama yine de kesin bir karara vardı. Paris’te Marie St. Jacques’la buluşamazdı. Belki bir gün ona bir mektup yazar ve şimdi söyleyemeyeceği şeyleri anlatırdı. Kendisini bekleyen Marie'ye gitmeyecekti. Onun bir ölüm satıcısıyla ilgisi olmamalıydı.</p>

  <p><br/></p>

  <p>Gözleri gazetenin tarihine ilişti: 26 Ağustos Perşembe, Bunu ömrünün sonuna dek unutmayacaktı. Fakat sonra birden durakladı. Bu işte bir tuhaflık vardı. Neydi o gün, perşembe mi? Ama perşembenin bir anlamı yoktu. Yirmi altı Ağustos? Hayır, bu tarih olamazdı! Bunu tekrar tekrar duymuştu. Washburn tuttuğu notları ona sık sık okumuştu.</p>

  <p>“Seni yirmi dört Ağustos Salı günü, tam sabah sekiz buçukta kapıma getirdiler. Durumun... “ .</p>

  <p>Öyleyse 26 Ağustosta Marsilya'da değildi! Rıhtımda bir pencereden tüfekle ateş etmemişti. Marsilya'da ölüm satan, Howard Leland'ı öldüren o değildi. Şişman adam altı ay önce birinin öldürüldüğünü söylemişti. Ama bu tam altı ay değil, altı aya yakın bir süre önce olmuştu. Gözlerinin önündeki sisler dağılıyor, duyduğu acı hafifliyordu. Sevince benzer bir duyguya kapılmıştı. Kesin bir yalanı ortaya çıkarmıştı! Bu durumda başka yalanlar da olabilirdi!</p>

  <p>Bourne saatine baktı. Dokuzu çeyrek geçiyordu. Marie kahveden çıkmış olacaktı. Kendisini Cluny Müzesinin basamaklarında bekliyordu. Gazeteleri yerlerine bırakıp telaşla salondan çıktı.</p>

  <p>İlk kez kendisini karanlık dalgalardan kurtulmuş hissediyordu. O anda güneşe çıkmıştı. Kendisine bu aydınlığı veren kimseye erişmeliydi. Ona erişip kollarına almalı ve artık umut olduğunu söylemeliydi.</p>

  <p>Kadının merdivende durduğunu gördü. Gözleriyle ağaçlıklı yolu araştırırken sabırsızlandığı, endişelendiği ve korktuğu belliydi. Görmek istediği kimsenin gelmeyeceğinden korkuyordu.</p>

  <p>On dakika önce olsaydı Bourne buraya gelemezdi.</p>

  <p>Marie onu görünce birden gözleri parladı ve gülümseyince yüzü aydınlandı. Bir an birbirlerine sarılıp kaldılar. Sonunda kadın, “Bekledim, bekledim,” diye fısıldadı. “Çok korktum, çok endişelendim. Bir şey mi oldu? İyisin ya?”</p>

  <p>“İyiyim. Çoktandır bu kadar iyi olmamıştım.”</p>

  <p>“Ne?”</p>

  <p>Jason kadını omuzlarından tuttu. “Altı ay önce bir adam öldürülmüştü. Anımsadın mı?”</p>

  <p>Marie'nin gözlerindeki mutluluk kayboldu. “Evet, anımsadım.”</p>

  <p>Bourne, “Onu ben öldürmedim,” dedi. “Bunu yapmam olanaksızdı.”</p>

  <p><br/></p>

  <p><br/></p>

  <p>Kalabalık Montpcrnasse Bulvarına açılan bir sokakta küçük bir otel buldular. Odalarına çıkıp kapıyı kilitleyince Marie, “Bir daha beni öyle bekletme,” diye mırıldandı. “Neredeyse çıldıracaktım. Birinin seni tanıdığını ve korkunç bir şey olduğunu düşündüm.”</p>

  <p>“Kimsenin beni tanımadığını unutuyorsun.”</p>

  <p>“Buna güvenme. Doğru değil bu. Steppdeckstrassede beni götüren katille birlikte dört adam vardı. Onlar sağ, Jason. Seni de gördüler.”</p>

  <p>“Yok canım. Onlar boynunda, başında sargılar olan, topallayarak yürüyen, koyu renk saçlı bir adam gördüler. Sadece ikisi yanıma yaklaştı. İkinci kattaki adamla Guisan'daki domuz. Birincisi bir süre Zürih’ten ayrılamayacak. Çünkü yürüyemiyor ve sol eli de paralandı. İkincisinin gözleri de elektrik feneri yüzünden kamaştı.”</p>

  <p>Marie'nin kafası hızla çalışıyordu. “Emin olamazsın." Adamlar oradaydı. Seni gördüler.”</p>

  <p>Doktor Geoffrey Washburn ona saçların, yüzün ve kişiliğin değişeceğini söylemişti. “Tekrarlıyorum. Onlar gölgelerin içinde koyu renk saçlı bir adam gördüler. Oksijen kullanmakta usta mısın?”</p>

  <p>“Hiç denemedim.”</p>

  <p>“Öyleyse sabah bir dükkân bulurum. Montpamasse tam buna uygun bir yer. Sarışınların daha neşeli olduklarını söylerler, değil mi?”</p>

  <p>Kadın onu süzdü. “Nasıl olacağını kafamda canlandırmaya çalışıyorum.”</p>

  <p>“Değişik. Fazla değil ama yeterli sayılacak kadar değişik.” </p>

  <p>“Belki sen haklısın. Haklı olduğunu umarım.” Marie onu yanağından öptü. “Şimdi bana olanları anlat. Nereye gittin? Altı ay önceki olayla ilgili ne öğrendin?”</p>

  <p>“Tam altı ay önce olmamış. Onun için de adamı ben öldürmüş olamam.” Kadına bir daha onu göremeyeceğini düşünmesinin dışında her şeyi anlattı. Buna da gerek yoktu, çünkü Marie kafasından geçenleri sezmişti. “Tarihi böyle kesinlikle bilmeseydin benimle buluşmaya gelmeyecektin, değil mi?”</p>

  <p>Bourne başını salladı, “öyle sanırım.”</p>

  <p>“Bunu biliyorum. Hissettim. Kahveden çıkıp müzeye giderken bir dakika süreyle zorlukla soluk aldım. Boğulacak gibi oldum. Buna inanabilir misin?”</p>

  <p>“İnanmayı istemiyorum.” “Ben de öyle ama oldu işte.”</p>

  <p>Marie yatağa oturmuştu. Jason da tek koltuğu onun yakınına çekti. Uzanıp elini tuttu. “Buraya gelmemin doğru olup olmadığını hâlâ bilemiyorum... O adamı tanıyordum. Gözlerimin önünde yüzü belirdi. O öldürülmeden kırk sekiz saat önce Marsilya daydım!”</p>

  <p>“Fakat onu öldüren sen değilsin.”</p>

  <p>“Peki, neden oradaydım öyleyse? Neden cinayeti benim işlediğimi sanıyorlar? Tanrım, bu çılgınlık!” Gözlerinde acı beliren, adam koltuktan fırladı. “Ama unutuyorum. Benim de aklım başımda değil. Çünkü yılları... Bir ömrü unuttum.”</p>

  <p>Marie kayıtsız bir tavırla konuştu. Sesinde acıma yoktu. “Yanıtlar sana gelecektir. Şu ya da bu kaynaktan ve sonunda da “Böyle bir şey belki hiç olmayabilir. Bir yerde bildiğim ve beni tanıyan insanlar var. Oh, Tanrım, belki de bir karım ve çocuklarım var. Bilemiyorum. Rüzgâra kapıldım, havada dönüp duruyor ve ayaklarımı yere basamıyorum. Hep havaya atılıyorum.”</p>

  <p>Jason pencereye yaklaşıp Montparnasse'ın ışıklarına baktı.</p>

  <p> “Havaya mı? Sen bir uçaktan atlamışsın.”</p>

  <p>Bourne, ona döndü. “Sana bunu anlatmadım.</p>

  <p>“Geçen gece uykunda konuştun. Yüzün kızarmıştı ve terliyordun. Sonunda yüzünü silmem gerekti. Yalnız sana bir şey söylemek istemedim. Bu konuda eğitilmemiştim. Anımsamana yardım edebilirim ama bilinçaltınla uğraşamam. Bunu sadece bir doktor yapabilir. Yardıma ihtiyaçn var sevgilim. Bir psikiyatri uzmanı...”</p>

  <p>Bourne kapıldığı öfkeye anlam veremeyerek, “Hayır!” diye bağırdı. “Bunu yapmam. Yapamam.”</p>

  <p>“Bana sadece nedenini söyle.”</p>

  <p>Bourne bir an onu süzdükten sonra dönerek yeniden pencereden baktı. “Çünkü korkuyorum. Biri yalan söyledi ve buna ne kadar sevindiğimi sana anlatamam. Fakat ya başka yalan yoksa ya geri kalanı doğruysa? O zaman ne yaparım?”</p>

  <p>“Yani bilmeyi istemediğini mi söylüyorsun?”</p>

  <p>“O şekilde değil.” Adam doğrulup pencereye dayandı. Gözleri hâlâ aşağıda kalan ışıklardaydı. “Beni anlamaya çalış. Bir karara varmak için bazı şeyleri bilmek zorundayım... Fakat her şeyi değil. Belki de bir yanım geride kaldı ve kayboldu. İnsanın anımsamadığı şey de yok sayılır.” Maire'ye döndü birden. “Belki böylesinin daha iyi olduğunu anlatmaya çalışıyorum.”</p>

  <p>“Sen kesin kanıt değil bilgi istiyorsun.”</p>

  <p>“Bir yönü işaret eden okları istiyorum. Bunlar kaçmam gerekip gerekmediğini söyleyecek.”</p>

  <p>“Sana söyleyecek... Ya biz ne olacağız?” </p>

  <p>“Bu oklar sayesinde anlaşılacak. Bunu sen de biliyorsun.” </p>

  <p>Kadın, “Öyleyse onları bulalım,” diye karşılık verdi. “Dikkatli ol. Bilmediğimiz şeylerle yaşayamazsın belki. Bunu içtenlikle söylüyorum.”</p>

  <p>“Seninle yaşıyorum ve bu sözlerimde samimiyim.” Uzanıp Jason'un yüzüne dokundu. “Haydi gel. Ontario'da saat henüz akşamüzeri beş. Peter'e bürosunda erişebilirim. Hemen Treadstone'u araştırmaya başlayabilir... Bize de buradaki elçilikten birinin adını verebilir. Yardıma ihtiyaç duyarsak ona başvururuz.”</p>

  <p>“Peter'e Paris'te olduğunu söyleyecek misin?” </p>

  <p>“Bunu santral memuresinin sözlerinden anlayacaktır zaten ama otelden değil bir kulübeden arayacağım ve sakin davranacağım. Lyon'daki akrabalarım sıkıcı olduğu için birkaç gün Paris’te kalacağımı söyleyeceğim. Buna inanacaktır.”  </p>

  <p>“Peki, buradaki elçilikten birini tanır mı dersin?” </p>

  <p>“Peter her yerde herkesi tanımayı âdet edinmiştir. Pek hoşa gitmeyen fakat yararlı huylarından biridir.”</p>

  <p>Bourne paltolarına uzandı. “Sen telefon ettikten sonra yemek yeriz. İkimize de birer içki iyi gelir sanırım.”</p>

  <p><br/></p>

  <p><br/></p>

  <p>Ertesi gün öğleden sonra bağa gözlüklü, uzun boylu, sarışın bir adam güneşte durup saatine baktı. Köşedeki telefon kulübesine girerek düğümlenmiş olan kordonu açtı. Bu düğüm telefonu kullanacak kimselere bozuk olduğunu açıklardı. Bu sayede de köşedeki kulübeye pek giren olmamış, bu numara işe yaramıştı.</p>

  <p>Adam tekrar saatine baktı. Vakit gelmişti. Marie bankadaydı. Beş dakika içinde arayacaktı. Cebinden bozuk para çıkarıp telefonun üstüne koydu. Dışarıya bakarken camda kendi aksini gördü ve beğendi. O anda kendisini Montparnasse'daki dükkânının bir bölmesine sokup sarışın yapan berberin şaşkınlığını anımsadı! Telefon çaldı.</p>

  <p>Marie St. Jacques, “Sen misin?” diye sordu. “Benim.”</p>

  <p>“Büronun adını ve yerini mutlaka öğren. Bozuk Fransızcayla konuş. Birkaç kelimeyi yanlış söyle ki, Amerikalı olduğun anlaşılsın. Adama Paris’teki telefonlara alışamadığını da söyle. Sonra her şeyi sırala. Tam beş dakika sonra seni arayacağım. Talihin açık olsun.”</p>

  <p>“Teşekkürler.” Jason konuşmayı kesti, sonra ezberlediği numarayı çevirdi.</p>

  <p>“La Banque de Valois. Bonjour.”</p>

  <p>Bourne, “Yardıma ihtiyacım var,” dedi. Marie'nin dediği gibi bozuk bir Fransızcayla konuşuyordu. “Kısa süre önce İsviçre'den bankanıza oldukça büyük bir para yolladım. Bunun gelip gelmediğini öğrenmek istiyordum.”</p>

  <p>“Buna Kambiyo servisimiz bakar, efendim. Sizi bağlayayım.”</p>

  <p>Bir çıtırtı oldu ve başka bir kadının sesi duyuldu. “Kambiyo servisi.”</p>

  <p>Jason isteğini tekrarladı.</p>

  <p>“Lütfen adınızı verir misiniz?”</p>

  <p>“Adımı vermeden önce bankanın bir yetkilisiyle konuşmak isterim.”</p>

  <p>Bir sessizlik oldu. “Peki efendim. Sizi müdür yardımcısı d'-Amacourt'a bağlıyorum.”</p>

  <p>Mösyö d'Amccourt'un sekreteri yardıma pek yanaşmadı. Marie’nin tahmin ettiği gibi bankadakiler ihtiyatlıydılar. Bourne yine kadının öğrettiklerini söyledi.”Zürih’te Geminschaft Bankasından yollanan yedi rakamlı paradan söz ediyorum. Lütfen Mösyö d'Amacourt'u bağlayın. Çok az zamanım var.”</p>

  <p>Bir sekreter daha fazla gecikmeye neden olamazdı. Bourne şaşkın müdür yardımcısının konuştuğunu duydu. “Size yardım edebilir miyim?”</p>

  <p>“Siz d'Amacourt musunuz?”</p>

  <p>Ben Antoine d'Amaourt'um. Kimin aradığını sorabilir miyim?”</p>

  <p>“İyi! Bana Zürih’te adınızı vermeleri gerekirdi.” Bourne'un Amerikalı olduğu vurgusundan belliydi.</p>

  <p>“Özür dilerim. Anlayamadım. İngilizce konuşmayı ister miydiniz?”</p>

  <p>Jason, “Evet,” diyerek İngilizce devam etti. “Bu Tanrının belası telefon zaten yeterince canımı sıktı.” Adım Bourne. Jason Bourne. Sekiz gün önce Zürih’teki Gemeinschaft Bankasından dört buçuk milyon frankı transfer ettirdim. Bu işin gizli kalacağını söylediler.</p>

  <p>“Bütün para işlerimiz gizli kalır, mösyö.”</p>

  <p>“Çok iyi. Şimdi paranın gelip gelmediğini anlamak istiyorum.”</p>

  <p>Bankacı, “Durumu bildirmem gerekiyor,” dedi “Telefonda bilmediğimiz kimselere bu tür bilgileri açıklayamayız.”</p>

  <p>Marie haklıydı. Jason onun kurduğu tuzağın dayandığı düşünceyi anlamıştı. “Ben de öyle olduğunu umarım. Fakat sekreterinize söylediğim gibi acelem var. İki saat sonra Paris’ten ayrılacağım. Her şeyi yoluna koymak istiyorum.”</p>

  <p>“Öyleyse bankaya gelmenizi önereceğim.”</p>

  <p>Bourne konuşmanın istediği gibi gitmesine sevindi, “Bunu biliyorum. Geldiğimde her şey hazır olmalı. Büronuz nerede?” </p>

  <p>“Birinci katta, mösyö. Arkada. Kontuarın gerisinde kalan orta kapı.”</p>

  <p>“İşi sizinle halledeceğim, değil mi?”</p>

  <p>“Nasıl isterseniz ama başka biri de...”</p>

  <p>“Öfkeli Amerikalı, “Bana bakın, mister!” diye bağırdı. “Biz dört milyon franktan fazla paradan söz ediyoruz.” </p>

  <p>“İşinizle ben ilgileneceğim, Mösyö Bourne.”</p>

  <p>“İyi. Mükemmel. Şimdi saat 2.35. Tam 3'de orada olacağım.”</p>

  <p>“Sizi bekleyeceğim, mösyö.”</p>

  <p>Jason telefonu kapatıp bekledi ve birkaç saniye sonra zil çaldı. Hemen ahizeyi kaldırdı. “Adı d'Amacourt. Bürosu kontuarın gerisinde, orta kapı. Birinci kat.”  Marie, “Anladım,” diyerek konuşmayı kesti.</p>

  <p>Başına yüzünün bir yanını iyice kapatan geniş kenarlı şapka giymiş olan ince kadın bankanın girişindeki telefonu kapatıp çantasını açtı. Pudriyerini çıkararak dikkatle makyajını inceledi memnun kalmış olacak ki, pudriyeri yerine koyup çantasını kapattı ve birinci katın gerisindeki kontuarlara doğru yürüdü. Ortadakine yaklaşıp oradan bir form aldı ve zincire takılı tükenmez kalemle bir şeyler yazdı. Üç metre kadar geride şeflerin masaları vardı. Daha arkada da sekreter masaları bulunuyordu. Bunların gerisinde de beş kapı gördü. Ortadaki kapının üstünde 'M.A.R. D'AMACOURT' yazılıydı.</p>

  <p>Eğer düşündüğü şey doğruysa her şey bir iki dakika içinde olacaktı. Eğer haklıysa Mösyö d'Amacourt'un nasıl biri olduğunu da görmeliydi. Jason'un erişip konuşması gereken adam oydu. Fakat bu konuşma bankada olmayacaktı. Düşündüğü oldu. D'Amacourt'un sekreteri kapının yanındaki masadan kalkarak not defteriyle büroya koştu. Otuz saniye sonra dışarıya çıkarak telefona sarıldı. Üç numara çevirdi. İçeriden birini arıyordu. Sonra not defterine yazdıklarını telefonda okudu. İki dakika geçti. D'Amacourt'un kapısı açıldı ve müdür yardımcısı eşikte belirdi. Beklenmedik bir gecikmeden dolayı endişelenmişe benziyordu. Orta yaşlı bir adamdı ve yüzü daha yaşlı duruyordu. Buna karşılık o genç gözükmek için elinden geleni yapmıştı. Seyrelen saçlarını dikkatle tarayarak çıplak başını gizlemişti aklı sıra. Altları iyice cepli gözleri iyi şaraba düşkünlüğü açıklıyordu. Etrafı araştıran bu soğuk gözler, onun fazla istekleri, olan ve çevresine dikkat eden biri olduğunu belirtmekteydi. Havlar gibi bir sesle sekreterine emir verdi. Kadın iskemlesinde dönerek sakin davranmak için büyük çaba gösterdi.</p>

  <p>D'Amacourt kapısını kapatmadan öfkeyle odasına döndü. Bir dakika daha geçti. Sekreter sağa bakıyor, bir şey bekliyordu. Sonra beklediğini görmüş olacak ki, rahat bir soluk alıp bir an gözlerini kapattı.</p>

  <p>Sol tarafta kalan duvarda yeşil bir ışık belirmişti. Bir asansörün inmekte olduğu anlaşılıyordu. Birkaç saniye sonra kapı açıldı. Yaşlıca, şık bir adam elinde küçük bir kutuyla yaklaştı. Bu siyah kutu ancak adamın eli büyüklüğündeydi. Marie buna bakarken hem memnunluk duydu, hem de korku. Doğru saptamıştı. O siyah kutuyu iyi korunan bir odadaki gizli bir dosyadan çıkarmışlardı. Orada imza atıp bu kutuyu alan da son derece dürüst ve hiçbir öneri karşısında başı dönmeyecek yaşlıca bir memurdu. Adam d'Amacöurt'un kapısına doğru gitti. Sekreter onu karşılayıp hemen patronunun odasına soktu. Kendi çıkıp kapıyı da kapattı. Marie saatine göz attı. Bir kanıt kırıntısına daha ihtiyacı kalmıştı. Eğer kontuarın arkasına geçip sekreterin masasına yaklaşırsa bunu da elde edebilirdi. Kontuarın kapağını açıp telefonda konuşan resepsiyon memuruna boş gözlerle bakıp gülümsedi ve hafif sesle, “d'Amacourt,” diyerek doğru sekreterin yanına gitti. O anda Valois Bankasının kararlı fakat pek de akıllı olmayan bir müşterisine benziyordu.</p>

  <p>Resepsiyoncu arkasından seslendi. “Lütfen, madam. Adınızı bildirmem gerekiyor...” Fakat Marie sert suratlı sekretere yaklaşmıştı bile. O da resepsiyonda gibi şaşırarak başını kaldırdı. “Evet? Size yardım edebilir miyim?” </p>

  <p>“Kendisi toplantıda, madam. Randevunuz var mı?”</p>

  <p>“Oh, tabii.” Marie yine çantasını açtı.</p>

  <p>Sekreter, masasındaki listeye baktı. “Korkarım, bu saate kimseyi kaydetmemişim.”Valois Bankasının, şaşkın müşterisi, “Ah, tabii,” diye bağırdı. “Şimdi fark ettim. Randevum bugün değil yarındı!” Hemen dönerek kontuara doğru gitti. İstediği son kanıt kırıntısını görmüştü. Masadaki telefonun üstündeki tuşlardan biri yanıyordu. Demek adam sekreterine bir şey söylemeden doğrudan doğruya dışarıda bir yeri aramış konuşuyordu. Jason Bourne'un hesabına kesin, gizli talimat eklenmişti. Bunlar hesap sahibine açıklanmayacaktı.</p>

  <p>Bourne saatine baktı. 2.49'u görünce Marie'nin neredeyse telefon edeceğini anladı. Birkaç dakika içinde yanıtı alacaklardı. Paketten bir sigara çekip yaktı. Yine saatine göz attı. Üçe sekiz yardı.</p>

  <p>Sonra onları gördü. İyi giyimli üç adam hızla Rue Madeleine' de ilerlerlerken birbirleriyle konuşuyorlardı ama hepsi de ileriye bakıyordu. Jason ortadaki erkeği tanıdı. Johann adındaki adamdı.</p>

  <p>Steppdeckstrasse'de altın çerçeveli gözlüklü katil, “Johann' a içeriye girmesini işaret et,” demişti Johann. Onu Zürih'ten getirmişlerdi, çünkü Jason Bourne'u görmüştü. Bundan da kimsede fotoğrafı olmadığını anladı.</p>

  <p>Üç adam bankanın kapısına eriştiler. Johann ve sağındaki adam içeriye girdi. Diğeri kapanın yanında durdu. Bourne dönerek yine telefon kulübesine gitti. Dört dakika daha bekleyip Antoline d'Amacourt'u tekrar arayacaktı. Cebinden bozuk para çıkardı. Bu iki konuşmaya yeterdi.</p>

  <p>“La Bangue de Valios. Bonjour.”</p>

  <p>On saniye sonra telefondan d'Amacourt'un sesi geldi. Adam endişelenmişti. “Siz misiniz, Mösyö Bourne? Büroma gelmek üzere yola çıkacağınızı söylemiştiniz sanırım.”</p>

  <p>“Ne yazık ki planımı birden değiştirmem gerekti. Sizi yarın ararım.” Kulübenin camından dışarıya bakarken bir arabanın bankanın tam karşısında durduğunu gördü. Bankanın kapısında bekleyen üçüncü adam arabaya başıyla işaret etti.</p>

  <p>“Yapabileceğim bir şey var mı? Hesabınızı getirttim. Her şey hazır.”</p>

  <p>Bourne, bundan kuşkum yok, diye düşünerek bu oyuna değdiği kanısına vardı. “Dinleyin. Hemen Londra'ya gitmem gerekiyor. Uçakla gidecek ve yarın sabah da döneceğim. Her şeyi yanınızda tutun olur mu?”</p>

  <p>“Londra'ya mı, efendim?”</p>

  <p>“Yarın ararım. Orly'e gitmek için bir taksi bulmam gerekiyor.” Telefonu kapatarak bankanın kapısını gözetledi. Yarım dakika geçmeden Johann ve arkadaşı koşarak dışarıya çıktılar, üçüncü adamla konuştular ve bekleyen arabaya bindiler.</p>

  <p>Katillerin arabası şimdi Orly'e gidiyordu. Jason plaka numarasını ezberledi. Sonra ikinci numarayı çevirdi. Biri bankadaki telefonu kullanmıyorsa, Marie ilk çalışta cevap verirdi. Onun sesini duydu. “Evet?”</p>

  <p>“Bir şey gördün mü?”</p>

  <p>“Pek çok şey gördüm. Adamın d'Amacourt.”</p>

  <p>Dükkânda dolaşıp bir reyondan diğerine gittiler. Fakat Marie hep dışarıya bakıyor Rue Madeleine'in karşı tarafındaki bankanın kapısını gözetliyordu.</p>

  <p>Bourne, “Sana iki eşarp aldım,” dedi. </p>

  <p>“Almamalıydın. Bunlar çok pahalı.”</p>

  <p>“Saat dörde geldi. Adam şimdi çıkmazsa banka kapanana kadar işini bırakmayacak demektir.”</p>

  <p>“Olabilir. Eğer biriyle buluşacak olsaydı, şimdiye dek çoktan çıkardı. Ama bunu bilmemiz gerekiyor.”</p>

  <p>“Bana inan. Dostları şimdi Orly'de uçaktan uçağa koşuyorlar. Londra'ya gidecek uçaklardan birine binip binmediğimi de bilemezler. Çünkü hangi adı kullandığımı bilmiyorlar.”</p>

  <p>“Zürih'ten gelen adamın seni tanıyacağına güveniyorlar.”</p>

  <p>Beni değil topallayan koyu renk saçlı birini arıyor.” Marie kolunu yakalayarak onun sözünü kesti. Gözlerini karşıdaki bankaya dikmişti. “İşte orada! Yakası siyah kadife paltolu adam... d'Amacourt.”</p>

  <p>“Onu gördüm. Seninle otelde görüşürüz.”</p>

  <p>“Dikkatli ol. Çok dikkatli ol.”</p>

  <p>Jason dükkândan çıktı. D'Amacourt sağa dönmüş, ağır ağır yürüyordu. Onda biriyle buluşacak telaşlı bir adam hali yoktu. Tam tersine salına salına giden, biraz da, tüyleri dökükçe bir tavuskuşuna benziyordu. Bourne trafik ışığına gelince karşıya geçip bankacının peşine takıldı. Bir blok kadar öyle gittiler. İleride pencereleri perdeli, kalın kapılı, erkeklerin kafa çektiği türden bir kahve vardı. D'Amacaurt'la orada sakin sakin konuşabilirdi. Jason adımlarını hızlandırıp bankere yetişti. Telefondaki gibi Amerikan vurgusuyla Fransızca konuştu. “Bonjur, Mösyö. Siz Mösyö d'Amacourt'dunuz, değil mi?”</p>

  <p>Banker durdu. Soğuk bakışlı gözlerinde anımsadığı şey yüzünden korku belirdi. Tavuskuşu iyi dikimli paltosunun içine büzüldü. “Bourne?” diye fısıldadı.</p>

  <p>“Arkadaşlarınızın kafaları iyice karışmıştır artık. Orly'de oradan oraya koşuyor ve belki de kendilerine yanlış bilgi verdiğinizi düşünüyorlardır...”</p>

  <p>“Ne?” Korku dolu gözler irileşti.</p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p>Jason adamın kolunu tuttu: “Şuraya girelim. Konuşmamız yerinde olur sanırım.”</p>

  <p>“Ben bir şey bilmiyorum! Sadece hesabın gerektirdiği şeyleri, yaptım. Bu işle ilgim yok!” “Sizinle ilk konuştuğumda böyle bir hesap konusunda bir şey söyleyemeyeceğinizi belirttiniz. Ama yirmi dakika sonra her şeyi hazırladığınızı söylediniz. Bu bilgi vermek sayılmaz mıydı? İçeriye girelim.”</p>

  <p>Loş bir bölmeye geçerek oturdular. Jason, “Bir içki için,” dedi. “Buna ihtiyaçniz olacak.”</p>

  <p>Banker soğuk bir tavırla konuştu. “Öyle sanıyorsunuz... Bir içki içerim.”</p>

  <p>İçkiler hemen geldi. Banker vücuduna oturan paltosunun iç cebinden bir paket sigara çıkardı. Bourne, hemen kibritle onun sigarasını yaktı.</p>

  <p>“Teşekkür ederim.” D'Amacourt sigaradan bir nefes çekip küçük kadehteki viskinin yarısını yuttu. “Konuşmanız gereken adam ben değilim. Bankanın sahibiyle konuşmanız daha uygun, ya da başkasıyla. Bilemiyorum, fakat bu işle benim ilgim yok.” </p>

  <p>“Şunu açıklasanız.” </p>

  <p>“Bazı şeyler ayarlanmıştı. Özel bir banka, hissedarları bulunan büyük bankalara kıyasla daha rahat çalışır.” </p>

  <p>“Nasıl?”</p>

  <p>“Belirli müşterilerin ve dost bankaların isteklerini daha kolaylıkla karşılarız. Borsada kayıtlı şirketler daha sıkı kontrol edilirler. Gemeinschaft da bizim gibi özel bir bankadır.” </p>

  <p>“İsteklerde bulunan Gemeinschaft mıydı?” </p>

  <p>“Ricalar... İstekler... Evet.” </p>

  <p>“Valois'nın sahibi kim?” </p>

  <p>“On, on iki erkek ve aileleri.”</p>

  <p>“Bu durumda sizinle konuşmam gerekir, değil mi? Yani. Paris’te dolaşıp hissedarların peşine düşmem saçma olur.”</p>

  <p>“Ben sadece bir müdür yardımcısı, bir görevliyim.” Adam içkisini bitirip sigarasını tablaya bastı ve bir yenisine uzandı.</p>

  <p>“Hesapla ilgili nasıl önlemler alındı?”</p>

  <p>“İşimi kaybedebilirim, mösyö.”</p>

  <p>“Hayatını da kaybedebilirsin!” Jason bu sözlerin dudaklarından böylesine kolaylıkla dökülmesinden rahatsız oldu.</p>

  <p>“Sandığınız kadar önemli biri değilim.”</p>

  <p>Bourne karşısında oturan adamı süzdü. “Fakat sanmamı istediğin kadar da bilgisiz değilsin. Senin tipine her yerde rastlanır. Kılığından, saçını tarayışından, hatta yürüyüşünden belli bu. Fazla gururlanıyorsun. Senin gibi bir adam türlü şeyler bilmedikçe Valois gibi bir bankanın müdür yardımcılığına yükselemez. Sen sadece kendini kurtarmak için harekete geçersin. Şimdi bana önlemleri açıkla. Benim için hiç önemli olmadığını da bil. Anladın mı?”</p>

  <p>D'Amacourt bir kibritle sigarasını yaktı. “Beni tehdit etmenize gerek yok, mösyö. Çok zengin bir adamsınız. Neden bana para vermiyorsunuz?” Sinirli sinirli gülümsedi. “Bu arada haklısınız. Birkaç soru sordum. Paris, Zürih değildir. Benim durumumda bir adam da kesin yanıt almasa bile bazı sözleri duymalıdır.”</p>

  <p>Bourne arkasına yaslandı. “Uygun bir para söyle. Bu işi konuşalım.” •</p>

  <p>“Ben makul bir insanım. Kararı değere göre verelim. Bunu; da siz saptayın. Dünyanın her yerinde minnettar kalan müşteriler, kendilerine akıl veren bankerlere borçlarını öderler. Sizi bir müşteri olarak düşünmek isterim.”</p>

  <p>“Bundan kuşkum yok.” Bourne adamın küstahlığına şaşarak gülümsedi. “Demek iş rüşvetten karşılığa döndü. Özel öğüt ve hizmetlerin karşılığı. Peki, önlemler?”</p>

  <p>“Zürih'den özel kuryeyle gelen parayla birlikte gizli bir fiş gönderilmişti.”</p>

  <p>Jason, “Bir fiş mi?” diye onun sözünü kesti. Apfel'in bürosunda Koenig'in gelip bu sözü söylemesini anımsamıştı. “Bunu daha önce de duydum. Nedir bu fiş?”</p>

  <p>“Aslında eski bir terim. XIX. yüzyılın ortasından kalma bir şey.O zamanlar büyük bankerler ve özellikle Rothschild ailesi dünyadaki paranın nereden nereye gittiğini bilmek isterlermiş.” </p>

  <p>“Teşekkürler. Peki, bunun özelliği nedir?” </p>

  <p>“Bu tür bir hesabın sahibi başvurduğunda parayla gelen kapalı zarf açılır ve bunda belirtilen önlemler uygulanır.”</p>

  <p>“Peki, ben bir vezneye gidip banka cüzdanımı çıkarsam ve para istesem ne olur?”</p>

  <p>“Para işini halledecek bilgisayarda çift yıldız belirir. O zaman görevli sizi bana yollar.”</p>

  <p>“Beni sana yolladılar zaten. Santral senin büronu bağladı.” </p>

  <p>“Bu bir rastlantı. Bu bölümde iki şef var. Onlardan biriyle konuşsaydınız o fiş dolayısıyla yine sizi bana yollarlardı. Çünkü ben onların amiriyim. </p>

  <p>“Anlıyorum.” Aslında Bourne durumu pek kavrayamamıştı. Eksik bir bilgi vardı. Ancak bunu öğrenince her şeyi anlayacaktı. </p>

  <p>“Bir dakika. Hesap bürona getirildiğinde senin o fişten haberin yoktu.”</p>

  <p>Banker soruyu sezerek, “Bunu neden mi istedim?” dedi. “Biraz makul olun, mösyö. Kendinizi yerime koyun. Bir adam telefon ediyor. Adını söylüyor ve dört milyon franktan fazla paradan söz ediyor. Dört milyon. Yardım etmek için elinizden geleni yapmaz mısınız? Kuralları biraz çiğnemez misiniz?”</p>

  <p>Jason onun sözlerini hiç şaşmadı. “İstekler. Bunlar nelerdi?”</p>

  <p>“Önce bir telefon numarası vardı. Rehberde bulunmayan bir numara tabii. Orasını arayıp bu bilgiyi verecektim.”</p>

  <p>“Numarayı anımsıyor musun?”</p>

  <p>“Böyle şeyleri ezberlemeye dikkat ederim.”</p>

  <p>“Bundan eminim. Numara neydi?”</p>

  <p>“Kendimi korumam gerekiyor, mösyö. Bu numarayı siz nereden almış olabilirsiniz? Bu cevap istemeyen bir soru tabii.”</p>

  <p>“Yani cevabın sende olduğunu söylüyorsun. Bu iş ortaya çıkarsa bilgiyi nereden aldım, peki?”</p>

  <p>“Zürih'te aldınız. Birinin Bahnhofstrasse'deki en sert kuralları çiğnemesi ve aynı zamanda İsviçre'nin yasalarına karşı gelmesi için büyük bir para ödediniz.”</p>

  <p>“O adamı buldum.” Gözlerinin önünde Koenig belirmişti.</p>

  <p>“Zaten o bir suç işledi bile.”</p>

  <p>“Gemeinschaft'da mı? Şaka ediyorsunuz.”</p>

  <p>“Hiç de değil. Adı Koenig ve masası ikinci katta.” </p>

  <p>“Bunu unutmayacağım.”</p>

  <p>“Bundan eminim. Numara?” Jason bankerin verdiği numarayı bir kâğıt peçeteye yazdı. “Bunun doğru olduğunu nereden bilebilirim.”</p>

  <p>“Makul bir güvenceniz var. Henüz para almadım.” </p>

  <p>“Yeterli sayılır.”</p>

  <p>“Bu arada bunun ikinci numara olduğunu söylemeliyim. İlk numara iptal edildi.” </p>

  <p>“Bunu açıkla.”.</p>

  <p>D'Amacourd öne doğru eğildi. </p>

  <p>“Orijinal fişin fotokopisi parayı taşıyan kuryeyle birlikte geldi. Siyah bir kutuya konulup kapatılmıştı. Bunu baş kayıt memuru imza karşılığında aldı. Kutudaki kartı Gemeinschaft'ın ortaklarından biri imzalamıştı. Ayrıca İsviçreli bir noterin de imza ve damgası vardı. Emir basit ve açıktı. Jason Bourne'un hesabıyla ilgili bir durum olduğu zaman hemen Amerika'da bir yer aranacaktı. Fakat sonra New York numarası iptal edilmiş ve yerine Paris'te bir numara geçirilmişti.”</p>

  <p>Bourne, “New York mu?” diye sordu. “New York olduğunu nereden biliyorsun?” “Telefonun bölge kodu belirtilmişti. Bu 212'ydi. Ben dış ülkelerle devamlı iş yaptığım için her gün Amerika ve diğer yerleri ararım.” Numaranın kalanı yok edilmiş ve sadece kod kalmıştı. “Yeni numarayı aradım. Bir kadınla konuştum. Ona Valois'nın müdür yardımcısı olduğumu ve Zürih'teki Gemeinschaft'ın talimatını uyguladığımı söyledim.” “Devam et.”</p>

  <p>“Jason Bourne olduğunu söyleyen bir adamla konuştuğumu açıkladım. Bunun ne kadar önce olduğunu sordu. Birkaç dakika önce konuştuğumu söyleyince, neler istediğinizi merak etti. Fişte aslında, Paris değil, New York'u aramam gerektiğinin yazılmış olduğunu belirttim. Kadın bunu beni ilgilendirmediğini, o değişikliğin imzayla onaylandığını ileri sürdü. Valois’nin bir görevlisinin Gemeinschaft’ın talimatına karşı geldiğini Zürih'e bildirmemi arzu eder misiniz? Diye sordu.”</p>

  <p>Jason, “Dur,” dedi. “Kimdi o kadın?” </p>

  <p>“Hiç fikrim yok.”</p>

  <p>“Yani konuşma sırasında kadın adını söylemedi mi? Sen de sormadın mı?”</p>

  <p>“Fiş söz konusu olduğunda böyle iş görülür. Karşı taraf isim söylerse sorun yok ama söylemezse biz soramayız.”</p>

  <p>“Fakat telefon numarasının değişmesini sormuşsun.”</p>

  <p>“Bu sadece bir bahaneydi. Bilgi istiyordum. Dört buçuk milyon frank transfer etmiştiniz. Bu hatırı sayılır bir paraydı. Onun için de güçlü bir müşteri söz konusuydu. Hem onunla ilgili daha güçlü kimseler de olabilirdi... İnsan önce itiraz eder sonra kabule yanaşır. Yine cayar ve yine kabul eder. Böylece bir şeyler öğrenir. Özellikle karşı taraf endişeliyse... Kadının telaşlı olduğundan kuşkum yoktu.</p>

  <p>“Ne öğrendin?</p>

  <p>“Sizin tehlikeli bir adam sayıldığınızı.”</p>

  <p>“Hangi bakımdan?”</p>

  <p>“Bu açıklanmadı ama söylenen sözleri duyunca neden Surete'nin işe karışmadığını sordum. Kadının cevabı ilginçti. O Surete'nin İnterpol'ün çok ötesinde dedi.”</p>

  <p>“Bundan ne sonuç çıkardın?”</p>

  <p>“Bu çok karışık bir sorundu. Birkaç olasılık bulunduğu anlaşılıyordu ve en iyisi bunun gizli tutulmasıydı. Fakat sizinle konuşmaya başlayınca bir şeyi daha anladım.”</p>

  <p>“Neymiş o?”</p>

  <p>“Bana iyi para vermeniz gerekiyor, çünkü çok ihtiyatlı davranmak zorundayım. Sizi arayanlar da Surete'nin, İnterpol'ün ilişemediği kimseler olabilir.”</p>

  <p>“Bunu konuşacağız. O kadına bankaya gelmek üzere yola çıktığımı söyledin mi?”</p>

  <p>“Yarım saat içinde bankada olacağınızı bildirdim. Kadın biraz beklememi söyledi. O sırada telefonla başkasını aradı mutlaka. Sonra geldi ve son talimatı verdi. Bir adam gelip sekreterimden Zürih'le ilgili bir işi sorana kadar sizi oyalayacaktım. Siz odamdan çıkınca da başımı sallayarak ya da hafif bir işaretle kim olduğunuzu belirtecektim. Adam geldi tabii ama siz gözükmediniz. Londra'ya uçacağınızı açıklayınca da gidip, veznenin ardında bekleyen adama durumu anlattım. Onu bana sekreterim gösterdi. Gerisini biliyorsunuz.”</p>

  <p>“Beni tanımak istemeleri sana tuhaf gelmedi mi?”</p>

  <p>“Bunu tuhaf bulmadım. Fiş söz konusu olduğu zaman insan tanımadığı birini telefonla arayabilirdi fakat doğrudan doğruya işe karışmam hiç de hoş değildi. Bunu da kadına söyledim.”</p>

  <p>“Ne cevap verdi.”</p>

  <p>Banker hafifçe öksürdü. “Temsil ettiği kimsenin bu işbirliğimi unutmayacağını söyledi... Anlaşılan onlar sizin nasıl biri olduğunuzu bilmiyorlardı.”</p>

  <p>“Zürih'te beni gören biri bankana geldi.”</p>

  <p>“Öyleyse arkadaşları onun gözlerine güvenemiyorlardı. Ya da gördüğü şeyin doğru olabileceğini sanmıyorlardı.”</p>

  <p>“Neden böyle söylüyorsun?”</p>

  <p>“Çünkü kadın sizi benim tanımlamamda ısrar etti, mösyö. Ben işe karışmamakta direndim. Çünkü fiş kurallarına göre buna gerek yoktu. Kadın hiç resminiz olmadığını ileri sürdü. Oysa bu kesinlikle yalandı, çünkü her pasaportta fotoğraf bulunur. Satın alınmayacak ya da kandırılmayacak bir göçmen bürosu memuru var mıdır? Hayır, onlar büyük bir hata yaptılar. Bu arada bir şeyi daha anladım. Bana bol para vermeniz gerekiyor.” </p>

  <p>“Öyle mi? Neden?”</p>

  <p>“Bu durumda pasaportunuzdaki adın Jason Bourne olmadığını anlıyorum. Kimsiniz, mösyö?”</p>

  <p>Jason cevap yermeyerek elindeki kadehi çevirdi. Sonra, “Sana bol para ödeyebilecek biri,” diye mırıldandı.</p>

  <p>“Bu tam anlamıyla yeterli. Siz sadece Bourne adlı bir müşterisiniz. Ben de çok dikkatli olmalıyım.”</p>

  <p>“New York’taki o numarayı istiyorum. Onu sağlayabilir misin? Bunun için ayrıca para verebilirim.”</p>

  <p>“Keşke olabilseydi ama bir olasılık görmüyorum.” </p>

  <p>“Güçlü bir büyüteçle bakılınca fişin üstündeki karalanmış numara okunabilir.”</p>

  <p>“Yok edildiğini söylerken karalanmış demek istemedim. Numara karttan kesilip çıkarılmıştı.”</p>

  <p>“Öyleyse bunu Zürih'te biri almış.”  </p>

  <p>“Ya da yok edilmiş.”</p>

  <p>Jason oradan ayrılmak için telaşlanıyordu. </p>

  <p>“Son bir soru, Bu seninle ilgili. Ancak bu şekilde para alabilirsin.” </p>

  <p>“Böyle bir soruyu hoş karşılarım tabii. Nedir?”</p>

  <p>“Sana telefon etmeden Valois'ya gelsem, yine o numarayı araman gerekiyor mu?” </p>

  <p>“Evet. İnsan fişe aldırmazlık edemez. Bunlar çok güçlü yönetim kurullarınca belirlenir. Buna uymamak kovulmaya neden olur.”</p>

  <p>“Peki, paramızı nasıl alacağız?”</p>

  <p>D'Amacourt dudaklarını büzdü. “Bir yolu var. Parayı sizin yerinize başkası çekebilir. Elinde noterden tasdikli vekâletname bulunan bir avukat. O zaman ben bir şey yapamam tabii.” </p>

  <p>“Ama yine de telefon etmen gerekir, değil mi?” </p>

  <p>“Zamanı iyi ayarlayabiliriz. Valois'le devamlı iş yapan bir avukat, transfer edilmiş bir paraya karşılık bankanın tasdikli, hamiline yazılmış çekler hazırlamasını isteyebilir. Günümüzde bu tür hamiline olan tasdikli banka çekleri çok kullanılıyor. Bir kurye avukatın mektubuyla gelir. Yıllardır yanımda çalışan, güvenilir bir memur olan sekreterim de işlerin en fazla olduğu bir saatte bu çekleri onaylamam ve mektubu da parafe etmem için bana getirebilir.”</p>

  <p>“Tamam! Kurye elinde çantayla bankadan çıkarken ben o numaraya telefon ederim.”</p>

  <p>Bourne, “Bu arada imzalayacağın başka belgeler de vardır kuşkusuz,” dedi.</p>

  <p>“Paris'te önereceğin bir hukuk firması ya da belirli bir avukat var mı?”</p>

  <p>“Evet, böyle biri aklıma geldi. Kendisi on bin franka bu işi görür.”</p>

  <p>“Çok para.”</p>

  <p>“Hiç de değil. Eskiden yargıçtı. Saygıdeğer bir adam.”</p>

  <p>“Ya sen? Senin istediğini de bilmeliyim.”</p>

  <p>“Ben makul bir insanım ve karar sizin”</p>

  <p>“Korkunç!”</p>

  <p>“Sizin yapmış olduğunuz şey neyse o da öyle, Mösyö Bourne.”</p>

  <p>Marie pencerenin önünde oturmuş, akşamüzeri güneşinin vurduğu Montparnasse'a bakıyordu. </p>

  <p>“Gizli fiş... Demek bu numaraya başvurmuşlar.”</p>

  <p>Jason kadehine içki koyarak gidip yatağa oturdu. “Seni etkileyebilirim. Bunun geçmişini biliyorum. Duymak ister misin?”</p>

  <p>“Gerek yok. Nereden kaynaklandığını ve ne demek olduğunu biliyorum. Sadece bir şok oldu. Hepsi bu kadar.” </p>

  <p>“Neden? Böyle bir şey beklediğini sanıyordum.”</p>

  <p>“Bu işlemi değil, sonucu bekliyordum. "Fiş sadece Avrupa’daki özel bankalarca kullanılır. Amerika, Kanada ve İngiltere yasaları bunu yasaklamıştır.”</p>

  <p>Bourne bankerin sözlerini anımsadı. “Bu güçlü yönetim kurullarınca belirlenirmiş. D'Amacourt öyle söyledi.”</p>

  <p>Marie dönerek ona baktı. “Doğru söylemiş. Anlamıyor musun? Senin hesabına bir not eklenmiş olduğunu biliyordum. Birinin bu bilgiyi vermek için rüşvet yediğini sanıyordum. Bu olağanüstü bir şey sayılmazdı. Ama şimdiki durum değişik. Zürih’teki o hesap açıldığı zaman buna o fiş, eklenmiş. Belki de hesap açılırken bunu yaptıklarını sen de biliyordun.” </p>

  <p>“Treadstone Yetmiş Bir.”</p>

  <p>“Evet. Bankanın sahipleri Treadstone'la işbirliği yapıyorlardı. Hem belki sen de bu durumun farkındaydın.”</p>

  <p>“Fakat biri para yedi. Koenig. New York numarasının yerine başkasını geçirdi.”</p>

  <p>“Çok iyi para aldığından emin olabilirsin. Bu yüzden on yıl bir İsviçre hapishanesinde yatabilir.” </p>

  <p>“On yıl mı? Çok sert bir ceza.”</p>

  <p>“İsviçre yasaları da serttir. Ona küçük bir servet vermiş olmalılar.”</p>

  <p>Bourne, “Carlos,” diye mırıldandı. “Carlos... Neden? Onun için ne anlama geliyorum? Bunu durmadan kendime soruyorum. Adı tekrarlıyorum. Aklıma hiçbir şey gelmiyor. Sadece...”</p>

  <p>“Fakat bir şey var.” Marie doğrulup oturdu. “Ne oldu, Jason? Ne düşünüyorsun?”</p>

  <p>“Bilemiyorum. Belki korku... Öfke, endişe... Bilemiyorum.” -</p>

  <p>“Zamanla anımsayacaksın. Port Noir'daki doktor arkadaşın haklı. Bazı şeyler geçmişi anımsamanı sağlayacak” </p>

  <p>“Biliyorum.” Jason içkisini içti.</p>

  <p>“Sevgilim, Boulevard Saint Germain'de ünlü bir kitapçı var. Dükkânın bir katı eski dergilere ayrılmış. Binlerce dergi. Kitapçı, bir kütüphane memuru gibi bunları sıraya dizmiş. İçindeki konuların alfabetik listelerini yapmış. O listede Carlos'un olup olmadığını anlamak isterim. Bunu yapar mısın?”</p>

  <p>Bourne göğsündeki şiddetli acının farkındaydı. Bunun yaralarıyla ilgisi yoktu. Bu acıya korku neden oluyordu. Kadına baktı. </p>

  <p>“Sorbonne'da da eski gazeteler vardı. Onlardan biri beni çok mutlu etti. Ama sonra düşündüm.”</p>

  <p>“Bir yalan ortaya çıktı. Önemli olanı da buydu.” Fakat biz artık bir yalan aramıyoruz, değil mi?</p>

  <p><br/></p>

  <p>“Hayır, biz gerçeği arıyoruz. Bundan korkma, sevgilim. Ben korkmuyorum.”</p>

  <p>Jason ayağa kalktı.</p>

  <p>“Pekâlâ. Saint Germain'e gideceğiz. Bu arada elçilikteki adamı ara.” Cebinden bankadan hızla uzaklaşan arabanın plaka numarasıyla fişe kayıtlı telefon numarasını yazdığı kâğıt peçeteyi çıkardı. </p>

  <p>“İşte d'Amacourt'un verdiği telefon. Bu da söylediğim arabanın plakası. Bakalım, senin elçilikteki görevli bir şeyler öğrenebilecek mi?”</p>

  <p>Marie telefona gitti. “Adamın adı Dennis Corbelier. Peter onu Paris saatiyle öğle üzeri arayacağını söyledi. Kendisine güvenebileceğimi ve elçilikteki bütün ataşeler kadar bilgili olduğunu belirtti.”</p>

  <p>“Peter onu tanıyor değil mi? Yani kendisi listeden bir isim değil... “</p>

  <p>“Toronto Üniversitesinden sınıf arkadaşıymış. Onu buradan arayabilirim değil mi?”</p>

  <p>“Tabii. Yalnız nerede olduğunu söyleme.”</p>

  <p>Marie ahizeyi kaldırdı. “Ona da Peter'e söylediğim şeyi anlatırım. Bir otelden diğerine gittiğimi fakat henüz birinde karar kılmadığımı ileri sürerim.” Santralden bir dış hat istedi ve on beş saniye sonra Kanada elçiliğinden ataşe Dennis Corbelierle konuşuyordu. Kadın hemen konuya girdi. “Peter, size yardıma ihtiyacım olduğunu söylemiştir herhalde.”</p>

  <p>Corbelier, “Daha da fazlasını söyledi,” diye cevap verdi. “Her şeyi anladığımı iddia edemem'. Fakat bir fikir edindim. Sizin Zürih'ten geldiğinizi açıkladı. Anlaşılan günümüzde para dünyasında türlü numaralar çevriliyormuş.”</p>

  <p>“Her zamankinden daha fazla. İşin kötüsü kimse bu işleri kimin çevirdiğini söylemek istemiyor. Sorunum da bu.”</p>

  <p>“Nasıl yardım edebilirim?”</p>

  <p>“Elimde bir Paris telefon numarasıyla bir de plaka numarası var.. Telefon rehberde kayıtlı değil. Orasını ararsam bir tatsızlık olabilir.”</p>

  <p>“Onları bana verin. Önemli yerlerde birkaç dostumuz bulunuyor. Genellikle uyuşturucularla ilgili bilgi değiş tokuşu yaparız ama başka şeylere de bakarız. Neden yarın benimle akşam yemeği yemiyorsunuz? Öğrenebildiklerimi anlatırım.”</p>

  <p>“İsterdim ama yarın uygun değil. Eski bir arkadaşımla buluşacağım. Belki başka bir zaman.”</p>

  <p>“Peter üstelememekle budalalık edeceğimi, olağanüstü bir kadın olduğunuzu söyledi.”</p>

  <p>“Peter çok iyidir. Siz de öylesiniz. Yarın öğleden sonra ararım.”</p>

  <p>“Peki. Ben bu işlere bakarım “ Marie teşekkür edip telefonu kapatarak saatine baktı. “Üç saat sonra Peter'i arayacağım. Sakın unutturma.”</p>

  <p>“Onun bu kadar kısa sürede bir şeyler bulabileceğini sanıyor musun?”</p>

  <p>“Evet. Peter dün gece Washington'u aramakla işe başladı. Corbelier'nin söylediği gibi, biz bilgi değiş dokusu yaparız. Senin istediğin bilgiye karşılık ben bir başkasını veririm.”</p>

  <p>“Bu biraz vatan hainliğine benziyor.”</p>

  <p>“Hiç de değil. Biz roketlerle değil parayla uğraşıyoruz. Yasalara aykırı şekilde ortada dolaşan ve aleyhimize kullanılan paradan.”</p>

  <p>“Sözümü geri aldım.”</p>

  <p>“Yarın sabah ilk iş d'Amaeourt'u görmeliyiz. Kaç para çekeceğine karar ver.”</p>

  <p>“Hepsini.”</p>

  <p>“Hepsini mi?”</p>

  <p>“Öyle. Sen Treadstone'un başında olsan ve şirket hesabından altı milyon frankın yok olduğunu duysan ne yaparsın?”</p>

  <p>“Anlıyorum.”</p>

  <p>“D'Amacourt tasdikli banka çekleri vermeyi önerdi. Bunlar nama değil, hamiline ödenecek.”</p>

  <p>“Olmaz. O çeklerden birinin numarası sahtekârlık olduğu iddiasıyla bütün bankalara bildirilebilir. Çeki bir bankada bozdurmaya kalınca da para alamazsın.”</p>

  <p>“Bankacı akıllı. İki taraftan da para kazanacak. Ne yapacağız?”</p>

  <p>“Ondan çek değil açık senet al. Senetleri bozdurmak çok daha kolaydır.”</p>

  <p>Jason uzanıp onun yüzünü okşadı. “Akşam yemeğini hakkettin.”</p>

  <p>Kadın onun elini tutup elini tutup yanağına dayayarak, “Önce yemek,” diye mırıldandı. “Sonra Saint Germain'deki kitapçıya gidelim.”</p>

  <p>Raspail Bulvarındaki lokantadan çıkarak Rue Vaugirard'daki telefon santraline gittiler. Memur, Marie'ye, “Şimdi hatlar pek dolu değil,” dedi. “Birkaç dakika sonra verdiğiniz numarayla konuşabileceksiniz. 12 sayılı kulübeye girin lütfen.”</p>

  <p>Kulübeye yaklaşıp birer sigara yaktıkları sırada zilin çaldığını duydular. Marie hemen içeriye gidip ahizeyi kaldırdı.</p>

  <p>Bourne bir dakika sonra onun duvara yapışıp kaldığını ve bembeyaz kesildiğini görünce şaşırdı. Marie bağırıyordu. Çantası yere düşmüş, içindekiler etrafa saçılmıştı. Kulübeye daldı, çünkü kadın bayılmak üzereydi. </p>

  <p>“Ben Marie St. Jacques. Paris’ten arıyorum, Lisa. Peter telefonumu bekliyordu “</p>

  <p>“Marie? Oh, Tanrım...” Sekreterin sesi kesildi. Arkada birileri konuşuyordu. Sonra başkası aldı telefonu.</p>

  <p>“Marie, ben Alan.” Şubenin müdür yardımcısıydı. “Hepimiz Peter'in bürosundayız.”</p>

  <p>“Ne var, Alan? Fazla vaktim yok. Kendisiyle konuşabilir miyim?”</p>

  <p>Bir sessizlik oldu. “Keşke bunu sana başka türlü açıklayabilseydim. Peter öldü, Marie.”</p>

  <p>“Ne.”</p>

  <p>“Polis birkaç dakika önce aradı. Şimdi buraya gelecekler.”</p>

  <p>“Oh Tanrım, öldü mü? Ne oldu?”</p>

  <p>“Biz de bunu anlamaya çalışıyoruz. Defterine kaydetmiş olduğu bugünkü randevulara bakıyoruz. Ama masasında bir şeye dokunmamamız da, söylendi. Yalnız masada bir not vb. olabilir.”</p>

  <p>“Alan! Bana ne olduğunu anlat!”</p>

  <p>“Bunu bilemiyoruz. Hiçbirimize yapmakta olduğu şeyi açmadı. Sadece bu sabah onu Washington'dan ve New York’tan aradıklarını biliyoruz". Öğleüzeri Lisa'ya havaalanına gidip birini karşılayacağını söylemiş. Ama isim vermemiş. Polis bir saat önce onu yük için kullanılan tünellerden birinde bulmuş. Korkunç bir şey. Onu vurmuşlar... Boğazından vurmuşlar... Marie? Marie?”</p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p>Gözleri çukura kaçmış, kır sakalı uzamış, yaşlı adam topallaya topallaya karanlık günah çıkarma bölmesine girdi. “Angelus Domini,” dedi.</p>

  <p>Kapüşonlu siluet, “Angelus Domini Tanrının çocuğu,” diye fısıldadı. “Günlerin rahat mı?”</p>

  <p>“Günlerim sona ermek üzere ama rahat ediyorum.”</p>

  <p>“İyi. Zürih?”</p>

  <p>“Guisan Ouai'deki adamı buldular. Yaralanmış. Verbrecherwelt'in tanıdığı bir doktora başvurmuş. Sert şekilde sorguya çekilince kadına saldırmaya kalktığını itiraf etti. Kabil kadını almak için gelmiş. Onu Kabil vurmuş.”</p>

  <p>“Demek kadınla Kabil arasında bir anlaşma varmış.” </p>

  <p>“Guisan Ouai'deki adam öyle düşünmüyor.”</p>

  <p>“O budalanın biri. İcabına bakılsın. Kabil elden kaçıp gidiyor ama kadın öyle değil. Onun Ottowa’da tanıdıkları var. Kadınla temas edeceklerdir. Biz kadını tuzağa düşürüp Kabil'in peşine takılacağız. Kalem ve kâğıdın hazır mı?”</p>

  <p>“Evet, Carlos.”</p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p>Bourne kesik kesik soluk alan kadını telefon kulübesindeki küçük tabureye oturttu.</p>

  <p>“Onu öldürdüler... Onu öldürdüler. Tanrım... Ben ne yaptım?”</p>

  <p>“Sen bir şey yapmadın. Buna neden olan benim. Bunu kafana sok.”</p>

  <p>“Jason, korkuyorum. Peter çok uzaktaydı... Ve onu öldüler!”</p>

  <p>“Treadstone mu?”</p>

  <p>“Başka kim olabilir? Onu Washington ve New York’tan aramışlar. Biriyle buluşmak için havaalanına gitmiş ve orada öldürülmüş.”</p>

  <p>“Nasıl?”</p>

  <p>“Oh, Tanrım.” Marie'nin gözleri yaşarmıştı. “Boynundan vurmuşlar,” diye fısıldadı. Bourne birden yerini saptayamadığı bir acı duydu. Nedenini bilemeden konuştu. “Carlos.”</p>

  <p>“Ne?” Marie ona bakakaldı. “Ne dedin?” Adam, “Carlos,” diye tekrarladı. “Boğaza sıkılan bir kurşun. Carlos.”</p>

  <p>“Ne söylemeye çalışıyorsun?”</p>

  <p>“Bilmiyorum.” Kadını kolundan tuttu. “Buradan gidelim.” İyi misin? Yürüyebilecek misin?”</p>

  <p>Marie gözlerini kapatıp derin bir soluk aldı. “Evet.” “Bir yerde bir içki içelim. Buna ikimizin de ihtiyacı var. Sonra Saint Germain'deki kitapçıyı bulacağız.”</p>

  <p><br/></p>

  <p>Listede Carlos'la ilgili yazı bulunan üç eski dergi adı vardı. Üç yıl önce çıkmış olan Potomjac'la iki tane de Le Globe. Bunları alıp bir taksiyle döndüler. Otelde yazıları okudular. Marie yatağa uzanmıştı. Jason da pencerenin yanındaki koltukta oturuyordu.</p>

  <p>“İşte burada.” Kadının yüzünde de, sesinde de korku vardı. “Oku.”  </p>

  <p>“Carlos ve çetesinin özellikle acımasız bir şekilde can aldıkları söylenmektedir. Tabancayla gırtlağa ateş edilmekte ve çoğu zaman kurban büyük acı çekerek ölmektedir. Bu ceza, katilin istediği sadakati göstermeyen ya da onun kurallarına uymayanlara uygulanmaktadır. Yine Carlos, istediği bilgiyi vermeyen kimseleri de böyle öldürüyor...”Marie daha fazla okuyamadı ve sırtüstü yatıp gözlerini kapattı. “Peter onlara bir şey söylemedi ve bu yüzden öldürüldü. Oh, Tanrım...”</p>

  <p>Bourne, “Bilmediği bir şeyi söyleyemezdi ki,” dedi. “Fakat sen biliyordun!” Marie gözlerini açarak tekrar doğruldu. </p>

  <p>“Sen boğaza ateş edildiğini biliyordun. Bunu söyledin!”</p>

  <p>“Söyledim. Biliyordum. Sana açıklayabileceğim başka şey yok.”</p>

  <p>“Fakat nasıl?” </p>

  <p>“Keşke buna cevap verebilseydim ama olmuyor.”</p>

  <p>“Bir içki içebilir miyim?”</p>

  <p>“Tabii.” Jason konsolun üstündeki şişeyi alıp bardaklara viski koydu. “Buz ister misin? Telefon edebilirim.”</p>

  <p>“Yok. Buz çabuk gelmez.” Dergiyi yatağa atarak adama döndü. “Çıldırıyorum.”</p>

  <p>“Böylece bana katılıyorsun.”</p>

  <p>“Sana inanmak istiyorum. Sana inanıyorum. Ama ben... ben”</p>

  <p>Bourne, “Fakat emin olamıyorsun,” diye onun sözlerini tamamladı. “Tıpkı benim gibi.” Bardağı uzattı. “Ne söylememi istersin? Ne söyleyebilirim? Carlos'un adamlarından biri olduğumu mu? Carlos'a karşı mı geldim? İdam biçimini bu yüzden mi biliyorum?”</p>

  <p>“Yeter!”</p>

  <p>“Ben de sık sık kendime bunu söylüyorum: Yeter! Ortaya çıkan bir yalan bununla ilgili on soruya neden oluyor.Tıpkı uzun süre sarhoş olduktan sonra ayılmışa benziyorum. Kiminle dövüştüğümü, kiminle seviştiğimi ya da... Allah kahretsin kimi öldürdüğümü bilmiyorum.”</p>

  <p>“Hayır... Sen... Kendinsin. Bunu benden alma.” </p>

  <p>“Almayı istemiyorum. Bunu kendimden almayı da istemiyorum.” Jason, gidip koltuğa oturarak yüzünü pencereye doğru çevirdi. </p>

  <p>“Bu öldürme yöntemini biliyordum. Tıpkı Hovvard Leland' ı bildiğim gibi. Bunu bir yerde okumama bile gerek kalmadı. Şu yazıya bak. Al oku. Yazının başlığı da 'Efsane mi, Canavar mı?'</p>

  <p>“ Şaşıran Marie dergiyi alıp ışığa doğru dönerek içinden okudu.”</p>

  <p><br/></p>

  <p><b><i>EFSANE Mİ, CANAVAR MI?</i></b></p>

  <p><br/></p>

  <p><b><i>On yıldan daha uzun bir süreden beri Paris, Tahran, Beyrut, Londra, Kahire, Amsterdam gibi çeşitli kentlerin arka sokaklarında 'Carlos' adı fısıldanıyor. Onun en azılı terörist olduğu ve siyasi ideolojilere aldırmadan sadece cinayetle ilgilendiği söyleniyor. Bazen Filistin Kurtuluş Örgütü ve Baader-Meinhof gibi şiddet yanlısı radikal örgütler hesabına çalıştığı biliniyor. Carlos'un bu işleri para karşılığı yaptığı, işlediği cinayetlerin masrafını, işin değerini ve kazancını bir hesap uzmanı gibi saptadığı da ileri sürülmektedir. Cinayet karmaşık bir iştir ve Carlos bunun değerini bilen bir katildir.</i></b></p>

  <p><b><i>Carlos'un asıl adı İlich Ramirez Sanchez'dir. Kendisinin Venezualalı Marksist bir avukatın oğlu olduğu bilinmektedir. Babası Vladimir, İlych Lenin'e olan sevgisi yüzünden oğluna İlich adını vermiş ve onu eğitim görmesi için Rusya'ya yollamıştır. Buna Rusların Novrograd merkezlerindeki casusluk eğitimi de dahildir. İşte bundan sonra gerçekler bir sis arkasında kalıyor, Carlos'la ilgili söylentiler, iddialar ortaya çıkıyor.</i></b></p>

  <p><b><i>Söylentilere göre, Kremlin'de yabancı öğrencileri casuslukta kullanan komite İlich Sanchez’in içyüzünü anladığı için onu istememiştir. Sanchez her şeyin iyi sıkılan bir kurşun ya da patlayan bir bombayla halledileceğini sanan bir akıl hastasıydı. Onu Caracas'a geri yollayıp aileyle olan bağlar kesilmiştir. Moskova' nın böyle reddettiği ve Batı'dan da nefret eden Sanchez, bunun üzerine kendi dünyasını kurmaya kalktı. Bu dünyada en üstün lider olacaktı. Siyasi inançları bulunmayan ve hizmetlerinden türlü değişik siyasi müşterinin yararlanacağı bir katil olmaktan daha uygun bir iş düşünebilir miydi?</i></b></p>

  <p><b><i>Burada portre yine daha belirgin hal alıyor. Anadili İspanyolca dışında Rusça, Fransızca, İngilizce ve daha başkalarını bilen Sanchez, Rusya'daki eğitiminden yararlanarak işinde daha usta oldu. Her türlü silah ve patlayıcıyı kullanmasını biliyordu. Hazırdı artık. Kendisine merkez olarak Paris'i seçerek çevreye, haber saldı. Başkalarının cesaret edemeyeceği cinayetleri işleyecek bir adam kiralanmayı bekliyordu.</i></b></p>

  <p><b><i>Yine portre gölgeleniyor. Çünkü İlich'in doğum kâğıdı filan bulunamamaktadır. Carlos kaç yaşındadır? Şimdiye dek kaç cinayet işlemiştir? Bunlardan hangileri hayal, hangileri gerçektir. Caracas'da kalan gazeteciler ülkede İlich Ramirez Sanchez adında birinin doğum kaydını bulamamışlardır. Öte yandan Venezuella'da binlerce Sanchez, yüzlerce Ramirez Sanchez bulunmaktadır. Fakat ilk adı İlich olan biri ortaya çıkarılamamıştır. Bu ad daha sonra mı eklenmiştir, yoksa Carlos'un çok dikkatli davrandığının sadece bir kanıtı mıdır? Katilin otuz beş, kırk yaşlarında olduğu sanılmaktadır. Fakat kimse gerçeği bilmemektedir.</i></b></p>

  <p><b><i>Carlos'un çok büyük bir örgüt kurduğu ve çalışma konusunda tam anlamıyla kapitalist gibi davrandığı da anlaşılmaktadır. Carlos kendisine ihanet edenleri hemen öldürtmektedir. Bu arada Başkan Kennedy'yi Dallas’ta vuranın da o olduğu ileri sürülmektedir. Bu efsanenin çok somut yanları vardır. Carlos kan dökmekten hoşlanan gerçek bir canavar olabilir.</i></b></p>

  <p>Marie dergiyi bıraktı. “İstediğin nedir?”</p>

  <p>Jason pencereden döndü. “Bitirdin mi?” </p>

  <p>“Evet.”</p>

  <p>“Beni tuzağa düşürmeni istiyorum. Beni yakalamalısın. Soru sor. O yazıda geçen şeylerle ilgili bir sözü, bir kenti, herhangi bir şeyi söyle. Bakalım, ne cevap vereceğim? İçimden nasıl bir şey gelecek?”</p>

  <p>“Sevgilim bu bir şeyi kanıtlamaz ki...” .</p>

  <p>Jason, “Dediğimi yap!” diye emretti.</p>

  <p>“Peki.” Marie dergiyi aldı. “Beyrut.”</p>

  <p>“Elçilik. Kendine Ataşe süsü veren CIA ajanı yolda vurularak öldürüldü. Üç yüz bin dolar.”</p>

  <p>Marie ona baktı, “Anımsıyorum...”</p>

  <p>Jason, “Ben anımsamıyorum,” diye cevap verdi. “Devam et.”</p>

  <p>Kadın yine dergiye baktı. “Baader Meinhof.” </p>

  <p>“Stuttgart Regensburg. Münih. İki öldürme ve bir kaçırma. Baader hesabına. Paraları...” Bourne birden durup şaşkınlıkla fısıldadı. “Amerikan kaynakları Detroit... Wilmington, Delaware.”</p>

  <p>“Jason, bunlar ne... “</p>

  <p>“Lütfen devam et.”</p>

  <p>“Sanchez.”</p>

  <p>“Adı İlich Ramirez Sanchez. O Carlos.”</p>

  <p>“Neden İlich?”</p>

  <p>Bourne durakladı. Gözleri şaşkındı. “Bilmiyorum.”</p>

  <p>“Bu Rus adı. İspanyol değil. Annesi Rus muydu?”</p>

  <p>' “Hayır... Evet. Annesi Rus olmalı. Öyle sanırım. Bilmiyorum.”</p>

  <p>“Novrograd.” -</p>

  <p>“Casusluk merkezi. Sanchez oradan mezun oldu.”</p>

  <p>“Jason bunu dergide okudun!”</p>

  <p>“Okumadım! Lütfen devam et.”</p>

  <p>Marie'nin gözleri yazıya gitti. “Tahran.” </p>

  <p>“Sekiz cinayet. Bunları Humeyni'yle Filistin Kurtuluş üslendi. Ücret iki milyon. Kaynak, Güneybatı Rusya bölgesi.” </p>

  <p>“Paris.”</p>

  <p>“Bütün anlaşmalar Paris’te yapılıyor. Cinayet kontratları.”</p>

  <p>“Kimin anlaşmaları? Kimin cinayet kontratları?” </p>

  <p>“Sanchez'in... Carlos'un.”</p>

  <p>“Carlos mu? Bunlar onun anlaşmaları... Cinayetleri. Bunların seninle hiçbir ilgisi yok.” Bourne sersemlemiş gibi, “Carlos'un cinayetlerinin benimle ilgisi yok,” diye fısıldadı.</p>

  <p>“İşte söyledin, Jason. Bunların seninle ilgisi yok.” </p>

  <p>“Hayır! Bu doğru değil!” Jason bağırıyordu. “Bizim anlaşmalarımız.”</p>

  <p>“Sen ne dediğinin farkında değilsin!” </p>

  <p>“Bilmeden karşılık veriyorum! Bu yüzden Paris'e geldim!” Dönüp pencereye gitti. </p>

  <p>“Biz bir yalanı değil gerçeği arıyoruz. Anımsadın mı? Belki bulduk. Belki bu oyun bunu ortaya çıkardı.</p>

  <p><br/></p>

  <p>“Yeter Jason! Ne yapmaya çalışıyorsun? Bana Carlos olduğunu mu söylemek istiyorsun?”</p>

  <p>“Tanrım, hayır. Carlos beni öldürmek istiyor ve Rusça konuşmadığımı da biliyorum.” “Öyleyse ne?”</p>

  <p>“Belki de ben Carlos'a ihanet etmiş biriyim. Durumu ancak bu şekilde açıklayabilirim. İşte bu yüzden beni öldürmek istiyor.”</p>

  <p>Marie, “Anlamsız!” diye bağırdı. “Elinde küçük bir delil bile yok.” Keşke bu doğru olsaydı. Bu istediğin gibi bir kimlik değil, fakat Tanrı biliyor ya, her gün içinde kör gibi dolaştığın labirentten çok daha iyi. Her şey bundan iyi olurdu sanırım.” Durdu.</p>

  <p>“Keşke doğru olsaydı. O zaman biz Paris’te olmazdık.”</p>

  <p>“Ne?”</p>

  <p>“İşte işin bu bölümü gerçeklere uymuyor, sevgilim. Sandığın gibi Carlos'a kalleşlik etmiş ve ondan korkan biri olsaydın, asla Paris'e gelmezdin. Parayı Zürih’te alır kaçardın. Ama sen bunu yapmadın. Tam tersine Carlos'un inine geldin. Korkan ya da suçlu olan bir erkek bunu yapmazdı.” “Yapılacak başka bir şey yoktu. Gerçeği anlamak için Paris'e geldim.”</p>

  <p>“Öyleyse kaç. Sabah parayı alacaksın. Sana... Bize engel olan bir şey yok. Bu çok basit.” Marie dikkatle onu süzüyordu.</p>

  <p>Jason ona bakıp arkasını döndü. Konsola gidip bardağına içki koydu. Kendini savunmak ister gibi, “Hâlâ Treadstone var,” dedi.</p>

  <p>“Bu Carlos'dan daha mı önemli? Bir zamanlar sevdiğim erkek Treadstone tarafından öldürüldü. Kaçmamız, yaşayabilmemiz için çok önemli bir neden bu.”</p>

  <p>Bourne, “Onu öldürenlerin ortaya çıkarılmasını istersin sanırım,” diye söylendi. “Bunun hesabını vermelerini istersin.”</p>

  <p>“Bunu çok istiyorum fakat başkaları onları bulabilir. Daha önemli şeyler var. İntikam da listemin başında değil. Listenin başında biz... Sen ve ben varız. Yoksa bu yalnızca benim kararım... Benim duygum mu?”</p>

  <p>Erkek elindeki kadehi sıkarak ona baktı. “Böyle olmadığını biliyorsun,” diye fısıldadı. “Seni seviyorum.”</p>

  <p>Marie, “Öyleyse kaçalım,” diyerek ayağa fırladı. Erkeğe doğru bir adım attı. “Her şeyi unutup mümkün olduğunca çabuk kaçalım!” “Sadece sen ve ben.” Kafası sisleniyordu yine. Bu sis onu boğuyordu. </p>

  <p>“Biliyorum. Biliyorum. Fakat düşünmem gerekiyor. Öğrenmem gereken, anımsamam gereken o kadar çok şey var ki...”</p>

  <p>“Bunlar neden bu kadar önemli?” </p>

  <p>“Bilemiyorum. Bunu şimdi sorma.”</p>

  <p>“Şimdi olmazsa ne zaman sorayım? Hep bu koşullarda mı yaşayacağız?”</p>

  <p>Jason birden, “Yeter!” diye küfrederek kadehi tahta tepsiye vurdu. </p>

  <p>“Kaçamam! Bunu yapamam! Burada kalmam ve her şeyi öğrenmem gerekiyor!”</p>

  <p><br/></p>

  <p><br/></p>

  <p>Marie koşup ellerini onun omuzlarına dayadı. Sonra yüzündeki terleri sildi. “İşte söyledin. Kendini duydun mu sevgilim? Kaçamazsın, çünkü bu işe yaklaştıkça çıldıracak gibi oluyorsun. Kaçacak olursan daha beter hale geleceksin. Gerçek bir yaşamın olmayacak Bir kâbusta yaşayacaksın. Bunu biliyorum.”</p>

  <p>Jason eğilip onun yüzüne baktı. Yanağına dokundu, “Öyle mi?”</p>

  <p>“Tabii. Fakat bunu benim değil, senin söylemen gerekiyordu. Bunun için seni zorladım. İşin garibi de, isteseydin ben kaçabilirdim. Geriye bakmaz, ortalıktan kaybolur ve ömrümde tatmadığım kadar da mutlu olurdum. Ama sen bunu yapamazsın Paris’te ya da başka yerde bu kuşku seni yiyip bitirecek. Sonunda buna dayanamaz hale geleceksin.”</p>

  <p>Jason, “Demek ortadan kaybolurdun?” diye sordu. “Ya ailen, işin ve tanıdığın bütün o insanlar?”</p>

  <p>Ben ne çocuğum, ne de budala. Kendimi gizleyecek bir yol bulurdum herhalde. Fakat bu işi fazla ciddiye almazdım sanırım. Hasta olduğumu sinirlerimin bozulduğunu ileri sürer, izin alırdım. Böylece istediğim zaman geri dönerdim. Çalıştığım yerdekiler bunu anlarlardı.” “Peter de mi?”</p>

  <p>“Evet.” Maire bir an durdu. “Biz önce seviştik, sonra dost olduk. Bu dostluk ikimiz için de ilk duygularımızdan çok daha önemliydi.”</p>

  <p>“Onu öldürdüler. Sen haklısın. O katillerin ortaya çıkarılmasını, yaptıklarını ödemelerini istiyorum. Sen de kaçamazsın.”</p>

  <p>Jason ona sarılarak yanağını, saçlarını öptü. “Sana yaşamımdan çıkmanı söylemem gerekirdi. Bunu yapamıyorum ama yapmamın doğru olacağını çok iyi biliyorum.” '</p>

  <p>“Bunu yapsan da bir yararı olmazdı. Bir yere gitmem, sevgilim.”</p>

  <p><br/></p>

  <p><br/></p>

  <p>Ertesi gün Boulevard de la Capelle'deki avukatı görmeye gittiler. Gözlüklü, sivri sakallı, yaşlı avukatla Marie konuştu. Bankanın tasdikli çeklerini değil, isim yerleri boş bırakılmış, tasdikli senetlerini istediklerini söyledi. Bunların karşılığı dolar olarak ödenecekti. En büyük senet yirmi bin dolarlık, en küçüğüyse yüz dolarlık olacaktı. Hem avukat bankadan senetlerin seri numaralarının birbirini izlememesini de isteyecekti. Yaşlı avukat onun ne demek istediğini anlamıştı. Bu tür senetler her yerde bozdurulabilirdi ve hiçbir banka ya da sarraf da bu kadar çok senet numarasını izleyemez, bunlar için ayrıca masrafa girişmezdi. Sinirlenen keçi sakallı avukat, kendisi gibi rahatsız olan D'Amacourt'la telefon konuşmasını bitireceği sırada Marie elini havaya kaldırdı. “Özür dilerim. Yalnız Mösyö Bourne hesaptan iki yüz bin frankın nakit olarak ödenmesini istiyor. Yüz binin yetmiş beş bini Mösyö D'Amacourt'un, yirmi beşi bini de sizin. Mr Bourne verdiğiniz öğütler ve zahmetleriniz için size borçlu olduğunu düşünüyor. Kadının sözlerini duyan avukatın sinirliliği de, telaşı da geçti. Bunların yerini eşi görülmemiş bir nezaket aldı. Mösyö Bourne ve değerli danışmanının istekleri yerine getirilecekti. Mösyö Bourne senetler ve para için bir ataşe çantası sağlamıştı. Bunu saat iki buçukta bankadan ayrılacak silahlı bir kurye tam üçte Pont Neuf'de Mösyö Bourne'a teslim edecekti. Saygıdeğer müşteri çantanın üstünden bir deri parçası kesmişti. Bunu kuryeye gösterecek, parçanın yerine uyduğunu gören adam da çantayı verecekti. Bu arada Mösyö Bourne bir şifre kullanılmasını da istiyordu. Kuryeye, “Herr Koenig, Zürih'ten selamlarını yolladı,” diyecekti.</p>

  <p><br/></p>

  <p><br/></p>

  <p>Marie St. Jacques avukatın yanından ayrılmadan, “Fişin gerektirdiği şeylerin yapılması zorunlu,” dedi. “Bunu kabul ediyoruz. Yalnız zamanlama Mösyö Bourne'un lehine olmalı. Bunu sağlamazsınız, sizi şu anda adını açıklayamayacağım uluslararası bankacılık komisyonunun önemli bir üyesine şikâyet etmek zorunda kalacağım. Bankacılık kurallarını ve bazı yasalarına nasıl çiğnediğinizi anlatacağım.”</p>

  <p>“Haklısınız, madam. Evet, zamanlama çok önemli. Korkacak hiçbir şey yok.”</p>

  <p>Marie, “Biliyorum,” diye cevap verdi.</p>

  <p>Bourne silaha taktığı susturucuyu inceliyordu. Sonra şarjörü kontrol etti. Tabancayı beline takıp ceketini ilikledi.</p>

  <p>Marie onun silaha baktığını görmüştü. Yatağa oturmuş! Kanadalı ataşe Dennis Corbelier'le konuşuyor, adamın verdiği bilgileri bir deftere yazıyordu. Teşekkür edip telefonu kapatarak Jason'a döndü. “Peter'in öldüğünü bilmiyor. Çok tuhaf.”</p>

  <p>“Gerçekten çok garip. Bence bunu ilk öğreneceklerden biri oydu. Polislerin masasındaki kâğıtlara, randevu defterine bakacaklarını söylemiştin. Peter Paris'e telefon edip Corbelier’i aramış. Biri bunu soruştururdu kuşkusuz.” </p>

  <p>“Aklıma bunlar gelmedi. Ben gazeteleri, ajansları düşünüyordum. Peter on sekiz saat önce bulundu... Çok tanınmış bir maliyeci, Kanada’da önemli biriydi. Ölümü ilgi uyandıracak bir haber sayılırdı. Fakat gazeteler cinayeti yazmamışlar sanırım.”</p>

  <p>“Bu gece Ottavva'yı ara. Bunun nedenini anla.”</p>

  <p>“Olur.”</p>

  <p>“Corbelier sana ne söyledi?”</p>

  <p>“Ah, evet.” Marie defterine baktı. “Plaka numarasını verdiğin arabayı De Gaulle Havaalanından kiralamışlar. D'Amacourt' un verdiği telefon numarasının kime ait olduğunu bulmuş. Fakat bu ne işine yarayacak bilmem. Bu olayla bunun ne ilgisi olabilir.”</p>

  <p>“Neden?”</p>

  <p>“Bu telefon Sain Honore'deki Les Classiques moda evine ait. Özel bir numara. Corbelier, orasının Rene'nin Evi diye de bilindiğini açıkladı. Yani moda yaratıcısı Rene Bergeron'u kastetti. Yıllardan beri Paris’tedir. Çok büyük ün yapamadı ama yine de adını duyurdu. Kanada'daki terzim modellerini kopya ettiği için onu biliyorum.”</p>

  <p>“Adresi aldın mı?”</p>

  <p>Marie evet anlamında başını salladı.</p>

  <p>“Neden Corbelier, Peter'in öldürüldüğünü bilmiyor? Neden kimse olayı duymadı?”</p>

  <p>“Belki Ottavva'yı arayınca bunu anlarsın.” Bourne dolaptan paltosunu aldı. “Ben bankaya gidiyorum. Kuryeyi Pont Neuf'e kadar izleyeceğim. Üniforma giyerler mi?”</p>

  <p>“Çoğunlukla giyerler. Aynı zamanda, zırhlı kamyonetler de kullanabilirler. Fakat bu konuda kesin konuştum. Eğer kamyonet kullanılacaksa bunun köprüden bir blok geride bırakılmasını ve kuryenin yürüyerek randevu yerine gelmesini söyledim Çünkü zırhlı kamyon dikkati çeker ve kolaylıkla izlenebilir. Fikrini değiştirip seninle gelmeme izin vermez misin?”</p>

  <p>“Hayır.”</p>

  <p>Orada olman için bir neden yok ve benim de acelem var.”</p>

  <p>“İnan bir şey olmaz. Yüz bini bölüşecek olan o iki hırsız buna izin vermez.”</p>

  <p>“Biliyorum. Hem bensiz daha hızlı hareket ediyorsun.” </p>

  <p>Marie kalkıp ona yaklaşarak dudaklarından öptü. “Endişelisin değil mi?”</p>

  <p>“Sadece ihtiyatlıyım.” Gülümseyerek kadının çenesine dokundu. “Bu büyük para... Bizi uzun süre geçindirmesi gerekir.”</p>

  <p>“Bak, bu söz hoşuma gitti.”</p>

  <p>“Para mı?”</p>

  <p>“Hayır. Biz.” Marie kaşlarını çattı. “Senetleri bir kasaya koymalısın. Bir milyon dolardan daha değerli olan ve kolaylıkla elden çıkarabilecek türdeki senetleri bir otel odasında bırakamazsın.”</p>

  <p>“Bunu yarın yapabiliriz. Ben yokken moda evinin rehbere kayıtlı olan numarasına bak. Akşam kaça kadar açık olduklarını öğren.” Bourne hemen kapıdan çıktı.</p>

  <p><br/></p>

  <p><br/></p>

  <p><br/></p>

  <p><br/></p>

  <p>Jason bir taksinin arkasında oturmuş bankaya bakıyordu. Şoför avans olarak aldığı elli franga pek sevindiği için bir şarkı mırıldanarak gazetesini okuyordu. Arabanın motoru çalışır durumdaydı. Müşteri bunda ısrar etmişti.</p>

  <p>Zırhlı kamyonet gelip Jason'un taksisinin beklediği yerin önüne park etti. Arkadaki kırılmaz camlı kapının üstünde kırmızı, küçük iki ışık belirdi. Alarm sistemi çalıştırılmıştı. Bourne öne doğru eğilerek yan kapıyı açıp atlayan ve bankaya doğru giden adama baktı. Birden içi rahatladı. Dün Valois'ya gelen iyi giyinmiş üç adamdan biri değildi o.</p>

  <p>On beş dakika sonra kurye sol elinde bir ataşe çantasıyla çıktı. Sağ eliyle de tabancasının açık kılıfını tutuyordu. Jason çantanın yanından bir parça koparılmış olduğunu gördü. Koparılan parça kendi cebindeydi. Zırhlı kamyon hareket ederek Rue Mgdeieine'in trafiğine karıştı. Bourne da şoförün omzuna yurdu. “Kamyoneti izle fakat arada iki araba olmasını sağla.”</p>

  <p>Şoför telaşlandı. “Yanlış taksiye binmişsiniz; mösyö. Paranızı geri alın.”</p>

  <p>“Budala, ben zırhlı kamyonet şirketinin adamıyım. Bu özel bir iş.”</p>

  <p>“Özür dilerim, mösyö. Onu gözden kaybetmeyeceğim.” Şoför hemen hareket ederek diğer arabaların arasına daldı.</p>

  <p>Kamyonet Seine Nehrine inen en kestirme yolu seçti. Yan sokaklardan geçip soldan Ouai de la Rapee'ye saparak Pont Neuf'e doğru gitti. Fakat köprüye üç ya da dört blok kala kamyonet kaldırımın yanına yaklaşarak ağırlaştı; Kurye randevusuna daha vakit olduğunu düşünmüştü galiba. Ama Bourne onun geç kalacağına inanıyordu. Saat üçe altı vardı. Adam kamyonetle iki blok öteye gidip durursa, köprünün oraya ancak zamanında erişirdi. Öyleyse kamyonet neden ağırlaşmıştı? Tam durmamıştı ama ilerlemiyordu da.</p>

  <p>Bourne şoföre, “Köşeye yanaş ve dur!” dedi. “Çabuk ol.”</p>

  <p>“Ne var, mösyö?”</p>

  <p>“Sen çok talihli bir adamsın. Gidip şu kamyonetin sürücüsüne birkaç kelime söylersen, şirketim sana açıktan yüz frank vermeyi kabul ediyor.”</p>

  <p>“Neden, mösyö?”</p>

  <p>“Açıkçasını istersen bu sürücüyü sınıyoruz. Bu işte yeni. Yüzlüğü istiyor musun?”</p>

  <p>“Bunun için cama yaklaşıp birkaç kelime mi söyleyeceğim?”</p>

  <p>“Evet. En çok beş saniyeni alır. Ondan sonra taksine atlar ve uzaklaşırsın.”</p>

  <p>“Bela çıkmayacak ya? Başımın belaya girmesini istemem.”</p>

  <p> “Yok. Bizim şirket son derece dürüsttür.” </p>

  <p>“Ne söyleyeceğim?”</p>

  <p>"son yüz frankı uzattı. “Sadece şunları: 'Herr Koenig Zürih'ten selamlarını yolladı.' Bunda zorluk var mı?”</p>

  <p>“Hayır. Gideyim.”</p>

  <p>“Tamam. Ben de peşinde olacağım.”</p>

  <p>“Siz arkamdan mı geleceksiniz?”</p>

  <p>“Öyle.”</p>

  <p> </p>

  <p><br/></p>

  <p>Hızlı adımlarla ilerleyerek arabanın sol yanına doğru gittiler. Bourne, bu kamyonet Carlos'un tuzağı, diye düşünüyordu.</p>

  <p>Katil, kuryeyi satın aldı. Kamyonette telsiz aygıtı var. Gideceği yeri bildirmekle az aylık alan kurye büyük para kazanabilir. Adamın saat üçte randevu yerinde olmaya niyeti yok. Carlos'un haydutlarının gelmesini bekler gibi davranıyor... Jason taksi şoförünü durdurup iki yüz frank daha verdi. “Şirketim çok cömert davranıyor. Bu adamı işteki kayıtsızlığı yüzünden cezalandırmamız gerekecek.”</p>

  <p>“Ne, mösyö?”</p>

  <p>“Ona 'Her Koenig Zürih'den selamlarını yolladı.' de. Sonra da, 'Plan değişti. Taksimde seni görmesi gereken bir müşteri var,' diye ekle. Anladın mı?”</p>

  <p>Şoför parayı aldı. </p>

  <p>“Bunda ne zorluk var?”</p>

  <p>Kamyonete yaklaştılar. Jason sırtını aracın çeliğine dayayarak ilerledi. Sağ eli paltosunun içindeydi. Kemerine takılı tabancayı tutuyordu. Taksi şoförü cama yaklaşıp vurdu. “Hey içerdeki!” diye bağırdı. “Herr Koenig! Zürih'ten selamlar.”</p>

  <p>Cam iki, üç santim aşağıya indi. İçeriden biri haykırdı. “Ne dediniz? Sizin Pont Neuf'de olmanız gerekirdi, mösyö.”</p>

  <p>Taksi şoförü hiç de aptal değildi. Ayrıca bir an önce oradan ayrılmayı istiyordu. “Ben değil sersem. Bana öğretilen sözleri söylüyorum. Plan değiştirildi. Arkada bir adam var. Seni görmesi gerektiğini iddia ediyor.”</p>

  <p>Jason cama yaklaşmadan taksi şoförüne elli frank uzattı: “Ona acele etmesini söyle.”</p>

  <p>Şoför paraya bir göz atıp sürücüye döndü. “Çabuk ol! Hemen onu görmezsen işini kaybedersin!”</p>

  <p>Bourne, “Haydi, hemen buradan git,” dedi. Şoför elli frankı kaparak koşa koşa taksisine gitti.</p>

  <p>Bourne birden yerinde donup kaldı. Çalınan kornalar, trafik gürültüsü arasında kamyonetten gelen sesleri duymuştu. Biri mikrofona bağırmıyordu. İki adam birbirlerine haykırmaktaydılar. Kurye yalnız değildi. Onun yanında başka biri vardı. “Söylenen sözleri duydun. Şifre buydu.” </p>

  <p>“O yanına gelecek, sana kendisini gösterecekti!” </p>

  <p>“Öyle yapacak... Çantanın yırtığına uyan deri parçasını da bana gösterecektir. Bunu arabalarla dolu bir caddenin ortasında mı yapacağını sanıyorsun?” </p>

  <p>“Hoşuma gitmedi!”</p>

  <p>“Bana birini bulmama yardım etmem için para verdin. İşimi kaybetmem için değil. Ben gidiyorum.” </p>

  <p>“Pont Neuf'da buluşmanız gerekiyor!” Kurye galiz bir küfür salladı.</p>

  <p>Birden arka kapı açıldı. Eli hâlâ paltosunun içinde olan Jason hemen döndü. Kurye sol elinde çantayla dışarıya çıktı. Bourne hazırdı. Kurye yere atlar atlamaz kapıyı hızla itti. Ağır çelik kapı onun arkasında olan ikinci adamın diziyle eline çarptı. Adam feryat ederek kamyonetin içine yuvarlandı. Jason elinde deri parçasıyla kuryeye seslendi. “Ben Bourne'um! İşte deri parçası. Tabancanı kılıfından çıkarma. Yoksa işini değil canını kaybedersin!”</p>

  <p>“Ben! Kötülük düşünmedim, mösyö. Sizi bulmak istiyorlardı! Onların getirdiğim çantayla ilgileri yok. Bu konuda sözüme güvenebilirsiniz!”</p>

  <p>Kapı arkasına çarparak açıldı ve Jason omzuyla vurup tekrar kapattı. Sonra kanadı tutup çekti ve Carlos'un adamını gördü.</p>

  <p>Bir tabancanın namlusu gözlerine doğru çevrilmişti. Birden dönerken, adamın tetiği çekmekte bir an geç kalmasına zırhlı kamyonetin çalmaya başlayan alarm zilinin neden olduğunu anladı. Alarm birden çalışmıştı ve korkunç sesi kamyonetin içinde yankılanıyordu. Bu yüzden tabancanın patlaması ve asfalt parçaları havalanırken çıkan ses duyulmadı.</p>

  <p>Jason yine kapıyı omuzlayarak kapattı. Madenin madene çarptığını işitti. Kapı Carlos'un haydudunun silahına çarpmıştı. Kendi tabancasını belinden çekerek yolda diz çöktü ve kapıyı açtı.</p>

  <p>Zürih’teki adamı, Johann adlı katili gördü. Kendisini tanıması için onu Zürih'ten getirmişlerdi. Bourne iki kez ateş etti. Adamın vücudu geriye doğru bükülürken kanlar alnından aşağıya aktı.</p>

  <p>Sonra dönerek silahını çekmiş, yardım isteyerek bağıran ve arabanın yanına sığınmaya çalışan kuryenin elinden çantayı kaptı. Deli gibi koşmaya başladı. Fakat artık karanlıklarla dolu bir tünelde değildi. Öğleden sonra güneşi pırıl pırıl parlıyordu.</p>

  <p>Marie, “Her şey burada,” dedi. Senetleri değerlerine göre ayırmış ve üst üste dizmişti. Paralar da onların yanında, masada duruyordu. “Böyle olacağını söyledim.”o</p>

  <p>“Az kalsın olamayacaktı.”</p>

  <p>“Ne?”</p>

  <p>“Zürih’teki Johann denilen adam... Öldü. Onu öldürdüm.” </p>

  <p>“Jason, ne oldu?”</p>

  <p>Olanları anlattı. Onlar Pont Neuf'de beni yakalayacaklarına inanmışlardı. Sanırım, diğer adamların bulunduğu araba trafikte sıkıştı. Kamyoneti arayarak telsizle durumu bildirdi ve şoföre oyalanmasını söyledi.” '</p>

  <p>“Oh Tanrım, onlar her yerdeler!”</p>

  <p>Bourne aynada sarı saçlarına bakıp bağa gözlüğünü takarak Fakat benim nerede olduğumu bilmiyorlar,” diye cevap verdi. </p>

  <p>“Şu anda Saint Honore'de bir moda evine gideceğim akıllarına gelmez.”</p>

  <p>Marie şaşırarak sordu. “Les Classigues mi?” </p>

  <p>“Evet. Oraya telefon ettin mi?”</p>

  <p>“Ettim ama bu çılgınlık.”</p>

  <p><br/></p>

  <p>Jason aynaya bakmaktan vazgeçerek döndü. “Neden? Düşün. Yirmi dakika önce kurdukları tuzak parçalandı. Şimdi suçlamalar başladı ve beni değil, birbirlerini düşünüyorlar. Kimse gırtlağına bir kurşun yemek istemiyor. Onlar bu bir iki saat içinde olanları anlamaya çalışırlarken, telefonla haber almalarını sağlayan yere gideceğimi akıllarından bile geçirmezler.”</p>

  <p>“Biri seni tanıyacaktır!”</p>

  <p>“Kim? Bu iş için Zürih'ten birini getirdiler. O da öldü.”</p>

  <p>“Ya kurye? O seni gördü. Onu yakalayacaklardır.”</p>

  <p>“Kurye birkaç saat polisle uğraşacak. D'Amacourt'la avukat da şimdiye dek Marsilya veya Normandiya yolunu tutmuşlardır bile. Talihleri varsa ülkeden çıkmışlardır.”</p>

  <p>“Jason, korkuyorum.”</p>

  <p>“Ben de öyle ama tanınmaktan değil.”</p>

  <p>“Sana engel olamam fakat Tanrı aşkına dikkatli davran. Seni tanırlarsa hemen öldürürler. Ne yapmayı düşünüyorsun?”</p>

  <p>“Oraya erişince ne yapmam gerektiğine daha iyi karar vereceğim. Bakalım orada telaşlı, endişeli biri var mı? Ya da yaşamı buna bağlıymış gibi telefon bekleyen biri.”</p>

  <p>“Sonra ne olacak?” .</p>

  <p>“D'Amacourt'a yaptığım gibi dışarıda bekleyecek ve o kişiyi izleyeceğim. Onu kaçırmayacak ve dikkatli davranacağım.” </p>

  <p>“Beni arar mısın?” </p>

  <p>“Aramaya çalışırım.”</p>

  <p>“Beklerken çıldırabilirim.”</p>

  <p>“Bekleme. Senetleri bir kasaya koyabilir misin? Büyük otele git. Otellerin kasaları vardır.”</p>

  <p>“Bunun için otelde ondan olması gerekir.”</p>

  <p>“Meuriee ya da Georges Cinq'de bir oda tut. Çantayı otel müdürlüğüne teslim et ve buraya dön. Ottavva'yı ara. Neler olduğunu öğren.” </p>

  <p>“Peki.”</p>

  <p>Bourne, komodinin üstünden beş bin franklık banknotları aldı. “Rüşvet vermek daha kolay. Böyle bir şey olacağını sanmıyorum ama belki de olur.”</p>

  <p>Marie, “Olabilir,” diye mırıldandı. “Ne söylediğinin farkında mısın? İki otel adı söyledin.”</p>

  <p>“Evet.” Jason dönerek kadının karşısında durdu.</p>

  <p>“Daha önce de buraya geldim. Hem pek çok kez. Burada yaşadım ama bir otelde oturmadım. Kenar sokaklarda, kolay bulunamayacak yerlerde oturdum sanırım.”</p>

  <p>Sessiz ve korku dolu bir an geçirdiler. </p>

  <p>“Seni seviyorum, Jason.”</p>

  <p>“Ben de seni seviyorum,” diye cevap verdi Bourne. </p>

  <p>“Bana dön. Ne olursa olsun bana gel.”</p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p>Kahverengi tavandaki minik projektörler mankenleri ve pahalı giyimli müşterileri sarı bir ışıkla aydınlatıyordu. Camlı muhafazalarda siyah kadifelerin üstüne yerleştirilmiş olan takılar ve aksesuarlar türlü renkler çıkararak parlıyorlardı. Les Glassiques küçük olmamasına karşın, dev bir moda salonu sayılamazdı. Bununla birlikte Paris'in en pahalı yerlerinden biriydi bu dükkân. Kapılarına koyu renk cam takılı prova odaları geride, müdüriyetin bulunduğu balkonun altında kalıyordu. Sağdaki halı döşeli merdivenin yanında bir telefon santralı vardı ve önünde buraya hiç de uymayan klasik işadamı kılığında orta yaşlı bir erkek oturuyordu.</p>

  <p>Çoğu kadın olan satıcılar, uzun boylu ve inceydiler. Yüzleri yorgun olan bu kadınlar eski mankenlerdi. Ortada dolaşan bir kaç erkek de ince vücutlarını iyice saran daracık elbiseler giymişlerdi.</p>

  <p>Hafif, romantik bir müzik tavandan salona yayılıyordu. Bourne, dolaşarak mankenlerin üstlerindeki kılıklara baktı. Kumaşlara dokundu. Böylece şaşkınlığını gizledi. Carlos'un haber alma merkezinde bir telaş, bir karışıklıkla karşılaşacağını ummuştu. Fakat burada herkes sakindi. Carlos hesabına çalışan ve hedefi tanıyan tek kişi olan Zürih’ten gelme katilin zırhlı arabada vurulup öldürülmesine, kurulan tuzağın aksi sonuç vermesine aldıran yoktu.</p>

  <p>Bu durum şaşılacak gibiydi. Carlos'un adamları disiplinli olduğu için öyle büyük bir kargaşalık beklememişti fakat yine de bir şeyler ummuştu. Oysa burada' ne gerilmiş yüzler, ne telaşla bakan gözler, ne de endişe belirten hareketler vardı. Kendine özgü bu moda dünyasında olağanüstü sayılacak bir şey görememişti.</p>

  <p>Fakat yine de burada bir yerde özel bir telefon olacaktı. Biri buradan Carlos hesabına konuşmakla kalmamış, üç katilin ava çıkmalarına neden olan emri de vermişti. Bir kadın...</p>

  <p>Birden kadını gördü. Aradığı o olmalıydı. Merdivenin ortasında uzun boylu, yaşlılık ve makyajdan yüzü soğuk bir maskeye dönüşmüş olan kibirli bir kadın vardı. Kadını imzalaması için bir satış defteri uzatan incecik bir erkek satıcı durdurmuştu. Kadın deftere bir göz attıktan sonra, yakındaki mücevher reyonunun orada duran orta yaşlı, telaşlı görünen adama baktı. Bakış kısaydı ama anlamı açıktı. Kadın, “Tamam dostum mücevheri al ama hesabını da çabuk öde,” der gibiydi. “Yoksa gelecek kez güç duruma düşebilirsin. Hatta daha kötüsü olabilir. Karına telefon da edebilirim.” Bu bakış bir anda kayboldu. Kadın yalancıktan gülümsedi. Satıcının elindeki kalemi alarak makbuzu parafe etti. Sonra merdivenden inerek meçli koyu renk saçının arkasını eliyle hafifçe düzeltti.</p>

  <p>Bu kadının gözlerinde huzurdan eser yoktu. Zürih’teki altın çerçeveli gözlüklü adam dışında, Bourne’ un gördüğü belki de en dikkatli insandı o. İçinden gelen ses Bourne'a aradığı kimsenin o kadın olduğunu haber verdi. Artık ona erişmesi gerekiyordu. Bu durumda kadının kendisine gelmesini sağlamalıydı.</p>

  <p>Bu kararı izleyen birkaç dakika Bourne'u şaşırttı. Daha ¦doğrusu kendine şaştı. Rol yapıyordu fakat kendisine hiç benzemeyen bir kişiliğe bürünmüş olmasına hayret etti. Artık elbiseleri yerlerinden çıkarıp alıyor, kumaşları ışığa tutarak bakıyor, dikişleri, düğmeleri, ilikleri inceliyordu. O anda iyi kılıkları seçen, ne istediğini bilen ve bunları almaya alışık tecrübeli bir tüccardan farksızdı. Tek bakmadığı fiyatlardı. Bunlara hiç aldırmadığı belliydi.</p>

  <p>Zaman zaman ona bakan kibirli kadın da, müşterinin fiyatlara bakmadığını fark ederek, onunla ilgilenmeye başlamıştı. Sıska bir satıcı kadın gülümseyerek yaklaştı fakat Bourne kendi başına dolaşmak istediğini söyledi. Otuz saniye sonra da Les Classiques'in en pahalı kılıklarının giydirilmiş olduğu üç mankenin arkasındaydı. Memnun kalmış gibi kaşlarını kaldırarak bu mankenlerin arasından kadına baktı. Biraz önce kendisiyle konuşan satıcıyı sorguya çekiyordu. Satıcı kadın omuz silkip başını salladı.</p>

  <p><br/></p>

  <p>Bourne ellerini beline dayayarak üç giysiyi teker teker inceledi. Bir türlü karar veremeyen bir alıcıydı o anda. Böyle durumdaki bir müşteri adayına, özellikle fiyatlara bakmayan birine de çevredeki en bilgili kimsenin yardım etmesi gerekirdi. Kibirli kadın yine saçlarına dokundu ve zarif bir tavırla yürüyerek yaklaştı. Gözünden bir şey kaçmayan kadın İngilizce konuştu. “En şık kılıklarımızla ilgilendiğinizi görüyorum, mösyö.”</p>

  <p>Jason, “Öyle olduğunu umarım,” diye cevap verdi. “Burada ilginç bir koleksiyonunuz var. Ama insanın beğendiklerini arayıp bulması gerekiyor, değil mi?”</p>

  <p>“Her şey insanın zevkine bağlıdır, mösyö. Yalnız bütün modellerin sadece bize ait olduğunu söylemeliyim. Amerikalı mısınız, mösyö?”</p>

  <p>Bourne, “Oraya ender gidiyorum” diye cevap verdi. “Bu kılıkların sadece sizin için yapıldığını mı söylemiştiniz?”</p>

  <p>“Oh, evet. Moda yaratıcımız anlaşmayla bize bağlıdır. Adını duymuş olduğunuzdan eminim. Rene Bergeron.”</p>

  <p>Bourne hafifçe kaşlarını çattı. “Evet, duydum. Fakat çok ünlü biri sayılmaz, değil mi?”</p>

  <p>“Olacak, mösyö. Bu kaçınılmaz bir şey. Ünü her mevsim artıyor. Birkaç yıl önce St. Laurent'in yanında çalışıyordu. Sonra Givenchy ile çalıştı. Bazıları onun sadece patron kesmekle kalmadığını söylediler. Ne demek istediğimi anlıyorsunuz.” </p>

  <p>“Evet, tabii.”</p>

  <p>“Fakat ünlüler Bergeron’ un geri planda kalmasına çalıştılar. Bir gün kendisi dünya çapında ün yapacak. Bunları ortaya çıkmakta olan bir ustanın eserleri olarak düşünmelisiniz, mösyö.”</p>

  <p>“Çok inandırıcısınız. Şu üçünü alacağım. Bunlar kırk iki beden civarında sanırım.”</p>

  <p>“Kırk dört beden, mösyö. Fakat provayla küçültülürler.” “Sanırım bu olamaz ama Cop . Ferrat'da da iyi terziler olduğundan eminim.”-</p>

  <p>Kadın hemen, “Tabii,” diye atıldı.</p>

  <p>“Ayrıca...” Bourne kaşlarını çatarak yine durakladı. “Hazır buraya gelmişken, bu tür bir kaç giysi daha alayım. Desenleri, kesimleri farklı olsun. Ama yine aynı havada şeyler. Bilmem anlatabiliyor muyum?”</p>

  <p>“Çok iyi anlıyorum, mösyö.”</p>

  <p>“Teşekkürler. Buna çok sevinirim. Bahama'dan buraya uçakla geldim. Yol uzundu ve epey yoruldum.” </p>

  <p>“Öyleyse mösyö oturmayı isterler mi?” </p>

  <p>“Açıkçasını söylemek gerekirse, mösyö bir içki istiyor.” </p>

  <p>“Bu sağlanabilir tabii. Ne şekilde ödeyeceğinize gelince...” </p>

  <p>Bourne, Les Classiques'i yöneten kadının peşin paradan hoşlanacağını sezdi. </p>

  <p>“Nakit ödemeyi tercih ederim. Çekler ve açılan hesaplar ormanda ayak izi bırakmaya benzer, değil mi?”</p>

  <p>“Çok akıllı ve zevklisiniz.” </p>

  <p>Maskeyi andıran yüz bir gülüşle kırıştı ama gözlerde hiç de neşe yoktu. </p>

  <p>“İçkiyi büromda içer misiniz? Oraya kimse girmez. Dinlenirsiniz ve beğenmeniz için modelleri getiririm.” </p>

  <p>“Teşekkür ederim.”</p>

  <p>Kadın ince beyaz elini uzattı. “Ben Les Classiques'i yöneten ortak Jacqueline Lavier'yim.”</p>

  <p>“Teşekkür ederim”</p>

  <p>Bourne adını söylemeden bu eli tuttu. Yüz ifadesi “İnsan bu tür konuları şimdi değil daha özel yerlerde konuşur,” der gibiydi. O anda parası yeterli isim sayılırdı.</p>

  <p>“Büronuz mu? Benimkisi buradan birkaç bin mil uzakta.” Birlikte merdivenden çıkarlarken adam onun ölüm emirlerini nakleden kimse olduğuna inanmaktaydı. Fakat kadın ne kadar sakindi... Berberden çıkmış saçının bir teli bile karışmamıştı. Ne eli titriyordu, ne de maskeyi andıran yüzünde korkuyu açıklayan bir solgunluk vardı. Bu moda evinin patronuydu ve ancak onun gibi birinin özel bürosuyla telefonu bulunabilirdi. Düşman kampına girmişti fakat daha önce de bu tür şeyleri yapmış olduğunu hissediyordu. Yabancı ormana dalmış biri olarak içgüdüsü sayesinde yolu biliyor, tuzakların yerini anlayıp onlardan korunuyordu.</p>

  <p>Bourne merdivenin yedinci basamağına basarken, santraldaki adamın başının arkasını gördü. Bu seyrelmeye başlamış kır saçları, baş biçimini ve şakağı tanıyordu. Geçmişte... Anımsayamadığı geçmişte onu tanımıştı. Fakat şimdi karanlıklarda ışıklar yanıp sönüyor, patlamalar oluyordu. Neredeydi bu? Yine neden gözleri ağrımaya başlamıştı? Kır saçlı adam tekerlekli koltuğunda dönerken, Bourne göz göze gelmemeleri için başını çevirdi.</p>

  <p>Madam Lavier, “Mösyönün eşi bulunmayan santralımızla ilgilendiğini anlıyorum.” Diye mırıldandı. “Bu Les Classiques'in, Saint “Honore'deki diğer dükkânlardan ayrılmasını sağlıyor.”</p>

  <p>“Neden?” Bourne merdiveni çıkarken başındaki ağrı yüzünden gözlerini kırpıştırmak zorunda kaldı.</p>

  <p>“Bir müşteri Les Classiques'e telefon ettiği zaman kafasız bir kadınla değil, bizimle ilgili her şeyi bilen, kültürlü bir centilmenle karşılaşıyor.”</p>

  <p>“Hoş bir değişiklik.”</p>

  <p>“Diğer centilmenler de öyle düşünüyorlar. Özellikle gizli kalmasını istedikleri alışverişleri telefonla yaptıkları zaman. Bizim ormanımızda da hiç ayak izi bulunmaz, mösyö.”</p>

  <p>  Jaoqueline Lavier'in geniş bürosuna gelmişlerdi. Burası başarılı bir yöneticinin odasıydı. Masanın üstünde destelere ayrılmış kâğıtlar duruyordu. Duvara dayanmış resim sehpasında sulu boya çizimler vardı. Bazıları iri harflerle parafe edilmişti. Duvarlarda da ünlü güzellerin fotoğrafları asılıydı.</p>

  <p>Bourne, santraldeki adam kim, diye düşünüyordu. Onu nerede gördüm?</p>

  <p>“Oturun, mösyö. Bulabilirsem, Rene'nin bana yardım etmesini isteyeceğim.”</p>

  <p>“Çok iyisiniz ama sizin seçeceklerinizin fevkalade olacağına inanıyorum. Zevk konusunda tecrüben var. Zevkli olduğunuz büronuzdan belli.”</p>

  <p>“Çok naziksiniz.”</p>

  <p>Jason hâlâ ayaktaydı. “Ama bu doğru. Duvarlardaki fotoğraflara bakmak istiyorum. Dost değilse bile epey tanıdık görüyorum. Bu yüzlerden çoğu sık sık Bahama’daki bankalara uğrarlar.”</p>

  <p>Lavier bu tür mali işlere saygı duyduğunu belirten bir sesle, “Bundan eminim,” diye cevap verdi, “Hemen dönerim, mösyö.”</p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p>Bourne, döner tabii, diye düşündü. Madam Lavier yorgun ve zengin bir işadamına düşünmesi için fazla zaman vermezdi. Çabucak toplayacağı en pahalı giysilerle geri dönecekti. Onun için de bu odada Carlos'un aracısıyla ilgili gerçekleri ortaya koyacak bir şey varsa hemen bulmalıydı. Böyle bir şey masaya da çevresinde olabilirdi.</p>

  <p>Bourne fotoğraflarla ilgilenirmiş gibi yaparak duvarın önündeki koltuğun arkasından dolaştı fakat gözleri masadaydı. Üzerinde faturalar, makbuzlar, Lavier'in imzasını bekleyen mektuplar vardı. Bir adres defteri açık kalmıştı. O sayfada dört isim gördü. Daha iyi bakmak için yaklaştı. Hepsi de şirket adıydı ve bunlarla ilgili kimselerin isimleri de parantez içine alınmıştı. Bourne bunları ezberlemeyi kafasından geçirirken gözleri bir endeks kartına ilişti; sadece kenarını görüyordu. Diğer kartlar telefonun altındaydı. Bu kartın kenarına seloteyp yapıştırılmış, böylece üstte kalması sağlanmıştı. Seloteyp de oldukça yeni sayılırdı. Kartın üstünün temiz olması da oraya yeni konmuş olabileceğini açıklıyordu.</p>

  <p>Bourne sezgisine dayanarak telefonu yana çekmek için uzandı. O anda elindeki telefon çalmaya başladı. Hemen masaya bırakıp geri çekildiği sırada, gömlekli bir adam koşarak açık kapıdan içeriye girdi. Bourne'u görünce gözlerinde bir endişe belirerek durakladı. Telefon ikinci kez çalınca adam hemen gidip ahizeyi kaldırdı. “Alo?” Bir süre dinledi. Vücudu kaslı, güneşten esmerleşmiş bir erkekti. Bu bronzlaşma yüzünden de yaşını tahmin etmek güçtü. Cildi gergin, dudakları ince, kısa kesilmiş kahverengi saçları gürdü. Fransızca konuşarak, “Şu anda burada değil, daha sonra arayın,” dedi. Telefonu kapatıp Bourne’a, “Jacqueline nerede?” diye sordu.</p>

  <p>Bourne İngilizce karşılık verdi. “Lütfen daha yavaş konuşun. Fransızcam pekiyi değildir.”</p>

  <p>Güneşten bronzlaşmış adam, “Özür dilerim,” dedi. “Madame Lavier'yi arıyordum.” </p>

  <p>“Mal sahibini mi?” </p>

  <p>“Evet. Nerede?”</p>

  <p>“Paramı harcamakla meşgul.” Bourne gülerek kadehini dudaklarına götürdü.</p>

  <p>“Ya? Peki, siz kimsiniz, mösyö?” </p>

  <p>“Ya siz?”</p>

  <p>Bourne'u süzdü. “Rene Bergeron.”</p>

  <p>Jason, “Öyle mi?” diye bağırdı. “Madam da sizi arıyordu.</p>

  <p>Siz olağanüstü bir sanatçısınız, Mr. Bergeron. Madam, sizin kılıklarınızı yeni ortaya çıkan bir moda yaratıcısının eserleri olarak kabul etmemi söyledi. Bu yüzden Bahama'ya telgraf çekip daha çok para getirmem gerekecek.”</p>

  <p> “Çok iyisiniz, mösyö. İçeriye daldığım için özür dilerim.”</p>

  <p>“O telefona benim yerime sizin cevap vermeniz iyi oldu. Fransızcam berbat.”</p>

  <p>“Kumaşçılar da, alıcılar da budala. Acaba kiminle konuşma onuruna erişiyorum, mösyö?”</p>

  <p>Bourne, “Briggs,” derken bu adı nereden bulup çıkardığını bilmiyordu. Kolaylıkla dilinin ucuna gelmişti. “Charles Briggs.” </p>

  <p>“Sizi tanımak bir zevk.” Bergeron elini uzattı. “Jacaueline'in beni aradığını mı söylediniz?” </p>

  <p>“Sanırım benim için arıyordu.” </p>

  <p>“Onu bulurum.” Moda yaratıcısı çıktı.</p>

  <p>Bourne kapıya bakarak masaya yaklaştı. Telefonu yana çekince, endeks kartı ortaya çıktı. Üzerinde iki telefon numarası vardı. Zürih santralının numarasını tanıdı. Diğeri Paris’te bir numaraydı. Sezgisi sayesinde bunu bulmuş, bir parça seloteyp yeterli bir ipucu olmuştu. Numaraları ezberleyip telefonu yerine koyarak masadan uzaklaştı. Masadan tam ayrıldığı sırada Madam Lavier kolunda yarım düzine elbiseyle içeriye daldı. “Rene'ye merdivende rastladım. Seçtiklerimi çok uygun buldu. Adınızın da Briggs olduğunu söyledi, mösyö.”</p>

  <p>Bourne kadının alındığını sezerek gülümsedi. </p>

  <p>“Bunu size söyleyebilirdim fakat sorduğunuzu sanmıyorum.”</p>

  <p>“Ormanda ayak izleri, mösyö. Size harika giysiler buldum.” Elbiseleri birkaç iskemleye koydu. “Bunlar Rene'nin bize getirdiği kılıkların en iyilerden bir kaçı.”</p>

  <p>“Size getirdiği mi? O burada çalışmıyor mu?” </p>

  <p>“Sözün gelişi öyle dedim. Stüdyosu koridorun ucunda. Fakat orası kutsal bir yer sayılıyor. Ben bile oraya girerken titriyorum.”</p>

  <p>Bourne bir kılıktan diğerine giderken, “Harika,” diye mırıldanarak üç elbiseyi işaret etti. “Bunları alacağım.” </p>

  <p>“Fevkalade bir seçim, Mösyö Briggs.” </p>

  <p>“Onları da diğerleriyle birlikte sardırın, lütfen.” </p>

  <p>“Tabii. Kendisi çok talihli bir hanım anlaşılan.” </p>

  <p>“İyi bir arkadaş ama bir çocuk. Ne yazık ki, şımarık bir çocuk... Ondan uzun zaman uzak kalıyorum ve fazla ilgilenemiyorum. Onun için gönlünü almalıyım.” Gülümseyerek cüzdanını çıkardı. “Lütfen borcumu söyler misiniz?”</p>

  <p>“Kızlardan birine her şeyi halletmesini söyleyeceğim.” Masasındaki telefonun düğmesine bastı. “Janine buraya gelsin. Elbiseleri de getirsin. Defteri de.”</p>

  <p>Kadın ayağa kalktı. “Bir konyak daha içer misiniz, Mösyö Briggs?”</p>

  <p>Bourne teşekkür ederek kadehini uzattı. Kadın da kadehi alarak Amerikan bara doğru gitti. Adam tasarladığı şeyin zamanının gelmediğini biliyordu. Fakat bu kısa süre sonra paraları verdiği zaman gelecekti. Şimdilik Les Classigues'in ortağıyla samimiyeti ilerletmeye devam edebilirdi. “Bergeron denilen adamın sadece size bağlı olduğunu söylemiştiniz, değil mi?”</p>

  <p>Madam Lavier elinde kadehle döndü. “Oh, evet. Burada iyi anlaşan bir aile gibiyiz.”</p>

  <p>Bourne konyağı alıp teşekkür ederek masanın karşısındaki bir koltuğa oturdu. “Bu olumlu bir anlaşma.”</p>

  <p>Onunla ilk konuşan yüzü çökmüş, uzun boylu, ince satıcı kadın içeriye girdi. Hemen emirler verdirdi. Kılıklar ayrıldı. Lavier faturayı incelemesi için Bourne'a uzattı. “İşte hesap, mösyö.”</p>

  <p>Bourne başını sallayarak faturayı incelemeyi reddetti. “Ne kadar?”</p>

  <p>Kadın tepkisini görmek için ona dikkatle bakıp “Yirmi dört bin frank,” diye karşılık verdi.</p>

  <p>Fakat tepki gelmedi. Bourne cüzdanından beş tane beş binlik çıkararak uzattı. Kadın başını sallayıp paraları satıcıya verdi ve eski manken elbiselerle bürodan çıktı.</p>

  <p>“Her şey paketlenip paranızın üstüyle buraya getirilecek.” Lavier gidip masasının başına geçti ve oturdu. “Demek Ferrat'a gidiyorsunuz. Çok zevkli olmalı,” dedi kadın.</p>

  <p>Jason parayı vermiş ve zaman da gelmişti. Kendi kendisiyle alay eder gibi kadehini havaya kaldırdı. </p>

  <p>“Anaokuluna dönmeden önce Paris’te son gecemi geçireceğim.”  </p>

  <p>“Arkadaşınızın çok genç olduğunu söylediniz.”</p>

  <p>“Çocuk olduğunu söyledim... İyi bir arkadaş fakat daha olgun bir kadının yakınlığını yeğlerim.”</p>

  <p>Lavier bu iltifatı kabul edip kusursuz yapılmış saçlarına dokundu. “Ona bu kadar güzel... Ve açıkçası pahalı şeyler aldığınıza göre çok seviyorsunuz demek.”</p>

  <p>“Onun nelere kalkışabileceğini düşününce bu ödenecek ucuz bir bedel.” </p>

  <p>“Gerçek mi?”</p>

  <p>“O karım. Hem de üçüncü karım. Bahama'da görünüşü korumak gerekir. Ama ne olursa olsun hayatım tam anlamıyla düzenlidir.”</p>

  <p>“Bundan kuşkum yok, mösyö.”</p>

  <p>“Bahama'dan söz ederken birkaç dakika önce aklıma bir şey geldi. Bu yüzden size Bergeron'u sordum.”</p>

  <p>“Evet?”</p>

  <p>“Aklıma eseni yaptığımı düşünebilirsiniz. Ama öyle olmadığına inanın. Ben bir şeyi beğenirsem onunla yakından ilgilenirim. Bergeron sadece size model çizdiğine göre, Bahama Adalarında bir şube açmayı düşünür müsünüz?”</p>

  <p>“Bahamalar’ da mı?”</p>

  <p>“Ve güneyde. Karayipler'e doğru.”</p>

  <p>“Mösyö, biz sadece Saint Honore'yle başa çıkabiliyoruz. Bakılmayan çiftliklerin verimsiz olduğunu söylerler.”</p>

  <p>“Bunu düşündüğünüz şekilde bakmanıza gerek yok. Modellerinizi orada birine verirsiniz. O kimseyle ortak olur ve bunlardan belirli bir yüzde alırsınız. Bir, iki butik de açarsınız. Yavaş yavaş o yörelere uzanırsınız.”</p>

  <p>“Bunun için hatırı sayılır sermayeye gerek var, Mösyö Briggs”</p>

  <p>“Aslında belirli bir masraf gerekir. Buna tanıtma masrafı da diyebiliriz. Kılıklarınız en iyi otellerde ve kulüplerde gözükmelidir. Bu da otelleri, kulüpleri yöneten kimseleri iyi tanımanıza bağlıdır.”</p>

  <p>“Ve siz onları tanıyorsunuz demek?”</p>

  <p>“Hem de çok iyi tanıyorum. Dediğim gibi, bu iş beni ilgilendirdi ve bu fikrin değeri olduğuna inanıyorum. Etiketlerinizin belirli bir üstünlüğü olur. Les Classiques, Paris... Büyük Bahama... Belki Çaneel Bay.” Bourne konyağını bitirdi. </p>

  <p>“Herhalde çılgın biri olduğumu sanıyorsunuz... Bir anda aklıma gelen riskli işler yüzünden birkaç dolar kazandım... Ama yine de bunu laf olarak söylenmiş sayabilirsiniz.” </p>

  <p>“Tehlikeler mi?” Kadın yine saçına dokundu. </p>

  <p>“Başkalarına fikir vermem, madam. Genellikle fikirleri desteklerim.”</p>

  <p>“Evet, anlıyorum. Dediğiniz gibi bu düşünce de değerli.” </p>

  <p>“Öyle sanırım. Tabii Bergeron’ la nasıl bir anlaşma yaptığınızı bilmek isterim.”</p>

  <p>“Anlaşmayı gösterebilirim, mösyö.”</p>

  <p>Bourne, “Dinleyin,” dedi. “İşiniz yoksa bunu içki içip akşam yemeği yiyerek konuşalım. Bu Paris’te son gecem”</p>

  <p>Jacqueline Lavier, “Ve daha olgun kadınlarla ahbaplığı seviyorsunuz,” diye tamamlarken maskeyi andıran yüzü yine gülüşle kırıştı.</p>

  <p>“Evet, öyle, madam.”</p>

  <p>Kadın, “Bu ayarlanabilir,” diyerek telefona uzandı.</p>

  <p>Telefon. Carlos.</p>

  <p>Bourne, onu ezeceğim, diye düşünüyordu. Gerekirse bu kadını öldüreceğim ama gerçeği öğreneceğim...</p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p>Maurice’te bir oda tutup ateşe çantasını otel müdüriyetine bırakan Marie, Rue Vaugirard'daki telefon santralında kalabalığı yararak bölmeye doğru gitti. Jason'u düşünüyordu. Duygulu, korku veren, şaşkın Jason Bourne'u... İçinde büyük şiddet olmasına karşın garip bir biçimde merhametliydi. Ve sıradan insanların tanımadığı bir dünyayla korkunç şekilde başa çıkmasını da biliyordu. Âşık olduğu adam nereden gelmişti? Ona Paris, Marsilya, Zürih ve belki de Uzak Doğu kentlerinin karanlık arka sokaklarında yolunu bulabilmesini kim öğretmişti? Uzak Doğunun onun için ne anlamı vardı? O kadar dili nereden biliyordu? Hem hangi diller ya da dildi önemli olanı?</p>

  <p>Tao... Çesaib... TamGuor”</p>

  <p>Bu Marie'nin hiç bilmediği başka bir dünyaydı. Fakat Jason Bourne'u ya da Jason Bourne adını taşıyan bu adamı tanıyordu. Onda gördüğü dürüstlüğe güveniyordu. Onu ne kadar seviyordu!</p>

  <p>İlich Ramirez Sanches. Carlos. Bu adamın Jason Bournela ne ilgisi vardı?</p>

  <p>Bu düşünceler Marie'yi mahvediyordu. Bunları kafasından çıkarmaya çalıştı. Kanada'ya... Ottowa’ya erişmeli ve Peter'in ölümünün neden böyle gizlendiğini anlamalıydı. Çünkü Peter de dürüst bir erkekti ve onu ahlaksız bir adam öldürmüştü. Bölmedeki telefon çalınca camlı kapıyı açarak içeriye daldı.</p>

  <p>“Sen misin, Alan?”</p>

  <p>“Evet.” Ses pek sertti.</p>

  <p>“Alan, ne oluyor? Peter cinayete kurban gitti ve gazeteler bir kelime bile yazmadı. Elçilik bile bunu bilmiyor sanırım. Siz orada ne yapıyorsunuz?”</p>

  <p>“Söylenenleri yapıyoruz. Sen de öyle yapacaksın.”</p>

  <p>“Ne? Öldürülen Peter! O senin de arkadaşındı. Beni dinle, Alan...”</p>

  <p>“Hayır!” Sözünü kesen adam aksileşmişti. “Sen beni dinle. Paris’ten ayrıl. Hemen şimdi! İlk uçakla buraya dön. Sorunun varsa elçilik bunu halleder. Fakat sadece elçiyle konuşacaksın. Anlaşıldı mı?”</p>

  <p>Marie St. Jacques, “Hayır!” diye bağırdı. “Anlamıyorum! Peter öldürüldü ve kimse aldırmıyor! Sadece bürokratlara özgü palavralar atıyorsun!”</p>

  <p>“Bu işten uzak dur, Marie.”</p>

  <p>“Neden uzak durayım? Bana her şeyi açıkla, Alan...”  </p>

  <p>“Bunu yapamam!” Alan sesini hafifletti. “Ben de bilmiyorum. Sana sadece tembih edilen şeyleri söylüyorum.” </p>

  <p>“Kim tembih etti?” </p>

  <p>“Bana bunu soramazsın.” </p>

  <p>“Soruyorum!”</p>

  <p>“Beni dinle, Marie. Yirmi dört saattir evime gitmedim. Son on iki saatten beri de telefon etmeni bekliyorum. Beni anlamaya çalış. Geri dönmeni öneren ben değilim. Bunu hükümetin emrediyor.”</p>

  <p>“Açıklama olmadan emir mi?”</p>

  <p>“Durum böyle. Oradan uzaklaşmanı ve onun yalnız kalmasını istiyorlar. Emir böyle.”</p>

  <p>“Üzgünüm Alan ama durum böyle değil. Hoşçakal.” Telefonu vurarak kapattı. Sonra titremelerine engel olmak için ellerini kenetledi. Jason'u deli gibi seviyordu ve onlar... Jason'u öldürmeye çalışıyorlardı. Neden? Bunu neden istiyorlardı?</p>

  <p>Santraldaki ciddi kılıklı adam bütün hatları kapattı. Böylece dışarıdan arayanlar meşgul düdüğünü duyacaklardı. Bir saat içinde bir, iki kez bunu yapardı. Böylece düşüncelerine düzen vermeye, telefonda tekrarladığı saçmalıklardan bir süre kurtulmaya çalışırdı. Özellikle sıkıcı bir konuşmadan sonra bütün hatları kesme ihtiyacıni duyuyordu. Bir bakanın karısı aldığı pahalı şeyin kocası tarafından anlaşılmaması için ödeyeceği paranın birkaç faturaya bölünmesini, böylece dikkati çekmeyecek hale gelmesini istemişti.</p>

  <p>Durumun tuhaflığını düşündü. Başkalarının, ona ait şirketlerde telefon santrallarında oturduklarını anımsıyordu. Hem aradan uzunca bir zaman da geçmemişti. Saygon'daki şirketlerinde ve Mekong Deltasındaki uçsuz bucaksız çiftliklerinde çok insan çalıştırmıştı.</p>

  <p>Merdivenden gelen kahkahayı duyarak başını kaldırdı. Jacqueline erken çıkıyordu. Herhalde yine tanınmış ve cüzdanı şişkin bir dostuyla gidiyordu. Bundan hiç kuşkusu yoktu. Jacqueline çok iyi korunan bir madendeki altını bile yürütebilecek yeteneğe sahipti. Yanındaki adamı göremiyordu. Kadının öbür tarafında kalmış ve nedense başını çevirmişti.</p>

  <p>Sonra bir an onu gördü. Göz göze geldiler. Kır saçlı santral memuru soluğunun kesildiğini hissetti. Bir an inanamayarak yıllardır görmediği yüze baktı. O zamanlar da hep karanlıkta karşılaşmışlar, çünkü geceleri çalışmışlar... Geceleri ölmüşlerdi. Oh Tanrım, o, diye düşündü. Binlerce mil uzaktaki kâbuslardan çıkıp gelmiş... O! Kır saçlı adam düşte yürür gibi yerinden kalktı. Başındaki kulaklığı çekip attı ve yan yan geçide doğru gitti. Jacqueline Lavier ve kavalyesine daha yakından bakmak istiyordu. O bir hayalet katildi... Bunun olabileceğini söylemişler ama inanmamıştı. Şimdi inanıyordu. Gördüğü o adamdı. İkisini de iyice görüyordu. Kapıya doğru gidiyorlardı. Onları durdurmalıydı. Jacqueline'i durdurmalıydı! Fakat koşup bağırmak ölüm demekti. O anda başına bir kurşun yerdi.</p>

  <p>Hayalet katil kapıyı açarak kadının dışarıya çıkması için yana çekildi. Kır saçlı adam gizlendiği yerden fırlayarak ön camlardan birine koştu. Katil dışarıda bir taksiye işaret etti. Jacqueline'i arabaya bindirdi. Kadın onunla gidiyordu! Orta yaşlı adam dönerek elinden geldiğince hızlı koşup merdiveni çıktı.</p>

  <p>Koridoru geçip stüdyonun kapısını açtı. İçeriye dalarak, “Rene!” diye bağırdı. “Rene!”</p>

  <p>Bergeron çizdiği bir modelden hayretle başını kaldırdı. “Ne”</p>

  <p>“Jacqueline'in yanındaki adam! Kim o? Ne zamandan beri burada?”</p>

  <p>Moda yaratıcısı, “Oh, herhalde Amerikalıyı soruyorsun,” diye cevap verdi. “Adı Briggs. Yaşlı bir kaz. Bugün onun sayesinde iyi para kazandık.”</p>

  <p>“Nereye gittiler? Onları bul. Jacquelin'i bul!” </p>

  <p>“Neden?”</p>

  <p>“O adam biliyor! Jacqueline'i öldürecek!” </p>

  <p>“Ne?”</p>

  <p>“O... Buna yemin edebilirim. O adam Kabil!”</p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p>Albay Jackh Manning, Pentagon konferans masasındaki dört sivilden en az üçünün itiraz etmesini bekler gibi, </p>

  <p>“O adam Kabil,” diye söylendi. Diğerleri yaşça ondan büyüktü ve her biri de kendisini daha tecrübeli saymaktaydı. Hiçbiri bulmayı başaramadıkları bilgiyi ordunun sağlamış olduğunu kabul etmeye hazır değildi. Manning devam etti. </p>

  <p>“Şimdi harekete geçmezsek o yine içine düştüğü ağdan kaçacaktır. On bir gün önce Zürih’teydi. Onun hâlâ orada olduğuna inanıyoruz. Ve beyler, o Kabil.”</p>

  <p>Ulusal Güvenlik Konseyinin üyesi olan kabak kafalı adam masadaki delegelere verilen Zürih olaylarıyla ilgili özeti okuyarak, </p>

  <p>“Bu çok ciddi bir iddia,” diye konuştu. Adı Alfred Gilette'di personel soruşturma ve değerlendirme uzmanıydı. Pentagon onun çok zeki, kinci biri olduğuna inanıyordu. Hem bu adamın yüksek yerlerde dostları vardı.</p>

  <p>ClA'in müdür yardımcısı, ellisini geçmiş olan ve daima otuz yıl önceki üniversiteliler gibi giyinen Peter Knowlton da, </p>

  <p>“Olağanüstü,” diye mırıldandı. </p>

  <p>“Kaynaklarımız Kabil'in Zürih’te değil, Brüksel'de olduğunu haber verdiler. Üstelik tam on bir gün önce. Kaynaklarımız pek ender olarak yanılır.”</p>

  <p>Manning’ in tek saygı duyduğu sivil, David Abbot atıldı. </p>

  <p>“Bu çok önemli bir iddia.” Üyelerin en yaşlısı olan adam eski Olimpiyat yüzme şampiyonuydu ve kafası da vücudu kadar güçlüydü. Yetmişine yaklaşmış olmasına karşın vücudu hâlâ dimdikti ve kafası da eskisi gibi fevkalade çalışıyordu. Yalnız yüzü açıklamadığı ve bir ömür boyu süren gerilimler yüzünden iyice çizgilenmişti. Kendisi şimdi güçlü Kırk Komitesinin üyesi olmakla birlikte, kurulduğu zamandan itibaren ClA'e hizmet etmişti. Gizli Müdür yardımcısı, </p>

  <p>“Bilgiyi doğrulamak için değişik yöntemlerimiz var,” dedi. “Onun Brüksel'de olması gerekiyor.” servistekiler ona Gizli İşlerin Sessiz Keşişi adını takmışlardı. Abbot gülerek devam etti. </p>

  <p>“Ben CIA’deyken kaynaklar çoğu zaman birbirlerinin verdiği bilgiyi doğrulayacak yerde yalanlardı.”</p>

  <p>Gilette gözlüğünü düzeltti. </p>

  <p>“Şunu bir duyalım. Sonra Zürih özetine döneriz. Nasıl olsa önümüzde duruyor... Ayrıca bizim kaynaklarımızın da verdiği bazı bilgiler var. Bunlar Zürih ya da Brüksel'i yalanlamıyor. Altı ay önce olanlarla ilgili haberler.”</p>

  <p>Gümüş saçlı Abbot, Gilette'e baktı. </p>

  <p>“Altı ay önce mi? Ulusal Güvenlik Konseyinin altı ay önce Kabil'le ilgili bir bilgi verdiğini anımsamıyorum.”</p>

  <p>Gilette, “Bu kesinlikle doğrulanmadı,” diye cevap verdi.</p>

  <p>“Komiteyi kanıtlanmamış bilgilerle yormamaya gayret ediyoruz.”</p>

  <p>Masada dördüncü sivil Parlamento Güvenlik Komisyonundandı. Albay ona döndü. </p>

  <p>“Mr. Walters, konuya devam etmeden önce soracak bir sorunuz var mı?”</p>

  <p>Tennesse'li parlamento üyesi cin gibi bakışlarını masadaki adamların yüzlerinde gezdirdi. </p>

  <p>“Evet, ama ben bu işte yeniyim. Siz devam edin. Böylece nereden başlayacağımı anlarım.”</p>

  <p><br/></p>

  <p><br/></p>

  </body>
</html>