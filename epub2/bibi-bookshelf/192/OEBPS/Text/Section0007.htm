<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title></title>
  
 
</head>

<body>
  <div class="WordSection1">
    <h1><span>AHRET 6</span></h1>

    <p><span>&nbsp;</span></p>

    <p><span>“Elektrik hattı görmüyorum” dedi Arlo.</span></p>

    <p><span>“iPod’umu şarj edemeyecek miyim yani?” diye sordu Grace.</span></p>

    <p><span>“Hatları yeraltından geçiyor olabilir” dedi Doug. “Veya jeneratör kullanıyorlardır. Kimse elektriksiz yaşamaz.” Sırt çantasını düzeltti. “Haydi, yolumuz uzun. Karanlık bastırmadan aşağı inmeliyiz.”</span></p>

    <p><span>Yokuştan inmeye başladılar; rüzgâr, yüzlerine buzdan dikenler batırıyordu sanki ve savrulan karlar adım atmayı güçleştiriyordu. Doug önden gidiyordu, bozulmamış derin karda yol açıyordu; Grace, Elaine ve Arlo ise tek sıra halinde peşinden geliyorlardı. Maura en arkadaydı. Yokuş aşağı inseler de giderek derinle şen karda yürümek yorucuydu. Artık kimsenin ağzım bıçak açmıyordu; yürümek bütün güçlerim alıyordu.</span></p>

    <p><span>Maura’nın günü hiç de umduğu gibi geçmiyordu. Keşke GPS’e aldırmayıp haritayı kullansaydık, diye düşündü. Şimdi şöminenin karşısında şarap yudumluyor olurduk. Keşke en başta Doug’in teklifini reddetseydim, bu insanlarla birlikte mahsur kalmazdım.</span></p>

    <p><span>Otelimde tek başıma olurdum, geceyi sıcak ve güvenli odamda geçirirdim. Hemen hemen her zaman güvenliği tercih ederdi.</span></p>

    <p><span>Güvenli yatırımları, güvenli arabaları, güvenli yolculukları. Hayatında sadece erkekler konusunda riske girmişti ve her seferinde de sonuç kötü olmuştu. Önce Daniel, şimdi de Douglas. Kendime not: Bundan sonra adı D harfiyle başlayan erkeklerden uzak dur. Gerçi iki adamm bundan başka ortak yönleri yoktu.</span></p>

    <p><span>Douglas’ın çılgın ve biraz fütursuz olması etkileyiciydi. Maura’nın da biraz fütursuz olmayı istemesine yol açmıştı.</span></p>

    <p><span>Al sana fütursuzluk, diye düşündü dağın yamacından sendeleyerek inerken. Aklına eseni yapan bir adamm beni bu berbat duruma düşürmesine izin verdim. İşin en kötü tarafı, Doug’in duru- mun ciddiyetini kabul etmemesiydi, oysa durumları giderek kötüleşiyor gibiydi. Doug’in güneşli dünyasında her şey eninde sonunda yoluna girerdi.</span></p>

    <p><span>Hava kararmaya başlamıştı. Bir kilometreden fazla yürümüşlerdi ve Maura’nın bacakları kurşun gibi ağırdı. Bitkinlikten yığılıp kalsa diğerleri duymayabilirdi. Karanlık çökünce de onu kimse bulamazdı. Sabahleyin karla kaplanmış olurdu. Burada ortadan kaybolmak öyle kolaydı ki. Kar fırtınasında kaybolsan, çığ altında kalsan kimsenin ruhu duymazdı. Bu bir gecelik gezintiden Boston’dakilere bahsetmemişti. Doug’a uyarak bir kez olsun do ğaçlama davranmaya, gözünü karartıp gezinin tadım çıkarmaya çalışmıştı. Ayrıca bunu, Daniel’ı aklından çıkarıp kendi bağımsızlığını ilan etme fırsatı olarak görmüştü. Kendini hâlâ özgür bir kadın olduğuna ikna etme fırsatı.</span></p>

    <p><span>Omzundaki bez çanta kayınca cep telefonu kara düştü. Maura telefonu kapıp temizledi ve sinyal olup olmadığına baktı. Hâlâ sinyal çubuğu yoktu. Bu cihaz burada hiçbir işe yaramıyor, diye düşündü ve şarj bitmesin diye telefonu kapadı. Daniel’ın arayıp aramadığım merak etti. Sesli mesajlarına yanıt alamayınca kaygılanır mıydı? Yoksa Maura’nın bilerek yanıt vermediğim mi düşünürdü? Onun aramasını mı beklerdi?</span></p>

    <p><span>Fazla beklersen ölebilirim.</span></p>

    <p><span>Birden Daniel’a, Douglas’a, bu iğrenç ve berbat güne kızarak, rüzgâra karşı son bir gayretle, beline kadar gelen karda boğa gibi ilerledi. Bata çıka kalın kar tabakasını aşıp diğerlerinin peşinden düz zemine gitti ve orada hep birlikte soluklandılar; ağızlarından buharlar çıkıyordu. Beyaz pervaneler gibi titreşerek yağan kar taneleri sessizce yere konuyordu.</span></p>

    <p><span>Hava gitgide kararıyordu; iki sıra halinde uzanan, birbirinin benzeri evler karanlık ve sessizdi. Bütün binalarda aynı eğik çatılar, aynı garajlar, aynı sundurmalar, hatta aynı sundurma salıncakları vardı. Evler tuhaf bir şekilde birbirlerinin mükemmel kopyalarıydı; pencere sayıları bile aynıydı.</span></p>

    <p><span>“Merhaba?” diye seslendi Doug. “Kimse var mı?”</span></p>

    <p><span>Sesi etraftaki dağlarda yankılandı, sonra yine tam bir sessizlik oldu.</span></p>

    <p><span>“Barış için geldik!” diye bağırdı Arlo. “Ve kredi kartlarımız yanımızda!”</span></p>

    <p><span>“Hiç komik değil” dedi Elaine. “Donarak ölebiliriz.”</span></p>

    <p><span>“Kimse donarak ölmeyecek” dedi Doug. En yakındaki evin sundurmasına çıktı ve kapıyı çaldı. Birkaç saniye bekledikten sonra kapıyı tekrar çaldı. Rüzgârın savurduğu karla kaplı olan sundurma salıncağının gıcırtısından başka ses duyulmuyordu.</span></p>

    <p><span>“Kapıyı kırsana” dedi Elaine. “Bu acil bir durum.”</span></p>

    <p><span>Doug kapının kolunu çevirince kapı açıldı. Doug geriye dönüp diğerlerine göz attı. “İçeride pompalı tüfekle bekleyen birinin olmadığım umalım.”</span></p>

    <p><span>Evin içi daha sıcak değildi. Loş girişte titreyerek dururlarken, ateş püskürten beş ejderha gibi ağızlarından buhar saçıyorlardı.</span></p>

    <p><span>Pencereden gelen günün son ışıklan giderek solmaktaydı.</span></p>

    <p><span>“El feneri olan var mı?” diye sordu Doug.</span></p>

    <p><span>“Bende var galiba” diyen Maura, çalışırken hep yanında taşıdığı küçük Maglite’ı el çantasında aradı. “Lanet olsun!” diye mırıldandı. “Evde bıraktığımı şimdi hatırladım. Nasılsa konferansta işime yaramaz diye düşünmüştüm.”</span></p>

    <p><span>“Buralarda elektrik düğmesi var mı?”</span></p>

    <p><span>“Bu duvarda bir şey yok” dedi Elaine.</span></p>

    <p><span>“Priz de görmüyorum” dedi Arlo. “Prize takılı kablo filan da yok.” Durakladı. “Bence ne, biliyor musunuz? Bence burada elektrik yok.”</span></p>

    <p><span>Konuşmadan durdular bir an; konuşamayacak kadar moralleri bozulmuştu. Saat tıkırtısı, buzdolabı uğultusu duymuyorlardı.</span></p>

    <p><span>Ölü mekânın sessizliği vardı sadece.</span></p>

    <p><span>Bir metal tangırtısı Maura’nın sıçramasına yol açtı.</span></p>

    <p><span>“Pardon” dedi Arlo şöminenin yanından. “Şömine aletlerinden birini devirdim.” Durakladı. “Hey, burada kibritler var!”</span></p>

    <p><span>Bir kibritin yakıldığını duydular. Titreşen alevin ışığında, taş şöminenin yanma yığılmış odunları gördüler. Sonra kibrit söndü.</span></p>

    <p><span>“Ateş yakalım” dedi Doug.</span></p>

    <p><span>Maura benzinciden satın aldığı gazeteyi hatırladı. “Kâğıda ihtiyacın var mı?”</span></p>

    <p><span>“Hayır, burada bir yığın var.”</span></p>

    <p><span>Doug’in karanlıkta el yordamıyla çıra aradığım, bulduğu gazeteleri buruşturduğunu duydular. Bir kibrit daha yakınca kâğıtlar alev aldı.</span></p>

    <p><span>“Işık olsun” dedi Arlo.</span></p>

    <p><span>Ve ışık oldu. Çıralar yandıkça ısı da hoş bir şekilde dalga dalga geliyordu. Doug ateşe iki odun ekledi ve hepsi sokulup ısının ve iç açıcı ışığın tadım çıkardı.</span></p>

    <p><span>Artık odayı daha iyi görebiliyorlardı. Mobilyalar ahşap, sade ve basitti. Şöminenin önündeki zemin büyük bir örgü halıyla kaplıydı. Duvarlar çıplaktı; gökyüzüne saygıyla bakan, kömür karası gözlü, yele gibi siyah saçları olan bir adamın büyük, çerçeveli fotoğrafı hariç.</span></p>

    <p><span>“Burada gaz lambası var” dedi Doug. Fitili yaktı ve oda aydınlanınca gülümsedi. “Işığımız var, bol bol odunumuz da var. Bu ateşi söndürmezsek içerisi ısınmaya başlar.”</span></p>

    <p><span>Maura içinde hâlâ eski küllerin bulunduğu şömineye bakarak kaşlarım çattı. Ateş gürül gürül yanıyordu, sıçrayan alevler sivri dişler gibiydi. “Bacayı açmadık” dedi.</span></p>

    <p><span>“Sorun yok sanki” dedi Doug. “Duman görünmüyor.”</span></p>

    <p><span>“Onu diyorum ya.” Maura çömelip yukarıya, bacaya baktı. “Baca zaten açık. Bu tuhaf.”</span></p>

    <p><span>“Neden?”</span></p>

    <p><span>“Evini kışm kullanmayacaksan, normalde gitmeden önce şöminedeki külleri temizleyip bacayı kapatmaz mısın?” Maura durakladı. “Kapım kilitlemez misin?”</span></p>

    <p><span>Ateş çıtır çıtır yanarken bir an suskun kaldılar. Maura diğerlerinin etraftaki gölgelere kaygıyla baktıklarım görünce ne düşündüklerini anladı. Evin sahipleri hâlâ burada mıydı?</span></p>

    <p><span>Doug ayağa kalkıp gaz lambasını aldı. “Ben evin geri kalanına bir göz atayım.”</span></p>

    <p><span>“Seninle geliyorum baba” dedi Grace.</span></p>

    <p><span>“Ben de” dedi Elaine.</span></p>

    <p><span>Şimdi hepsi ayaktaydı. Kimse geride kalmak istemiyordu.</span></p>

    <p><span>Doug önden giderek bir koridora girdi; gaz lambası, duvarlarda hareket eden gölgeler meydana getiriyordu. Dolapların ve bir odun ocağının olduğu çam döşemeli bir mutfağa girdiler. Sabunta- şmdan yapılma lavabonun üstünde kuyu suyu çekmek için el pompası vardı. Ama herkesin dikkatini çeken şey yemek masası oldu.</span></p>

    <p><span>Masada dört tabak, dört çatal ve dört bardak donmuş süt vardı. Tabaklardaki yemekler de donmuştu; beton gibi sertleşmiş patates pürelerinin yarımda siyah, boğum boğum bir şeyler duruyordu ve hepsi de incecik bir buz tabakasıyla kaplıydı.</span></p>

    <p><span>Arlo bir çatal alıp siyah yumrulardan birini dürttü. “Köfteye benziyor. Bebek Ayı’nın tabağı hangisi sizce?”</span></p>

    <p><span>Kimse gülmedi.</span></p>

    <p><span>“Akşam yemeklerim öylece bırakmışlar” dedi Elaine. “Süt koymuşlar, sofrayı hazırlamışlar. Sonra da...” Susup Doug’a baktı.</span></p>

    <p><span>Ani bir esinti alevin titreşmesine yol açtı. Doug gidip açık bırakılmış pencereyi kapadı. “Bu da tuhaf” dedi, lavabodaki kar tabakasına bakarak. “Dışarısı buz gibiyken kim pencerelerini açık bırakır ki?”</span></p>

    <p><span>“Hey, bakın! Burada yiyecek var.” Arlo kiler dolabını açmıştı; içerideki raflar yiyecek doluydu. “Un var. Kuru fasulye. Bize kıyamete dek yetecek kadar mısır, şeftali konservesi ve turşu da var.”</span></p>

    <p><span>“Yiyecek bulma işini Arlo’ya bırakacaksın” dedi Elaine.</span></p>

    <p><span>“Ben mükemmel bir avcı-toplayıcıyım o kadar. En azından açlıktan ölmeyeceğiz.”</span></p>

    <p><span>“Sen buna hayatta göz yummazdın zaten.”</span></p>

    <p><span>“Şu odun ocağını yakarsak” dedi Maura, “içerisi daha çabuk ısınır.”</span></p>

    <p><span>Doug yukarıya, ikinci kata doğru baktı. “Başka pencereleri de açık bırakmamışlarsa. Evin geri kalanım kontrol etmeliyiz.”</span></p>

    <p><span>Yine kimse geride kalmak istemiyordu. Doug başını boş garajın içine uzattıktan sonra merdivene gitti. Gaz lambasını havaya kaldırdı ama ışık, karanlığa doğru yükselen basamakları sergiledi sadece. Merdiveni çıkmaya başladılar; Maura en arkadan geliyordu, bu yüzden en karanlıktaydı. Korku filmlerinde önce en arkadaki saldırıya uğrardı; o talihsiz karakter, sırtına ok saplanan ya da baltanın ilk darbesini yiyen kişi olurdu. Maura başını geriye çevirip arkasına göz attı ama gölgelerden başka bir şey göremedi.</span></p>

    <p><span>Doug’in girdiği ilk oda yatak odasıydı. Kapıdan hep birlikte ge çince, düzgünce toplanmış büyük bir karyola gördüler. Yatağın ayakucundaki çeyiz sandığının üstüne bir kot pantolon serilmişti - deri kemeri eskimiş, otuz altı beden bir erkek pantolonu. Yerde açık pencereden girmiş karlar vardı. Doug pencereyi kapadı.</span></p>

    <p><span>Maura şifoniyere gidip teneke çerçeveli bir fotoğrafı eline aldı.</span></p>

    <p><span>Fotoğraftaki dört insan yüzü ona bakıyordu: bir adamla bir kadın, ortalarında da san saçları özenle örülmüş dokuz on yaşlarında iki kız. Adamın saçlan geriye yatmlmıştı ve amansız gözleri, herkese otoritesini kabullendirmek için meydan okuyordu sanki.</span></p>

    <p><span>Kadın sade giyimli ve solgundu, san saçları örgülüydü, yüzü öyle renksizdi ki arka plana kanşmış gibiydi. Maura o kadının mutfakta çalıştığım, beyaza yakın san saç tutamlarının serbest kalıp yüzüne düştüğünü hayal etti. Kadının masaya tabak çatal koydu ğunu, yemek servisi yaptığım hayal etti. Bol bol patates püresi, et ve sos.</span></p>

    <p><span>Sonra ne olmuştu peki? Yemeklerini donmaya bırakıp gitmelerinin sebebi ne olabilirdi?</span></p>

    <p><span>Elaine, Doug’in kolunu kavradı. “Duydun mu?” diye fısıldadı.</span></p>

    <p><span>Hepsi donakaldı. Maura sanki yürüyen birinin yol açtığı gıcırtı- lan ancak o zaman duydu.</span></p>

    <p><span>Doug yavaşça koridora girip ikinci kapıya doğru yürüdü.</span></p>

    <p><span>Lambasını epey yukarı kaldırıp odaya girdi; burası da bir yatak odasıydı.</span></p>

    <p><span>Elaine güldü birden. “Tanrım, salağız resınen!” Dolabı gösterdi; dolabın kapaklarından biri, açık pencereden esen rüzgâr yüzünden ileri geri hareket ederek gıcırdıyordu. Rahatlayan kadın ikiz yataklardan birine çöktü. “Bu evde kimse yok. Boşuna korkmuşuz!”</span></p>

    <p><span>“Kendi adına konuş” dedi Arlo.</span></p>

    <p><span>“Tabii canım. Senin ödün patlamadı hiç.”</span></p>

    <p><span>Maura pencereyi kapatıp dışarıya, geceye baktı. Işık görmüyordu, dünyada onlardan başka canlıların olduğuna ilişkin bir belirti yoktu. Masada ders kitapları yığılıydı. Bağımsız Ev Çalışması Programı. 4. Seviye. Kapağı açınca yazım egzersizleri gördü. Öğrencinin isıni kapağm iç tarafına yazılmıştı: Abigail Strat-ton. Maura bunun fotoğraftaki iki kızdan biri olduğunu düşündü.</span></p>

    <p><span>Burası onların odası olmalıydı. Ama duvarlara bakınca, burada ergenliğe yaklaşmış kızların yaşadığım gösteren belirtilere rastlamadı pek. Film afişleri, ergen idollerinin fotoğrafları yoktu. Düzgünce toplanmış iki yatak ve o ders kitapları vardı yalnızca.</span></p>

    <p><span>“Bu evin tamamen bizim olduğunu artık söyleyebiliriz sanırım”</span></p>

    <p><span>dedi Doug. “Birileri bizi bulana kadar burada kalınz.”</span></p>

    <p><span>“Ya kimse bulmazsa?” diye sordu Elaine.</span></p>

    <p><span>“Yokluğumuzu eninde sonunda birileri fark eder. O kayak merkezine rezervasyon yaptırdık.”</span></p>

    <p><span>“Gelmekten vazgeçtiğimizi düşünürler. Ve Şükran Günü’nden sonrasına kadar işe gitmeyeceğiz. Yani dokuz gün.”</span></p>

    <p><span>Doug, Maura’ya baktı. “Sen yann uçakla evine dönecektin, de ğil mi?”</span></p>

    <p><span>“Evet, ama sizinle birlikte geldiğimi kimse bilmiyor Doug. Beni aramaya nereden başlamaları gerektiğini bilemezler.”</span></p>

    <p><span>“Burada niye arasınlar ki yahu?” dedi Arlo. “Burası kuş uçmaz kervan geçmez bir yer! Yol ancak baharda açılır, yani bizi bulmaları aylar sürebilir.” Arlo ikiz yatağa, Elaine’in yanma çöktü ve ba şım eğip yüzünü elleriyle örttü. “Tanrım, hapı yuttuk!”</span></p>

    <p><span>Doug moralsiz yoldaşlarına baktı. “Eh, ben paniklemiyorum! Yiyeceğimiz ve yakacak odunumuz var, yani ne aç kalırız ne de do-nanz.” Arlo’nun sırtına neşeyle şaplak vurdu. “Haydi dostum. Bu bir macera. Çok daha kötüsü olabilirdi.”</span></p>

    <p><span>“Daha kötü ne olabilirdi ki?” dedi Arlo.</span></p>

    <p><span>Kimse yanıtlamadı. Kimse yanıtlamak istemedi.</span></p>
  </div>
</body>
</html>
