<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title></title>
  
 
</head>

<body>
  <div class="WordSection1">
    <h1><span>32</span></h1>

    <p><span>&nbsp;</span></p>

    <p><span>“Beni öldürecekti” dedi Maura. “Gabriel ile Sansone durdur— masalar o adam beni gözünü kırpmadan vuracaktı, Sıçan’ı vurdu ğu gibi. Soru sormadan.”</span></p>

    <p><span>Jane, pencerenin yarımda durarak tıp merkezinin otoparkına bakan kocasına göz attı. Gabriel, Maura’nın söylediklerim onaylamadığı gibi itiraz da etmiyordu; Maura’nın olanları anlatmasına tuhaf bir suskunlukla izin veriyordu. Acil servisin bekleme salonunda, televizyonun hafif mırıltısından başka ses yoktu.</span></p>

    <p><span>“O dağda olanlarda bir terslik vardı” dedi Maura. “Anlamsızdı.</span></p>

    <p><span>O adam kafayı neden bizi öldürmeye takmıştı?” Maura başım kaldırıp balonca, Jane arkadaşının yara bere içindeki zayıf yüzünü tanımakta zorlandı. Maura’nın normalde pürüzsüz olan cildindeki sıyrıklar kabuk tutmuştu. Yeni kazağı üstüne bol geliyordu ve acmacak kadar zayıf göğsündeki köprücükkemikleri iyice ortaya çıkmıştı. Maura’nın şık giysileri ve makyajı olmayınca herhangi bir kadın kadar incinebilir görünmesi Jane’i rahatsız ediyordu.</span></p>

    <p><span>Soğukkanlı, özgüvenli Maura Isles bile bu hırpalanmış yaratığa dönüşebiliyorsa herkes dönüşebilirdi. Ben bile.</span></p>

    <p><span>“Bir şerif yardımcısı öldürüldü” dedi Jane. “Bir polis öldürülünce neler olur bilirsin. Adalet biraz hoyratlaşır.” Yorum yapmasını bekleyerek yine kocasına göz attı ama Gabriel sessizce aydınlık sabaha bakmaktaydı. Dağdan döndükten sonra tıraş olup yıkansa da bitkindi, cildinde rüzgâr yanıklan vardı, yorgun gözleri gün ışığı yüzünden kısıktı.</span></p>

    <p><span>“Hayır, o adamın niyeti bizi öldürmekti” dedi Maura. “Tıpkı Doyle Dağı’ndaki o şerif yardımcısı gibi. Bence bütün bunlar Ahret’le ilgili. Ve oradaki görmemem gereken şeyle.”</span></p>

    <p><span>“Eh, bunun ne olduğunu artık biliyoruz” dedi Jane.</span></p>

    <p><span>Ceset çukurundaki kırk bir cesedin sonuncusu dün çıkarılmıştı. On iki adam, on dokuz kadın ve on çocuk - çoğu kız. Cesetlerin çoğunda travma izi bulunmasa da, Ahret’i yeterince görmüş olan Maura kurbanların mezarlarına zorla götürüldüklerini biliyordu. Basamaklardaki kan, sofralarda bırakılmış yemekler, açlıktan ölmeye terk edilmiş evcil hayvanlar - bütün bunlar toplu cinayet belirtisiydi.</span></p>

    <p><span>“Hiçbirinizin sağ kalmasına izin veremezlerdi” dedi Jane. “O köyde gördüklerinizden sonra.”</span></p>

    <p><span>“Köyden ayrıldığım gün, dağa çıkan bir kar temizleme aracının sesini duydum” dedi Maura. “Sonunda bizi kurtarmaya geldiklerini düşündüm. Diğerleriyle birlikte köyde kalsaydım...”</span></p>

    <p><span>“Sonun onlarınki gibi olacaktı” dedi Jane. “Kafan kırılacaktı ve cesedin arazi aracında yanacaktı. Tek yapmaları gereken o aracı vadiye itip ateşe vermekti, böylece kurtulacaklardı. Kaza geçirip ölen bir grup talihsiz turist; kimse soru sormazdı.” Jane duraksadı. “Senin durumunu zorlaştırdım maalesef.”</span></p>

    <p><span>“Nasıl?”</span></p>

    <p><span>“Hâlâ kayıp olduğunda direterek. İz takip köpekleri seni bulsunlar diye giysilerini getirdim. Onlara seni bulup öldürmeleri için gereken her şeyi verdim.”</span></p>

    <p><span>“Ölecektim” dedi Maura usulca. “O çocuk olmasaydı.”</span></p>

    <p><span>“Ona borcunu ödedin bence.” Jane uzanıp Maura’nın elini tuttu. Bunu yapmak tuhaf geldi, çünkü Maura dokunuşlardan ve kucaklaşmalardan hazzeden bir kadın değildi. Ama Jane dokununca Maura irkilmedi; herhangi bir tepki veremeyecek kadar bitkin gibiydi.</span></p>

    <p><span>“Sonunda her şey açığa çıkacak” dedi Jane. “Zaman alabilir ama Topluluk’un o cinayetlerle bağlantısını kanıtlayan deliller bulacaklarına eminim.”</span></p>

    <p><span>“Ve Jeremiah Goode’un.”</span></p>

    <p><span>Jane başıyla onayladı. “O emretmiş olmalı, aksi mümkün değil.</span></p>

    <p><span>Ama o insanlar zehri kendi istekleriyle içmiş olsalar bile, bu yine de toplu cinayete girer. Çünkü seçme şansı olmayan çocuklardan bahsediyoruz.”</span></p>

    <p><span>“Peki çocuğun annesi. Kız kardeşi...”</span></p>

    <p><span>Jane başım iki yana salladı. “Ahret’te yaşıyorduysaiar ölmüşlerdir muhtemelen. Cesetlerin hiçbirinin kimliği tespit edilemedi henüz. İlk otopsi bugün yapılacak. Herkesin tahmini potasyum siyanür.”</span></p>

    <p><span>“Jonestown gibi” dedi Maura usulca Jane başıyla onayladı. “Hızlı, etkili ve kolay bulunabilen.”</span></p>

    <p><span>Maura yukarıya baktı. “Ama onlar Jeremiah’nın müritleriydiler. Onlar seçilmişlerdi. Durup dururken neden ölmelerini istesin ki?”</span></p>

    <p><span>“Bu soruyu ancak Jeremiah yanıtlayabilir. Ve şu an yerini bilen yok.”</span></p>

    <p><span>Kapı açıldı ve acil servis hemşiresi girdi. “Doktor Isles? Polisler gitti ve çocuk yine sizi soruyor.”</span></p>

    <p><span>“O zavallı çocuğu rahat bırakmalıydılar” dedi Maura koltuktan kalkarken. “Ben onlara her şeyi anlattım zaten.” Ayakta durmakta zorlanarak bir an düşecek gibi oldu ama tekrar dengesini buldu ve hemşirenin peşinden odadan çıktı.</span></p>

    <p><span>Jane kapının kapanmasını bekledikten sonra kocasına baktı.</span></p>

    <p><span>“Pekâlâ. Canım sıkan nedir söyle.”</span></p>

    <p><span>Adam iç geçirdi. “Her şey.”</span></p>

    <p><span>“Daha net konuşabilir misin?”</span></p>

    <p><span>Adam ona döndü. “Maura kesinlikle haklı. Montgomery Loftus onu ve çocuğu öldürmek niyetindeydi. Arama ekibimize katümadı. Çocuğun Absolem’in kulübesine gitmek isteyeceğini tahmin edecek kadar kurnazdı ve helikopter kiralayıp oraya gitti. Orada pusuda bekledi. Onu durdurmasak ikisini de öldürecekti.”</span></p>

    <p><span>“Neden?”</span></p>

    <p><span>“Adaletin yerine gelmesini istediğini iddia ediyor. Buralılar da ondan şüphe etmiyor. Sonuçta onun arkadaşlarından ve komşularından bahsediyoruz.”</span></p>

    <p><span>Bizlerse işgüzar yabancılarız sadece, diye düşündü Jane. Pencereden dışarıya, otoparkta Ayı’ya yürüyüş yaptıran Sansone’a baktı. O vahşi görünüşlü köpekle kaşmir ceketli adam tuhaf bir çift olmuştu. Ama Ayı, adama güveniyor gibiydi ve otele geri dönecekleri zaman Sansone arabanın kapışım açmca köpek hemen içeri atladı.</span></p>

    <p><span>“Martineau ile Loftus” dedi Jane usulca. “Aralarında bağlantı var mı?”</span></p>

    <p><span>“Paranın izini takip edersek buluruz belki. Dahlia Grubu, Martineau’ya rüşvet verdiyse...”</span></p>

    <p><span>Jane, Gabriel’a baktı. “Montgomery Loftus’un maddi sıkıntıda olduğunu duymuştum. Double L Çiftliği’ni elinde tutmakta zorlanıyormuş. O da satın alınmaya uygun biri yani.”</span></p>

    <p><span>“Maura ile on altı yaşındaki bir çocuğu öldürmek için mi?”</span></p>

    <p><span>Gabriel başım salladı. “Sırf parayla satm alınabilecek birine benzemiyor.”</span></p>

    <p><span>“Belki de çok paraydı. Bu durumda o kadar parayı gizlemesi zor olur.”</span></p>

    <p><span>Gabriel saatine göz attı. “Denver’a gitme zamanı geldi bence.”</span></p>

    <p><span>“Büro’nun saha ofisine mi?”</span></p>

    <p><span>“Maryland’de gizemli bir paravan şirket var. Ve ortada büyük paralar dönüyor. Bu iş gerçekten ilginç olmaya başladı Jane.”</span></p>

    <p><span>“Kırk bir ceset yeterince ilginç değil mi yani?”</span></p>

    <p><span>Adam sıkıntıyla başını salladı. “O buzdağının sadece görünen kısını olabilir.”</span></p>

    <p><span>&nbsp;</span></p>
  </div>
</body>
</html>
