<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title></title>
  
 
</head>

<body>
  <div class="WordSection1">
    <h1><span>3</span></h1>

    <p><span>&nbsp;</span></p>

    <p><span>Patologların kokteylinden erkenden kaçıp Teton köyündeki Four Seasons’ta akşam yemeği yediler. Maura bıçaklama ve bombalama vakalarıyla, kurşunlarla ve etsinekleriyle ilgili konferansları sekiz saat aralıksız dinledikten sonra ölümden bah-sedilmesinden bıkmıştı ve normal dünyaya, çürümeden bahsedilmeyen ve akşamın en ciddi meselesinin kırmızı veya beyaz şarap seçmek olduğu gündelik sohbetlere geri dönmeye can atıyordu.</span></p>

    <p><span>“Eee, Stanford’da bacağım nasıl kırdın?” diye sordu, Doug kadehindeki Pinot Noir’ı döndürürken.</span></p>

    <p><span>Adam yüzünü ekşitti. “O konuyu unutmam umuyordum.”</span></p>

    <p><span>“Bana söyleyeceğine söz verdin. Akşam yemeğine gelmemin sebebi oydu.”</span></p>

    <p><span>“Muhteşem esprilerim değil miydi yani? Çocuksu cazibem?”</span></p>

    <p><span>Maura güldü. “Eh, o da var. Ama asıl kırık bacağın öyküsünü dinlemeye geldim. Olağanüstü bir öykü olduğunu hissediyorum.”</span></p>

    <p><span>“Tamam.” Adam iç geçirdi. “Gerçeği söyleyeyim mi? Wilbur Hall’un çatısında dolanırken düştüm.”</span></p>

    <p><span>Maura ona bakakaldı. “Tanrım, orası epey yüksektir!”</span></p>

    <p><span>“Ben de o zaman öğrendim.”</span></p>

    <p><span>“Alkollüydün herhalde?”</span></p>

    <p><span>“Elbette.”</span></p>

    <p><span>“Yani tipik, salakça bir üniversite macerasıydı sadece.”</span></p>

    <p><span>“Sesindeki derin hayal kırıklığının sebebi nedir?”</span></p>

    <p><span>“Biraz daha, eee, sıra dışı bir şey bekliyordum.”</span></p>

    <p><span>“Eh, bahsetmediğim birkaç aynntı var” diye itiraf etti adam.</span></p>

    <p><span>“Ne gibi?”</span></p>

    <p><span>“Üstümdeki Ninja kostümü. Siyah maske. Plastik kılıç.” Adam 22</span></p>

    <p><span>utanmışçasına omuz silkti. “Bir de ambulansla hastaneye götürü- lüşüm, ki epey utanç vericiydi.”</span></p>

    <p><span>Maura onu soğukkanlılıkla, profesyonelce süzdü. “Peki hâlâ Ninja gibi giyiniyor musun?”</span></p>

    <p><span>“Gördün mü?” Adam kahkahayı bastı. “Bu kadar ürkütücü olmanın sebebi bu işte! Başka kim olsa bana gülerdi. Ama sen gayet mantıklı, gayet akıllıca bir soruyla karşılık veriyorsun.”</span></p>

    <p><span>“Akıllıca bir yanıt var mı?”</span></p>

    <p><span>“Tek bir tane bile yok.” Adam kadeh kaldırdı. “Salakça okul maceralarına içelim. Onları asla hor görmeyelim.”</span></p>

    <p><span>Maura şarabım yudumladıktan sonra kadehim bıraktı. “Ürkütücü olduğumu söylerken neyi kastettin?”</span></p>

    <p><span>“Hep öyleydin. Ben üniversiteye alışmaya çalışan salak bir çocuktum. Partilerden çıkmıyordum ve çok geç yatıyordum. Oysa sen... sen öyle odaklanmıştın ki Maura. Tam olarak ne olmak istediğini biliyordun.”</span></p>

    <p><span>“Bu beni ürkütücü mü kılıyordu?”</span></p>

    <p><span>“Evet. Çünkü sen gayet kontrollü yaşıyordun, benim tam tersime.”</span></p>

    <p><span>“İnsanlarda öyle bir etki uyandırdığımı hiç bilmiyordum.”</span></p>

    <p><span>“Hâlâ öyle bir etkin var.”</span></p>

    <p><span>Maura bu sözü düşündü. Bir cinayet mahalline girdiğinde suspus olan polisleri düşündü. Noel partisini düşündü; herkes kafayı çekerken o gayet sorumlu davranmış, tek bir kadeh şampanyayla yetinmişti. İnsanlar Doktor Maura Isles’ı asla sarhoş, gürültücü ya da düşüncesiz görmeyeceklerdi. Onun izin verdiği kadarını göreceklerdi yalnızca. Kontrollü bir kadını. Onları korkutan bir kadını.</span></p>

    <p><span>“Odaklanmak kusur değil ki” dedi kendini savunurcasına. “Bu dünyada bir şeyleri başarmanın tek yolu bu.”</span></p>

    <p><span>“Benim bir şeyleri başarmamın çok zaman almasının sebebi bu olsa gerek.”</span></p>

    <p><span>“Tıp fakültesini bitirmeyi başarmışsın.”</span></p>

    <p><span>“Sonunda. İki yıl serserilik yaptım; babam deliye döndü. Baja’da barmenlik yaptım. Malibu’da sörf dersi verdim. Bol bol esrar ve kötü şarap içtim. Harikaydı.” Adam sırıttı. “Siz hiç tasvip etmezdiniz Doktor Isles.”</span></p>

    <p><span>“Ben öyle şeyler yapmazdım.” Maura bir yudum şarap daha aldı. “En azından o zamanlar.”</span></p>

    <p><span>Adamın kaşları kalktı. “Şimdi yapar mısın yani?”</span></p>

    <p><span>“İnsanlar değişir Doug.”</span></p>

    <p><span>“Tabii, bana baksana! Günün birinde sıkıcı bir patolog olaca ğım, bir hastanenin bodrumuna tıkılıp kalacağım aklımın ucundan bile geçmezdi.”</span></p>

    <p><span>“Bu nasıl oldu? Plaj serseriliğinden saygm doktorluğa geçiş yapmanın sebebi nedir?”</span></p>

    <p><span>Garson ana yemeklerini getirince sohbetlerine ara verdiler.</span></p>

    <p><span>Maura’ya kızarmış ördek, Doug’aysa kuzu pirzolası gelmişti. Karabiber serpilmesini, şarap kadehlerinin doldurulmasını beklediler. Douglas, Maura’run sorusunu ancak garson gidince yanıtladı.</span></p>

    <p><span>“Evlendim” dedi.</span></p>

    <p><span>Maura adamın parmağında alyans görmemişti ve Doug bir ilişkisi olduğundan ilk kez bahsediyordu. Bu ifşa Maura’nın gözlerini kaldırıp ona şaşkınlıkla bakmasına yol açtı, ama adam ona bakmıyordu; başka bir masaya, iki küçük kızı olan bir aileye bakıyordu.</span></p>

    <p><span>“Baştan beri uyumsuz bir çifttik” diye itiraf etti Doug. “Bir partide tanıştık. Bomba gibi bir sarışındı, mavi gözlüydü, bacakları ta buraya kadardı. Tıp fakültesinde ihtisas yapacağımı duymuştu ve zengin bir doktorun karısı olma hayalleri vardı. Ben hastanede çalışırken hafta sonlarım evde tek başına geçireceğinin farkında değildi. Ben patoloji ihtisasımı bitirdiğimde o başkasını bulmuştu.” Kuzu pirzolasını kesti. “Ama Grace bende kaldı.”</span></p>

    <p><span>“Grace?”</span></p>

    <p><span>“Kızım. On üç yaşında ve her açıdan annesi kadar güzel. Umarım, annesinden daha entelektüel olmasını sağlarım.”</span></p>

    <p><span>“Eski eşin şimdi nerede?”</span></p>

    <p><span>“Tekrar evlendi, bir bankerle. Londra’da oturuyorlar ve yılda iki kez bizi ararsa kendimizi şanslı sayıyoruz.” Adam bıçağıyla çatalım bıraktı. “İşte Bay Anne olmamın öyküsü bu. Artık bir kızım, ev kredisi borcum ve San Diego Gaziler Tıp Merkezi’nde işim var.</span></p>

    <p><span>Kim daha fazlasını isteyebilir ki?”</span></p>

    <p><span>“Mutlu musun peki?”</span></p>

    <p><span>Adam omuz silkti. “Stanford’dayken, çatılarda Ninjacılık oynarken hayalini kurduğum hayat bu değildi. Ama şikâyet edemem. Hayatın kendi akışı var ve insan uyum sağlıyor.” Maura’ya gülümsedi. “Sen şanslısın, istediğin hayata kavuştun. Hep patolog olmak istiyordun ve oldun.”</span></p>

    <p><span>“Evlenmeyi de istemiştim. Evliliği beceremedim.”</span></p>

    <p><span>Adam onu inceledi. “Şu an hayatında bir erkek olmadığına inanmam çok güç.”</span></p>

    <p><span>Maura tabağındaki ördek parçalarıyla oynadı; iştahı kaçmıştı birden. “Aslında görüştüğüm biri var.”</span></p>

    <p><span>Adam pür dikkat eğildi. “Anlatsana.”</span></p>

    <p><span>“Aşağı yukarı bir yıldır sürüyor.”</span></p>

    <p><span>“Ciddiye benziyor.”</span></p>

    <p><span>“Emin değilim.” Adamın bakışlarından rahatsız olan Maura, dikkatim tekrar yemeğine yöneltti. Adamın onu incelediğim, söylemediği şeyleri anlamaya çalıştığım hissedebiliyordu. Havadan sudan başlayan sohbet aniden kişiselleşmişti. Teşrih bıçaklan çıkarılmıştı ve sırlar dökülüyordu.</span></p>

    <p><span>“Evlilik çanları çaldıracak kadar ciddi mi?”</span></p>

    <p><span>“Hayır.”</span></p>

    <p><span>“Neden?”</span></p>

    <p><span>Maura ona baktı. “Çünkü onun durumu uygun değil.”</span></p>

    <p><span>Adam geriye yaslandı; şaşırdığı belliydi. “Senin gibi aklı başında birinin evli bir adama abayı yakacağı hiç aklıma gelmezdi.”</span></p>

    <p><span>Maura onu düzeltecekken kendini tuttu. Daniel Brophy pratikte evliydi gerçekten de, kilisesiyle evliydi. Kiliseden daha kıskanç, daha talepkâr bir eş olamazdı. Daniel sadece başka bir kadınla evli olsa, Maura’nın onu elde etme şansı daha fazla olurdu.</span></p>

    <p><span>“Düşündüğün kadar aklı başında değilmişim demek ki” dedi.</span></p>

    <p><span>Adam şaşkınlıkla güldü. “Hiç bilmediğim vahşi bir yönün var herhalde. Stanford’dayken nasıl fark edemedim?”</span></p>

    <p><span>“O çok eskidendi.”</span></p>

    <p><span>“insanın temel kişiliği çok değişmez aslında.”</span></p>

    <p><span>“Sen değişmişsin.”</span></p>

    <p><span>“Hayır. Bu Brooks Brothers blazer’in altında hâlâ bir plaj serserisinin kalbi atıyor. Tıp sadece mesleğim Maura. Faturaları ödüyor. Beni tanımlamıyor.”</span></p>

    <p><span>“Peki ben neyim sence?”</span></p>

    <p><span>“Stanford’daki o insanın aynısısın. Beceriklisin. Profesyonelsin. Hata yapacak insan değilsin.”</span></p>

    <p><span>“Keşke bu doğru olsaydı. Hata yapmamayı isterdim.”</span></p>

    <p><span>“Şu görüştüğün genç adam, o da bir hata mı?”</span></p>

    <p><span>“Bunu kabullenmeye hazır değilim.”</span></p>

    <p><span>“Pişman mısın?”</span></p>

    <p><span>Adamın sorusu Maura’yı duraksattı ve bunun sebebi, yanıttan emin olmaması değildi. Mutlu olmadığını biliyordu. Evet, garaj yolundan Daniel’ın arabasının geldiğini ya da kapışım onun çaldı ğım duyunca anlık mutluluklar yaşıyordu. Ama mutfak masasında tek başına oturup şarabı fazla kaçırdığı geceler de vardı. Öfkeyle dolup taştığı geceler.</span></p>

    <p><span>“Bilmiyorum” dedi sonunda.</span></p>

    <p><span>“Ben hiçbir şeyden pişmanlık duymadım.”</span></p>

    <p><span>“Evliliğinden büe mi?”</span></p>

    <p><span>“Berbat evliliğimden bile. Her deneyimin, her yanlış kararın bize bir şeyler öğrettiğine inanıyorum. Bu yüzden, hata yapmaktan korkmamalıyız. Ben bir şeylere balıklama dalmayı seviyorum ve bazen kendimi kaynar suyun içinde buluyorum. Ama sonunda her şey bir şekilde halloluyor.”</span></p>

    <p><span>“Yani sadece evrene güveniyorsun?”</span></p>

    <p><span>“Evet. Ve geceleri mışıl mışıl uyuyorum. Şüphelerim yok, kaygılarım yok. Hayat bunlar için fazla kısa. Biz sadece arkamıza yaslanıp yolculuğun tadım çıkarmalıyız.”</span></p>

    <p><span>Garson tabaklan almaya geldi. Maura yemeğinin sadece yansım bitirse de Doug kendi tabağındakileri silip süpürmüştü, kuzu pirzolalarım, hayatı yercesine büyük bir coşkuyla mideye indirmişti. Cheesecake ve kahve sipariş etti; Maura ise yalnızca papatya çayı istedi. Bütün bunlar gelince, Doug cheesecake’i ortalarına itti.</span></p>

    <p><span>“Haydi al” dedi. “Biraz istediğim biliyorum.”</span></p>

    <p><span>Maura gülerek çatalım aldı ve iri bir parçayı koparıp yedi. “Beni yoldan çıkarıyorsun.”</span></p>

    <p><span>“Hepimiz uslu davransak hayat ne sıkıcı olurdu kim bilir? Hem cheesecake küçük bir günah sadece.”</span></p>

    <p><span>“Eve gidince tövbe etmem gerekecek.”</span></p>

    <p><span>“Ne zaman dönüyorsun?”</span></p>

    <p><span>“Pazar öğleden sonraya kadar buradayım. Bir gün fazla kalıp etrafı gezeyim dedim. Jackson Hole’un manzarası harika.”</span></p>

    <p><span>“Tek başına mı gezeceksin?”</span></p>

    <p><span>“Yakışıklı bir adam bana rehberlik yapmayı teklif etmezse.”</span></p>

    <p><span>Adam bir parça cheesecake koparıp düşünceli bir tavırla çiğnedi bir süre. “Yakışıklılık meselesini bilemem” dedi. “Ama sana bir seçenek sunabilirim. Kızım Grace burada. Bu gece San Diegolu iki arkadaşımla birlikte sinemaya gitti. Cumartesi gecesi bir kayak merkezine gidip geceyi orada geçirmeyi planlıyorduk. Pazar sabahı döneceğiz. Arabada sana yer var. Kalacağımız yerde de oda buluruz eminim, bize katılmak istersen eğer.”</span></p>

    <p><span>Maura başım hayır anlamında salladı. “Size ayak bağı olurum.”</span></p>

    <p><span>“Kesinlikle hayır. Sana bayılırlar. Sen de onlan seversin bence.</span></p>

    <p><span>Arlo en yakın arkadaşlarımdan biridir. Gündüzleri sıkıcı bir muhasebeci. Ama geceleri...” Doug sesini alçaltıp fesatça homurdandı. “Esrarengiz Bay Chops adındaki ünlüye dönüşüyor.”</span></p>

    <p><span>“Kime?”</span></p>

    <p><span>“İnternetteki en popüler yemek ve şarap blogculanndan biri.</span></p>

    <p><span>Amerika’daki bütün Michelin yıldızlı restoranlarda yemek yedi, şimdi de Avrupa’ya dadandı. Ben ona Jaws diyorum.”</span></p>

    <p><span>Maura güldü. “Eğlenceli birine benziyor. Peki ya diğer arkada şın?”</span></p>

    <p><span>“Elaine. Arlo’nun yıllardır çıktığı kız. İç dekorasyonla ilgili bir işi var, tam olarak nedir bilmiyorum. Bence siz ikiniz gayet iyi anlaşırsınız. Hem Grace’le de tanışmış olursun.”</span></p>

    <p><span>Maura bir lokma cheesecake daha aldı ve ağır ağır çiğnedi. Dü şündü.</span></p>

    <p><span>“Hey, evlenme teklifi yapmıyorum!” diye espri yaptı adam. “Bir gecelik yolculuk altı üstü; hem on üç yaşındaki kızım da yanımızda olacak.” Eğilerek Maura’ya yaklaştı; mavi gözleri dikkatliydi.</span></p>

    <p><span>“Haydi ama. Çılgınca ve delice fikirlerimin neredeyse hepsi eğlencelidir.”</span></p>

    <p><span>“Neredeyse mi?”</span></p>

    <p><span>“Belirsizlik faktörü, tamamen beklenmedik -şaşırtıcı- bir şeyler olması ihtimali hep vardır. Hayatı maceralı kılan budur. Bazen gözünü karartıp evrene güvenmen gerekir.”</span></p>

    <p><span>Maura o anda gözlerine baktığı Doug Comley’nin onu çok az insanın gördüğü şekilde gördüğünü hissetti. Koruyucu zırhının ardım, içindeki kadım görüyordu sanki. Kalbinin, kendisini götürebileceği yerlerden hep korkmuş bir kadım.</span></p>

    <p><span>Tath tabağına baktı. Cheesecake bitmişti; Maura onu bitirdiğini anımsamıyordu. “Bir düşüneyim” dedi.</span></p>

    <p><span>Doug “Elbette” diyerek güldü. “Düşünmesen Maura Isles olmazdın zaten.”</span></p>

    <p><span>Maura o gece, otel odasına geri dönünce Daniel’ı aradı.</span></p>

    <p><span>Adamm yalnız olmadığmı ses tonundan anladı. Daniel kibar ama soğuk konuşuyordu; cemaatinden biriyle konuşuyordu sanki. Kalorifer yakıtı fiyatından, çatı onanmı maliyetinden, bağışlardaki azalmadan bahseden insanların sesleri geliyordu arkadan. Kilise bütçe toplantısı yapılıyordu.</span></p>

    <p><span>“Orası nasıl?” diye sordu Daniel, hoş ve doğal bir ses tonuyla.</span></p>

    <p><span>“Boston’dan çok daha soğuk. Şimdiden yerlerde kar var.”</span></p>

    <p><span>“Burada yağmur dinmedi.”</span></p>

    <p><span>“Pazar gecesi geleceğim. Beni havaalanından alabilir misin?”</span></p>

    <p><span>“Orada olurum.”</span></p>

    <p><span>“Peki ya sonra? Geceyi bende geçirmek istersen evimde geç bir akşam yemeği yiyebiliriz.”</span></p>

    <p><span>Adam duraksadı. “Bunu yapabileceğimden emin değilim. Bir düşüneyim.”</span></p>

    <p><span>Maura’nın o akşam Doug’a verdiği yanıtın neredeyse aynısıydı bu. Sonra Doug’ın sözünü anımsadı. Bazen gözünü karartıp evrene güvenmen gerekir.</span></p>

    <p><span>“Seni cumartesi arasam?” dedi Daniel. “Programım o zamana kadar belli olur.”</span></p>

    <p><span>“Tamam. Ama bana ulaşamazsan merak etme. Cebim çekmiyor olabilir.”</span></p>

    <p><span>“Sonra konuşuruz öyleyse.”</span></p>

    <p><span>Daniel telefonu kapatırken Seni seviyorum, demedi; usulca veda etti sadece ve konuşma sona erdi. Onlar ancak kapalı kapıların ardında yakınlaşıyorlardı. Bütün görüşmeleri önceden ayarlanıyordu ve sonradan defalarca analiz ediliyordu. Doug olsa Fazla düşünüyorsunuz, derdi. Düşünüp durmak Maura’ya mutluluk getirmemişti.</span></p>

    <p><span>Otel telefonunu açıp operatörü aradı. “Beni Douglas Comley’nin odasına bağlar mısınız lütfen?” dedi.</span></p>

    <p><span>Doug dördüncü çalışta açtı. “Alo?”</span></p>

    <p><span>“Benim” dedi Maura. “Davetin hâlâ geçerli mi?”</span></p>
  </div>
</body>
</html>
