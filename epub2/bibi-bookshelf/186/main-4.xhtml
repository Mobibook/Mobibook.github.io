<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3>Bölüm 10</h3><div><img src="main-26.jpg" alt=""/>
<p>Bay Tavşancık’ın Macerası kitabından</p></div>
<p>Bunu neden yapıyorum, diye sordu Maurice kendi kendine, boru boyunca zahmetle ilerlerken. Kediler bu tür&#160;işler için yaratılmamıştır.</p>
<p>Çünkü biz içten içe iyi kişileriz, dedi vicdanı.</p>
<p>Hayır, ben iyi değilim, diye düşündü Maurice.</p>
<p>Aslında bu doğru, dedi vicdanı. Ama bunu Tehlikeli Fa-sulye’ye söylemek istemeyiz, değil mi? Küçük, titrek buruna? O fare seni kahraman sanıyor!</p>
<p>Eh, ben kahraman değilim, diye düşündü Maurice.</p>
<p>O zaman neden yer altında dolaşıp onu arıyoruz?</p>
<p>Eh, açık ki bir fare adası bulmak gibi büyük bir rüyası olan kişi Tehlikeli Fasulye; o olmadan fareler işbirliği yapmaz ve ben paramı alamam, dedi Maurice.</p>
<p>Biz bir kediyiz! Kedi, parayı ne yapacak?</p>
<p>Çünkü benim bir Emeklilik Planım var, diye düşündü Maurice. Dört yaşıma bastım bile! Bir yığın param olduğunda, güzel bir evim, kocaman bir ateşim ve bana her gün&#160;kaymak veren iyi, yaşlı bir hanımım olacak. Her şeyi detaylı olarak düşündüm.</p>
<p>Neden kadın bize bir yuva versin ki? Pis kokuyoruz, çentik çentik kulaklarımız var, bacağımızda pis ve kaşındıran bir şey var ve yüzüne tekme atılmış bir şeye benziyoruz... Neden yaşlı bir hanım yumuşak tüylü, küçük&#160;bir kedi yavrusu yerine bizi alsın?</p>
<p>Aha! Ama kara kediler şans getirir, diye düşündü Maurice.</p>
<p>Gerçekten mi? Eh, kötü haberi veren biz olmayalım, ama biz siyah değiliz! Biz böyle, kirli bir tekiriz!</p>
<p>Boya diye bir şey var, değil mi, diye düşündü Maurice. iki paket siyah boya alırım, bir dakika kadar nefesimi&#160;tutarım, sonra hayatımın geri kalanı boyunca, ‘merhaba, al&#160;sana kaymak ve balık.’ İyi plan, ha?</p>
<p>Ya şans kısmı, dedi vicdan.</p>
<p>Ah! En akıllıca bölümü de o. Siyah bir kedi her ay bir altın para getiriyorsa, sen ona şans getiren bir kedi demez&#160;misin?</p>
<p>Vicdanı sustu. Muhtemelen planın muhteşemliğinden etkilendi, dedi Maurice kendi kendine.</p>
<p>İtiraf etmeliydi ki yer altında yol bulmaktan çok, planlar konusunda akıllıydı. Tam olarak kaybolmamıştı, çünkü kediler asla kaybolmazdı. Yalnızca, başka her şeyin nerede olduğunu bilmiyordu. Köyün altında çok fazla toprak yoktu, o kadarı kesindi. Kilerler, ızgaralar, borular, eski&#160;lağım kanalları, mezar odalar ve unutulmuş bina parçaları&#160;bir tür bal peteği gibi uzanıyordu. Burada insanlar bile dolanabilir, diye düşündü Maurice. Fare avcılarının dolandığı kesindi.</p>
<p>Her yerde fare kokusu alıyordu. Tehlikeli Fasulye’ye seslenmeyi düşünmüş, sonra vazgeçmişti. Seslenmek, küçük farenin nerede olduğunu bulmasına yardımcı olabilirdi, ama aynı zamanda Maurice’in yerini başkalarının öğrenmesine de sebep olabilirdi. O iri fareler, eh, iri ve kötü&#160;görünüşlüydü. Ahmak bir köpek bile sorun yaşardı onlarla.</p>
<p>Şimdi küçük, kare bir tüneldeydi ve içinde kurşun borular vardı. Hatta borulardan kaçan buharın tıslaması vardı. Orada burada, tünelin tabanında uzanan oluğa sıcak sular&#160;damlıyordu. İleride, sokağa açılan bir ızgara vardı. Oradan&#160;solgun bir ışık geliyordu.</p>
<p>Oluktaki su temiz görünüyordu. En azından berraktı. Maurice susamıştı. Eğildi, dilini çıkardı...</p>
<p>Suda nazikçe kıvrılan ince, parlak, kırmızı bir çizgi vardı...</p>
<p>Domuzpastırması şaşkın ve yarı uykulu görünüyordu, ama ahırdan dönerlerken Sardalya’nm kuyruğunu tutmayı&#160;akıl edebiliyordu yine de. Yavaş bir yolculuk oluyordu. Sar-dalya yaşlı farenin çamaşır iplerinden geçmeyi başarabileceğini sanmıyordu. Saklanmak için karanlıktan başka güvenecek hiçbir şeyleri olmadan, büzülerek oluklardan, kanallardan geçtiler.</p>
<p>Sonunda geldiklerinde birkaç fare kilerde dolanıyordu. Bronzten ile Sardalya, Domuzpastırması’nm iki yanında&#160;yürüyordu. Yaşlı fare, artık bacaklarını bile oynatmıyordu&#160;neredeyse.</p>
<p>Kilerde hâlâ bir mum yanıyordu. Bronzten şaşırdı. Ama son bir saat içinde çok şey olmuştu.</p>
<p>Domuzpastırması’nm yere çökmesine izin verdiler. Yaşlı fare, derin derin nefes alarak olduğu yere uzandı. Her nefeste bedeni titriyordu.</p>
<p>“Zehir mi ahbap?” diye fısıldadı Sardalya.</p>
<p>“Bence yaşadıkları ona fazla geldi, o kadar,” dedi Bronzten. “Çok fazla geldi.”</p>
<p>Domuzpastırması tek gözünü açtı. “Hâlâ... lider... ben miyim?” dedi.</p>
<p>“Evet efendim.”</p>
<p>“Uyumam... gerek...”</p>
<p>Bronzten çevresine bakındı. Fareler yavaşça gruba doğru yaklaşıyordu. Bronzten onların aralarında fısıldaştık-larmı görebiliyordu. Ona bakıp duruyorlardı. Bronzten, Tehlikeli Fasulye’nin solgun şeklini bulmaya çalıştı.</p>
<p>“Besleyici... diyor ki... Büyük Fare’nin... tünelini... görmüşsün,” dedi Domuzpastırması.</p>
<p>Bronzten, dik dik Besleyici’ye baktı. Dişi fare utanmış görünüyordu. “Ben... bir şey gördüm,” dedi Bronzten.</p>
<p>“O zaman, umarım düşümde orayı görürüm ve... hiç uyanmam,” dedi Domuzpastırması. Başını eğdi yine. “Yaşlı&#160;bir fare... bu şekilde... ölmemeli,” diye mırıldandı. “Böyle... değil. İşıkta... değil.”</p>
<p>Bronzten başını telaşla Sardalya’ya doğru salladı. Sar-dalya şapkasıyla mumu söndürdü. Nemli, yoğun yer altı karanlığı üstlerine kapandı.</p>
<p>“Bronzten,” diye fısıldadı Domuzpastırması. “Şunu bilmelisin...”</p>
<p>Sardalya, yaşlı liderin Bronzten’e söylediği son sözleri duyabilmek için kulaklarını dikti. Birkaç saniye sonra ür-perdi. Dünyadaki değişimi hissedebiliyordu.</p>
<p>Karanlıkta birileri hareket ediyordu. Bir kibrit çakıldı ve mum alevi yine büyüdü, dünyaya gölgeleri geri getirdi.</p>
<p>Domuzpastırması kıpırdamadan yatıyordu.</p>
<p>“Şimdi onu yememiz mi gerekiyor?” dedi biri.</p>
<p>“O... gitti,” dedi Bronzten. Bir şekilde, Domuzpastır-ması’nı yeme fikri doğru gelmiyordu. “Gömün onu,” dedi, “ve yerini işaretleyin ki nerede gömülü olduğunu bilelim.”</p>
<p>Gruptaki herkes rahatladı. Domuzpastırması’na ne kadar saygı duyarlarsa duysunlar, yine de bir fare için bile biraz fazla kokuyordu.</p>
<p>Kalabalığın önündeki bir fare kararsız görünüyordu. “Şey... yerini işaretleyin derken,” dedi, “bir şeyler gömdüğümüz diğer yerleri işaretlediğimiz gibi işaretlememizi&#160;mi kastettin?”</p>
<p>“Üzerinde oynaşın, demek istiyor,” dedi yanındaki fare.</p>
<p>Bronzten, Sardalya’ya baktı, Sardalya omuzlarını silkti. Bronzten’in içinde kötü bir his vardı. Liderseniz, herkes ne&#160;diyeceğinizi merak ederdi ve beyaz fareden işaret yoktu&#160;hâlâ.</p>
<p>Bronzten yalnız başınaydı.</p>
<p>Bir an iyice düşündü ve sonra başını salladı. “Evet,” dedi sonunda. “Bu onun hoşuna giderdi. O çok... fare gibi bir&#160;fareydi. Ama şunu da yapın. Onun üzerindeki toprağa bunu çizin.”</p>
<p>Yere bir işaret çizdi:</p><div><img src="main-27.jpg" alt=""/></div>
<p>“O eski bir fare soyundan geliyordu ve fareleri düşünürdü,” dedi Sardalya. “iyi laf patron.”</p>
<p>“Peki, Bronzten gibi geri gelecek mi?” dedi bir başkası.</p>
<p>“Geri gelirse, onu yediğimiz için gerçekten çok kızar,” dedi bir ses. Sinirli sinirli gülüştüler.</p>
<p>“Dinleyin, ben...” diye başladı Bronzten, ama Sardalya onu dürtükledi.</p>
<p>“Kulağına bir şey söyleyeyim mi ahbap?” dedi, kömürleşmiş şapkasını nazikçe kaldırarak.</p>
<p>“Evet evet...” Bronzten endişelenmeye başlamıştı. Şimdiye dek bu kadar çok farenin onu izlediği olmamıştı. Sar-dalya’yı takip ederek gruptan uzaklaştı.</p>
<p>“Biliyorsun, eskiden tiyatronun falan çevresinde takılırdım,” dedi Sardalya. “Tiyatroda bir şeyler öğreniyorsun. Olay şu... bak, söylemeye çalıştığım şu, sen lidersin, değil&#160;mi? Bu yüzden ne yaptığını biliyormuş gibi davranmalısın,&#160;tamam mı? Lider ne yaptığını bilmiyorsa, başka kimse de&#160;bilemez.”</p>
<p>“Ben yalnızca kapan bozarken ne yaptığımı biliyorum,” dedi Bronzten.</p>
<p>“Tamam, geleceği koskocaman bir kapan olarak düşün,” dedi Sardalya. “Hem de içinde peynir olmayan bir kapan.”</p>
<p>“Bunun hiç yardımı olmuyor!&quot;</p>
<p>“Ayrıca, sen... ve şu yara izin hakkında canları ne isterse onu düşünmelerine izin vermelisin,” dedi Sardalya. “Tavsiyem bu ahbap.”</p>
<p>“Ama ben ölmedim Sardalya!”</p>
<p>“Bir şey oldu, değil mi? Ahırı ateşe verecektin. Seni izliyordum. Kapanda sana bir şey oldu. Ne olduğunu sorma, ben yalnızca dans etmeyi bilirim. Ben yalnızca küçük bir&#160;fareyim. Her zaman öyle olacağım patron. Ama Salamura,&#160;Satış Fiyatı ve diğerleri gibi iri fareler var. Domuzpastırması&#160;öldüğüne göre liderin kendileri olması gerektiğini düşünebilirler. Ne demek istediğimi anladın mı?”</p>
<p>“Hayır.”</p>
<p>Sardalya içini çekti. “Bence anladın patron. Böyle bir zamanda aramızda itiş kakış ister miyiz?”</p>
<p>“Hayır!”</p>
<p>“Doğru! Eh, küçük geveze Besleyici sayesinde, sen artık İskelet Fare’nin gözlerine bakan ve sonra geri dönen bir&#160;faresin, değil mi?”</p>
<p>“Evet, ama o...”</p>
<p>“Bana öyle geliyor ki patron, bakışma yarışında İskelet Fare’yi yenen biri... eh, kimse onunla uğraşmak istemez,&#160;haksız mıyım? İskelet Fare’nin diş izlerini kemer gibi taşıyan bir fare? I-ıh, hayır. Fareler böyle bir farenin arkasından gider. Böyle bir zamanda, farelerin, arkasından gidecekleri birine ihtiyaçları var. Orada, ihtiyar Domuzpastır-ması’na yaptığın iyi bir şeydi. Onu gömmek, üzerinde oynaşmak ve bir işaret koymak... Eh, yaşlı fareler bundan&#160;hoşlanır, gençler de öyle. Herkesi düşündüğünü gösterir.”&#160;Sardalya başını yana eğdi ve huzursuzca sırıttı.</p>
<p>“Seni dikkate almam gerektiğini görüyorum Sardalya,” dedi Bronzten. “Maurice gibi düşünüyorsun.”</p>
<p>“Benim için endişelenme patron. Ben küçüğüm. Benim dans etmem lazım. Liderlikte hiç iyi olmazdım.”</p>
<p>Herkesi düşünmek, diye düşündü Bronzten. Beyaz fare... “Tehlikeli Fasulye nerede?” dedi çevresine bakınarak. “Burada değil mi?”</p>
<p>“Onu görmedim patron.”</p>
<p>“Ne? Ona ihtiyacım var! Harita onun kafasının içinde.”</p>
<p>“Harita mı patron?” Sardalya endişelenmiş görünüyordu. “Haritaları çamura çizdiğini sanıyordum...”</p>
<p>“Tünellerin ve kapanların resmi gibi bir haritayı değil! Ne olduğumuz ve nereye gittiğimiz hakkında bir... harita...”</p>
<p>“Ah, şu harika adayı mı diyorsun? Ona aslında hiç inanmadım patron.”</p>
<p>“Ben ada falan bilmem, gerçekten bilmem,” dedi Bronzten. “Ben o... yerdeyken, ben... bir fikrin şeklini gördüm. İnsanlarla fareler ezelden beri savaşıyorlar! Bu savaş sona&#160;ermeli! Burada, şu anda, bu mekânda, bu farelerle... Sona&#160;erebileceğini görebiliyorum. Sona erebileceği tek zaman ve&#160;tek yer bu olabilir. Kafamda bir fikrin şeklini gördüm, ama&#160;onu ifade edecek sözcükleri bulamıyorum, anlıyor musun?&#160;Bu yüzden beyaz fareye ihtiyacımız var. O düşünme haritasını biliyor. Bu sorundan bir çıkış yolu düşünmemiz gerekiyor. Ortalıklarda koşuşup ciyaklamak artık işe yaramıyor!”</p>
<p>“Şimdiye dek iyi iş çıkardın patron,” dedi dansçı, Bronz-ten’in sırtını sıvazlayarak.</p>
<p>“Her şey yanlış gidiyor,” dedi Bronzten, sesini alçak tutmaya çalışarak. “Ona ihtiyacımız var! Benim ona ihtiyacım var!”</p>
<p>“Ben birkaç ekip toplarım patron. Sen aramaya nereden başlayacağımızı söyle yeter,” dedi Sardalya uysal uysal.</p>
<p>“Lağım kanallarından, kafeslerin yakınından,” dedi Bronzten. “Maurice yanındaydı,” diye de ekledi.</p>
<p>“Bu iyi mi, kötü mü ahbap?” dedi Sardalya. “Domuz-pastırması hep ne derdi bilirsin: Kedi dediğin her zaman.</p>
<p>“... kedidir. Evet. Biliyorum. Keşke bunun yanıtını bilseydim Sardalya.”</p>
<p>Sardalya yaklaştı. “Bir soru sorabilir miyim ahbap?”</p>
<p>“Elbette.”</p>
<p>“Ölmeden hemen önce Domuzpastırması sana ne fısıldadı? Özel liderlik bilgeliği falan mı?”</p>
<p>“İyi bir tavsiye fısıldadı,” dedi Bronzten, “iyi bir tavsiye...”</p>
<p>Maurice gözlerini kırpıştırdı. Dili yavaşça ağzına girdi. Kulaklarını yatırdı ve bacaklarını sessizce, ağır ağır hareket&#160;ettirerek oluk boyunca ilerledi.</p>
<p>Izgaranın hemen altında solgun bir şey vardı. Kırmızı iplik, oluğun içindeki suyun geldiği yönden akıyordu ve&#160;solgun nesnenin çevresinde ikiye bölündükten sonra, döne&#160;döne akan tek bir ipliğe dönüşüyordu.</p>
<p>Maurice, nesnenin yanma ulaştı. Rulo yapılmış bir kâğıttı, suyla ıslanmıştı ve kırmızı lekeliydi. Pençesini uzatıp sudan çıkardı. Kâğıt, şlop diye oluğun yanma düştü. Maurice, kâğıdı nazikçe açtığında, kalın kurşunkalemle çizilmiş,&#160;çizgileri birbirine karışmış resimler gördü. Ne olduklarını&#160;biliyordu. Yapacak daha iyi bir işi olmadığı bir gün öğrenmişti onları. Aptallık ölçüsünde kolaydılar.</p>
<p>“Hiçbir Fare...” diye başladı. Sonra ıslak bir leke vardı, sonra da şu: “Biz diğer Fareler gibi değiliz.”</p>
<p>“Ah, hayır,” dedi. Bunu düşürmezlerdi, değil mi? Şeftali, son derece önemli bir şeymiş gibi taşıyordu yanında...</p>
<p>Onları ilk ben mi bulurum acaba, dedi yabancı bir ses, Maurice’in kafasının içinde. Belki de bulmuşumdur...</p>
<p>Maurice koşmaya başladı, çamurlu taşların üzerinde kayarak bir köşeyi döndü.</p>
<p>Amma da tuhaf şeyler bunlar KEDİ. Fare olmadığını düşünen fareler. Ben de senin gibi mi olmalıyım? Bir KEDİ gibi mi davranmalıyım? İçlerinden birini canlı mı tutmalıyım? BİR&#160;SÜRELİĞİNE?</p>
<p>Maurice alçak sesle miyavladı. İki yanda daha dar tüneller beliriyordu; ama ince kırmızı iplik dümdüz devam ediyordu ve orada, bir başka ızgaranın altında bir şey, suyun içinde yatıyor, suya yavaşça kırmızı lekeyi salıyordu.</p>
<p>Maurice olduğu yere çöküverdi. Onun beklediği... neydi? Ama bu... bu... bu bir açıdan daha kötüydü. Her&#160;şeyden daha kötü.</p>
<p>Suyla ıslanmış, Fare Rupert’m kırmızı yeleğinden kırmızı mürekkep salan şey Bay Tavşancık’ın Macerası kitabıydı.</p>
<p>Maurice tırnaklarıyla kitabı kaldırdı, ucuz kâğıttan sayfalar teker teker dağıldı ve suyun akıntısına kapılıp gitti.</p>
<p>Kitabı düşürmüşlerdi. Kaçıyorlar mıydı? Yoksa... onu atmışlar mıydı? Tehlikeli Fasulye ne demişti? ‘Biz yalnızca&#160;fareyiz’ mi? Ve bunu öylesine hüzünlü, öylesine boş bir&#160;sesle söylemişti ki...</p>
<p>Şimdi neredeler KEDİ? Onları bulabilir misin? Şimdi ne yöne gideceksin?</p>
<p>Benim gördüklerimi görebiliyor, diye düşündü Maurice. Zihnimi okuyamıyor, ama benim gördüklerimi görebiliyor, benim işittiklerimi işitebiliyor ve düşüncelerimi tahmin edebiliyor...</p>
<p>Bir kez daha gözlerini kapattı.</p>
<p>Karanlıkta mı ilerleyeceksin KEDİ? Farelerimle nasıl savaşacaksın? TAM ARKANDAKİLERLE?</p>
<p>Maurice gözlerini fal taşı gibi açarak arkasına döndü. Her yerde fareler vardı; düzinelerce, bazıları Maurice’in yarısı kadardı. Hepsi aynı boş ifadeyle onu izliyordu.</p>
<p>Aferin, aferin KEDİ! Ciyaklayan yaratıklar görüyorsun ve saldırmıyorsun! Bir kedi, kedi gibi davranmamayı nasıl&#160;öğrendi?</p>
<p>Fareler hep birden ilerlediler. Yürürken hışırtılar çıkarıyorlardı. Maurice yavaşça geriledi.</p>
<p>Bir düşün KEDİ, dedi Örümcek’in sesi. Bir milyon akıllı fare düşün. Kaçmayan fareler. Savaşan fareler. Tekbir zihni,&#160;tek bir ülküyü paylaşan fareler. BENİMKİNİ.</p>
<p>“Neredesin?” dedi Maurice sesli olarak.</p>
<p>Yakında beni göreceksin. Yürümeye devam etpisicik. Yürümeye devam etmek zorundasın. Tek kelime söyleyecek olsam,</p>
<p>tek bir şey düşünecek olsak, gördüğün fareler seni yere yıkar. Ah, bir ikisini öldürebilirsin, ama her zaman daha fazla fare&#160;olacak. Her zaman daha fazla fare...</p>
<p>Maurice döndü ve yavaşça ilerledi. Fareler arkasından geldiler. Maurice döndü. Durdular. Maurice yine önüne&#160;döndü, iki adım attı ve arkasına baktı. Fareler, ipe dizilmiş&#160;ve tasmaları da Maurice’deymiş gibi geliyorlardı.</p>
<p>Buradaki havada tanıdık bir şey vardı; eski, bayat su kokusu. Su basmış kilerin yakınında bir yerde olmalıydı.&#160;Ama ne kadar yakın? Buradaki şey, konserve kedi mamasından daha kötü kokuyordu. Kokunun nereden geldiğini&#160;bilemiyordu. Kısa mesafede farelerden daha hızlı koşabilirdi muhtemelen. Tam arkanızda kana susamış fareler&#160;varken kanatlanıp uçabilirdiniz.</p>
<p>Beyaz fareye yardım etmek için mi kaçmayı düşünüyorsun, dedi vicdanı. Yoksa kaçıp gün ışığına çıkmayı mı düşünüyorsun?</p>
<p>Maurice itiraf etmeliydi, gün ışığı hiç bu kadar iyi bir fikirmiş gibi gelmemişti. Kendi kendine yalan söylemenin&#160;anlamı yoktu. Zaten fareler, titrek burunları olsa bile, pek&#160;uzun yaşamazdı, değil mi...</p>
<p>Yakındalar KEDİ. Oyun oynayalım mı? Kediler OYUN sever. Sen Katkı Maddeleri ile oynadın mı?</p>
<p>KAFASINI ISIRIP KOPARMADAN ÖNCE?</p>
<p>Maurice olduğu yerde kalakaldı. “Öleceksindedi yumuşak sesle.</p>
<p>Yaklaşıyorlar Maurice. Şimdi çok yakındalar. Sana aptal gömnüşlü çocukla aptal aptal konuşan kızın öleceğini söyleyeyim mi? Farelerin bir insanı canlı canlı yiyebildiğini biliyor muydun?</p>
<p>Habise barakanın kapısını sürgüledi.</p>
<p>“Fare krallar son derece gizemlidir,” dedi. “Bir fare kral, kuyrukları birbirine bağlanmış birkaç fareden oluşur...”</p>
<p>“Nasıl?”</p>
<p>“Şey, masallar öylesine... oluverdiğini söylüyor.”</p>
<p>“Nasıl oluveriyor?”</p>
<p>“Bir yerlerde, fareler yuvalarındayken oradaki pislik yüzünden kuyruklarının birbirine yapıştığını okumuştum. Kıvrılıyorlar ve... ”&#160;&#160;&#160;&#160;1</p>
<p>“Farelerin genelde altı, yedi yavrusu oluyor ve onların kuyrukları da oldukça kısa. Anne baba fare, yuvalarını çok&#160;temiz tutar,” dedi Keith. “Sana bu masalları anlatan insanlar hiç fare görmüş mü ki?”</p>
<p>“Bilmiyorum. Belki fareler sıkışıyorlardır ve kuyrukları kıvrılıyordur? Köy müzesindeki büyük alkol kavanozunun içinde saklanmış bir fare kral var.”</p>
<p>“Ölü mü?”</p>
<p>“Ya da çok, çok sarhoş. Sen ne sanıyorsun?” dedi Habise. “On fareden oluşmuş. Yıldıza benziyor ve ortada büyük bir kuyruk düğümü var. Başka bir sürü fare kral da bulundu. Bir tanesinde otuz iki fare vardı! Onlar hakkında&#160;halk masalları var.”</p>
<p>“Ama o fare avcısı kendisinin bir tane yaptığım söylemişti,” dedi Keith kararlılıkla. “Lonca’ya girmek için yaptığını söyledi. Sen başyapıtın ne demek olduğunu biliyor musun?”</p>
<p>“Elbette. Gerçekten iyi bir eser...”</p>
<p>“Ben gerçek bir başyapıttan bahsediyorum,” dedi Keith. “Ben büyük şehirde büyüdüm. Her yerde loncalar vardı. Bu&#160;yüzden biliyorum. Bir başyapıt, bir çırağın eğitiminin sonunda yaptığı şeydir. Lonca’mn kıdemli üyelerine, ‘usta’&#160;olmayı hak ettiğini göstermek için ürettiği yapıttır. Tam&#160;bir lonca üyesi olmak için, anladın mı? Ürettiği yapıt bir&#160;senfoni olabilir, güzel bir oyma olabilir, muhteşem somun&#160;ekmekler olabilir... Onun ‘başyapıtı’dır.”</p>
<p>“Çok ilginç. Ee?..”</p>
<p>“Peki, usta fare avcısı olmak için ne tür bir başyapıt gerekiyor? Fareleri gerçekten kontrol altında tutabildiğini göstermek için? Kapının üzerindeki tabelayı hatırlıyor musun?”</p>
<p>Habise, işine gelmeyen bir gerçekle karşı karşıya gelen biri gibi yüzünü buruşturdu. “İsteyen herkes birkaç farenin&#160;kuyruğunu düğümleyebilir,” dedi. “Yapabileceklerinden&#160;eminim.”</p>
<p>“Fareler canlıyken mi? İlk önce onları kapanla yakalaman gerek. Sonra devamlı kıpırdayan kaygan iplere benzeyen kuyrukları tutacaksın ve bu arada fareler seni ısırmaya çalışacaklar. Sekiz fare? Yirmi? Otuz iki? Otuz iki öfkeli&#160;fare?”</p>
<p>Habise, dağınık barakada çevresine bakındı. “İşe yarıyor,” dedi. “Evet. Güzel bir masal oluyor neredeyse. Muhtemelen bir iki gerçek fare kral vardı... tamam tamam, belki yalnızca bir tane... ve insanlar bunu duyunca, madem bu&#160;kadar ilgi çekiyor, biz de bir tane yapmaya çalışalım diye&#160;düşündüler. Evet. Tıpkı ekinlerdeki halkalar gibi. Kaç tane&#160;dünya dışı yaratık onları sahiplenirse sahiplensin, her zaman birkaç tutucu ortaya çıkıp insanların gecenin bir&#160;yarısı bahçe tırmıklarıyla tarlalara gittiğini ve...”</p>
<p>“Ben yalnızca bazı insanların zalimlikten hoşlandığını düşünüyorum,” dedi Keith. “Bir fare kral, nasıl avlanabilir&#160;ki? Bütün fareler ayrı yönlere gitmeye çalışır.”</p>
<p>“Ah, şey, fare krallar hakkmdaki bazı masallar, onların diğer fareleri kontrol edebildiğini söylüyor,” dedi Habise.&#160;“Zihinleriyle. Farelerin onlara yiyecek getirmesini, değişik&#160;değişik yerlere gitmelerini falan sağlayabiliyorlarmış. Haklısın, fare krallar kolay kolay gezinemezler. Bu yüzden onlar... başka farelerin gözleriyle görmeyi, onların kulaklarıyla işitmeyi öğrenmeli.”</p>
<p>“Yalnızca başka fareler mi?” dedi Keith.</p>
<p>“Şey, bir iki masal onların bunu insanlarla da yapabildiğini söylüyor,” dedi Habise.</p>
<p>“Nasıl?” dedi Keith. “Gerçekten oldu mu?”</p>
<p>“Olamaz, değil mi?” dedi Habise.</p>
<p>Evet.</p>
<p>“Evet ne?” dedi Habise.</p>
<p>“Ben bir şey demedim. Biraz önce sen ‘evet’ dedin,” dedi Keith.</p>
<p>Aptal küçük zihinler. Eninde sonunda bir giriş yolu bulunur her zaman. Kedi, direnmek konusunda çok daha iyiydi! Siz bana İTAAT edeceksiniz. Fareleri SALIVERİN.</p>
<p>“Bence fareleri salıvermeliyiz,” dedi Habise. “Onları o şekilde kafeslere doldurmak çok zalimce.”</p>
<p>“Ben de aynı şeyi düşünüyordum,” dedi Keith.</p>
<p>Beni de unutun. Ben yalnızca bir masalım.</p>
<p>“Kişisel olarak, bence fare krallar yalnızca birer masal,” dedi Habise, gidip yerdeki kapağı kaldırarak. “O fare avcısı&#160;aptal, küçük bir adamdı. Yalnızca saçmalıyordu.”</p>
<p>“Acaba gerçekten fareleri bırakmalı mıyız?” dedi Keith düşünceli düşünceli. “Çok aç görünüyorlar.”</p>
<p>“Fare avcılarından kötü olamazlar, değil mi?” dedi Habise. “Hem, fare kavalcısı yakında burada olur. Farelerin hepsini ırmağa falan götürür...”</p>
<p>“Irmağa...” diye mırıldandı Keith.</p>
<p>“Yaptığı iş budur, evet. Bunu herkes bilir.”</p>
<p>“Ama fareler şey yapabilir...” diye başladı Keith.</p>
<p>Bana itaat edin! DÜŞÜNMEYİN! Masalı takip edin! “Fareler ne yapabilir?”</p>
<p>“Fareler... şey...” diye kekeledi Keith. “Hatırlayamıyorum. Fareler ve ırmaklar hakkında bir şey. Muhtemelen önemli değildir.”</p>
<p>Yoğun, derin karanlık, içinde bir yerde, küçücük bir ses. “Bay Tavşancık’ı düşürdüm,” dedi Şeftali.</p>
<p>“Güzel,” dedi Tehlikeli Fasulye. “O yalnızca yalandı. Yalanlar bizi yavaşlatır.”</p>
<p>“Ama sen önemli olduğunu söylemiştin!”</p>
<p>“Yalandı dedim!”</p>
<p>... sonsuz, sırılsıklam bir karanlık...</p>
<p>“Bir de... Kuralları kaybettim.”</p>
<p>“Ee?” Tehlikeli Fasulye’nin sesi acı doluydu. “Kimse kurallara kulak asmıyordu zaten.”</p>
<p>“Bu doğru değil! Onlara uymaya çalışıyorlardı. Genellikle. Uymadıkları zaman üzülüyorlardı!”</p>
<p>“Onlar da bir başka masaldı yalnızca. Fare olmadığını sanan fareler hakkında aptalca bir masal,” dedi Tehlikeli&#160;Fasulye.</p>
<p>“Neden böyle konuşuyorsun? Sana hiç yakışmıyor!” “Nasıl kaçtıklarını gördün. Ciyaklayarak kaçtılar ve konuşmayı unuttular. İçten içe onlar yalnızca... fare.”</p>
<p>... pis, leş kokulu karanlık...</p>
<p>“Evet öyleyiz,” dedi Şeftali. “Ama bundan başka neyiz? Sen böyle söylerdin. Hadi gel... lütfen? Geri dönelim. Sen&#160;iyi değilsin.”</p>
<p>“Her şey o kadar açıktı ki...” diye mırıldandı Tehlikeli Fasulye.</p>
<p>“Uzan. Yoruldun. Birkaç kibrit çöpüm kaldı. Işık gördüğünde hep daha iyi hissedersin, biliyorsun...”</p>
<p>Endişelere boğulmuş, ne yapacağını bilemeyen, yuvasından çok uzaklarda olan Şeftali, yeterince pürüzlü bir duvar buldu ve kaba çantasından bir kibrit çöpü çıkarıp&#160;duvara sürttü. Kibritin kırmızı başı alevlendi ve çıtırdadı.&#160;Şeftali, kibriti becerebildiğince yükseğe kaldırdı.</p>
<p>Her yerde gözler vardı.</p>
<p>En kötü kısmı ne, diye düşündü, bedeni korkuyla kaskatı kesilerek. Gözleri görebilmem mi? Yoksa kibrit söndüğünde hâlâ orada olacaklarını bilmem mi? “Üstelik yalnızca iki kibrit çöpüm kaldı...” diye mırıldandı kendi kendine.</p>
<p>Gözler, sessizce gölgelere çekildiler. Fareler nasıl bu kadar sessiz ve kıpırtısız olabilir, diye düşündü Şeftali.</p>
<p>“Bir sorun var,” dedi Tehlikeli Fasulye.</p>
<p>“Evet.”</p>
<p>“Burada bir şey var,” dedi Tehlikeli Fasulye. “Kapanda bulduğumuz kiikiide kokusunu almıştım. Bir tür dehşet.&#160;Sen de aynı dehşetten kokuyorsun.”</p>
<p>“Evet,” dedi Şeftali.</p>
<p>“Ne yapmamız gerektiğini biliyor musun?” dedi Tehlikeli Fasulye.</p>
<p>“Evet.” Önündeki gözler gitmişti, ama Şeftali onları iki yanında görebiliyordu hâlâ.</p>
<p>“Ne yapabiliriz?” dedi Tehlikeli Fasulye.</p>
<p>Şeftali yutkundu. “Daha fazla kibritimiz olmasını dileyebiliriz,” dedi.</p>
<p>Ve, gözlerinin arkasındaki karanlıkta, bir ses konuştu: Demek çaresizliğinin içinde, sonunda bana geldin...</p>
<p>Işığın bir kokusu vardır.</p>
<p>Rutubetli, pis kokulu kilerlerde, kibritin keskin sülfür kokusu sarı bir kuş gibi havalandı, esintilerle yükseldi,&#160;çatlaklardan sızdı. Temiz, acı bir kokuydu ve yer altındaki&#160;tekdüze kokuyu bıçak gibi kesiyordu.</p>
<p>Koku, Sardalya’nm burnunu doldurdu. Sardalya başını çevirdi. “Kibrit patron!” dedi.</p>
<p>“Şu taraftan!” diye emretti Bronzten.</p>
<p>“Kafes odasından geçiyor patron,” diye uyardı Sardalya.</p>
<p>“Ee?”</p>
<p>“Geçen sefer ne olduğunu hatırlıyor musun patron?”</p>
<p>Bronzten, ekibine göz gezdirdi. Dilediği gibi bir ekip toplayamamıştı. Hâlâ saklandıkları yerlerden dönen fareler vardı ve bazı fareler -iyi, sağduyulu fareler- paniğe kapılıp kapanlara yakalanmışlar, zehirlere dalmışlardı. Ama&#160;Bronzten, bulabildiklerinin en iyilerini toplamıştı. Aralarında, Salamura ve Sardalya gibi birkaç deneyimli, yaşlı</p><div><div><img src="main-28.jpg" alt=""/></div></div>
<p>fare de vardı, ama büyük çoğunluğu gençti. Belki bu o kadar da kötü bir şey değil, diye düşündü. Paniğe kapılanlar daha çok yaşlı farelerdi. Onlar düşünmeye o kadar alışık&#160;değillerdi.</p>
<p>“Tamam,” dedi. “Şimdi, bizi neyin beklediğini bilmiyoruz...” diye başladı ve Sardalya’yı fark etti. Fare, başını hafifçe iki yana sallıyordu.</p>
<p>Ah, evet. Liderlerin bilmeme hakkı yoktu.</p>
<p>Genç, endişeli yüzlere baktı, derin bir nefes aldı ve yeniden başladı. “Burada yeni bir şey var,” dedi ve aniden ne diyeceğini buldu. “Daha önce kimsenin görmediği bir şey.&#160;Zorlu bir şey. Güçlü bir şey.” Ekipteki herkes yerinde büzülüyordu. Besleyici dışında; o ışıl ışıl gözlerle Bronzten’e&#160;bakıyordu.</p>
<p>“Korkunç bir şey. Yeni bir şey. Ani bir şey,” dedi Bronz-ten, öne eğilerek. “Ve bu, sizsiniz! Flepiniz... Beyni olan fareler. Düşünebilen fareler. Dönüp kaçmayan fareler. Karanlıktan, ateşten, gürültülerden, kapanlardan, zehirlerden korkmayan fareler. Sizin gibi fareleri hiçbir şey durduramaz, değil mi?”</p>
<p>Şimdi sözcükler çağlıyordu. “Kitaptaki Karanlık Or-man’ı işittiniz, değil mi? Eh, şimdi Karanlık Orman’dayız. Orada başka bir şey var. Korkunç bir şey. Sizin korkunuzun arkasına saklanıyor. Sizi durdurabileceğini sanıyor,&#160;ama yanılıyor. Onu bulacağız, sürükleye sürükleye ortaya&#160;çıkaracağız ve doğduğuna pişman edeceğiz! Ve eğer ölürsek... eh,” ve hepsinin tek bir fare gibi, onun göğsündeki&#160;solgun yara izine baktığını gördü, “ölüm o kadar da kötü&#160;değil. Size İskelet Fare’yi anlatayım mı? O dönüp kaçanları,&#160;saklananları, duraksayanları bekliyor. Ama onun gözlerinin içine bakarsanız size başım sallıyor ve geçip gidiyor.”</p>
<p>Şimdi onların heyecanlarının kokusunu alabiliyordu. Gözlerinin arkasındaki karanlıkta onlar, yaşamış en cesur&#160;farelerdi. Şimdi bu düşünceyi orada sabitlemesi gerekiyordu.</p>
<p>Hiç düşünmeden yaraya dokundu. Doğru düzgün iyi-leşmemişti, hâlâ kanıyordu ve orada dev gibi bir yara izi oluşacaktı. Kendi kanıyla ıslanmış elini kaldırdı, benliğinin derinliklerinden bir fikir geldi aklına.</p>
<p>Fare dizisi boyunca yürüdü, her farenin gözlerinin üzerine dokundu ve kırmızı bir iz bıraktı. “Daha sonra,” dedi sessizce, “şöyle diyecekler: Oraya gittiler, işlerini yaptılar&#160;ve Karanlık Orman’dan çıktılar... Ve kendilerinden olanları bu şekilde tanıdılar.”</p>
<p>Başların üzerinden Sardalya’ya baktı, Sardalya şapkasını kaldırdı. Bu büyüyü bozdu. Fareler yine nefes almaya başladılar. Ama büyülü bir şey kalmıştı yine de, gözlerindeki&#160;ışıltıda, kuyruklarının seğirmesinde saklıydı.</p>
<p>“Kabile için ölmeye hazır mısın Sardalya?” diye bağırdı Bronzten.</p>
<p>“Hayır patron! Öldürmeye hazırım!”</p>
<p>“Güzel!” dedi Bronzten. “Gidelim. Biz Karanlık Orman’a bayılırız! O bize ait!”</p>
<p>Işığın kokusu tünellerde süzüldü ve Maurice’in yüzüne geldi. Maurice havayı kokladı. Şeftali! Şeftali ışığa deli olurdu. Tehlikeli Fasulye’nin görebildiği tek şey ışıktı. Şeftali&#160;yanında her zaman birkaç kibrit çöpü taşırdı. Delice! Karanlıkta yaşayan yaratıklar kibrit taşıyor! Eh, aslında bir&#160;düşününce delice değildi elbette, ama yine de...</p>
<p>Arkadaki fareler onu o yöne itiyordu. Benimle oynuyorlar, diye düşündü Maurice. Örümcek, ciyaklamamı dinleyebilsin diye beni patiliyorlar.</p>
<p>Kafasının içinde Örümcek’in konuştuğunu duydu: Böy-lece, çaresizliğin içinde, sonunda bana geldin...</p>
<p>Ve kendi kulaklarıyla, Tehlikeli Fasulye’nin uzak ve hafif sesini duydu. “Sen kimsin?”</p>
<p>Ben Yeraltında Yaşayan Büyük Fare’yim.</p>
<p>“Öyle mi? Gerçekten mi? Senin hakkında... bol bol düşündüm.”</p>
<p>Burada, duvarda bir delik vardı. Deliğin ötesinde de, yanan bir kibritin saçtığı ışık... Farelerin baskısını arkasında hisseden Maurice delikten geçti.</p>
<p>Her yer; zemin, kutular, hatta duvarlar büyük farelerle doluydu. Ortada, titreyen Şeftali’nin havaya kaldırdığı, yarısı yanmış bir kibritin düşürdüğü ışık halkası. Tehlikeli</p>
<p>Fasulye, Şeftali’nin biraz önünde durmuş, kutu ve çuval yığınına bakıyordu.</p>
<p>Şeftali hızla döndü. O bunu yaparken kibritin alevi harlandı ve büyüdü. En yakındaki fareler dalga gibi eğilerek alevden uzaklaştılar.</p>
<p>“Maurice?” dedi Şeftali.</p>
<p>Kedi kıpırdamayacak, dedi Örümcek’in sesi.</p>
<p>Maurice kıpırdamaya çalıştı, ama patileri ona itaat etmiyordu.</p>
<p>Kıpırdama KEDİ. Yoksa ciğerlerine durmalarını emrederim. Gördünüz mü minik fareler? Kediler bile bana itaat ediyor.</p>
<p>“Evet. Belli bir gücün olduğunu görebiliyorum,” dedi Tehlikeli Fasulye, ışık halkasında minicik görünerek.</p>
<p>Akıllı fare. Senin diğerleriyle nasıl konuştuğunu duydum. Sen gerçeği anlıyorsun. Karanlıkla yüzleşerek güçlendiğimizi&#160;biliyorsun. Önümüzdeki karanlığı ve gözlerimizin arkasındaki karanlığı biliyorsun. İşbirliği yapmazsak öleceğimizi biliyorsun. Sen... İŞBİRLİĞİ YAPACAK MİSİN?</p>
<p>“İşbirliği mi?” dedi Maurice. Burnunu kırıştırdı. “Burada kokusunu aldığım diğer fareler gibi mi? Onlar... güçlü ve aptal kokuyorlar.”</p>
<p>Ama güçlüler hayatta kalır, dedi Örümcek’in sesi. Fare avcılarından kaçınırlar, ısırarak kafeslerden kaçarlar. Ve&#160;senin gibi, onlar da benim sesime gelir. Zihinlerine gelince...&#160;ben herkes adına düşünebilirim.</p>
<p>“Heyhat, ben o kadar güçlü değilim!” dedi Tehlikeli Fasulye dikkatle.</p>
<p>İlginç bir zihnin var. Sen de fareler üzerinde hâkimiyet kurmaya can atıyorsun.</p>
<p>“Hâkimiyet mi?” dedi Tehlikeli Fasulye. “Ben mi?”</p>
<p>Bu dünyada çalan, öldüren, hastalık yayan, kullanamadığı şeyleri de bozan bir ırk olduğunu anlamışsın, dedi Örüm-cek’in sesi.</p>
<p>“Evet,” dedi Tehlikeli Fasulye. “Bu kolay. Ona insanlık deniyor.”</p>
<p>Aferin. Benim iyi farelerimi görüyor musun? Birkaç saat içinde aptal kavalcı gelecek, aptal kavalını çalacak ve evet,&#160;benim farelerim onun peşinden koşarak kasabadan çıkacak.&#160;Bir kavalcının, fareleri nasıl öldürdüğünü biliyor musun?</p>
<p>“Hayır.”</p>
<p>Onları ırmağa götürür ve orada... dinliyor musun... orada hepsi boğulur!</p>
<p>“Ama fareler iyi yüzücüdür,” dedi Tehlikeli Fasulye.</p>
<p>Evet! Asla bir fare avcısına güvenme! Yarın yapacak iş ayırırlar kendilerine. Ama bu tür insanlar masallara inanır!&#160;Gerçeğe değil, masallara inanmayı tercih ederler! Ama biz,&#160;biz FAREYİZ! Ve inan bana, benim farelerim yüzecek. Büyük&#160;fareler, farklı fareler, hayatta kalan fareler, içlerinde benim&#160;zihnimin bir parçasını taşıyan fareler... Onlar köy köy&#160;yayılacaklar, sonra kimsenin hayal edemediği bir yıkım olacak! Bizler için kurdukları her kapanı bin misliyle ödeteceğiz&#160;onlara! İnsanlar işkence ettiler, zehirlediler, öldürdüler ve&#160;bütün bunlar bende biçim buldu. İNTİKAM alacağız!</p>
<p>“Sende biçim buldu. Evet, sanırım anlamaya başladım,” dedi Tehlikeli Fasulye.</p>
<p>Arkasından bir çıtırtı geldi ve bir şey alevlendi. Şeftali ilk kibritin sönmeye yüz tutmuş, titreşen alevini kullanarak ikinci kibriti yakmıştı. Yavaş yavaş yaklaşmış olan fare&#160;halkası yine geriledi.</p>
<p>İki kibrit daha, dedi Örümcek. Sonra, öyle ya da böyle küçük fare, bana ait olacaksın.</p>
<p>“Kiminle konuştuğumu görmek istiyorum,” dedi Tehlikeli Fasulye kararlılıkla.</p>
<p>Sen körsün, benim küçük beyaz farem. Pembe gözlerinle yalnızca sis görüyorsun.</p>
<p>“Sandığından daha fazlasını görüyorum,” dedi Tehlikeli Fasulye. “Eğer söylediğin gibi, Büyük Fare’ysen... o zaman&#160;kendini bana göster. Koklamak inanmaktır.”</p>
<p>Ayak sesleri duyuldu ve Örümcek gölgelerden çıktı.</p>
<p>Maurice’e bir fare yığını gibi geldi, kutuların üzerinde koşturan, ama bütün bacaklar tek bir yaratık tarafından&#160;kullanılıyormuş gibi akarcasına ilerleyen bir fare yığını.&#160;Yığın, bir çuvalın tepesinde ışığa doğru ilerlerken, kuyruklarının tek bir dev, çirkin düğüm halinde bağlanmış olduğunu gördü. Ve bütün fareler kördü. Örümcek’in sesi kafasının içinde gürlerken sekiz fare, düğümü çekiştirerek arka&#160;ayakları üzerinde yükseldi.</p>
<p>O zaman bana gerçeği söyle, beyaz fare. Beni görüyor musun? Yakına gel! Evet, sislerin içinde beni görebiliyorsun. Beni görüyorsun. İnsanlar beni eğlenmek için yaptı! Ama ben&#160;çabalamadım. Birlikte güçlüyüz! Bir zihin bir zihin kadar&#160;güçlüdür ve iki zihin iki zihin kadar güçlüdür, ama üç zihin&#160;dört zihin demektir, dört zihin sekiz zihin demektir ve sekiz&#160;zihin... birdir. Bir zihin, sekiz zihinden daha güçlüdür. Zamanım geldi. Aptal insanlar fareleri dövüştürüyor ve güçlü&#160;olan hayatta kalıyor, sonra onlar dövüşüyor ve güçlülerin en&#160;güçlüsü hayatta kalıyor... Yakında kafesler açılacak, insanlar “istila”nın anlamını öğrenecek! Aptal kediyi gördün mü?&#160;Saldırmak istiyor, ama onu kolaylıkla engelleyebiliyorum.&#160;Hiçbir zihin bana karşı direnemez. Ama sen... sen ilginçsin.&#160;Zihnin benimkine benziyor, tek bir fare değil pek çok fare&#160;adına düşünüyor. Biz aynı şeyi istiyoruz. Planlarımız var.&#160;Biz, farelerin zafer kazanmasını istiyoruz. Bize katıl. Birlikte. .. GÜÇLÜ OLURUZ.</p>
<p>Uzun bir sessizlik oldu. Çok uzun, diye düşündü Maurice. Sonra...</p>
<p>“Evet, önerin... ilginç,” dedi Tehlikeli Fasulye.</p>
<p>Şeftali inledi, ama Tehlikeli Fasulye küçücük sesiyle devam etti. “Dünya gerçekten de büyük ve tehlikeli. Ve biz&#160;zayıfız. Ve ben yoruldum. Birlikte güçlü olabiliriz.”</p>
<p>Kesinlikle!</p>
<p>“Ama yeterince güçlü olmayanlar ne olacak?”</p>
<p>Zayıflar yiyecektir. Hep öyle oldu!</p>
<p>“Ah,” dedi Tehlikeli Fasulye. “Hep olduğu gibi olacak. Her şey açıkça belli olmaya başladı.”</p>
<p>“Onu dinleme!” diye tısladı Şeftali. “Zihnini etkiliyor!”</p>
<p>“Hayır, benim zihnim kusursuzca çalışıyor, teşekkür ederim,” dedi Tehlikeli Fasulye, hâlâ aynı sakin sesle.&#160;“Evet, önerin cazip. Birlikte fare dünyasına hükmederiz,&#160;değil mi?”</p>
<p>Biz. ■ ■ işbirliği yaparız.</p>
<p>Maurice kenarda düşündü: Ya, ne demezsin. Sen işbirliği yaparsın, onlar hükmeder. Buna kanmazsın herhalde!</p>
<p>Ama Tehlikeli Fasulye şöyle konuştu: “İşbirliği. Evet, birlikte insanlara karşı inanılmaz bir savaş açarız. Baştan&#160;çıkarıcı. Çok baştan çıkarıcı. Elbette, milyonlarca fare ölecek...”</p>
<p>Zaten ölüyorlar.</p>
<p>“Mm, evet. Evet. Evet bu doğru. Ve buradaki dişi fare,” dedi Tehlikeli Fasulye, aniden patisini alevin hipnotize ettiği iri farelerden birine doğru sallayarak, “bu konuda kendisinin ne düşündüğünü söyleyebilir bana, değil mi?”</p>
<p>Örümcek şaşalamış gibiydi. Düşünmek mi? O neden düşünecek ki? O bir fare!</p>
<p>“Ah,” dedi Tehlikeli Fasulye. “Şimdi açıkça anladım. Ama işe yaramaz.”</p>
<p>İşe yaramaz mı?</p>
<p>Tehlikeli Fasulye başını kaldırdı.</p>
<p>“Çünkü, görüyorsun, sen bir sürü fare adına düşünüyorsun,” dedi. “Ama onları düşünmüyorsun. Bütün bu konuşmalara rağmen, sen Büyük Fare falan da değilsin. Söylediğin her kelime yalan. Bir Büyük Fare varsa, ki olduğunu umuyorum, savaş ve ölümden bahsetmez. Bizim en iyi özelliklerimizi taşır, en kötülerini değil. Hayır, sana katılmayacağım, karanlıktaki yalancı. Ben, bizim yönteminlizi&#160;tercih ederim. Bazen aptal ve zayıf oluyoruz. Ama birlikte&#160;güçlü olan biziz. Senin, fareler için planların var, ha? Eh,&#160;benim ise onlar için düşlerim var.”</p>
<p>Örümcek titreyerek doğruldu. Sesi Maurice’in zihnini kasıp kavurdu.</p>
<p>Ah, demek sen iyi bir faresin, öyle mi? Ama en iyi fare en çok çalan faredir! Sen iyi bir farenin yelekli bir fare olduğunu&#160;düşünüyorsun, tıpkı kürklü, küçük bir insan gibi! Ah, evet, o&#160;aptal, aptal kitabı biliyorum! Hain! Farelere ihanet ettin!&#160;ACIMI hissedecek misin bakalım?</p>
<p>Maurice hissetti. Kor-kızıl hava patlaması gibiydi, kafasının içini buharla doldurmuştu sanki. Bu duyguyu tanıdı. Değişim geçirmeden önce o da böyle hissederdi. Maurice&#160;olmadan önce böyle hissediyordu. O zamanlar yalnızca bir&#160;kediydi. Zeki bir kedi, ama yine de kedi işte.</p>
<p>Bana meydan mı okuyorsun, diye haykırdı Örümcek, Tehlikeli Fasulye’nin eğilmiş bedenine. Ben gerçekten FARE demek olan her özelliğe sahipken! Ben pislik ve karanlığım!&#160;Ben yerin altındaki gürültü, duvarlardaki hışırtıyım! Ben&#160;zarar veren ve bozanım! Ben senin inkâr ettiğin her şeyin&#160;toplamıyım! Ben senin gerçek benliğinim! BANA İTAAT&#160;EDECEK MİSİN?</p>
<p>“Asla,” dedi Tehlikeli Fasulye. “Sen gölgeden başka bir şey değilsin.”</p>
<p>ACIMI HİSSET!</p>
<p>Maurice bir kediden daha fazlasıydı, biliyordu. Dünyanın büyük ve karmaşık olduğunu, bir sonraki yemekte böcek mi yoksa tavuk bacağı mı yiyeceğini merak etmekten daha fazlasını barındırdığını biliyordu. Dünya dev gibiydi, zordu, muhteşem şeylerle doluydu ve...</p>
<p>... ve o korkunç sesin kor-kızıl alevi zihnini kaynatıyordu. Anılar çözülüyor, dönerek karanlıkta kayboluyordu. Tüm diğer minik sesler; korkunç ses değil, Maurice’in sesleri, başının etini yiyen ve kendi aralarında tartışan ve&#160;ona yanlış yaptığını ve daha iyi olabileceğini söyleyen sesler hafifliyordu...</p>
<p>Ve minicik, titrek Tehlikeli Fasulye hâlâ orada duruyor, başını kaldırmış karanlığa bakıyordu.</p>
<p>“Evet,” dedi Tehlikeli Fasulye. “Acıyı hissediyorum.”</p>
<p>Sen yalnızca bir faresin. Küçük bir fare... Ama benfareli-ğin RUHUYUM. İtiraf et küçük, kör fare; küçük kör, evcil fare.</p>
<p>Tehlikeli Fasulye yerinde sallandı ve Maurice onun, “Etmeyeceğim! Karanlığı göremeyecek kadar kör değilim,”&#160;dediğini duydu.</p><div><div><img src="main-29.jpg" alt=""/></div></div>
<p>Maurice burnunu çekti ve Tehlikeli Fasulye’nin dehşet içinde altına pislemediğini fark etti. Ama küçük fare yine&#160;de yerinden kıpırdamıyordu.</p>
<p>Ah, evet, diye fısıldadı Örümcek’in sesi. Karanlığı kontrol etmeyi de öğrenebilirsin.</p>
<p>“Ben bir fareyim,” diye fısıldadı Tehlikeli Fasulye. “Ama haşarat değilim.”</p>
<p>HAŞARAT MI?</p>
<p>“Bir zamanlar, ormanda ciyaklayan yaratıklardık yalnızca,” dedi Tehlikeli Fasulye. “Sonra insanlar, yiyecek dolu ahırlar ve kilerler inşa etti. Elbette, alabildiğimizi aldık. Bu yüzden insanlar bize haşarat dediler. Bizi kapana&#160;kıstırdılar, bizi zehire boğdular ve bir şekilde, onca sefaletin içinden, sen geldin. Ama yanıt sen değilsin. Sen,&#160;insanların yaptığı kötü şeylerden birisin yalnızca. Farelere&#160;daha fazla acıdan başka hiçbir şey öneremiyorsun. Yorgun,&#160;kızgın ya da aptal kişilerin zihinlerine girmeni sağlayan bir&#160;gücün var. Şu anda benim zihnimin içindesin.”</p>
<p>Evet. Ah, evet!</p>
<p>“Ve ben hâlâ burada duruyorum,” dedi Tehlikeli Fasulye. “Artık kokunu aldığıma göre, seni alt edebilirim. Bedenim titriyor olabilir, ama senden uzak durabiliyorum. Senin kafamın içinde dolanıp durduğunu hissediyorum,&#160;ama artık sana bütün kapılar kapalı, içerideki karanlığı&#160;kontrol edebiliyorum ve asıl karanlık odur. Bana, benim&#160;bir fareden daha fazlası olduğumu gösterdin. Eğer fareden&#160;daha fazlası olmazsam, hiçbir şey değilim demektir.”</p>
<p>Örümcek’in kafaları bir o yana, bir bu yana dönüyordu. Maurice’in zihninden geriye, düşünebilecek pek bir şey kalmamıştı, ama fare kral, bir karara varmaya çalışıyormuş gibi görünüyordu.</p>
<p>Yanıt bir kükremeyle geldi:</p>
<p>O ZAMAN HİÇBİR ŞEY OL!</p>
<p>Keith gözlerini kırpıştırdı. Eli, fare kafeslerinden birinin çengelindeydi.</p>
<p>Fareler onu izliyordu. Hepsi aynı şekilde durmuş, onun parmaklarını izliyordu. Yüzlerce fare. Hepsi... aç görünüyordu.</p>
<p>“Bir şey duydun mu?” dedi Habise.</p>
<p>Keith elini büyük dikkatle indirdi ve iki adım geriledi. “Neden bu fareleri salıveriyoruz?” dedi. “Sanki... düş&#160;görüyordum...”</p>
<p>“Bilmiyorum. Fareci çocuk sensin.”</p>
<p>“Ama onları salıvermek konusunda hemfikirdik.”</p>
<p>“Ben... öyle... içimde bir his vardı..</p>
<p>“Fare krallar insanlarla konuşabiliyor, değil mi?” dedi Keith. “Bizimle konuşuyor muydu?”</p>
<p>“Ama bu gerçek hayat,” dedi Habise.</p>
<p>“Ben bir macera olduğunu sanıyordum,” dedi Keith.</p>
<p>“Lanet olsun! Unutmuşum,” dedi Habise. “Ne yapıyorlar?”</p>
<p>Fareler eriyordu sanki. Artık dikkatle dimdik durmuş heykellere benzemiyorlardı. Aralarında paniğe benzer bir&#160;şey yayılıyordu.</p>
<p>Sonra duvarlardan başka fareler fışkırdı, delice yerde koşturdular. Kafesteki farelerden çok daha iriydiler. Biri,&#160;Keith’in ayak bileğini ısırdı ve Keith onu tekmeleyip fırlattı.</p>
<p>“Üstlerine basmaya çalış, ama ne yaparsan yap, dengeni kaybetme!” dedi. “Bunlar dost canlısı değil!”</p>
<p>“Üstlerine basmak mı?” dedi Habise. “Iyyk!” “Çantanda, farelerle savaşmaya yarayacak hiçbir şey yok&#160;mu demek istiyorsun? Fare avcılarının inindeyiz! Korsanlar, haydutlar ve hırsızlara karşı kullanılabilecek bir sürü&#160;malzeme var!”</p>
<p>“Evet, ama bir fare avcısı kilerinde macera yaşamak hakkında hiç kitap yazılmadı!” diye bağırdı Habise. “Of!&#160;Biri boynumda! Biri boynumda! Bir tane daha var!” Fareleri silkeleyip atmak için eğildi ve bir fare, yüzüne sıçrayınca doğruldu.</p>
<p>Keith onun elini tuttu. “Sakın düşme! Düşersen deliye dönerler! Kapıya ulaşmaya çalış!”</p>
<p>“Çok hızlılar!” dedi Habise nefes nefese. “Şimdi de saçıma girdiler...”</p>
<p>“Kıpırdama, seni aptal dişi!” dedi bir ses Habise’nin kulağına. “Kıpırdama, yoksa seni kemiririm!”</p>
<p>Pençeler tırmaladı, bir hışırtı duyuldu ve bir fare Habise’nin yüzünün önünde alçaldı. Sonra bir başka fare omzuna bastı ve kaydı.</p>
<p>“Tamam!” dedi ensesindeki ses. “Şimdi kıpırdama, kimsenin üzerine basma ve kimsenin yoluna çıkma!”</p>
<p>“Bu da neydi?” diye tısladı Habise, bir şeyin eteğinde kaydığını hissettiğinde.</p>
<p>“Sanırım Büyük İndirim dedikleri,” dedi Keith. “Kabile geliyor!”</p>
<p>Odaya daha fazla fare giriyordu, ama bunlar farklı hareket ediyordu. Birbirlerinden ayrılmıyor, sıra halinde yayılıyorlar, ağır ağır ilerliyorlardı. Düşman farelerden biri saldırdığı zaman sıradaki fareler bir yumruk gibi onun&#160;üzerine kapanıyorlardı ve tekrar açıldıklarında fare ölmüş&#160;oluyordu.</p>
<p>Ancak hayatta kalan fareler, arkadaşlarındaki dehşetin kokusunu aldığında ve odadan kaçmaya çalıştıklarında&#160;bozuldu sıra. İkişerli gruplar halinde, korkunç bir karanlıkta kaçan düşmanları teker teker avladılar ve tek bir ısırıkla yere yıktılar.</p>
<p>Başladıktan saniyeler sonra, savaş bitmişti. Birkaç şanslı kaçağın ciyaklamaları duvarların içinde soldu.</p>
<p>Kabile fareleri, “Hâlâ yaşıyorum! Onca şeyden sonra yaşıyorum!” anlamına gelen tezahüratı yaptılar.</p>
<p>“Bronzten?” dedi Keith. “Sana ne oldu?”</p>
<p>Bronzten arka ayaklarının üzerinde doğruldu ve patisini, kilerin uzak ucundaki kapıya doğru uzattı. “Yardım etmek istiyorsanız, şu kapıyı açm!” diye bağırdı. “Çabuk!” Sonra bir oluğa daldı, ekibin kalanı da onu takip etti, içlerinden biri, uzaklaşırken dans ediyordu.</p>
</body>
</html>