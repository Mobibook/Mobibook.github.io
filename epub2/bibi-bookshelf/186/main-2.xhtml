<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>“Hayır, pek uyumak gibi değil,” dedi bir fare kararsızca, eskiden Taze olarak tanıdıkları yassı şeye bakarak. “Demek&#160;istediğim, uyurken kanların akmıyor, organların dışarı pört-lemiyor ve sonunda uyanıyorsun.”</p>
<p>“Yani,” dedi görünmez parça konusunu açan fare, “uyandığın zaman düş gören kısım gidiyor mu? Öldüğün&#160;zaman, içindeki o parça nereye gidiyor?”</p>
<p>“Ne, yeşil pelte gibi olan parça mı?”</p>
<p>“Hayır! Gözlerinin arkasındaki parça!”</p>
<p>“Pembe-gri şeyi mi diyorsun?”</p>
<p>“Hayır, o değil! Görünmez parça...”</p>
<p>“Ben nereden bileyim? Ben görünmez parça falan görmedim!”</p>
<p>Bütün fareler Taze’ye baktı.</p>
<p>“Ben bu tür konuşmalardan hoşlanmadım,” dedi içlerinden biri. “Bana mum ışığındaki gölgeleri hatırlatıyor.” Bir başkası konuştu; “İskelet Fare’yi duydunuz mu? Bir&#160;fare öldüğünde gelip onu alıyormuş, öyle diyorlar.”</p>
<p>“Diyorlar diyorlar...” diye mırıldandı bir fare. “Diyorlar ki her şeyi yapan bir Yeraltındaki Büyük Fare varmış, öyle&#160;diyorlar. O zaman insanları da mı o yapmış? Tutup insanları da yapmışsa bizi pek seviyormuş! Ha?”</p>
<p>“Ben nereden bileyim? Belki insanlar bir Büyük İnsan tarafından yapılmıştır?”</p>
<p>“Ah, işte şimdi aptalca konuşuyorsun,” dedi kuşkucu fare. Adı Domates’ti.</p>
<p>“Tamam tamam, ama itiraf etmelisin ki her şey öylesine, eh işte, oluvermiş de olamaz, değil mi? Bir sebep olması gerek. Tehlikeli Fasulye diyor ki, bazı şeyleri yapmalıymışız, çünkü böylesi doğru olurmuş. Ee, bir şeyin doğru olduğunu kim söylüyor? ‘Doğru’ ve ‘yanlış’ nereden geliyor? Diyorlar ki iyi bir fare olarak yaşamışsan, belki İskelet&#160;Fare gelip seni Büyük Fare’nin yiyecek dolu tüneline götürür...”</p>
<p>“Ama Taze hâlâ burada. Ve ben İskelet Fare falan görmedim!”</p>
<p>“Ah, ama diyorlar ki ancak seni almaya geldiğinde görürmüşsün onu.”</p>
<p>“Ha, öyle mi?” dedi bir başka fare. O kadar huzursuz olmuştu ki delice alaya alma noktasındaydı. “O zaman onu&#160;nasıl görmüşler? Bana bunu söyle! Göremediğin görünmez&#160;şeyler hakkında endişelenmen gerekmeden de hayat yeterince kötü!”</p>
<p>“Tamam tamam, neler oluyor?”</p>
<p>Fareler döndü. Bronzten’in tünelde koşa koşa geldiğini görünce aniden çok mutlu olmuşlardı.</p>
<p>Bronzten, fareleri ittire kaktıra geçti. Besleyici’yi yanında getirmişti. Ekipten biri, işini iyi öğrenememiş bir farenin başına neler geldiğini ne kadar çabuk öğrenirse o kadar iyi, diye düşünürdü. “Anlıyorum,” dedi kapana bakarak. Başını hüzünle iki yana salladı. “Şimdi herkese ne diyeceğim?”</p><div><div><img src="main-16.jpg" alt=""/></div></div>
<p>“Temiz olarak işaretlenmemiş tünellerin kullanılmaması gerektiğini,” dedi Domates. “Ama Taze, eh, o iyi bir dinleyici değil... değildi. Ve oynaşmaya çok hevesliydi.”&#160;Bronzten kapanı inceledi ve yüzündeki özgüvenli ve&#160;kararlı ifadesini bozmamaya çalıştı. Ama zor işti. Hiç böyle&#160;bir kapan görmemişti. Gerçekten de pis bir kapana benziyordu, içine sıkışan fareyi kesmekten çok sıkıştıran türden&#160;bir kapan. Suya koşan bir farenin yakalanacağı şekilde yerleştirilmişti.</p>
<p>“Artık kimseyi dinleyecek hali kalmadı, orası kesin,” dedi. “Yüzü tanıdık geliyor. Pörtlemiş gözler ve dışa sarkan dil dışında yani.”</p>
<p>“Şey, bu sabahki içtimada Taze’yle konuşmuştunuz efendim,” dedi bir fare. “Ona oynaşıcılığa terfi ettirildiğini&#160;ve işine bakmasını söylemiştiniz.”</p>
<p>Bronzten’in yüzü ifadesiz kaldı. Sonra, “Gitmemiz gerek,” dedi. “Her yerde, bir sürü kapan buluyoruz. Size geri döneceğiz. Kimse bu tünelde daha ileri gitmeyecek, anlaşıldı mı? Herkes, ‘Evet Bronzten’ desin!”</p>
<p>“Evet Bronzten!” dedi fareler koro halinde.</p>
<p>“İçinizden biri nöbet tutsun,” dedi Bronzten. “O tarafta daha fazla kapan olabilir.”</p>
<p>“Taze’yi ne yapalım efendim?” dedi Domates.</p>
<p>“Yeşil pelteye benzeyen şeyi yemeyin,” dedi Bronzten ve hızla uzaklaştı.</p>
<p>Kapanlar, diye düşündü. Çok fazla kapan vardı ve çok fazla zehir. Ekibin deneyimli üyeleri bile artık huzursuz&#160;oluyordu. Bronzten, yabancı şeylerle karşılaşmaktan hoş-lanmazdı. Bilinmeyen şeyleri, ancak sizi öldürdüklerinde&#160;anlayabilirdiniz.</p>
<p>Fareler, köyün altında yayılıyorlardı ve bu, diğer köylere benzemiyordu. Tüm köy, bir fare kapanıydı. Tek bir canlı kiikii bulamamışlardı. Tek bir tane bile... Bu normal&#160;değildi. Her yerde fare olurdu. İnsanların olduğu her yerde&#160;fareler de olurdu.</p>
<p>Bunun üzerine, genç fareler bazı şeyler hakkında çok fazla endişelenmeye başlamışlardı. Göremediğimiz, kokusunu alamadığınız şeyler hakkında... Gölge şeyler. Bronzten&#160;başını iki yana salladı. Tünellerde bu tür düşüncelere yer&#160;yoktu. Yaşam gerçekti, yaşam pratikti ve dikkat etmezseniz yaşam gerçekten çok çabuk sona erebilirdi.</p>
<p>Bir boru boyunca koşarlarken Besleyici’nin çevresine bakındığını, havayı kokladığını fark etti.</p>
<p>“Doğru yapıyorsun,” dedi onaylayarak. “Ne kadar dikkatli olsan azdır. Asla bakmadan dalma. Önündeki farenin şansı yaver gitmiş ve kapanı tetiklememiş olabilir.”</p>
<p>“Peki efendim.”</p>
<p>“Ama çok fazla da endişelenme.”</p>
<p>“Fena halde... yassı görünüyordu efendim.”</p>
<p>“Aptallar gittikleri yere bakmazlar Besleyici. Aptallar gittikleri yere bakmazlar...”</p>
<p>Bronzten, korkunun yayıldığını hissedebiliyordu. Bu onu endişelendiriyordu. Değişmiş Fareler paniğe kapılırsa,&#160;fare gibi kapılırlardı. Ve bu şehirdeki tüneller dehşete kapılmış bir farenin koşabileceği tüneller değildi. Ama bir&#160;fare, safları bozup kaçarsa çoğu takip ederdi. Tünellerde&#160;hakim olan korkuydu. İşler iyi giderken herkes kendini iyi&#160;hissederdi. Korku geldiğinde, tünellerde sel gibi akardı.&#160;Fare dünyasında panik, çok bulaşıcı bir hastalık gibiydi.</p>
<p>Kapan ekibinin kalanına yetiştiklerinde işler daha iyiye gitmedi. Bu sefer yeni bir zehir bulmuşlardı.</p>
<p>“Endişeye gerek yok,” dedi endişe içindeki Bronzten. “Daha önce de yeni zehirlere rastladık, değil mi?”</p>
<p>“Çok uzun zamandır rastlamamıştık,” dedi bir fare. “Torbadaki zehri hatırlıyor musunuz? İçinde parlak mavi&#160;parçalar olan, farelerin hiç anlamadan içine daldıkları ve&#160;ayağınıza bulaşınca yakan zehri?..”</p>
<p>“Burada da mı var?”</p>
<p>“Gelip görseniz daha iyi.”</p>
<p>Tünellerden birinde yan yatmış bir fare vardı. Ayaklarını yumruk gibi sıkmıştı. İnliyordu.</p>
<p>Bronzten bir kez baktı ve bu fare için her şeyin bittiğini anladı. Artık yalnızca zaman meselesiydi. Torbadaki fareler&#160;için, korkunç bir zaman meselesiydi.</p>
<p>“Onu ensesinden ısırabilirim,” diye gönüllü oldu bir fare. “Her şey çok çabuk olup biter.”</p>
<p>“Nazik bir düşünce, ama o şey kana da karışır,” dedi Bronzten. “Güvenli hale getirilmemiş bir kapan bulun.&#160;Dikkatle çalışın.”</p>
<p>“Bir fareyi kapana mı kıstıracağız?” dedi Besleyici.</p>
<p>“Evet! Ağır ağır ölmektense çabucak ölmek yeğdir!”</p>
<p>“Yine de bu...” diye itiraz etti ısırmayı öneren fare.</p>
<p>Bronzten’in yüzündeki kıllar diken diken oldu. Arka ayaklarının üzerinde doğruldu ve dişlerini gösterdi. “Ne&#160;dediysem onu yap, yoksa ben seni ısırırım!” diye kükredi.</p>
<p>Diğer fare yerine çöktü. “Tamam Bronzten, tamam...”</p>
<p>“Tüm diğer ekipleri de uyarın!” diye bağırdı Bronzten. “Bu fare avı değil, bu bir savaş! Herkes hızla geri çekilecek!&#160;Kimse hiçbir şeye dokunmayacak! Biz... Evet? Bu sefer ne&#160;var?”</p>
<p>Küçük bir fare yavaşça Bronzten’e yaklaşmıştı. Kapan avcısı hızla dönerken fare hemen çöktü. Ne kadar küçük&#160;ve zararsız olduğunu göstermeye çalışırken neredeyse sırtüstü devrilecekti.</p>
<p>“Lütfen efendim...” diye mırıldandı.</p>
<p>“Evet?”</p>
<p>“Bu kez canlı birini bulduk.”</p><div><div>
<p>Bölüm 6</p><img src="main-17.jpg" alt=""/>
<p>Bay Tavşancık’ın Macerası kitabından</p></div></div>
<p>Büyük maceralar vardı, bir de küçük C3 maceralar vardı, Bay Tavşancık biliyordu.&#160;Başlamadan önce, ne büyüklükte olduğunu&#160;bilemiyordunuz. Bazen, yerinizde kıpırdamadan&#160;duruyor olsanız bile büyük maceralar&#160;yaşayabiliyordunuz.</p>
<p>O</p>
<p>Merhaba! Merhaba, ben geldim. Şimdi kapıyı şifreli bir biçimde çalacağım!” Ahır kapısı üç kez çalındı ve sonra&#160;Habise’nin sesi yine yükseldi: “Merhaba, şifreli çaldığımı&#160;duydunuz mu?”</p>
<p>“Belki sesimizi çıkarmazsak gider,” dedi Keith, samanların arasından.</p>
<p>“Hiç sanmıyorum,” dedi Maurice. Sesini yükseltti ve seslendi: “Burada, yukarıdayız!”</p>
<p>“Yine de şifreli bir biçimde tahtaya vurmanız lazım,” diye bağırdı Habise.</p>
<p>“Ah, prbllttrrrp,” dedi Maurice kendi kendine ve biz insanlar bunun kedi dilinde ne kadar kötü bir küfür olduğunu bilmediğimiz için şanslıyız. “Bak, benim, tamam&#160;mı? Bir kedi! Konuşan bir kedi? Beni nasıl tanıyacaksın?&#160;Kırmızı karanfil mi takayım?”</p>
<p>“Ben senin düzgün bir konuşan kedi olduğunu düşünmüyorum zaten,” dedi Habise, merdiveni tırmanarak. Hâlâ siyahlar içindeydi ve saçlarını siyah bir eşarpla toplamıştı.&#160;Aynı zamanda, omzunda büyük bir çanta taşıyordu.</p>
<p>“Vay, işte bunu doğru anlamışsın,” dedi Maurice. “Demek istediğim, çizme giymiyorsun, kılıç takmıyorsun ve tüylü kocaman bir şapkan yok,” dedi kız, kendini&#160;samanlığa çekerek.</p>
<p>Maurice ona uzun uzun baktı. “Çizme mi?” dedi sonunda. “Bu patilerin üzerine mi?”</p>
<p>“Ah, okuduğum bir kitaptaki resimde vardı,” dedi Habise sakin sakin. “Çocuklar için, aptal bir kitap. İnsan gibi giyinmiş hayvanlarla doluydu.”</p>
<p>Maurice’in kedi akimdan, eğer hızlı davranırsa beş dakikada köyden çıkabileceği ve bir mavnaya falan binebileceği geçti ve bu fikir, aklından ilk defa geçmiyordu.</p>
<p>Bir kez, daha küçücük bir kedi yavrusuyken, küçük bir kız onu evine götürmüştü. Ona oyuncak bebek giysileri&#160;giydirmiş, iki bebek ye bir oyuncak ayının dörtte üçü ile</p>
<p>birlikte bir masaya oturtmuştu. Maurice açık pencereden kaçmayı başarmıştı, ama elbiseyi çıkarması bütün gününü&#160;almıştı. O kız Habise olabilirdi. Habise, hayvanların, yalnızca dikkatleri dağılmış insanlar olduğunu düşünüyordu.</p>
<p>“Ben giysi giymem,” dedi. Pek iyi bir yanıt değildi ama, bence sen aklını kaçırmışsın, demekten daha iyiydi muhtemelen.</p>
<p>“Senin için bir gelişme sayılabilirdi,” dedi Habise. “Hava kararmak üzere, gidelim. Kedi gibi hareket etmeliyiz.”</p>
<p>“Ah, tamam,” dedi Maurice. “Sanırım bunu yapabilirim.”</p>
<p>Ama, birkaç dakika sonra, hiçbir kedinin Habise gibi hareket etmediğini düşünüyordu. Açık ki Habise, insanlar&#160;sizin gizli kapaklı işler çevirdiğinizi anlamazsa gizli kapaklı işler çevirmenin pek anlamı olmadığını düşünüyor gibiydi. O, duvarlara yaslanarak süzülür, bir kapı eşiğinden&#160;diğerine koştururken insanlar durup onu seyrediyordu.&#160;Maurice ve Keith onun arkasından yürüyordu. Kimse onlara dikkat etmiyordu.</p>
<p>Sonunda, dar bir sokağa geldiklerinde Habise siyah bir binanın önünde durdu. Binanın kapısının üzerinde asılı,&#160;kocaman, tahta bir tabela vardı. Tabelaya bir sürü fare&#160;resmedilmişti, kuyrukları birbirine bağlanmış fareler bir&#160;tür yıldız oluşturuyordu.</p>
<p>“Kadim Fare Avcıları Loncası’nm simgesi,” diye fısıldadı Habise, çantasını omzundan indirerek.</p>
<p>“Biliyorum,” dedi Keith. “Korkunç görünüyor.”</p>
<p>“Ama ilginç bir tasarım olmuş,” dedi Habise.</p>
<p>Tabelanın altındaki kapının en ilginç tarafı, onu kapalı tutan kocaman asma kilitti. Tuhaf, diye düşündü Maurice,&#160;fareler, insanların bacaklarının patlamasına sebep oluyorsa,&#160;fare avcıları neden barakalarına kocaman asma kilit takmak zorunda hissediyorlar?</p>
<p>“Neyse ki böyle bir duruma hazırlıklı geldim,” dedi Habise ve çantasına uzandı. Karıştırılan metal parçaları ve şişe sesleri geldi.</p>
<p>“Çantanda neler var?” diye sordu Maurice. “Her şey mi?” “En çok kanca ve halat yer kaplıyor,” dedi Habise, çantasını karıştırmaya devam ederek. “Sonra, büyük bir ilaç&#160;kutusu var, bıçak var, diğer bıçak var, dikiş kutusu var ve&#160;sinyal göndermek için ayna var, bir de... bunlar...”</p>
<p>Siyah kumaştan küçük bir bohça çıkardı. Bohçayı açtığında, Maurice metal ışıltısı gördü.</p>
<p>“Ah,” dedi. “Maymuncuk dediğin bunlar, değil mi? Hırsızları, çalışırken izlemiştim.”</p>
<p>“Saç tokası,” dedi Habise, bir tanesini seçerek. “Okuduğum kitaplarda saç tokaları her zaman işe yarar. Tokayı kilidin içine sokarsın ve biraz kurcalarsın. Tokaları eğip&#160;bükerek hazırladığım bir set var.”</p>
<p>Maurice bir kez daha ensesinde hafif bir üşüme hissetti. Masallarda işe yarıyor, diye düşündü. Vay başıma gelenler! “Peki, nasıl oluyor da kilit açmak konusunda bu kadar çok şey biliyorsun?”</p>
<p>“Sana söyledim, beni cezalandırmak için odamdan kovalıyorlar,” dedi Habise, kilidi kurcalayarak.</p>
<p>Maurice iş başında hırsızlar görmüştü. Geceleri gizlice binalara giren insanlar, köpek görmekten nefret ederlerdi,&#160;ama kedilere aldırış etmezlerdi. Kediler onların gırtlaklarını paralamaya kalkmazdı çünkü. Hırsızların küçük, karmaşık aletleri olduğunu, onları büyük dikkat ve özenle&#160;kullandıklarını biliyordu. Onlar böyle aptal...</p>
<p>Klik!</p>
<p>“Güzel,” dedi Habise, tatmin dolu bir sesle.</p>
<p>“Yalnızca şansın yaver gitti,” dedi Maurice, asma kilit, yerinden kurtulurken. Keith’e baktı. “Sence de yalnızca&#160;şans, değil mi evlat?”</p>
<p>“Ben nereden bileyim?” dedi Keith. “Daha önce kilit kurcalandığını hiç görmedim ki.”</p>
<p>“İşe yarayacağını biliyordum,” dedi Habise. “YeşilsakaV m Yedinci Katisı adlı peri masalında işe yaramıştı. Kadın,&#160;Dehşet Odası’ndan kaçmış, donmuş ringa balığı kullanarak adamı gözünden hançerlemişti.”</p>
<p>“Bu bir peri masalı mıydı?” dedi Keith.</p>
<p>“Evet,” dedi Habise gururla. “Haşin Peri Masalları kitabından alınma.”</p>
<p>“Bu yörelerde gerçekten kötü perileriniz var,” dedi Maurice, başını iki yana sallayarak.</p>
<p>Habise kapıyı itip açtı. “Ah, olamaz!” diye inledi. “Bu hiç aklıma gelmemişti.”</p>
<p>Maurice’in patilerinin aşağılarında bir yerde, yaklaşık bir sokak uzakta, Değişmiş Farelerin bulduğu yerli fare,</p>
<p>Tehlikeli Fasulye’nin önünde yere çöktürülmüştü. Ekipler geri çağrılmıştı. Bugün iyi bir gün olmayacak gibiydi.</p>
<p>Öldürmeyen kapanlar, diye düşündü Bronzten. Zaman zaman karşılaşırdınız onlarla. Bazen insanlar fareleri canlı&#160;yakalamak isterdi.</p>
<p>Bronzten, fareleri canlı yakalamak isteyen insanlara gü-venmezdi. Hemen öldüren dürüst kapanlar... eh, kötüydüler, ama genelde onlardan kaçınabilirdiniz ve en azından o kapanlar temiz ölmenizi sağlardı. Canlı yakalayan kapanlar zehir gibiydi. Onlar kandırıyordu.</p>
<p>Tehlikeli Fasulye, yeni gelen dişi fareyi izliyordu. Tuhaftı ama, fareler için en yabancı şeyleri düşünebilen fare, kiikiilerle konuşmak konusunda en iyisiydi, yalnız buna&#160;konuşmak demek pek doğru değildi. Kimsenin, Domuz-pastırması’nm koku alma duyusu bile, Tehlikeli Fasulye’&#160;ninki kadar keskin değildi.</p>
<p>Yeni gelen fare kesinlikle hiç sorun çıkarmıyordu. Her şeyden önce, iri yarı, iyi beslenmiş, zorlu farelerle çevrilmişti, bu yüzden bedeni mümkün olduğu kadar büyük bir&#160;saygıyla efendim diyordu. Değişmiş Fareler ona biraz yiyecek vermişlerdi, fare onları yemek yerine yutuyordu.</p>
<p>“Bir kutunun içindeydi,” dedi Bronzten. Bir sopayla yere çizgiler çiziyordu. “Orada bir sürü fare vardı.”</p>
<p>“Bir kez ben de yakalanmıştım,” dedi Domuzpastırma-sı. “Sonra bir dişi insan geldi ve beni bahçe duvarının arkasına attı. Ne anlamı var, anlamadım.”</p>
<p>“Sanırım bazı insanlar nazik olmak için yapıyor bunu,” dedi Şeftali. “Evdeki fareyi dışarı atıyorlar, öldürmüyorlar.”</p>
<p>“Bunun o kadına bir faydası olmadı ama,” dedi Domuz-pastırması gururlu bir şekilde. “Ertesi gece geri döndüm ve peynirin üzerinde oynaştım.”</p>
<p>“Ben burada kimsenin nazik olmaya çalıştığını sanmıyorum,” dedi Bronzten. “Orada, bu fareyle birlikte bir fare daha vardı. En azından,” diye ekledi, “orada, bu farenin&#160;yanında başka bir farenin bir kısmı vardı. Sanırım canlı&#160;kalmak için onu yemiş.”</p>
<p>“Çok mantıklı,” diyerek başını salladı Domuzpastır-ması.</p>
<p>“Bir şey daha bulduk,” dedi Bronzten, toprağa bir şeyler çizmeye devam ederek. “Bunu görebiliyor musunuz efendim?”</p>
<p>Yere düz ve kıvrımlı çizgiler çizmişti.</p>
<p>“Hıh! Onları görüyorum, ama ne olduklarını anlamak zorunda değilim,” dedi Domuzpastırması. Burnunu ovaladı. “Ben bundan daha fazlasına hiç ihtiyaç duymadım.”</p>
<p>Bronzten, sabırla içini çekti. “O zaman koklayın efendim, bu bir... harita; bugün keşfettiğimiz tünellerin haritası. Şekli kafamın içinde. Kasabanın büyük kısmını keşfettik. Orada bu...” Şeftali’ye bir bakış fırlattı, “nazik kapanlardan çok var ve çoğu boş. Her yerde zehir var. Çoğu oldukça eski. Bir sürü boş, canlı kapan. Bir sürü boş, öldürücü kapan, hepsi kurulmuş bekliyor ve canlı... Ve canlı&#160;fare yok. Hem de hiç yok. Yeni dostumuz dışında... Çok&#160;tuhaf bir şey olduğunu biliyoruz. Bu fareyi bulduğum&#160;yerin yakınında kokusunu aldım. Fare kokusu aldım. Bir&#160;sürü fare. Demek istediğim, sunilerce fare...”</p>
<p>“Canlı mı?” dedi Tehlikeli Fasulye.</p>
<p>“Evet.”</p>
<p>“Hepsi aynı yerde mi?”</p>
<p>“Koku öyle diyor,” dedi Bronzten. “Bence bir ekip gidip bakmalı.”</p>
<p>Tehlikeli Fasulye, fareye yaklaştı ve onu yine kokladı. Fare de koklayarak karşılık verdi. Patilerini birbirlerinin-kine dokundurdular. Onları izleyen Değişmiş Fareler hayretler içindeydi. Tehlikeli Fasulye kiikiiye, dengiymiş gibi&#160;davranıyordu.</p>
<p>“Bir sürü şey, bir sürü şey,” diye mırıldandı. “Pek çok fare... insanlar... korku... çok çok korku... bir sürü fare,&#160;kalabalık... yiyecek... fare... onun fare yediğini mi söylemiştin?”</p>
<p>“Bu farenin fareyi yediği bir dünya,” dedi Domuzpas-tırması. “Hep öyle oldu, hep öyle olacak.”</p>
<p>Tehlikeli Fasulye burnunu kırıştırdı. “Bir şey daha var... tuhaf bir şey. Garip... bu fare, gerçekten korkuyor.”</p>
<p>“Onu kapanda bulduk,” dedi Şeftali, “ve sonra bizimle karşılaştı.”</p>
<p>“Bundan... çok daha kötü,” dedi Tehlikeli Fasulye. “O bizden korkuyor, çünkü biz yabancı fareleriz, ama biz...&#160;onun alıştığı türden olmadığımız için... rahatladı.”</p>
<p>“insanlar!” dedi Bronzten tükürürcesine.</p>
<p>“Ben... hiç... sanmıyorum...”</p>
<p>“Başka fareler mi?”</p>
<p>“Evet... hayır, ben... sanmıyorum, çözmek güç...”</p>
<p>“Köpekler? Kediler?”</p>
<p>“Hayır.” Tehlikeli Fasulye bir adım geriledi. “Yeni bir şey.”</p>
<p>“Bu fareyi ne yapalım?” dedi Şeftali.</p>
<p>“Bırakacağız herhalde.”</p>
<p>“Bunu yapamayız!” dedi Bronzten. “Bulduğumuz bütün kapanların kapanmasını sağladık, ama her yer hâlâ zehir dolu. Böyle bir yere, bir fare salamam. Hem, bize saldırmaya da kalkmadı.”</p>
<p>“Ee?..” dedi Domuzpastırması. “Fazladan bir ölü kiikii olması neyi değiştirir?”</p>
<p>“Bronzten’in ne demeye çalıştığını anlıyorum,” dedi Şeftali. “Onu öylesine ölüme gönderemeyiz.”</p>
<p>Büyük indirim adlı dişi fare öne çıktı ve bir patisini genç dişinin üzerine koydu, korumak istercesine yanma&#160;çekti. Dik dik Domuzpastırması’na baktı. Zaman zaman,&#160;kızdığında onu dişlese de ona itiraz etmezdi. Bunu yapmayacak kadar yaşlıydı. Ama bakışları şöyle diyordu: Tüm&#160;erkekler aptaldır, seni aptal ihtiyar fare.</p>
<p>Domuzpastırması şaşaladı. “Biz daha önce kiikiilen öldürüyorduk, değil mi?” dedi hüzünle. “Neden bu kiikii-yi yanımızda isteyelim ki?”</p>
<p>“Onu ölüme gönderemeyiz,” dedi Şeftali yine, Tehlikeli Fasulye’nin yüzündeki ifadeye bakarak. Tehlikeli Fasulye’&#160;nin pembe gözlerinde dalgın bir bakış vardı.</p>
<p>“Peşimizde dolanıp yiyeceklerimizi yemesini, işleri mahvetmesini mi istiyorsun?” dedi Domuzpastırması. “Konuşamıyor, düşünemiyor...”</p>
<p>“Kısa süre önce biz de yapamıyorduk bunları!” diye payladı Şeftali. “Hepimiz onun gibiydik!”</p>
<p>“Şimdi düşünebiliyoruz, genç dişi!” dedi Domuzpastır-ması, tüyleri diken diken olarak.</p>
<p>“Evet,” dedi Tehlikeli Fasulye sessizce, “şimdi düşünebiliyoruz. Neler yaptığımızı düşünebiliriz. Bize zarar vermeyi düşünmemiş masum bir fareye acıyabiliriz, işte bu yüzden o da bizimle kalabilir.”</p>
<p>Domuzpastırması, yavaşça başını çevirdi. Tehlikeli Fasulye hâlâ yeni gelen fareye bakıyordu. Domuzpastırması içgüdüyle, arka ayaklarının üzerinde doğrularak kavgaya&#160;hazırlandı. Ama Tehlikeli Fasulye, onu görmedi.</p>
<p>Şeftali, yaşlı fareyi endişeyle izliyordu. Ona meydan okunmuştu, hem de kavgaya tutuşacak olsa bir saniye canlı&#160;kalması imkânsız sıska, küçük bir fare tarafından. Üstelik,&#160;Tehlikeli Fasulye meydan okuduğunun farkında bile değildi. •</p>
<p>Tehlikeli Fasulye o şekilde düşünmüyor, dedi Şeftali kendi kendine.</p>
<p>Diğer fareler Domuzpastırması’m izliyordu. Onlar hâlâ o şekilde düşünüyordu ve Tehlikeli Fasulye’nin neler yapabileceğini görmeyi bekliyordu.</p>
<p>Domuzpastırması, beyaz farenin üzerine atlamanın, aklından bile geçirmemesi gereken bir şey olduğunu anlamaya başlamıştı. Kendi kuyruğunu kesmekten farksız olurdu. Büyük bir dikkatle gevşedi. “O yalnızca bir fare,” îliye mırıldandı.</p>
<p>“Ama sen, sevgili Domuzpastırması, sen yalnızca bir fare değilsin,” dedi Tehlikeli Fasulye. “Bronzten’in ekibiyle gidip onun nereden geldiğini öğrenecek misin? Tehlikeli olabilir.”</p>
<p>Bu, Domuzpastırması’nm tüylerinin yine dikilmesine sebep oldu. “Ben tehlikeden korkmam!” diye kükredi.</p>
<p>“Elbette korkmazsın. İşte bu yüzden gitmelisin. Bu fare ise dehşet içindeydi,” dedi Tehlikeli Fasulye.</p>
<p>“Ben hayatım boyunca hiçbir şeyden korkmadım!” diye bağırdı Domuzpastırması.</p>
<p>Tehlikeli Fasulye dönüp ona baktı. Mum ışığı altında, pembe gözlerinin ışıldadığı görülüyordu. Domuzpastırması&#160;göremediği, koklayamadığı, ısıramadığı şeyler hakkında&#160;düşünmek için zaman harcayan bir fare değildi, ama...</p>
<p>Başını kaldırıp yukarı baktı. Mum ışığı, duvarda büyük fare şekillerinin dans etmesine sebep oluyordu. Domuz-pastırması genç farelerin gölgeler ve düşler hakkında, öldükten sonra gölgene ne olduğu hakkında konuştuğunu&#160;duymuştu. Bu tür şeyler onu endişelendirmemişti. Gölgeler</p>
<p>sizi ısıramazdı. Gölgelerde korkacak bir şey yoktu. Ama şimdi, kafasının içindeki kendi sesi ona, o gözlerin görebildiği şeylerden korkuyorum, diyordu. Domuzpastırması dik&#160;dik Bronzten’e baktı. Bronzten sopalarından biriyle çamura bir şeyler çiziktiriyordu.</p>
<p>“Giderim, ama ekibin önderliğini ben yapacağım,” dedi. “Burada en kıdemli fare benim!”</p>
<p>“Bu beni endişelendirmiyor,” dedi Bronzten. “Zaten, Bay Tıkırtı önden gidecek.”</p>
<p>“Onun geçen hafta ezildiğini sanıyordum?” dedi Şeftali.</p>
<p>“Ondan iki tane daha kaldı elimizde,” dedi Bronzten. “Sonra yeni bir evcil hayvan dükkânını soymamız gerekecek.”</p>
<p>“Önder benim,” dedi Domuzpastırması. “Ne yapacağımıza ben karar veririm Bronzten.”</p>
<p>“Güzel, efendim. Güzel,” dedi Bronzten, çamura bir şeyler çizmeye devam ederek. “Kapanları güvenli kılmayı da biliyorsunuzdur, değil mi?”</p>
<p>“Hayır, ama sen bana söyleyebilirsin!”</p>
<p>“Pekâlâ, pekâlâ,” djtii Bronzten, başfareye bakmadan sopasıyla çizmeye devam ederek. “Hangi kollara dokunmayacağımı, hangi parçaları zorlayıp açacağımı da söylersiniz, değil mi?”</p>
<p>“Benim kapanlardan anlamam gerekmiyor,” dedi Do-muzpastırması.</p>
<p>“Ama benim anlamam gerekiyor efendim,” dedi Bronzten, aynı sakin sesle konuşarak. “Size, bu yeni kapanların</p>
<p>bazılarında anlamadığım şeyler olduğunu söylüyorum. Onları anlayana kadar, büyük saygıyla, işi bana bırakmanızı öneririm.”</p>
<p>“Başfareyle bu şekilde konuşamazsın!”</p>
<p>Bronzten, Domuzpastırması’na öyle bir bakış fırlattı ki Şeftali, nefesini tuttu. Dananın kuyruğu kopacak, diye düşündü. Liderin kim olduğunu şimdi öğreneceğiz.</p>
<p>Sonra Bronzten konuştu: “Özür dilerim. Dik başlılık etmek istemedim.”</p>
<p>Şeftali, onları izlemekte olan yaşça büyük erkek farelerin şaşırdığını hissetti. Bronzten gerilemişti! Saldırmamıştı!</p>
<p>Ama Bronzten sinmemişti de.</p>
<p>Domuzpastırması’nm tüyleri yatıştı. Yaşlı fare bu olayla nasıl başa çıkacağını bilemiyordu. Bütün sinyaller karışmıştı.</p>
<p>“Şey, ee...”</p>
<p>“Elbette, lider olarak emirleri siz vermelisiniz,” dedi Bronzten.</p>
<p>“Evet, ee...”</p>
<p>“Ama size önerim efendim, bu olayı araştırmamız. Bilinmeyen şeyler tehlikelidir.”</p>
<p>“Evet. Kesinlikle,” dedi Domuzpastırması. “Evet, gerçekten öyle. Araştıracağız. Elbette. Halledeceğiz. Lider benim ve benim söylediğim de bu.”</p>
<p>Maurice, fare avcılarının barakasının içinde çevresine bakındı.</p>
<p>“Gerçekten bir fare avcısı barakası gibi görünüyor,” dedi. “Masalar, sandalyeler, soba, asılmış sürüyle fare derisi, yı-ğm yığın eski kapan, iki köpek ağızlığı, tel kafes ruloları,&#160;kesinlikle hiç toz alınmadığına dair bol bol kanıt. Ben de&#160;bir fare avcısı barakasının böyle görünmesini beklerdim.”&#160;“Ben... korkunç ama ilginç bir şey beklemiştim,” dedi&#160;Habise. “Dehşet verici bir ipucu.”</p>
<p>“Bir ipucu olmak zorunda mı?” dedi Keith.</p>
<p>“Elbette!” dedi Habise, bir sandalyenin altına bakarak. “Bak kedi, dünyada iki tür insan vardır: Dönen entrikayı&#160;anlayanlar, bir de anlamayanlar.”</p>
<p>“Dünyanın bir entrikası yok,” dedi Maurice. “Olaylar arka arkaya öylesine olur işte.”</p>
<p>“Ancak sen bu şekilde düşünürsen,” dedi Habise, Maurice’in fikrine göre fazla kendini ^eğenmiş bir biçimde. “Her zaman bir entrika vardır. Nereye bakacağını&#160;bilmen yeterlidir.” Bir an duraksadı, sonra, “Bak!” dedi.&#160;“Doğru sözcük bu! Gizli bir geçit olacak elbette! Herkes,&#160;gizli geçidin girişini arar!”</p>
<p>“Şey... gizli geçidin girişini nasıl tanıyacağız?” dedi Keith, her zamankinden de şaşkın görünerek. “Gizli geçit&#160;neye benzer ki?”</p>
<p>“Bir gizli geçide benzemez elbette!”</p>
<p>“Ah, pekâlâ, bu durumda, ben düzinelerce gizli geçit görebiliyorum,” dedi Maurice. “Kapılar, pencereler, Acme</p>
<p>Zehir Şirketi’nin takvimi, şuradaki dolap, şu fare deliği, şu masa, şu...”</p>
<p>“Sen yalnızca alay ediyorsun,” dedi Habise, sert bir ifadeyle takvimi kaldırıp arkasındaki duvarı inceleyerek.</p>
<p>“Aslında, yalnızca küstahlık ediyordum,” dedi Maurice, “ama dilersen alay da edebilirim.”</p>
<p>Keith, eski örümcek ağları ile kaplı pencerenin önündeki uzun masaya baktı. Üzerine kapanlar yığılmıştı. Her tür kapan. Kapanların yanında, sıra sıra eski teneke kutu ve&#160;kavanoz vardı. Üstlerindeki etiketlerde, ‘Tehlike: Hidrojen&#160;Dioksit!’ ve ‘SıçanBelası’ ve ‘AteşBarsak’ ve ‘Polialakaya-çaydemle: Dikkatli Kullanınız’ ve ‘SıçanKaçar!’ ve ‘Sıçan-Öldür!’ ve ‘Dikenli Tel Özü: Tehlike!!!’ ve -buna bakmak&#160;için biraz eğildi- ‘Şeker’ yazıyordu. İki kupa ve bir çaydanlık da vardı. Masanın üzerine beyaz, yeşil ve gri tozlar&#160;saçılmıştı. Hatta bir kısmı yere dökülmüştü.</p>
<p>“Biraz yardım etmeye çalışabilirsin,” dedi Habise, duvarlara tıklayarak.</p>
<p>“Aradığım şey gibi görünmeyen şeyleri nasıl arayacağımı bilmiyorum,” dedi Keith. “Baksanıza, zehiri şekerin hemen yanında saklıyorlar! Hem, ne kadar çok zehir var!”</p>
<p>Habise doğruldu ve gözlerinin önüne düşen saçları arkaya attı. “Bu işe yaramıyor,” dedi.</p>
<p>“Belki bir gizli geçit yoktur?” dedi Maurice. “Oldukça sıra dışı bir fikir olduğunu biliyorum, ama belki bu yalnızca sıradan bir barakadır?”</p>
<p>Habise’nin bakışlarının sertliği karşısında Maurice bile biraz geriledi.</p>
<p>“Bir gizli geçit olmak zorunda,” dedi kız. “Yoksa ne anlamı var ki!” Parmaklarını şıklattı. “Elbette! Yanlış yapıyoruz! Gizli geçidi, onu arayarak bulamayacağını herkes bilir! Ancak pes edip duvara yaslandığında, farkında olmadan gizli anahtara dokunursun!”</p>
<p>Maurice, Keith’e bakarak yardım istedi. Ne de olsa o insandı. Habise gibi bir şeyle nasıl başa çıkılacağını biliyor&#160;olmalıydı. Ama Keith, barakanın içinde dolanıyor, eşyalara&#160;bakıyordu.</p>
<p>Habise, inanılmaz bir kayıtsızlıkla duvara yaslandı. Bir tıkırtı gelmedi. Duvarda bir panel geriye kaymadı, “Muhtemelen yanlış yer,” dedi kız. “Ben kolumu şöylAıasum&#160;masum bu ceket askısına dayayayım.” Aniden duvarda bir&#160;kapı açılmadı. “Elbette, süslü bir şamdan olsa işe yarardı,”&#160;dedi Habise. “Onlar her zaman mutlaka gizli geçidi açan&#160;kol olur. Bunu her maceracı bilir.”</p>
<p>“Şamdan yok,” dedi Maurice.</p>
<p>“Biliyorum. Bazı insanlar doğru düzgün gizli geçit tasarlamayı bile düşünemiyorlar,” dedi Habise. Bir başka duvar parçasına yaslandı ve bunun da hiçbir etkisi olmadı.</p>
<p>“Bu şekilde bulacağını sanmıyorum,” dedi Keith, bir kapanı dikkatle inceleyerek.</p>
<p>“Ah? Öyle mi?” dedi Habise. “Eh, en azından yapıcı davranıyorum! Madem bu konuda uzmansın, sen söyle.&#160;Sen olsan nereye bakardın?”</p>
<p>“Bir fare avcısı barakasında neden fare deliği var?” dedi Keith. “Burası ölü fare, ıslak köpek ve zehir kokuyor. Ben&#160;fare olsam buraya gelmezdim.”</p>
<p>Habise dik dik baktı ona. Sonra yüzüne keskin bir düşünme ifadesi oturdu. Sanki kafasının içindeki fikirleri sınıyordu. “Evvet!” dedi. “Bu, masallarda genelde işe yarar.&#160;Kazayla en iyi fikri bulan genellikle aptal karakter olur.”&#160;Çömeldi ve deliğin içine baktı. “Burada bir tür küçük kol&#160;var,” dedi. “Birazcık iteceğim...”</p>
<p>Zeminin altından bir klonk sesi geldi, zeminin bir parçası açıldı ve Keith düşüp gözden kayboldu.</p>
<p>“Ah, evet,” dedi Habise. “Ben de böyle bir şeyin olabileceğini düşünmüştüm...”</p>
<p>Bay Tıkırtı bir vızıltı çıkararak, tünel duvarlarına çarpa çarpa ilerliyordu.</p>
<p>Yavru fareler kulaklarını kemirmişti, bir kapan, ipten kuyruğunu koparmıştı ve başka kapanlar bedeninde çentikler bırakmıştı, ama şöyle bir avantajı vardı: Gizli kapanlar, Bay Tıkırtı’yı öldüremiyordu; çünkü Bay Tıkırtı canlı&#160;değildi. Canlı değildi, çünkü içinde yürümesini sağlayan&#160;bir mekanizma vardı.</p>
<p>Kurma anahtarı dönüyordu. Sırtında kısa bir mum yanıyordu. Bir Numaralı kapan ekibinin geri kalanı onu izliyordu.</p>
<p>“Her an olabilir...” dedi Bronzten.</p>
<p>Bir şaklama ve ancak gloink! olarak ifade edilebilecek bir ses duyuldu. Işık söndü. Sonra dişli bir tekerlek ağır&#160;ağır yuvarlanarak yaklaştı ve Domuzpastırması’nm önünde yere düştü. .</p>
<p>“Toprağın burada biraz ezilmiş olduğunu düşünmüştüm zaten,” dedi Bronzten tatmin dolu bir sesle. Arkasına döndü. “Tamam millet! Diğer Bay Tıkırtı’yı çıkartın. Yarım&#160;düzineniz halat alıp o kapanı gömüldüğü yerden çıkartsın&#160;ve yoldan uzaklaştırsın!”</p>
<p>“Bu, zemini sınama işi bizi yavaşlatıyor Bronzten,” dedi Domuzpastırması.</p>
<p>“Pekâlâ efendim,” dedi Bronzten, ekip yanlarından geçip giderken. “Siz ileriden gidin. Bu iyi bir fikir olur, çünkü yalnızca bir Bay Tıkırtı’mız kaldı. Umarım bu köyde bir&#160;evcil hayvan dükkânı vardır.”*</p>
<p>“Yalnızca daha hızlı hareket etmemiz gerektiğini düşünüyorum,” dedi Domuzpastırması.</p>
<p>“Tamam, o zaman önden buyurun efendim. Bir sonraki kapana yakalanmadan, yerini bize söylemeye çalışın.”</p>
<p>“Lider benim Bronzten.”</p>
<p>“Evet efendim, özür dilerim. Hepimiz yorulmaya başladık.”</p>
<p>* Fareler Quirm kasabasında bir evcil hayvan dükkânı bulmuş, Bay Tıkırtıları almışlardı. “Kedi Oyuncakları” rafında, basınca ciyaklayan kauçuk farelerin&#160;yanında duruyorlardı. Kauçuk farelere, büyük yaratıcılık gösterilerek Bay&#160;Ciyak adı verilmişti. Fareler bir sopanın ucuna kauçuk fare bağlayıp onunla&#160;kapanı dürtükleyerek kapanları tetiklemeye çalışmışlardı, ama kapan kapandığında çıkan ciyaklama, herkesi altüst ediyordu. Bay Tıkırtılardan birinin başına gelenler kimsenin umurunda değildi.</p>
<p>“Burası iyi bir yer değil Bronzten,” dedi Domuzpastır-ması, bitkinlik içinde. “Bazı kötü rprptlt deliklerinde bulundum ve bu, onların hepsinden daha kötü.”</p>
<p>“Bu doğru efendim. Burası ölü.&quot;</p>
<p>“Tehlikeli Fasulye’nin icat ettiği sözcük neydi?” “Şeytani,” dedi Bronzten, ekibin, kapanı tünel duvarlarından çekip çıkartmasını izleyerek. Kapanın çenelerine&#160;sıkışmış karmakarışık yayları ve çarkları görebiliyordu.&#160;Ekledi, “O sırada ne anlattığını pek anlayamamıştım. Ama&#160;şimdi, sanırım ne kastettiğini anlıyorum.”</p>
<p>Arkasına, bir mumun yanmakta olduğu yere baktı ve yanından geçen bir fareyi yakaladı. “Şeftali ve Tehlikeli Fasulye geride kalacak, anladın mı?” dedi. “Onlar daha ileri&#160;gitmeyecek.”</p>
<p>“Baş üstüne efendim!” dedi fare ve hızla uzaklaştı.</p>
<p>Ekip ihtiyatla ilerledi. Tünel açılarak eski, geniş bir lağım kanalına dönüştü. Kanalın zemininden su sızıyordu. Tavanında eski borular vardı. Orada burada, borulardan&#160;buhar kaçıyordu. Daha ileride, sokağa açılan bir ızgaradan&#160;zayıf, yeşil bir ışık geliyordu.</p>
<p>Mekân fare kokuyordu. Hem de taze fare kokusu. Aslında orada bir fare vardı. Ufalanmaya yüz tutmuş bir tuğlanın üzerindeki tepsideki yiyecekleri kemiriyordu. Fare, Değişmiş Farelere baktı ve kaçtı.</p>
<p>“Peşinden gidin!” diye bağırdı Domuzpastırması. “Hayır!” diye bağırdı Bronzten. Kiikiiyi kovalamaya&#160;başlamış iki fare duraksadı.</p>
<p>“Size bir emir verdim!” diye kükredi Domuzpastırması, Bronzten’e dönerek. Kapan uzmanı hafifçe çöktü ve “Elbette,” dedi. “Ama bence tüm gerçeği kavramış bir Do-muzpastırması, sırf kaçan bir fare gördüğü için bağırmış&#160;bir Domuzpastırması’ndan daha farklı görünür, hımm? Havayı koklayın!”</p>
<p>Domuzpastırması’nm burnu kırıştı. “Zehir mi?”</p>
<p>Bronzten başını salladı. “İki Numaralı Gri,” dedi. “Pis bir zehirdir. Epey uzak durmak en iyisi.”</p>
<p>Domuzpastırması borunun iki yanma bakındı. Boru, epey uzaklara gidiyordu ve bir insanın, içinde emeklemesine yetecek kadar yüksekti. Tavanın yakınında daha küçük borular asılıydı. “Burası sıcak,” dedi.</p>
<p>“Evet efendim. Şeftali, turist rehberini okudu. Sıcak kaynak suları burada yerden çıkıyor ve onu bazı evlere pompalıyorlar.”</p>
<p>“Neden?”</p>
<p>“İçinde yıkanmak için efendim.”</p>
<p>“Hah!” Domuzpastırması bu fikirden hoşlanmamıştı. Genç farelerin çoğu banyo yapmaya bayılıyordu.</p>
<p>Bronzten, ekibe döndü. “Domuzpastırması o zehrin gömülmesini, üzerinde oynaşılmasmı ve işaretlenmesini istiyor. Hemen!”</p>
<p>Domuzpastırması, yanında metalik bir tıkırtı duydu. Döndü ve Bronzten’in, aletlerinin arasından uzun, ince bir&#160;metal parçası çekmiş olduğunu gördü. “O krckrck da ne?”&#160;dedi.</p><div><div>
<p>' &quot;yo</p><img src="main-18.jpg" alt=""/>
<p>&quot;M</p></div></div>
<p>Bronzten elindeki şeyi öne arkaya savurdu. “Aptal görünüşlü çocuğa yaptırdım,” dedi.</p>
<p>Sonra Domuzpastırması nesnenin ne olduğunu anladı. “Bu bir kılıç,” dedi. “Fikri, Bay Tavşancık’ın Macerası’ndan&#160;mı aldın?”</p>
<p>“Evet.”</p>
<p>“Ben orada anlatılanlara hiç inanmıyorum,” diye homurdandı Domuzpastırması.</p>
<p>“Ama kılıç kılıçtır,” dedi Bronzten sakin sakin. “Bence diğer farelere yaklaştık. Çoğumuz burada kalsak iyi olur&#160;efendim.” Domuzpastırması yine kendisine emir verildiğini hissetmişti, ama Bronzten nazik davranıyordu. “Birkaçımızın önden gidip onları bir koklamasını öneriyorum,”&#160;diye devam etti Bronzten. “Sardalya faydalı olabilir. Ben de&#160;gideceğim elbette.</p>
<p>“Ben de,” dedi Domuzpastırması.</p>
<p>Dik dik Bronzten’e baktı. Bronzten, “Elbette,” dedi.</p><h5>Bölüm 7</h5>
<p>\ ° &#160;&#160;&#160;T Q</p>
<p>Vılan Olly’nin yol işaretine yaptığı şey yüzünden, Bay Tavşancık yolunu&#160;kaybettiğini bilmiyordu. Bu yol Sansar&#160;Howard<sup>&gt;</sup>m çay partisine gitmiyordu!&#160;Karanlık Orman’a gidiyordu.</p>
<p>Bay Tavşancık’ın Macerası kitabından</p><div>
<p>Habise, açılan kapaktan içeri, on üzerinden not vermeye çalışıyormuş gibi baktı.</p>
<p>“Oldukça iyi gizlenmiş,” dedi. “Onu görmememize şaşmamak gerek.”</p>
<p>“Canım çok acımadı,” diye seslendi Keith, karanlığın içinden.</p>
<p>“İyi,” dedi Habise, kapağı incelemeye devam ederek. “Ne kadar derine düştün?”</p></div>
<p>“Burası bir tür kiler. İyiyim, çünkü çuvalların üzerine düştüm.”</p>
<p>“Tamam tamam, amma da söylendin, bazı küçük tehlikeler olmasa macera olmazdı,” dedi kız. “Burada bir merdivenin tepesini görüyorum. Neden onu kullanmadın?”</p>
<p>“Düşerken gördüğüm için kullanamadım,” dedi Keith’ in sesi.</p>
<p>“Seni kucaklayıp aşağıya taşıyayım mı?” dedi Habise, Maurice’e.</p>
<p>“Ben senin gözlerini tırmalayıp çıkartayım mı?” diye karşılık verdi Maurice.</p>
<p>Habise, alnını kırıştırdı. Bir şeyi anlamadığında hep sinirleniyordu. “Bu alay mıydı?” dedi.</p>
<p>“Bu bir öneriydi,” dedi Maurice. “Ben yabancılar tarafından ‘kucaklanma’ olayına iyi bakmıyorum. Sen in. Ben arkandan gelirim.”</p>
<p>“Ama sende merdiven inecek bacak yok!”</p>
<p>“Ben, senin bacakların hakkında kişisel yorumlar yapıyor muyum?”</p>
<p>Habise karanlığa indi. Metalik bir ses duyuldu, sonra bir kibrit çakıldı. “Burası çuval dolu!” dedi.</p>
<p>“Biliyorum,” dedi Keith’in sesi. “Onların üzerine düştüm. Söyledim ya.”</p>
<p>“Tahıl çuvalları! Ve... ve dizi dizi sosis var! Tütsülenmiş et! Kutu kutu sebze! Burası yiyecek yolu! Aaarg! Çık saçımdan! Gitsene! O kedi kafama atladı!”</p>
<p>Maurice kızın kafasından çuvalların üzerine atladı.</p>
<p>“Hah!” dedi Habise, kafasını ovalayarak. “Bize hepsini farelerin aldığını söylemişlerdi. Şimdi anlıyorum. Fare avcıları her yere girebiliyor, bütün lağım kanallarını, bütün&#160;kilerleri biliyorlar. O hırsızların ücretlerini bizim vergilerimizle ödediğimizi düşündükçe...”</p>
<p>Maurice, Habise’nin elindeki lambanın titrek ışığında kilerde çevresine bakındı. Gerçekten de bol bol yiyecek&#160;vardı. Tavandan sarkan filelerin içi kocaman, beyaz, ağır&#160;lahanalarla tıka basa doluydu. Söz konusu sosislerin oluşturduğu diziler, tavan kirişleri arasında uzanıyordu. Kavanozlar, fıçılar, çuvallar ve başka çuvallar vardı. Ve gerçekten de bütün bunlar onu endişelendiriyordu.</p>
<p>“Demek bu,” dedi Habise. “Ne saklanma yeri ama! Hemen köy bekçilerine gidiyoruz, bulduklarımızı anlatıyoruz ve sonra hepimiz sunulan kremalı çayları içiyoruz, muhtemelen madalya alıyoruz ve...”</p>
<p>“Ben kuşkuluyum,” dedi Maurice.</p>
<p>“Neden?”</p>
<p>“Kuşkucu bir tipim de ondan! Senin fare avcıları bana gökyüzünün mavi olduğunu söyleseler bile güvenmezdim&#160;onlara. Ne yapıyorlardı? Yiyecekleri çalıp sonra, ‘Valla billa&#160;fareler yaptı’ mı diyorlardı? Sonra herkes onlara inanıyordu, öyle mi?”</p>
<p>“Hayır aptal, insanlar kemirilmiş kemikler, boş yumurta sepetleri falan buluyorlardı,” dedi Habise. “Bir de her yere saçılmış fare pislikleri!”</p>
<p>“Herhalde kemikleri kemirebilirsin. Belki fare avcıları kürekle bir sürü fare pisliği de saçabilir...” dedi Maurice.</p>
<p>“Ve onlara daha fazla yiyecek kalsın diye bütün gerçek fareleri öldürüyorlar!” dedi Habise zaferle. “Çok akıllıca!”</p>
<p>“Evet, bu kısmı biraz kafa karıştırıyor,” dedi Maurice, “çünkü senin fare avcılarını gördük ve dürüst olmak gerekirse, gökten köfte yağıyor olsa onlar çatal bulamazdı.”</p>
<p>“Aklıma bir şey geldi,” dedi, kendi kendine bir ezgi mırıldanmakta olan Keith.</p>
<p>“Eh, binlerinin düşünebildiğine sevindim,” diye başladı Habise.</p>
<p>“Tel kafesler hakkında,” dedi Keith. “Barakada tel kafes vardı.”</p>
<p>“Bu önemli mi?”</p>
<p>“Neden fare avcılarının rulo rulo tel kafese ihtiyacı olsun?”</p>
<p>“Ben nereden bileyim? Kafes yapmak için olabilir mi? Fark eder mi?”</p>
<p>“Fare avcıları neden fareleri kafeslere koysun? Ölü fareler kaçmaz, değil mi?”</p>
<p>Bir sessizlik oldu. Maurice bu yorumun Habise’yi mutlu etmediğini görebiliyordu. Gereksiz bir pürüzdü bu. Öyküyü mahvediyordu.</p>
<p>“Aptal görünebilirim,” diye ekledi, “ama aptal değilim. Devamlı konuşmadığım için düşünecek zaman bulabiliyorum. Çevremde gördüklerime bakıyorum. Dinliyorum. Öğrenmeye çalışıyorum. Ben...”</p>
<p>“Ben devamlı konuşmuyorum!”</p>
<p>Maurice, onların tartışmasına izin verdi ve kilerin köşesine yollandı. Ya da kilerlerin... Epey geniş bir mekâna benziyordu. Gölgelerin içinde, yerden bir şeyin geçtiğini&#160;gördü ve düşünmeden atladı. Midesi, son yediği fareden bu&#160;yana epey zaman geçtiğini hatırlıyordu ve midesi ile bacakları arasında doğrudan hat vardı. “Tamam,” dedi, yakaladığı şey patilerinin arasında kıvranırken, “ya konuşursun ya da...”</p>
<p>Küçük bir sopa hızla ona çarptı. “İzin verir misin?” dedi Sardalya, ayağa kalkmaya çalışarak.</p>
<p>“Bunga hic gereg yogdu!” diye mırıldandı Maurice, acıyan burnunu yalamaya çalışarak.</p>
<p>“Kafamda rkrklk bir ŞAPKA var, değil mi?” diye terslendi Sardalya. “Bakmaya bile gerek görmedin, değil mi?”</p>
<p>“Dabab dabab, özür dilerib... sen neden buradasın?”</p>
<p>Sardalya üstünü başını silkeledi. “Seni ve aptal görünüşlü çocuğu arıyordum,” dedi. “Beni Domuzpastırması gönderdi! Başımız belada! Ne bulduğumuza inanmayacaksın!”</p>
<p>“Beni mi istiyor?” dedi Maurice. “Benden hoşlanmadığını sanıyordum!”</p>
<p>“Eh, senin için, o pis ve kötü biridir, bu yüzden ne yapacağını bilir, dedi patron,” dedi Sardalya, şapkasını yerden kaldırarak. “Şuna baksana! Pençen delip geçmiş!”</p>
<p>“Ama konuşup konuşmadığını sordum, değil mi?” dedi Maurice.</p>
<p>“Evet, sordun ama...”</p>
<p>“Hep sorarım!”</p>
<p>“Biliyorum, yani...”</p>
<p>“Sormak konusunda çok titizim, biliyorsun!”</p>
<p>“Evet evet, anladım, sana inanıyorum,” dedi Sardalya. “Yalnızca şapkayı mahvetmenden yakındım!”</p>
<p>“Sormadığımı düşünen birinin çıkmasından nefret ederdim,” dedi Maurice.</p>
<p>“Söylenip durmaya gerek yok,” dedi Sardalya. “Çocuk nerede?”</p>
<p>“Arkada, kızla konuşuyor,” dedi Maurice surat asarak.</p>
<p>“Hangi kız, deli olan mı?”</p>
<p>“Evet o.”</p>
<p>“Onları getirsen iyi olacak. Bu ciddi bir şeytanilik. Bu kilerlerin diğer yanında bir kapı var. Buradan kokusunu&#160;almamana şaştım!”</p>
<p>“Yalnızca, herkesin sorduğumu çok iyi bilmesini istiyorum, o kadar...”</p>
<p>“Patron,” dedi Sardalya, “bu iş ciddi!&quot;</p>
<p>Şeftali ve Tehlikeli Fasulye keşif grubunu bekliyorlardı. Yanlarında, genç bir erkek fare olan Zehirli vardı. Zehirli,&#160;okuma konusunda iyiydi ve bir tür yardımcı olarak görev&#160;yapıyordu.</p>
<p>Şeftali, Bay Tavşancık’ın Macerası kitabını da yanında getirmişti.</p>
<p>“Onlar gideli çok oldu,” dedi Zehirli.</p>
<p>“Bronzten attığı her adımı kontrol eder,” dedi Şeftali.</p>
<p>“Yolunda gitmeyen bir şey var,” dedi Tehlikeli Fasulye. Burnunu kırıştırdı.</p>
<p>Bir fare, tünelden koşarak yaklaştı ve çılgın gibi geçip gitti.</p>
<p>Tehlikeli Fasulye havayı kokladı. “Korku,” dedi.</p>
<p>Üç fare daha koşarak yaklaştı, geçerken Tehlikeli Fa-sulye’yi devirdiler.</p>
<p>“Neler oluyor?” dedi Şeftali, bir başka fare, yanından geçme çabasıyla onu fırıl fırıl döndürürken. Fare ona ciyakladı ve koşarak uzaklaştı.</p>
<p>“Bu, En İyi idi,” dedi Şeftali. “Neden hiçbir şey söylemedi?”</p>
<p>“Daha fazla... korku,” dedi Tehlikeli Fasulye. “Fareler korkuyor. Dehşete düşmüşler...”</p>
<p>Zehirli, bir sonraki fareyi durdurmaya çalıştı. Fare onu ısırdı ve çıtırdayarak koşup gitti.</p>
<p>“Geri dönmeliyiz,” dedi Şeftali telaşla. “Orada ne buldular? Belki bir gelinciktir!”</p>
<p>“Olamaz!” dedi Zehirli. “Domuzpastırması bir kez bir gelincik öldürmüştü!”</p>
<p>Üç fare daha koşarak geçti ve arkalarında korku kokusu bıraktılar. İçlerinden biri Şeftali’ye ciyakladı, Tehlikeli Fa-sulye’ye bakarak delice gıcırdadı ve koşarak uzaklaştı.</p>
<p>“Onlar... konuşmayı unutmuşlar...” diye fısıldadı, Tehlikeli Fasulye.</p>
<p>“Korkunç bir şey onları dehşete düşürmüş olmalı!” dedi Şeftali, notlarını kaparak.</p>
<p>“Hiç bu kadar korkmamışlardı!” dedi Zehirli. “Bizi bulan köpeği hatırlıyor musun? Hepimiz korkmuştuk, ama&#160;konuşmaya devam ettik. Köpeği tuzağa düşürdük ve Do-muzpastırması onun inleye inleye uzaklaşmasını sağladı...”</p>
<p>Şeftali şok içinde, Tehlikeli Fasulye’nin ağlamakta olduğunu gördü. “Konuşmayı unutmuşlar.”</p>
<p>Yarım düzine fare daha ciyaklayarak geçip gitti. Şeftali, birini durdurmaya çalıştı, ama fare ona ciyakladı ve kaçtı.</p>
<p>“Bu, Dörtkişilik’ti!” dedi Şeftali, Zehirli’ye dönerek. “Onunla daha bir saat önce konuştum! O... Zehirli?”</p>
<p>Zehirli’nin tüyleri diken diken olmuştu. Gözleri şuur-suzlaşmıştı. Ağzı açıktı ve dişleri görünüyordu. Şeftali’ye baktı ya da bakışları onu delip geçti, sonra dönüp kaçtı.</p>
<p>Şeftali döndü ve korku onları süpürüp götürürken pati-lerini Tehlikeli Fasulye’ye doladı.</p>
<p>Fareler vardı. Duvardan duvara, tabandan tavana fareler vardı. Kafesler, farelerle tıka basa doluydu; öndeki tellere,&#160;kafeslerin tavanına tutunmuşlardı. Kafes telleri, farelerin&#160;ağırlığıyla geriliyordu. Işıldayan fare bedenleri kaynıyor,&#160;yuvarlanıyor, deliklerden patiler ve burunlar uzatılıyordu.</p><div style="border-rigth:solid;">
<p>Hava ciyaklamalar, hışırtılar, çıtırtılarla doluydu ve leş gibi kokuyordu.</p>
<p>Domuzpastırması’nm keşif grubundan geriye kalanlar odanın ortasına büzülmüştü. Çoğu kaçmıştı zaten. Odadaki kokular ses olsa, bağırış çığırış olurlardı, hem de binlerce... Uzun odayı tuhaf bir baskıyla doldurmuşlardı. Keith,&#160;kapıyı kırar kırmaz Maurice bile hissetmişti. Başının dışında olup içeri girmeye çalışan bir baş ağrısı gibiydi. Kulaklarını zonklatıyordu.</p>
<p>Maurice, biraz geride kalmıştı. Bunun kötü bir durum olduğunu, her an kaçmak gerekebileceğini anlamak için&#160;çok da akıllı olmanıza gerek yoktu.</p>
<p>Maurice, insanların bacaklarının arasından Bronzten, Domuzpastırması ve birkaç Değişmiş Fare’yi gördü. Odanın ortasında durmuşlar, kafeslere bakıyorlardı.</p>
<p>Maurice, Domuzpastırması’nm bile titremekte olduğunu görüp şaşırdı. Ama o öfkeden titriyordu.</p>
<p>“Çıkar onları oradan!” diye bağırdı Keith’e. “Hepsini çıkar! Hepsini hemen çıkar!”</p>
<p>“Bir konuşan fare daha mı?” dedi Habise.</p>
<p>“Onları çıkar oradan!” diye haykırdı Domuzpastırması.</p>
<p>“Bütün bu pis kafesler...” dedi, kafeslere bakakalan Habise.</p>
<p>“Tel kafes malzemesinin tuhaf olduğunu söylemiştim,” dedi Keith. “Bak, bazı yerlerinin onarıldığını görebiliyorsun... Kaçmak için telleri kemirmişler!”</p></div>
<p>“Onları çıkar dedim!” diye haykırdı Domuzpastırması. “Onları çıkar, yoksa seni öldürürüm! Şeytani! Şeytani! Şeytani!”</p>
<p>“Ama onlar yalnızca fare...” dedi Habise.</p>
<p>Domuzpastırması sıçradı ve kızın elbisesine tutundu. Elbisenin yakasına doğru tırmandı. Habise donakaldı. Do-muzpastırması tısladı. “Orada fareler birbirlerini yiyor! Seni&#160;kemireceğim, seni şeytani...”</p>
<p>Keith onu belinden sıkıca kavradı ve kızın boynundan çekti.</p>
<p>Tüyleri diken diken olan Domuzpastırması ciyaklayarak dişlerini Keith’in parmağına gömdü.</p>
<p>Habise inledi. Maurice bile irkildi.</p>
<p>Domuzpastırması başını kaldırdı ve dehşet içinde gözlerini kırpıştırdı. Ağzından kan damlıyordu.</p>
<p>Keith’in gözleri yaşlarla doldu. Dikkatle Domuzpastır-ması’nı yere bıraktı. “Koku yüzünden,” dedi sessizce, “onları altüst ediyor.”</p>
<p>“O... onların evcil olduğunu söylediğini sanmıştım!” dedi Habise, sonunda konuşmayı başardığında. Kafeslere&#160;dayalı bir tahta parçasını aldı.</p>
<p>Keith tahtaya vurup kızın elinden düşürdü. “Asla, ama asla içimizden birini tehdit etme!”</p>
<p>“Bana saldırdı!”</p>
<p>“Çevrene bir bak! Bu bir masal değil! Bu gerçek! Anlıyor musun? Korkudan akıllarını kaybettiler!”</p>
<p>“Ne cüretle benimle bu şekilde konuşursun!” diye bağırdı Habise.</p>
<p>“Rrkrkrk konuşurum elbette!”</p>
<p>“İçimizden biri, ha? Bu bir fare küfürü müydü? Farece küfür etmeyi bile biliyorsun, öyle mi fare çocuk?”</p>
<p>Tıpkı kediler gibi, diye düşündü Maurice. Yüz yüze durup birbirinize haykırıyorsunuz. Uzaktan bir başka ses duyunca kulaklarını çevirdi. Biri merdivenden iniyordu. Maurice, deneyimlerine dayanarak, insanlarla konuşmak&#160;için hiç de iyi bir zaman olmadığını biliyordu. Onlar hep,&#160;‘Ne?’ ve ‘Bu doğru değil!’ ya da ‘Nerede?’ gibi şeyler söylerdi.</p>
<p>“Buradan hemen çıkın,” dedi, koşarak Bronzten’in yanından geçerken. “İnsanlaşmanın zamanı değil, yalnızca koşun!”</p>
<p>Bu kadar kahramanlık yeter, diye karar verdi. Başkalarının sizi yavaşlatmasına izin vermek hiç işe yaramazdı.</p>
<p>Duvara çakılmış paslı, eski bir boru vardı. Çamurlu zeminde kayarak yön değiştirdi ve evet, bir kısmının paslanıp yok olduğu yerde Maurice genişliğinde bir delik oluşmuştu. Hızlanmak için patileriyle yeri tırmalayarak sıçradı ve tam fare avcıları kafes odasına girerken delikten içeri&#160;daldı. Sonra, güvenli karanlığın içinde döndü ve dışarıya&#160;baktı.</p>
<p>Kontrol zamanı. Maurice güvende miydi? Bütün bacaklar yerli yerinde miydi? Kuyruk?.. Evet, güzel...</p>
<p>Bronzten’in, yerinde donakalan Domuzpastırması’nı çekiştirdiğini görebiliyordu. Diğerleri karşı duvardaki bir başka boruya doğru koşturuyordu. Sallanarak koşuyorlardı. Kendini bırakırsan böyle olur, diye düşündü Maurice. Eğitimli olduklarını düşünüyorlardı, ama köşeye sıkışınca fare&#160;faredir işte.</p>
<p>Ama ben, ben farklıyım. Her zaman kusursuz bir biçimde işleyen bir beyin. Her zaman tetikte. Her zaman iş başında ve popo koklama modunda.</p>
<p>Kafesteki fareler şamata yapıyorlardı. Keith ve masalcı kız hayretle fare avcılarını izliyorlardı. Fare avcıları da şaşkındı.</p>
<p>Yerde Bronzten, Domuzpastırması’m çekiştirmeyi bıraktı. Kılıcını çekti, başını kaldırıp insanlara baktı, duraksadı, sonra boruya koştu.</p>
<p>Evet, bırak onlar halletsin. Ne de olsa hepsi insan, diye düşündü Maurice. Kocaman beyinleri var, konuşabiliyorlar, hiç sorun olmasa gerek.</p>
<p>Hah! Onlara masal anlatsana, masalcı kız!</p>
<p>Fare avcısı, Habise ile Keith’e baktı. “Senin burada ne işin var küçük hanım?” dedi, kuşkuyla gıcırdayan bir sesle.</p>
<p>“Evcilik mi oynuyorsunuz?” dedi ikinci fare avcısı neşeyle.</p>
<p>“Barakamıza girmişsiniz,” dedi birinci fare avcısı. “Buna ‘haneye tecavüz’ denir!”</p>
<p>“Siz de hırsızlık yapmışsınız, evet, sizin yaptığınıza da yiyecek hırsızlığı ve suçu farelere atma denir!” diye terslendi Habise. “Hem, neden bunca fareyi bu kafeslere doldurdunuz? Ya kılavuzlara ne demeli, hı? Şaşırdınız, değil&#160;mi? Onları kimsenin fark etmeyeceğini sanıyordunuz, değil&#160;mi?”</p>
<p>“Kılavuz mu?” dedi birinci fare avcısı, alnını kırıştırarak.</p>
<p>“Çizme bağcıklarının ucundaki minik parçalar,” diye mırıldandı Keith.</p>
<p>Birinci fare avcısı, hızla döndü. “Sen ahmağın tekisin Bili! Sana yeterince gerçek faremiz olduğunu söyledim! Birinin fark edeceğini söyledim! Birinin fark edeceğini söylemedim mi sana? Biri fark etti işte!”</p>
<p>“Evet, her şeyi yutturduğunuzu sanmayın,” dedi Habise. Gözleri çakmak çakmaktı. “Sizin yalnızca komik suçlular olduğunuzu biliyorum. Bir şişman suçlu, bir de zayıf suçlu. Bu açık! Ee, büyük patron kim?”</p>
<p>Birinci fare avcısının gözleri hafifçe daldı. Habise insanlarla konuşurken böyle olurdu genellikle. Şişman parmağını ona doğru salladı. “Baban biraz önce tutup ne yaptı, biliyor musun sen?” dedi.</p>
<p>“Hah! Komik suçlu konuşması!” dedi Habise zaferle. “Lütfen devam et!”</p>
<p>“Tuttu, fare kavalcısı aramak için adam gönderdi!” dedi ikinci fare avcısı. “Fare kavalcısı bir servete mal olur! Köy&#160;başına üç yüz lira. Hem, ödemezsen gerçekten fena yapıyorlar!”</p>
<p>Eyvah, diye düşündü Maurice. Biri tuttu, gerçek bir fare kavalcısı çağırttı... üç yüz lira. Üç yüz lira? Üç yüz lira? Biz&#160;yalnızca otuz istiyorduk!</p>
<p>“Şensin, değil mi,” dedi birinci fare avcısı, parmağını Keith’e doğru sallayarak. “Aptal görünüşlü çocuk! Köye&#160;geliyorsun ve aniden köyde yeni fareler ortaya çıkıyor!&#160;Sende, hiç hoşuma gitmeyen bir şeyler var! Sen ve senin&#160;gülünç görünüşlü kedin! O gülünç görünüşlü kediyi bir&#160;daha görürsem postundan eldiven yapacağım!”</p>
<p>Borunun karanlığında, Maurice büzülerek geriledi.</p>
<p>“Har, har, har,” dedi ikinci fare avcısı. Muhtemelen böyle bir suçlu kahkahası edinmek için epey çalışmıştır,&#160;diye düşündü Maurice.</p>
<p>“Ayrıca bizim bir patronumuz yok,” dedi birinci fare avcısı.</p>
<p>“Evet, biz kendi kendimizin patronuyuz,” dedi ikinci fare avcısı. Sonra masal yanlış yola girdi.</p>
<p>“Sen, küçük hanım,” dedi birinci fare avcısı, Habise’ye dönerek, “çenen fena düşmüş.” Yumruğunu savurdu, Ha-bise’nin ayaklarını yerden kesti. Habise fare kafeslerine&#160;çarptı. Fareler çılgına döndüler, Habise yere yığılırken kafesler delice bir hareketlilikle kaynadılar.</p>
<p>Fare avcısı, Keith’e döndü: “Sen bir şey deneyecek misin evlat?” dedi. “Sen bir şey deneyecek misin? O bir kız olduğu için nazik davrandım, ama seni o kafeslerden birine tıkarım!”</p>
<p>“Evet ve bugün yemek yemediler!” dedi ikinci fare avcısı zevkle.</p>
<p>Hadi evlat, diye düşündü Maurice, bir şey yap! Ama Keith, adama bakarak oracıkta durmakla yetindi.</p>
<p>Birinci fare avcısı onu küçümseyen bakışlarla, tepeden tırnağa süzdü. “Oradaki nedir, evlat? Bir kaval mı? Ver&#160;onu bana!” Keith’in kemerinde taşıdığı kavalı aldı. Keith’i&#160;yere itti. “Bir kuruşluk kaval, ha? Sen de kendini fareli köyün kavalcısı sanıyorsun, öyle mi?” Kavalı ikiye kırdı ve&#160;parçaları kafeslerin içine attı. “Biliyor musun, Etlitırmık&#160;köyünde Fare Kavalcısı köyün bütün çocuklarını alıp götürmüş, öyle diyorlar. İşte, kafası çalışan adam diye buna&#160;derim!”</p>
<p>Keith, başını kaldırıp baktı. Gözleri kısıldı. Ayağa kalktı.</p>
<p>İşte geliyor, diye düşündü Maurice. İnsanüstü güçle saldıracak, çünkü çok çok öfkelendi ve adamları doğduklarına pişman edecek...</p>
<p>Keith, sıradan insan gücüyle saldırdı, birinci fare avcısına bir yumruk attı ama iri, zalim, çekiç gibi bir yumrukla yere yıkıldı.</p>
<p>Tamam, tamam yere düştü, diye düşündü Maurice, Keith nefes almaya çalışırken, ama yine kalkacak.</p>
<p>Tiz bir çığlık duyuldu ve Maurice düşündü: Aha!</p>
<p>Ama çığlık, hırıldayarak nefes alan Keith’den gelmemişti. Gri bir şekil, fare kafeslerinin tepesinden fare avcısının&#160;yüzüne atılmıştı. Şekil dişüstü indi ve fare avcısının burnundan kan fışkırdı.</p>
<p>Aha, diye düşündü Maurice yine, Domuzpastırması, insanların imdadına yetişti! Ne? Mrillp! Kız gibi düşünmeye başladım! Her şey bir masalmış gibi düşünüyorum!</p>
<p>Fare avcısı, fareyi kuyruğundan yakaladı ve bir kol boyu uzakta tuttu. Domuzpastırması öfkeyle ciyaklayarak kıvrandı, döndü. Avcı boş eliyle burnunu sildi ve çabalayan&#160;Domuzpastırması’na baktı.</p>
<p>“Tam bir savaşçı,” dedi ikinci fare avcısı. “Kafesten nasıl çıktı?”</p>
<p>“Bizimkilerden değil,” dedi birinci fare avcısı. “Kızıllardan biri.”</p>
<p>“Kızıl mı? Neresi kızıl ki?”</p>
<p>“Kızıl fare, bir tür gri faredir. Benim gibi tecrübeli bir lonca üyesi olsan sen de bilirdin,” dedi fare avcısı. “Onlar&#160;buralı değildir. Ovalardan gelirler. Burada bir tane bulmak&#160;tuhaf. Çok tuhaf. Pis ihtiyar şey. Ama yine de cesurmuş.”</p>
<p>“Burnun kanıyor.”</p>
<p>“Evet. Biliyorum. Senin yediğin sıcak yemek sayısından daha fazla fare tarafından ısırılmışımdır. Artık hissetmiyorum bile,” dedi birinci fare avcısı. Dönen, ciyaklayan Do-muzpastırması’nm, meslektaşından çok daha önemli olduğunu ima eden bir sesle.</p>
<p>“Ben yemekte yalnızca soğuk sosis yedim.”</p>
<p>“İşte, ben de onu diyorum. Amma savaşçıymışsın sen de. Gerçek bir küçük şeytansın, değil mi? Pek yiğitmişsin.”</p>
<p>“İltifat ediyorsun.”</p>
<p>“Ben fareyle konuşuyordum bayım.” Keith’i çizmesiyle dürtükledi. “Kalk da bu ikisini bir yerlere bağla, olmaz mı?&#160;Onları şimdilik diğer kilerlerden birine koyarız. Doğru&#160;düzgün kapısı olan bir yere ve doğru düzgün kilidi... Kullanışlı, küçük, gizli kapakları olmayan. Anahtarı da bana&#160;ver.”</p>
<p>“Kız, belediye başkamnm kızı,” dedi ikinci fare avcısı. “Kızlarına bir şey olursa belediye başkanları gerçekten&#160;altüst olabiliyor.”</p>
<p>“O zaman biz ne dersek onu yapar, değil mi?”</p>
<p>“Şu fareyi bir güzel sıkacak mısın?”</p>
<p>“Ne, böyle savaşçı bir fareyi mi? Şaka mı yapıyorsun? Bu şekilde düşünmeye devam edersen hayatın boyunca&#160;fare avcısı yardımcısı olarak kalırsın. Benim çok daha iyi&#160;bir fikrim var. Özel kafeste kaç fare oldu?”</p>
<p>Maurice, ikinci fare avcısının gidip uzak duvarın dibindeki kafeslerden birini incelemesini izledi.</p>
<p>“Yalnızca iki tane kalmış. Diğer dördünü yemişler,” diye bildirdi. “Yalnızca derileri kalmış. Tertemiz etmişler.”</p>
<p>“Ah, o zaman keyifleri yerinde olmalı. Eh, bakalım buna ne yapacaklar, ha?”</p>
<p>Maurice küçük tel kapının açılıp kapandığını duydu.</p>
<p>Domuzpastırması her şeyi kırmızı görüyordu. Kırmızı renk, görüş alanını doldurmuştu. Aylardır içten içe öfkeliydi,&#160;insanlara kızıyordu, zehirlere ve kapanlara kızıyordu, genç&#160;farelerin saygısızlıklarına kızıyordu, dünyanın bu kadar hızlı&#160;değişmesine kızıyordu, kendisinin yaşlanıyor olmasına kızıyordu. .. Ve şimdi dehşet, açlık ve şiddet kokuları karşı yönden gelen öfke ile karşılaşıyor, karışıyor; büyük, kırmızı bir&#160;öfke ırmağı halinde Domuzpastırması’nın içinde akıyordu. O,&#160;köşeye kıstırılmış bir fareydi. Hayır o, köşeye kıstırılmış düşünebilen bir fareydi. Bu düşünme işi çıkmadan çok uzun&#160;zaman önce bile yaman dövüşçüydü ve hâlâ çok güçlüydü.&#160;Taktikten anlamayan, pis kiler dövüşlerinde deneyimsiz, tekme savurmayı bilmeyen, düşünmeyi beceremeyen iki aptal&#160;süslü genç kiikii, rakibi bile sayılmazdı. Bir kez yuvarlan, bir&#160;kez dön, iki kez dişle, bütün gereken buydu...</p>
<p>Odanın karşısındaki kafeslere doldurulmuş fareler gerilediler. Öfkeyi onlar bile hissedebiliyordu.</p>
<p>“İşte bu akıllı bir fare,” dedi birinci fare avcısı, hayranlıkla, her şey bittikten sonra. “Sen bayağı işime yarayacaksın evlat.”</p>
<p>“Çukur?” dedi ikinci fare avcısı.</p>
<p>“Evet çukur.”</p>
<p>“Bu gece mi?”</p>
<p>“Evet, çünkü Süslü Arthur, Jacko’nun on beş dakika içinde yüz fare öldürebileceğini iddia ediyor.”</p>
<p>“Öldürebilir de. Jacko iyi bir teriyer. Birkaç ay önce doksan fare öldürdü ve Süslü Arthur hâlâ eğitiyor onu. İyi&#160;bir gösteri olacak.”</p>
<p>“Jacko’nun yapabileceğine iddiaya girersin, değil mi?” dedi birinci fare avcısı.</p>
<p>“Elbette. Kim olsa girer.”</p>
<p>“Bu küçük dostumuz, farelerin arasındayken bile mi?” dedi birinci fare avcısı. “Elınç, diş ve öfke dolu bir fare?”</p>
<p>“Şey, ee...”</p>
<p>“Ya, gördün mü?” Birinci fare avcısı sırıttı.</p>
<p>“Ama bu çocukları burada bırakmak hoşuma gitmiyor.”</p>
<p>“Veletler diyeceksin, çocuklar değil. Öğren artık. Kaç kez söyledim sana. Lonca’nm 27. kuralı: Eğitimsiz konuş,&#160;insanlar fazla güzel konuşan fare avcılarından kuşkulanır.”</p>
<p>“Pardon.”</p>
<p>“Kaba konuş, akıllı ol. Bu iş böyle yapılır,” dedi birinci fare avcısı.</p>
<p>“Pardon, unutmuşum.”</p>
<p>“Sen hep tersini yapıyorsun.”</p>
<p>“Pardon, veletler. İnsanları bağlamak zalimlik ama. Ne de olsa onlar yalnızca çocuk.”</p>
<p>“Ee?”</p>
<p>“Ee’si, onları tünelden ırmağa götürmek, kafalarına vurup ırmağa atmak çok daha kolay olurdu. Biri onları sudan çıkarmadan önce kilometrelerce sürüklenirler. Hem, balıkların onlarla işi bittiğinde tanınmaz halde olurlar muhtemelen.”</p>
<p>Maurice, karşı tarafın duraksadığını hissetti. Sonra birinci fare avcısı konuştu: “Bu kadar iyi yürekli biri olduğunu hiç bilmiyordum Bili.”</p>
<p>“Evet. Pardon, ama bu kavalcıdan kurtulmak için de aklıma bir fikir geldi.”</p><div><div><img src="main-19.jpg" alt=""/></div></div>
<p>Bir sonraki ses başka bir yerden geldi. Kulağa, esen rüzgâr gibi geliyordu ve esintinin ortasında ıstırap içindeki birinin inlemesine benzer bir ses vardı. Ses havayı dolduruyordu.</p>
<p>HAYIR! Kavalcıyı kullanabiliriz!</p>
<p>“Hayır, kavalcıyı kullanabiliriz,” dedi birinci fare avcısı.</p>
<p>“Doğru söylüyorsun,” dedi ikinci fare avcısı. “Ben de tam olarak aynı şeyi düşünüyordum. Şey... kavalcıyı nasıl&#160;kullanabiliriz?”</p>
<p>Maurice bir kez daha, mağaranın içinde esen rüzgâra benzeyen sesi kafasının içinde duydu.</p>
<p>AÇIK, değil mi?</p>
<p>“Açık, değil mi?” dedi birinci fare avcısı.</p>
<p>“Evet, açık,” diye mırıldandı ikinci fare avcısı. “Açık ki çok açık. Şey...”</p>
<p>Maurice, fare avcılarının kafesleri açmasını, fareleri yakalayıp bir çuvala tıkmalarını izledi. Domuzpastırması’nm da bir çuvala tıkıldığım gördü. Sonra fare avcıları, diğer&#160;insanları yanlarında sürükleyerek gittiler ve Maurice merak&#160;etti: Bu labirente benzer kilerlerde, Maurice genişliğinde&#160;bir delik nerede bulunur?</p>
<p>Kediler karanlıkta göremez. Onların yapabildiği şey, çok az ışıkta görmektir. Arkasından bir yerden birazcık ay ışığı&#160;sızıyordu içeriye. Tavandaki minik bir delikten geliyordu.&#160;Delik, bir farenin geçmesine ancak yeterdi ve Maurice&#160;oraya ulaşabilse bile onun geçmesine yetecek kadar geniş&#160;değildi.</p>
<p>İşık, bir başka kileri aydınlatıyordu. Görünüşe bakılırsa fare avcıları bu kileri de kullanıyordu; bir köşeye birkaç&#160;fıçı ve kırık fare kafesleri yığılmıştı. Maurice, kilerde dolanarak bir başka çıkış yolu aradı. Kapılar vardı, ama hepsinin kulpu tokmak şeklindeydi ve Maurice’in kudretli beyni bile kapı tokmaklarının gizemini çözememişti. Ama duvarda bir başka lağım kanalı ızgarası vardı. Maurice parmaklıkların arasından sıkışarak geçti.</p>
<p>Bir başka kiler. Daha fazla kutu ve çuval. En azından burası kuruydu.</p>
<p>Arkasından bir ses, “Sen ne tür bir şeysin?” dedi.</p>
<p>Maurice hızla döndü. Kutular ve çuvallardan başka hiçbir şey seçemiyordu. Hava pis pis fare kokuyordu ve daimi bir hışırtı, zaman zaman hafif bir ciyaklama duyuluyordu,&#160;ama kafes odasındaki cehennemle karşılaştırıldığında bu&#160;kiler, cennetten bir köşe gibi geliyordu.</p>
<p>Ses, gerçekten arkasından gelmişti, öyle değil mi? Onu işitmiş olmalıydı, değil mi? Çünkü şimdi ona, işittiği bir&#160;sesin anısı gibi geliyordu. Lime lime olmuş kulaklarından&#160;geçme zahmetine katlanmadan, doğrudan kafasına girmiş&#160;bir şey gibi. Fare avcılarına da aynı şey olmuştu. Bir ses&#160;duymuş ve onu kendi düşünceleri sanmış gibi konuşmuşlardı. Ses gerçekten orada değildi, değil mi?</p>
<p>Seni göremiyorum, dedi anı, senin ne olduğunu bilmiyorum.</p>
<p>Bir anıya yakışacak kadar iyi bir ses değildi. Tıslayıp duruyordu ve Maurice’in zihninde hançer gibi kayıyordu.</p>
<p>Daha yaklaş.</p>
<p>Maurice’in patileri seyirdi. Bacaklarındaki kaslar onu öne itmeye başladı. Maurice pençelerini çıkardı, sonra kendine&#160;hâkim oldu. Kutuların arasında biri saklanıyor, diye düşündü. Muhtemelen bir şey söylemek iyi bir fikir olmazdı,&#160;insanlar konuşan kedi görünce tuhaflaşıyordu. Herkesin&#160;masalcı kız kadar deli olacağına emin olamazdınız.</p>
<p>DAHA yaklaş.</p>
<p>Ses onu çekiyordu sanki. Bir şey söylemek zorundaydı.</p>
<p>“Olduğum yerde mutluyum, teşekkür ederim,” dedi Maurice.</p>
<p>O zaman bizim ACIMIZI paylaşır mısın?</p>
<p>Acı sözcüğü canını yakmıştı. Ama -ve bu kısmı şaşırtıcıydı- canını çok yakmamıştı. Ses keskin, yüksek ve dramatikti, sanki sahibi Maurice’in acıyla kıvranmasını görmek istermiş gibi. Bunun yerine, Maurice’in başı kısaca ağrıdı&#160;ve geçti.</p>
<p>Ses yine geldiği zaman, oldukça kuşkuluydu.</p>
<p>Sen nasıl bir yaratıksın? Zihnin YANLIŞ.</p>
<p>“Ben muhteşem denilmesini tercih ederim,” dedi Maurice. “Hem, sen kimsin ki karanlıkta sorular soruyorsun?”</p>
<p>Fare kokusundan başka koku alamıyordu. Sol yanında hafif bir ses duydu. Çok iri bir farenin ona doğru yaklaştığını seçti.</p>
<p>Bir başka ses duyunca döndü. Diğer yandan bir fare daha yaklaşıyordu. Loşluğun içinde zar zor seçebiliyordu onu.</p>
<p>Önünden gelen hışırtı, orada da bir fare olduğunu, karanlıkta sessizce yaklaştığını anlattı.</p>
<p>işte gözlerim geliyor... NE? KEDt! KEDİ! ÖLDÜRÜN!</p><div><div><img src="main-20.jpg" alt=""/></div></div><div><div><img src="main-21.jpg" alt=""/></div></div><h5>Bölüm 8</h5>
<p>Bay Tav</p>
<p>şişman bir tavşan olarak dolaştığım fark etti ve tavşan olmadığım, en&#160;azından şişman bir tavşan olmadığını&#160;diledi. Ama Fare Rupert yoldaydı ve&#160;kendisini nelerin beklediğini</p>
<p>Bay Tavşancık’ın Macerası kitabından</p>
<p>Uç fare sıçradı, ama çok geç kalmışlardı. Havada yalnızca Maurice şeklinde bir delik vardı. Maurice odanın karşı yanındaydı ve orada bulduğu kutuların üzerine tırmanıyordu.</p>
<p>Aşağıdan bir ciyaklama geldi. Maurice bir başka kutunun üzerine atladı ve duvarda, ufalanıp düşmüş tuğlaların bıraktığı bir delik gördü. Orayı hedefleyerek tırmanmaya&#160;devam etti. Bastığı başka tuğlalar düştü ve sonunda kendini delikten, bilinmeyene attı.</p>
<p>Bir başka kilerdeydi. Burası su doluydu. Aslında, içindeki şey tam olarak su değildi, içine fare kafeslerinin parçaları ve yukarıdaki lağım kanallarının içerikleri boşaltıldıktan sonra, kendi kendine bir sene kadar bekleyip güzel güzel kabarcıklar çıkarmaya başladığında suyun dönüştüğü şeydi. Ona ‘çamur’ demek, dünyanın dört bir yanındaki son derece saygın bataklıklara hakaret olurdu.</p>
<p>Maurice o şeyin içine daldı. Bir ‘gluup’ sesi çıktı.</p>
<p>Maurice nefes almamaya çalışarak yoğun sıvının içinde deli gibi kedileme yüzdü ve odanın diğer yanındaki moloz&#160;yığınına vardı. Yerinden kurtulmuş bir kirişin küften kayganlaşmış yüzeyine tırmanarak, tavandaki yangın sonucu&#160;kararmış, karman çorman tahtalara çıktı.</p>
<p>O korkunç sesi hâlâ kafasının içinde duyabiliyordu, ama artık boğuk geliyordu. Ses ona emir vermeye çalışıyordu.&#160;Bir kediye emir vermeye çalışmak? Jöleyi duvara çivilemek&#160;daha kolay olurdu. Ses, onu ne sanıyordu, köpek mi?</p>
<p>Maurice’in üzerinden leş kokulu bir çamur sızıyordu. Kulakları bile çamur dolmuştu. Yalanarak temizlenmeye&#160;kalktı, ama sonra durdu. Yalanarak temizlenmek son derece normal bir kedi hareketiydi. Ama bu şeyi yalamak onu&#160;öldürebilirdi...</p>
<p>Karanlıkta, hareket sezdi. Delikten, kocaman fare şekilleri döküldüğünü zar zor seçebiliyordu. Birkaç şapırtı duyuldu. Şekillerin bazıları duvarlarda yürüyordu.</p>
<p>Ah, dedi ses. Onları gördün mü? Seni yakalamaya gelmelerini izle KEDİ!</p>
<p>Maurice’in içinden kaçmak geliyordu, ama kendine hâkim oldu. Bu, içsel kedisini dinleme zamanı değildi. Onu bu odaya getiren içsel kedisiydi, ama içsel kedisi aptaldı. O,&#160;yeterince küçük şeylere saldırmasını ve başka her şeyden&#160;kaçmasını söylüyordu. Ama hiçbir kedi bu boyda farelerle&#160;başa çıkamazdı. Maurice, yerinde dondu ve gözünü, yaklaşan farelerden ayırmamaya çalıştı. Doğrudan ona doğru&#160;geliyorlardı.</p>
<p>Dur bir dakika... dur bir dakika...</p>
<p>Ses, onları görebiliyorsun, demişti...</p>
<p>Nereden biliyordu?</p>
<p>Maurice sesli düşünmeye çalıştı: Sen... zihnimi mi... okuyorsun?</p>
<p>Hiçbir şey olmadı.</p>
<p>Maurice’e aniden ilham geldi. Gözlerini kapattı.</p>
<p>“Aç onları!” diye emretti ses hemen ve Maurice’in göz-kapakları titredi.</p>
<p>Açmam, diye düşündü Maurice. Düşüncelerimi duyamıyorsun, diye düşündü. Yalnızca gözlerimi ve kulaklarımı kullanıyorsun. Ne düşündüğümü yalnızca tahmin ediyorsun.</p>
<p>Yanıt gelmedi. Maurice beklemedi. Sıçradı. Eğik kiriş tam hatırladığı yerdeydi. Tırnaklarını geçire geçire tırmandı ve orada kaldı. En azından onu takip etmekten başka&#160;şey yapamıyorlardı. Şansı varsa pençelerini kullanabilirdi...</p>
<p>Fareler yaklaştı. Şimdi aşağıda havayı koklayarak onu arıyorlardı. Maurice, karanlıkta titreyen burunlar hayal etti.</p>
<p>Biri, koklamaya devam ederek kirişe tırmanmaya başladı. Maurice’in kuyruğuna birkaç santim kala döndü ve aşağı indi.</p>
<p>Maurice, farelerin moloz yığının tepesine ulaştıklarını duydu. Yine çılgınca koklayan fareleri duydu. Sonra karanlıkta, çamurun içinde yüzen farelerin sesleri geldi.</p>
<p>Maurice, çamur kaplı alnını hayretle kırıştırdı. Bir kedinin kokusunu alamayan fareler ha? Sonra anladı. O anda kedi kokmuyordu. Çamur dolu bir odada Maurice, çamur&#160;kokuyordu, çamur gibi hissediyordu.</p>
<p>Taş gibi oturdu. Ta ki çamur kaplı kulakları, duvardaki delikte kaybolan patilerin sesini duyana kadar. Sonra, gözlerini açmadan, dikkatle moloz yığınından aşağı indi ve&#160;molozların, çürümüş tahta bir kapının dibine yığılmış olduğunu anladı. O dokunduğunda, sünger kadar ıslak olan&#160;bir tahta parçası düştü.</p>
<p>Bir açıklık hissi, ötede bir başka kiler olduğunu düşündürdü. İçerisi leş gibi yanık tahta ve çürük kokusuyla doluydu.</p>
<p>Gözlerini şimdi açarsa o... ses... nerede olduğunu anlar mıydı acaba? Bütün kilerler birbirlerine benzemiyor muydu?</p>
<p>Belki bu oda da farelerle doluydu.</p>
<p>Gözlerini açıverdi. Fare yoktu, ama bir başka paslı lağım kanalı ızgarası vardı ve bu seferki, Maurice’in içinde</p>
<p>yürümesine izin verecek kadar geniş bir tünele açılıyordu. Maurice solgun bir ışık görebiliyordu.</p>
<p>Belki de fare dünyası böyle, diye düşündü, üzerindeki çamur tabakasını kazımaya çalışırken. Karanlık, çamurlu,&#160;leş kokulu ve tuhaf seslerle dolu. Ben bir kediyim. Güneş&#160;ışığı ve temiz hava, işte benim tarzım bu. Şimdi ihtiyacım&#160;olan tek şey dış dünyaya açılan bir delik. Bulduğum anda&#160;toz olurum ya da en azından kuru çamur parçaları olurum.</p>
<p>Kafasının içinde bir ses, gizemli sese değil Maurice’in kendi sesine benzeyen bir ses şöyle dedi: “Ama ya aptal&#160;görünüşlü çocuk ve diğerleri? Onlara yardım etmelisin!”&#160;Maurice de şöyle düşündü: “Sen de nereden çıktın? Bak sana ne diyeceğim, onlara sen yardım et, ben de sıcak bir yere&#160;gideyim, buna ne dersin?”</p>
<p>Tünelin sonundaki ışık güçlendi. Hâlâ gün ışığına benzemiyordu, hatta ay ışığına bile benzemiyordu, ama ne olursa olsun bu loşluktan iyiydi.</p>
<p>Daha doğrusu, hemen hemen ne olursa olsun.</p>
<p>Maurice kafasını, borudan çıkarıp daha geniş bir kanala soktu. Bu kanal, tuhaf bir yer altı pisliği ile kaplı tuğlalardan yapılmıştı. Bir mumun düşürdüğü aydınlık halkasına&#160;girdi.</p>
<p>“Bu... Maurice mi?” dedi Şeftali, kedinin keçeleşmiş kürkünden damlayan çamurlara bakarak.</p>
<p>“Eğer öyleyse her zamankinden daha iyi kokuyor,” dedi Bronzten, Maurice’e hiç de dost canlısı olmadığını düşündüren bir şekilde sırıtarak.</p>
<p>“Ah, ha ha,” dedi Maurice zayıfça. Hazırcevaplık etme havasında değildi.</p>
<p>“Ah, bizi hayal kırıklığına uğratmayacağını biliyordum eski dostum,” dedi Tehlikeli Fasulye. “Hep söylemişimdir,&#160;en azından Maurice’e güvenebiliriz.” Derin derin içini çekti.</p>
<p>“Evet,” dedi Bronzten, Maurice’e bilgiç bilgiç bakarak. “Ama ne yapacağına güvenebiliriz.”</p>
<p>“Ah,” dedi Maurice. “Şey. Güzel. Hepinizi buldum demek.”</p>
<p>“Evet,” dedi Bronzten, Maurice’in pis bir ses tonu olduğunu düşündüğü bir sesle. “Hayret verici, değil mi? Herhalde uzun zamandır bizi arıyordur. Bizi aramak için koşa koşa kaçtığını gördüm.”</p>
<p>“Bize yardım edebilir misin?” dedi Tehlikeli Fasulye. “Bir plana ihtiyacımız var.”</p>
<p>“Ah, tamam,” dedi Maurice. “Ben her fırsatta yukarıya doğru gitmemizi öneriyor...”</p>
<p>“Domuzpastırması’m kurtarmayı,” dedi Bronzten. “Biz arkadaşlarımıza sırt dönmeyiz.”</p>
<p>“Biz mi dönmeyiz?” dedi Maurice.</p>
<p>“Biz dönmeyizdedi Bronzten.</p>
<p>“Bir de çocuk var,” dedi Şeftali. “Sardalya, onu ve dişi çocuğu bir kilere götürüp bağladıklarını söylüyor.”</p>
<p>“Ah, şey, bilirsin, insanlar işte,” dedi Maurice, yüzünü buruşturarak. “İnsanlar ve insanlar, bilirsin, bu insanlara özgü bir şey, bence biz hiç karışmayalım, yanlış</p>
<p>anlayabilirler, ben insanları bilirim, onlar kendi başlarına hallederler...”</p>
<p>“İnsanlar benim brlk bir gelincik kadar bile umurumda değil!” diye terslendi Bronzten. “Ama o fare avcıları Do-muzpastırması’m bir çuvala koyup götürdü! O odayı gördün kedi! Kafeslere tıka basa doldurulmuş fareleri gördün!&#160;Yiyeceği çalan jare avcıları! Sar dalya, çuvallar dolusu yiyecek olduğunu söylüyor! Bir şey daha var...”</p>
<p>“Bir ses,” dedi Maurice, kendine engel olamadan. Bronzten, çılgın bakışlarla baktı ona. “Sen de mi duydun?” dedi. “Yalnızca biz duyduk sanıyordum!”</p>
<p>“Fare avcıları da duyabiliyor,” dedi Maurice. “Yalnız, onlar kendi düşünceleri olduğunu sanıyor.”</p>
<p>“Diğerlerini korkuttu,” diye mırıldandı Tehlikeli Fasulye. “Onlar, düşünmeyi öylesine... bırakıverdiler...” Morali iyice bozulmuş görünüyordu. Yanında Bay Tav-şancık’ın Macerası açık duruyordu, pati izleri ve kirle kaplıydı. “Zehirli bile kaçtı,” diye devam etti sözlerine. “Üstelik o yazı yazmayı da biliyor! Bu nasıl olabilir?”</p>
<p>“Bazılarımızı çok, bazılarımızı daha az etkiledi gibi,” dedi Bronzten, daha kayıtsız bir sesle. “Daha aklı başında&#160;olanları, geri kalanları toparlamaya çalışmaları için gönderdim, ama uzun sürecektir. Körlemesine koşuyorlardı.&#160;Domuzpastırması’m kurtarmalıyız. O liderimiz. Ne de olsa&#160;biz fareyiz. Bir kabileyiz. Fareler liderlerini izler.”</p>
<p>“Ama o biraz yaşlandı ve sen zorlu bir faresin. Hem, bu kabilenin beyni o sayılmaz...” diye başladı Maurice.</p>
<p>“Onu alıp götürdüler!” dedi Bronzten. “Onlar fare avcısı! Domuzpastırması bizden biri! Yardım edecek misin, etmeyecek misin?”</p>
<p>Maurice içinde durduğu borunun diğer ucunda tırmalama sesleri duydu. Arkasına dönüp kontrol edemezdi. Aniden açıkta yakalanmış gibi hissetti. “Evet, size yardım,&#160;evet evet...” dedi telaşla.</p>
<p>“Öhö!.. Bunu içtenlikle mi söylüyorsun Maurice?” dedi Şeftali.</p>
<p>“Evet evet, öyle,” dedi Maurice. Borudan çıktı ve dönüp içine baktı. Farelerden işaret yoktu.</p>
<p>“Sardalya, fare avcılarını takip ediyor,” dedi Bronzten, “biz de onu nereye götüreceklerini öğreneceğiz...”</p>
<p>“İçimde, ben zaten biliyormuşum gibi kötü bir his var,” dedi Maurice.</p>
<p>“Nasıl?” dedi Şeftali sertçe.</p>
<p>“Ben bir kediyim, değil mi?” dedi Maurice. “Kedilerin takıldığı yerler vardır. Biz bazı şeyleri görürüz. Bir sürü&#160;yerde, kedilerin ortalarda dolanmasına aldırmazlar değil&#160;mi, çünkü biz haşaratları... yani şeyleri uzak tutarız,&#160;şey...”</p>
<p>“Tamam tamam, konuşabilen hiç kimseyi yemediğini biliyoruz, bize söyleyebilirsin,” dedi Şeftali. “Ne söyleyeceksen söyle!”</p>
<p>“Bir zamanlar ahır denen bir yerdeydim, samanlığa çıkmıştım, orada her zaman... şey... bulabilirsin, ee...”</p>
<p>Şeftali gözlerini devirdi. “Evet evet, devam et!”</p>
<p>“Eh, her neyse, sonra içeri bir sürü adam girdi ve ben de kaçamadım, çünkü yanlarında bir sürü köpek vardı. Ahır&#160;kapılarını kapattılar ve şey, bir tür şey kurdular, ahırın&#160;ortasına geniş, tahta duvarlar kurdular. Sonra bazı adamlar&#160;kutular dolusu fareyle geldi. Fareleri, kurdukları çukurun&#160;ortasına boşalttılar, sonra, sonra köpekleri de aynı yere&#160;koydular. Köpekler teriyerdi,” diye ekledi, farelerin yüzüne bakmamaya çalışarak.</p>
<p>“Fareler, köpeklerle savaştı mı?” dedi Bronzten.</p>
<p>“Şey, savaşabilirlerdi herhalde,” dedi Maurice. “Çoğu, meydanın içinde koşturdu durdu. Fare kovalamaca adını&#160;veriyorlar. Fareleri, fare avcıları getiriyor elbette. Canlı fareler.”</p>
<p>“Fare kovalamaca...” dedi Bronzten. “Nasıl oldu da biz hiç duymadık?”</p>
<p>Maurice gözlerini kırpıştırarak baktı ona. Akıllanmış yaratıklar olmalarına rağmen, fareler bazen inanılmaz ölçüde aptal olabiliyordu. “Neden duyacakmışsınız ki?” dedi.</p>
<p>“Kuşkusuz farelerden biri...”</p>
<p>“Anlamadın galiba,” dedi Maurice. “O meydana giren fareler çıkamıyor. En azından, canlı olarak çıkamıyor.”</p>
<p>Bir sessizlik oldu.</p>
<p>“Dışarı atlayamazlar mı?” diye sordu Şeftali, küçücük bir sesle.</p>
<p>“Duvarlar fazla yüksek,” dedi Maurice.</p>
<p>“Neden köpeklerle savaşmıyorlar?” dedi Bronzten.</p>
<p>Gerçekten, gerçekten aptal, diye düşündü Maurice. “Çünkü onlar fare, Bronzten,” dedi Maurice. “Sürü sürü&#160;fare. Hepsi diğerlerinin korkusunun ve paniğinin kokusunu alabiliyor. Nasıl olduğunu bilirsin.”</p>
<p>“Bir sefer bir köpeğin burnunu ısırmıştım!” dedi Bronzten.</p>
<p>“Evet evet,” dedi Maurice yatıştırırcasına. “Bir fare düşünebilir ve cesur olabilir, doğru. Ama bir grup fare, yalnızca bir sürüdür. Bir grup fare, bir sürü bacağı olan ve hiç beyni olmayan büyük bir hayvandan ibarettir yalnızca.”&#160;“Bu doğru değil!” dedi Şeftali. “Bir olmak demek güçlü&#160;olmak demektir!”</p>
<p>“Tam olarak ne kadar yüksek?” dedi Bronzten. Gözlerini mum ışığına dikmişti. Sanki içinde resimler görüyordu.&#160;“Ne?” diye sordu Şeftali ile Maurice birlikte.</p>
<p>“Duvar... tam olarak ne kadar yüksek?”</p>
<p>“Ha? Bilmiyorum! Yüksek işte! İnsanlar dirseklerini üzerine dayıyorlardı! Ne fark eder? Bir farenin sıçrayama-yacağı kadar yüksek işte, o kadarını biliyorum.”</p>
<p>“Şimdiye kadar başardığımız her şeyi, birlik olduğumuz için başarabildik...” diye başladı Şeftali.</p>
<p>“O zaman Domuzpastırması’m birlikte kurtarırız,” dedi Bronzten. “Biz...” Borudan bir farenin çıktığını duyunca&#160;hızla döndü ve sonra burnunu kırıştırdı. “Sardalya geldi,”&#160;dedi. “Bir de... bakalım, kokusuna bakılırsa dişi, genç ve&#160;endişeli... Besleyici?”</p><div><div><img src="main-22.jpg" alt=""/></div></div>
<p>Kapan imha Ekibi’nin en genç üyesi Sardalya’nın arkasından geliyordu. Islak ve keyifsizdi.</p>
<p>“Boğulmuş fareye benziyorsun küçük hanım,” dedi Bronzten.</p>
<p>“Kırık bir boruya düştüm efendim,” dedi Besleyici.</p>
<p>“Neyse, seni görmek güzel. Neler oluyor Sardalya?”</p>
<p>Dans eden fare, birkaç sinirli dans adımı attı. “Sağlığımı bozacak kadar çok oluğa tırmandım ve çamaşır ipinde yürüdüm,” dedi. “Ayrıca, bana krrkk kedileri sorma, patron,&#160;kedi türünün köküne kibrit suyu... sözüm meclisten dışarı elbette,” diye ekledi Sardalya, endişe içinde Maurice’e&#160;bakarak.</p>
<p>“Ee?” dedi Şeftali.</p>
<p>“Kasabanın kıyısında, bir tür ahıra gittiler,” dedi Sardalya. “Kötü kokuyor. Çevrede bir sürü köpek vardı. Adamlar da...”</p>
<p>“Fare çukuru,” dedi Maurice. “Size söylemiştim. Fare dövüşleri için fare üretiyorlar!”</p>
<p>“Evet,” dedi Bronzten. “Domuzpastırması’m oradan çıkaracağız. Sardalya, sen bana yolu göstereceksin. Giderken diğerlerini de toplamaya çalışacağız. Kalanlarınız, çocuğu&#160;bulmaya çalışacak.”</p>
<p>“Neden emirleri sen veriyorsun?” dedi Şeftali.</p>
<p>“Çünkü biri vermek zorunda,” dedi Bronzten. “Do-muzpastırması, modası geçmiş fikirlere sahip, derisi kabuk kabuk olmuş bir fare olabilir, ama lider o ve herkes bunu&#160;koklayabiliyor. Ona ihtiyacımız var. Sorusu olan? Tamam...”</p>
<p>“Ben de gelebilir miyim efendim?” dedi Besleyici.</p>
<p>“İpimi taşımama yardım ediyor patron,” diye açıkladı Sardalya. “O ve genç fare, kangal kangal ip taşıyordu.”</p>
<p>“Hepsine ihtiyacın olacak mı?” dedi Bronzten.</p>
<p>“Bir parça ipliğe asla hayır dememek lazım patron,” dedi Sardalya içtenlikle. “Bulduğum bazı şeylere hayret edersin...”</p>
<p>“Tamam, dişi fare bir işe yarasın da,” dedi Bronzten. “Umarım bize ayak uydurabilir. Gidelim!”</p>
<p>Tehlikeli Fasulye, Şeftali ve Maurice kanalda baş başa kaldı.</p>
<p>Tehlikeli Fasulye içini çekti. “Bir fare cesur olabilir, ama bir grup fare yalnızca sürüdür, ha?” dedi. “Doğru mu söylüyorsun Maurice?”</p>
<p>“Hayır, ben... bak, orada bir şey vardı,” dedi Maurice. “Kilerde. Ne olduğunu bilmiyorum. Farelerin zihnine giren bir ses!”</p>
<p>“Hepsinin değil,” dedi Şeftali. “Seni korkutmadı, değil mi? Bizi de. Bronzten’i de. Domuzpastırması’m çok kızdırdı. Neden?”</p>
<p>Maurice, gözlerini kırpıştırdı. Sesi yine kafasının içinde duyabiliyordu. Çok hafifti ve kendi düşünceleri olmadığı&#160;kesindi. “İçeri girmenin bir yolunu bulacağım KEDİ!&quot; diyordu.</p>
<p>“Bunu duydunuz mu?” dedi.</p>
<p>“Ben hiçbir şey duymadım,” dedi Şeftali.</p>
<p>Belki yakında olman gerekiyordur, diye düşündü Maurice. Belki, sen yakınlardaysan ses, senin kafanın nerede olduğunu anlıyordun</p>
<p>Tehlikeli Fasulye kadar üzgün bir fare görmemişti. Küçük fare, mumun yanma büzülmüş, görmeyen gözlerle Bay Tavşancık’ın Macerası kitabına bakıyordu.</p>
<p>“Bundan daha iyi olacağını umuyordum,” dedi Tehlikeli Fasulye. “Ama anlaşılıyor ki biz, yalnızca... fareyiz. Sorun çıkar çıkmaz yalnızca... fareye dönüşüyoruz.”</p>
<p>Maurice’in, Maurice olmayan birinin duygularını anlaması son derece sıra dışıydı. Bir kedi için bu önemli bir karakter kusurudur. Hastalandım herhalde, diye düşündü.&#160;“Bir yardımı olacaksa, ben de yalnızca bir kediyim,” dedi.</p>
<p>“Ah, ama değilsin. Sen naziksin ve aslında cömert bir karakterin olduğunu hissediyorum,” dedi Tehlikeli Fasulye.</p>
<p>Maurice, Şeftali’ye bakmamaya çalıştı. Eyvah, diye düşündü.</p>
<p>“En azından fareleri yemeden önce soruyorsun,” dedi Şeftali.</p>
<p>Onlara söylemek daha iyi olacak, dedi Maurice’in düşünceleri. Hadi, söyle. Daha iyi hissedersin.</p>
<p>Maurice, düşüncelerine seslerini kesmelerini söylemeye çalıştı. Vicdan edinmenin tam da zamanıydı hani! Vicdanlı</p>
<p>bir kedi ne işe yarardı? Vicdanlı bir kedi bir... hamster sayılırdı ya da öyle bir şey...</p>
<p>“Mmm, bu konuda sizinle konuşmak istiyordum,” diye mırıldandı.</p>
<p>Hadi, söyle onlara, dedi ışıl ışıl yeni vicdanı. Açığa çıksın.</p>
<p>“Evet?” dedi Şeftali.</p>
<p>Maurice kıvrandı. “Şey, biliyorsun, bugünlerde yediklerimi her zaman kontrol ediyorum..</p>
<p>“Evet, gerçekten övgüye değer bir davranış,” dedi Tehlikeli Fasulye.</p>
<p>Maurice şimdi daha da kötü hissediyordu. “Şey, biliyorsun, çöplükteki o büyülü şeyleri hiç yemediğim halde benim neden Değiştiğimi hep merak ediyorduk ya...”</p>
<p>“Evet,” dedi Şeftali. “Bu, beni her zaman şaşırtmıştır.”</p>
<p>Maurice huzursuzca kıpırdandı. “Şey, bilirsin... ee... oldukça iri, bir kulağı olmayan, bir yanında beyaz tüyler&#160;olan, bacakları ağrıdığı için hızlı koşamayan bir fare tamdınız mı hiç?”</p>
<p>“Katkı Maddeleri’ne benziyor,” dedi Şeftali.</p>
<p>“Ah, evet,” dedi Tehlikeli Fasulye. “Biz seninle tanışmadan önce ortadan kayboldu Maurice. İyi bir fareydi. Konuşma güçlüğü yaşardı.”</p>
<p>“Konuşma güçlüğü...” dedi Maurice hüzünle.</p>
<p>“Kekelerdi,” dedi Şeftali, Maurice’e uzun uzun, soğuk soğuk bakarak. “Sözleri ağzından pek kolay çıkmazdı.”</p>
<p>“Pek kolay çıkmazdı,” dedi Maurice. Bu sefer sesi epey boştu.</p>
<p>“Ama eminim sen onunla hiç karşılaşmamışsmdır Maurice,” dedi Tehlikeli Fasulye. “Onu özlüyorum. Bir kez&#160;konuşturmayı başardın mı, harika bir fareydi.”</p>
<p>“Öhö!.. Sen onunla karşılaştın mı Maurice?” dedi Şeftali, çivi gibi bakışlarla.</p>
<p>Maurice’in yüzü oynadı. Art arda muhtelif ifadeler denedi. Sonra konuştu: “Tamam! Onu yedim, oldu mu? Hepsini! Kuyruğu, yeşil pelteye benzeyen kısım ve kimsenin ne olduğunu bilmediği o pis, mor yumru dışında hepsini! Ben&#160;yalnızca bir kediydim! Henüz düşünmeyi öğrenmemiştim!&#160;Bilmiyordum! Kamım açtı! Kediler fareleri yer, bu iş böyle-dir! Benim suçum değildi! O büyülü şeyler yemişti, ben de&#160;onu yedim ve bu yüzden ben de Değiştim! O yeşil pelteye benzeyen şeyi görmenin nasıl bir his olduğunu biliyor musun?&#160;Hiç iyi bir his değil! Bazen karanlık gecelerde onun orada&#160;konuştuğunu duyabiliyorum sanki! Tamam mı? Tatmin oldunuz mu? Onun ‘biri’ olduğunu bilmiyordum! Onu yedim! O&#160;çöplükten besleniyordu, ben onu yedim ve Değiştim! İtiraf&#160;ediyorum! Onu yedim! Benim suçum değiiildiiii!”</p>
<p>Sonra sessizlik oldu. Bir süre sonra Şeftali “Evet,” dedi, “ama bu uzun zaman önceydi, değil mi?”</p>
<p>“Ne? Son zamanlarda birini yiyip yemediğimi mi soruyorsun? Hayır!”</p>
<p>“Yaptığın şeye üzüldün mü?” dedi Tehlikeli Fasulye.</p><div style="border-rigth:solid;">
<p>“Üzülmek mi? Sen ne sanıyorsun? Bazen kâbuslarımda geğiriyorum ve o... ”</p>
<p>“O zaman sorun yok, herhalde,” dedi küçük fare.</p>
<p>“Sorun yok mu?” dedi Maurice. “Nasıl sorun olmayabilir? En kötü kısmı da ne, biliyor musun? Ben bir kediyim! Kediler üzülerek dolaşmazlar ortalıklarda! Suçluluk da&#160;duymazlar! Biz hiçbir şeyden pişman olmayız! ‘Selam yiyecek, konuşabiliyor musun?’ demenin nasıl bir his olduğunu biliyor musun? Bir kedinin bu şekilde davranmaması&#160;gerekiyor!”</p>
<p>“Biz de farelerin davranması gerektiği gibi davranmıyoruz,” dedi Tehlikeli Fasulye. Sonra suratı yine asıldı. “Şimdiye dek davranmıyorduk,” diye içini çekti.</p>
<p>“Herkes korkmuştu,” dedi Şeftali. “Korku bulaşıcıdır.”</p>
<p>“Fareden fazlası olabileceğimizi ummuştum,” dedi Tehlikeli Fasulye. “Domuzpastırması ne derse desin, ciyaklayan ve oynaşan şeylerden fazlası olabileceğimizi düşünmüştüm. Şimdi... herkes nerede?”</p>
<p>“Sana Bay Tavşancık’tan bir şeyler okuyayım mı?” dedi Şeftali endişeyle. “Şu... karanlık zamanlardan birini yaşarken bu seni hep neşelendirir, biliyorsun.”</p>
<p>Tehlikeli Fasulye başını salladı.</p>
<p>Şeftali, dev kitabı kendine çekti ve okumaya başladı: “Bir gün Bay Tavşancık ve arkadaşı Fare Rupert, İhtiyar&#160;Eşek’i görmeye gittiler. İhtiyar Eşek, ırmağın yakınında yaşardı...”</p></div><div><div><img src="main-23.jpg" alt=""/></div></div>
<p>“insanlarla konuştukları kısmı oku,” dedi Tehlikeli Fasulye.</p>
<p>Şeftali, hemen bir sayfa çevirdi. “Selam Fare Rupert, dedi Çiftçi Fred, ne harika bir gün, değil mi?”</p>
<p>Bu delilik, diye düşündü Maurice, içinde akan şeylerin hiç de temiz olamayacağı bir borunun yanında oturan bir&#160;farenin bir diğerine okuduğu, yabani ormanlar ve temiz&#160;temiz köpüren dereler hakkındaki masalı dinlerken. Asla&#160;temiz olamayacak şeylerle dolu bir boru. Ama adil olmak&#160;gerekirse, birazcık köpürüyordur, ya da en azından gluup-luyordur.</p>
<p>Her şey lağımdan aşağı gidiyordu ve kafalarının içinde, her şeyin ne kadar hoş olabileceğine dair bu küçük resim&#160;vardı...</p>
<p>Şu küçük, pembe, hüzünlü gözlere bir bak, dedi Maurice’ in kendi düşünceleri, Maurice’in kendi kafasının içinde.&#160;Şu küçük, titrek, kırışık burunlara bir bak. Onlara sırtını&#160;dönüp kaçarsan ve onları burada bırakırsan, o küçük titrek burunların yüzüne bir daha nasıl bakabilirsin?</p>
<p>“Bakmam gerekmezdi,” dedi Maurice sesli olarak'. “Asıl önemli olan da bu!”</p>
<p>“Ne?” dedi Şeftali, kitaptan başını kaldırarak.</p>
<p>“Ah, yok bir şey...” Maurice duraksadı. Yapılacak bir şey yoktu. Bir kedinin karakterine tamamen aykırıydı. İşte&#160;düşünmek sana bunu yapar, diye düşündü. Başını belaya&#160;sokar. Başkalarının kendileri adına düşünebildiklerini&#160;bilsen bile, onlar adına da düşünmeye başlarsın. Maurice&#160;inledi.</p>
<p>“Çocuğun başına neler geldiğine bir baksak iyi olacak,” dedi.</p>
<p>Kiler, zifiri karanlıktı. Zaman zaman damlayan suyun çıkardığı şıpırtılar ve insan sesleri dışında ses yoktu.</p>
<p>“Evet,” dedi Habise’nin sesi, “her şeyin üzerinden bir kez daha geçelim, olmaz mı? Bir bıçağın yok, öyle mi?”</p>
<p>“Hayır,” dedi Keith.</p>
<p>“Ya da halatları yakmak için kullanabileceğimiz, el altında bir kibrit?”</p>
<p>“Yok.”</p>
<p>“Yakınlarda, halatı sürte sürte kesebileceğin keskin bir kenar?”</p>
<p>“Hayır.”</p>
<p>“Bacaklarını kollarının arasında geçirip ellerini önüne de mi getiremezsin?”</p>
<p>“Hayır.”</p>
<p>“Peki gizli güçlerin de mi yok?”</p>
<p>“Yok.”</p>
<p>“Emin misin? Seni gördüğüm an şöyle düşündüm: Muhtemelen bu çocuğun muhteşem bir gücü vardır ve ancak başı ciddi belaya girdiği zaman ortaya çıkıyordun Eğer&#160;kılık değiştirmiş değilse, kimse bu kadar faydasız biri olamaz.</p>
<p>“Hayır. Eminim. Bak, ben sıradan biriyim. Evet, tamam, bebekken terk edilmişim. Nedenini bilmiyorum. Olmuş&#160;işte. Bunun sık sık olduğunu söylüyorlar. Bu, insanı özel&#160;biri yapmıyor. Bir tür koyunmuşum gibi gizli işaretlerim&#160;de yok, kılık değiştirmiş kahraman olduğumu da sanmıyorum ve bildiğim kadarıyla muhteşem bir yeteneğim de&#160;yok. Tamam, birkaç müzik aleti çalmak konusunda iyiyim.&#160;Çok çalışıyorum. Ama ben kahramanların olmadığı türden&#160;bir insanım. Geçinip gidiyorum işte. Elimden geleni yapıyorum. Anladın mı?”</p>
<p>“Ah...”</p>
<p>“Başka birini bulmalıydın.”</p>
<p>“Yani, hiç mi faydan olmaz?”</p>
<p>“Hayır.”</p>
<p>Bir süre sessizlik oldu ve sonra Habise, “Biliyor musun,” dedi, “pek çok açıdan, bu maceranın iyi organize edilmediğini düşünüyorum.”</p>
<p>“Ah, gerçekten mi?” dedi Keith.</p>
<p>“İnsanlar bu şekilde bağlanmamak.”</p>
<p>“Habise, anlamıyor musun? Bu bir masal değil,” dedi Keith, elinden geldiğince sabırlı bir şekilde. “Sana bunu&#160;anlatmaya çalışıyorum işte. Gerçek yaşam masal değildir.&#160;Seni güvende tutan, suçluların başka yöne bakmasını ve&#160;sana çok hızlı vurmamasını, seni bir bıçağın yakınma bağlamalarını ve seni öldürmemelerini sağlayan bir tür büyü&#160;yoktur. Anladın mı?”</p>
<p>Karanlıkta biraz daha sessizlik oldu.</p>
<p>“Ninem ve büyük halam çok ünlü masalcılardı, biliyorsun,” dedi Habise sonunda, gergin, kısık bir sesle. “Hüz-niye ve Karmdeşer Haşin.”</p>
<p>“Söylemiştin,” dedi Keith.</p>
<p>“Annem de iyi bir masalcı olurdu, ama babam masallardan hoşlanmıyor. İşte bu yüzden ismimi değiştirip Haşin yaptım. Profesyonel alanda faydası olsun diye.”</p>
<p>“Gerçekten...”</p>
<p>“Küçükken, masal anlattığım için döverlerdi beni,” diye devam etti Habise.</p>
<p>“Döverler miydi?”</p>
<p>“Tamam tamam, şaplak atarlardı,” dedi Habise. “Baca-</p>
<p>il | ıj</p>
<p>ğıma. Ama çok acırdı. Babam, bir şehri masallarla idare edemeyeceğini söyler. Pratik düşünmek gerek, der.”</p>
<p>“Ah...”</p>
<p>“Müzik dışında herhangi bir şeyle ilgilenir misin? Adam kavalını kırdı!”</p>
<p>“Yeni bir tane alabilirim, herhalde.”</p>
<p>Keith’in sakin sesi Habise’yi öfkelendirdi. “Eh, bak sana ne diyeceğim,” dedi. “Sen hayatını bir masala döndürmez-sen, bir başkasının masalının bir parçası olursun yalnızca.”</p>
<p>“Ya senin masalın işe yaramazsa?”</p>
<p>“İşe yarayan bir tane bulana kadar değiştirirsin.”</p>
<p>“Kulağa aptalca geliyor.”</p>
<p>“Hah, sen kendine bak. Sen yalnızca bir başkasının masalının fonunda bir yüzsün. Sen bütün kararları bir kedinin almasına izin veriyorsun.”</p>
<p>“Bunun sebebi Maurice’in...”</p>
<p>Bir ses, “Siz insanca davranmayı bırakana kadar gidip başka yerde beklememizi ister misiniz?” dedi.</p>
<p>“Maurice?” dedi Keith. “Neredesin?”</p>
<p>“Bir lağım borusundayım ve inan bana, şu ana kadar bu hiç de iyi bir gece olmadı. Burada kaç eski kiler var, biliyor musun?” dedi Maurice’in sesi karanlığın içinden. “Şeftali mum getiriyor. O kadar karanlık ki ben bile sizi göremiyorum.”</p>
<p>“Şeftali kim?” diye fısıldadı Habise.</p>
<p>“Değişmiş Farelerden bir diğeri. Düşünen bir fare,” dedi Keith.</p>
<p>“Hamsi gibi mi?”</p>
<p>“Sardalya gibi, evet.”</p>
<p>“Aha,” diye tısladı Habise. “Gördün mü? Bir masal. Şu anda kendimi çok beğeniyorum ve aynı zamanda şişiniyorum. Yiğit fareler, muhtemelen halatları kemirerek kahramanlarımızı kurtarıyorlar.”</p>
<p>“Ah, yine senin masalına döndük, öyle mi?” dedi Keith. “Peki ben neden senin masalındayım?”</p>
<p>“Romantik bir ilişki için bulunmadığına eminim,” dedi Habise. “Gülünç öğe olacak kadar komik olmadığını da biliyorum. Bilmiyorum. Muhtemelen, öylesine... birisindir.&#160;Bilirsin, ‘sokaktaki adam’ gibi bir şey.” Karanlıktan hafif&#160;sesler geldi. “Şimdi ne yapıyorlar?” diye fısıldadı.</p>
<p>“Mumu yakmaya çalışıyorlar sanırım.”</p>
<p>“Fareler ateşle mi oynuyorlar?” diye tısladı Habise. “Oynamıyorlar. Tehlikeli Fasulye, ışığın ve gölgelerin&#160;çok önemli olduğunu düşünüyor. Nerede olurlarsa olsunlar tünellerinin içinde bir yerde her zaman yanık bir mum&#160;bulundum...”</p>
<p>“Tehlikeli Fasulye mi? Nasıl bir isim bu?”</p>
<p>“Şşşş! Sözcükleri eski konserve kutulardan, tabelalardan falan öğrendiler! Sözcüklerin anlamını bilmiyorlardı, sırf çıkardıkları sesleri sevdikleri için seçtiler onları!”&#160;“Evet, ama... Tehlikeli Fasulye? Sanki gaz yapı...”</p>
<p>“Bu onun adı. Alay etme!”</p>
<p>“Affedersin, herhalde,” dedi Habise kibirle.</p>
<p>Kibrit çaktı. Mum alevi büyüdü.</p>
<p>Habise iki fareye baktı. Biri... Yalnızca küçük bir fareydi, ama gördüğü çoğu fareye göre daha zarifti. Aslında, gördüğü farelerin çoğu ölüydü, ama canlı olanlar bile her&#160;zaman... titrek, sinirli olurdu ve devamlı havayı koklardı.&#160;Bu fare yalnızca... izliyordu. Doğrudan Habise’nin gözlerinin içine bakıyordu.</p>
<p>Diğer fare beyazdı ve daha da küçüktü. O da onu izliyordu, ama gözlüyor demek daha doğru olurdu. Gözleri pembeydi. Habise başkalarının duygularıyla hiçbir zaman&#160;fazla ilgilenmemişti, çünkü her zaman kendi duygularının&#160;çok daha ilginç olduğunu düşünmüştü, ama bu farede hüzünlü ve endişe verici bir şey vardı.</p>
<p>Küçük fare küçük bir kitabı sürüklüyordu ya da en azından bir insan için küçük olacak bir kitabı; kitap,</p>
<p>farenin boyünun yarısı kadardı. Kapağı oldukça renkliydi, ama Habise ne olduğunu seçemiyordu.</p>
<p>“Şeftali ve Tehlikeli Fasulye,” dedi Keith. “Bu Habise. Babası buranın belediye başkanı.”</p>
<p>“Merhaba,” dedi Tehlikeli Fasulye.</p>
<p>“Belediye başkanı mı? Bu hükümet gibi değil mi?” dedi Şeftali. “Maurice diyor ki, hükümetler çok tehlikeli suçlularmış ve insanlardan para çalarlarmış.”</p>
<p>“Onlara konuşmayı nasıl öğrettin?” dedi Habise.</p>
<p>“Kendi kendilerine öğrendiler,” dedi Keith. “Onlar terbiye edilmiş hayvanlar değil, biliyorsun.”</p>
<p>“Benim babam kimsenin parasını çalmıyor. Onlara hükümetlerin çok tehlikeli olduğunu kim öğret...”</p>
<p>“Pardon pardon,” dedi Maurice’in sesi telaşla, borunun ağzından. “Evet, ben de buradayım. İşimize bakabilir miyiz?”</p>
<p>“Halatlarımızı kemirmenizi rica ediyoruz,” dedi Keith. “Bende kırık bir bıçak parçası var,” dedi Şeftali. “Kurşunkalemi kesinleştirmek için kullanıyorum. Bu daha iyi&#160;olmaz mı?”</p>
<p>“Bıçak mı?” dedi Habise. “Kurşunkalem mi?”</p>
<p>“Sana onların sıradan fareler olmadıklarını söylemiştim,” dedi Keith.</p>
<p>Besleyici, Bronzten’e ayak uydurmak için koşmak zorunda kalıyordu. Bronzten koşuyordu, çünkü Sardalya’ya</p>
<p>ayak uydurmak için koşmak zorundaydı. Bir köyde hızlı hareket etmek söz konusu olunca, Sardalya dünya şampiyonuydu.</p>
<p>Yolda diğer fareleri toparladılar. Bronzten, bunların daha çok, dehşet yüzünden kaçan, ama çok uzağa gitmeyen genç fareler olduklarını fark etmeden geçemedi. Fareler,&#160;hemen Bronzten’in arkasına takıldılar, belli bir amaçla bir&#160;yere gittikleri için minnettardılar neredeyse.</p>
<p>Sardalya, önlerinde dans ediyordu. Elinde değildi. Lağım borularını, çatıları ve olukları seviyordu. Burada köpek yok, diyordu, kediler de fazla değil...</p>
<p>Hiçbir kedi, Sardalya’yı takip etmezdi. Dürüm Hamamı köyünün insanları, eski evlerin arasına çamaşır ipleri germişti ve Sardalya onların üzerine atlıyor, baş aşağı sarkıyor, düz bir yüzeyde yürürcesine hızlı ilerliyordu. Düz duvarlara tırmanıyor, saz damların içine dalıyor, tüten bacaların çevresinde dans ediyor, kiremitlerden kayıyordu. O,&#160;peşinde diğer farelerle hızla geçerken güvercinler yuvalarından fırlıyordu.</p>
<p>Bulutlar, ayın önünde süzülüyordu.</p>
<p>Sardalya bir çatının kenarına ulaştı ve sıçradı, hemen aşağıdaki duvarın üzerinde durdu. Duvar boyunca koştu&#160;ve iki tahtanın arasındaki aralıktan süzülüp gözden kayboldu.</p>
<p>Besleyici onu izleyerek bir tür samanlığa girdi. Samanlığın bir bölümüne saman yığılmıştı, ama büyük kısmı boştu ve aşağıdaki zemin kata bakıyordu. Samanlık, bina&#160;boyunca uzanan pek çok kaim kirişle desteklenmişti. Aşağıdan parlak ışık geliyordu, insan sesi uğultuları ve -ür-perdi- köpek havlamaları vardı.</p>
<p>“Bu büyük bir ahır patron,” dedi Sardalya. “Çukur şuradaki kirişin altında. Hadi gel...”</p>
<p>Eski tahtaların üzerinde ilerlediler ve kenardan aşağı baktılar.</p>
<p>Çok aşağıda tahtadan bir halka vardı. Dev bir fıçının yarısı gibi görünüyordu. Besleyici, çukurun tam tepesinde&#160;olduklarını fark etti; şimdi düşecek olursa, tam ortasına&#160;inerdi. Halkanın etrafına insanlar doluşmuştu. Köpekler,&#160;ahır duvarlarının dibine bağlanmıştı ve hep yaptıkları gibi,&#160;bunu-sonsuza-dek-yapacağım havasında her şeye havlıyorlardı. Bir yanda kutu ve çuval yığınları vardı.</p>
<p>Çuvallar hareket ediyordu.</p>
<p>“Krtlk! Bu kalabalığın içinde Domuzpastırması’m nasıl krrp bulacağız?” dedi Bronzten, gözleri aşağıdan gelen&#160;ışıkla parlayarak.</p>
<p>“İhtiyar Domuzpastırması söz konusuysa patron, iddiaya girerim o ortaya çıktığında anlarız,” dedi Sardalya. “ipleri kullanarak çukura inebilir misin?”</p>
<p>“Ben her şeye hazırım ahbap,” dedi Sardalya sadakatle. “İçinde köpek olan bir halkanın içine mi?” dedi Besleyici. “Hem, ip seni kesip ikiye bölmez mi?”</p>
<p>“Ah, burada işe yarayacak bir şeyim var patron,” dedi Sardalya. Kaim bir ip kangalı çıkardı ve kenara koydu.</p>
<p>Altında bir başka kangal vardı, açık kahverengiydi ve ışıldıyordu. Bir parçasını çekiştirdi ve ip, hafif bir ‘tloink’ sesiyle şakladı. “Lastik şeritler,” dedi, “iplik ararken bir çalışma masasından yürüttüm. Onları daha önce de kullandım patron. Uzun düşüşlerde çok işe yarıyorlar.”</p>
<p>Bronzten, tahtaların üzerinde bir adım geriledi. Burada eski bir mumlu lamba vardı; yan yatmıştı, camı kırılmıştı&#160;ve mumu uzun zaman önce yenmişti. “Güzel,” dedi, “aklıma bir fikir geldi. Sen aşağı inebilirsen...”</p>
<p>Aşağıdan bir kükreme geldi. Fareler yine kirişin üzerinden aşağı baktılar.</p>
<p>Farelerin konacağı meydanın çevresindeki kafa halkası yoğunlaşmıştı. Bir adam yüksek sesle konuşuyordu. Zaman&#160;zaman bir tezahürat kopuyordu. Fare avcılarının siyah&#160;silindir şapkaları kalabalığın içinde geziniyordu. Yukarıdan&#160;bakılınca, gri ve kahverengi şapkaların arasında, uğursuz,&#160;siyah beneklere benziyorlardı.</p>
<p>Fare avcılarından biri, bir çuvalın içindekileri çukura boşalttı ve seyirciler, panik içinde koşarak o halkanın içinde saklanacak köşe arayan farelerin karanlık şekillerini&#160;gördüler.</p>
<p>Kalabalık hafifçe aralandı ve teriyer köpeğiyle bir adam, meydanın kenarına yaklaştı. Bağırışlar, kahkahalar yükseldi ve köpek, farelerin arasına bırakıldı.</p>
<p>Değişmiş Fareler, ölüm halkasına ve bağrışan insanlara bakakaldı.</p>
<p>Bir iki dakika sonra Besleyici, bakışlarını koparmayı başardı. Çevresine baktığında Bronzten’in yüzündeki ifadeyi gördü. Belki de Bronzten’in gözlerini alev alev kılan şey&#160;yalnızca lamba ışığı değildi. Onun ahır boyunca göz gezdirdiğini, uzak uçtaki büyük kapılara baktığını gördü. Kapılar sürgülenmişti. Sonra Bronzten başını, ikinci kattaki&#160;samanlığa yığılmış samanlara ve kuru otlara, sonra aşağıdaki yemliklere çevirdi.</p>
<p>Bronzten; kemerlerinin birinden bir parça tahta çekti.</p>
<p>Besleyici, tahtanın kırmızı ucundaki sülfürün kokusunu aldı.</p>
<p>Bu bir kibrit çöpüydü.</p>
<p>Bronzten döndüğünde Besleyici’nin onu izlemekte olduğunu gördü. Başını samanlıktaki saman yığınlarına doğru salladı. “Planım işe yaramayabilir,” dedi. “Eğer yaramazsa,&#160;senin görevin diğer planı gerçekleştirmek.”</p>
<p>“Ben mi?” dedi Besleyici.</p>
<p>“Sen. Çünkü ben... burada olmayacağım,” dedi Bronzten. Kibriti uzattı. “Ne yapacağını biliyorsun,” dedi, en yakın samanlığa doğru başını sallayarak.</p>
<p>Besleyici yutkundu. “Evet. Evet, sanıyorum. Şey... ne zaman?”</p>
<p>“Zamanı geldiğinde. Ne zaman olduğunu bileceksin,” dedi Bronzten ve aşağıdaki katliama baktı. “Öyle ya da&#160;böyle, bu geceyi hatırlamalarını istiyorum,” dedi sessizce.&#160;“Ne yaptıklarını hatırlayacaklar. Bizim ne yaptığımızı da&#160;hatırlayacaklar... Yaşadıkları sürece.”</p>
<p>Domuzpastırması çuvalın içinde yatıyordu. Yakındaki diğer farelerin, köpeklerin ve kanın kokusunu alabiliyordu. Özellikle de kanın...</p>
<p>Kendi düşüncelerini duyabiliyordu, ama fırtına gibi kükreyen duyularının yanında minik böcek vızıltılarından&#160;farksızdılar. Anı parçaları gözlerinin önünde dans ediyordu. Kafesler. Panik. Beyaz fare. Domuzpastırması. Bu onun&#160;kendi adıydı. Tuhaf. Eskiden isimler yoktu. Diğer fareleri&#160;koklarlardı yalnızca. Karanlık. İçeride, gözlerinin arkasındaki karanlık. O parça Domuzpastırması’ydı. Dışarıdaki&#160;her şey, başka her şeydi.</p>
<p>Domuzpastırması. Ben. Lider.</p>
<p>Kor kızıl öfke, içinde kaynamaya devam ediyordu. Ama artık bir tür şekli vardı; bir kanyonun taşmış bir ırmağa&#160;verdiği, onun daha hızlı akmasına sebep olan, ona bir yön&#160;gösteren şekli gibi.</p>
<p>Şimdi sesler duyabiliyordu.</p>
<p>“... onu gizlice içeri sokacağım, kimse fark etmeyecek...”</p>
<p>&quot;... tamam, kızdırmak için önce biraz silkeleyeyim...”</p>
<p>Çuval silkelendi. Domuzpastırması’m olduğundan daha fazla kızdırmadı. Daha fazla öfkeye yer yoktu.</p>
<p>Çuval sallana sallana bir yere taşındı. İnsan haykırışları yükseldi, kokular güçlendi. Bir sessizlik oldu, çuval baş&#160;aşağı edildi ve Domuzpastırması, bağırış çağırış eşliğinde,&#160;çabalayan farelerden oluşan bir yığının üzerine düştü.</p><div><div><img src="main-24.jpg" alt=""/></div></div>
<p>Fareler kaçışırken Domuzpastırması en tepeye ulaşmak için dişledi, pençeledi ve sonra hırlayan bir köpeğin çukura bırakıldığını gördü. Köpek bir fare yakaladı, şiddetle&#160;silkeledi ve gevşeyen fare leşini fırlattı.</p>
<p>Fareler çılgınca kaçıştılar.</p>
<p>“Ahmaklar!” diye haykırdı Domuzpastırması. “Birlikte çalışın! Bu pire torbasını kemirip iskelete döndürebilirsiniz ! ”</p>
<p>Kalabalık bağırmayı bıraktı.</p>
<p>Köpek kibirli kibirli Domuzpastırması’na baktı. Düşünmeye çalışıyordu. Fare konuşmuştu. Yalnızca insanlar konuşurdu. Bu fare doğru kokmuyordu da. Fareler panik kokardı. Bu fare panik kokmuyordu.</p>
<p>Sessizlik çan gibi çınlıyordu.</p>
<p>Sonra Jacko fareyi kaptı, biraz silkeledi ve yere fırlattı. Bir tür test yapmaya karar vermişti. Fareler insanlar gibi&#160;konuşmamalıydı, üstelik bu fare, fareye benziyordu -ve&#160;fare öldürmek iyiydi- ama insan gibi konuşuyordu ve insanları ısırmak fena dayak yemek anlamına gelirdi. Kesin&#160;olarak anlamak zorundaydı. Dayak yerse, bu fare, insan&#160;demekti.</p>
<p>Domuzpastırması yuvarlandı ve doğrulmayı başardı, ama yan tarafında derin bir diş yarası oluşmuştu.</p>
<p>Diğer fareler, köpekten olabildiğince uzakta, bir yığın halinde kaynıyorlardı hâlâ. Her fare en dipteki fare olmaya&#160;çalışıyordu.</p>
<p>Domuzpastırması kan tükürdü. “Tamam madem,” diye hırladı, şaşkın köpeğe doğru yaklaşarak. “Şimdi gerçek bir&#160;farenin nasıl öldüğünü öğreneceksin!”</p>
<p>“Domuzpastırması! ”</p>
<p>Domuzpastırması başını kaldırıp baktı.</p>
<p>Sardalya, dumanlı havada çılgın halkaya doğru dalarken lastik kangalı arkasında açıldı. Tam Domuzpastırması’ mn üzerindeydi, büyüyor, büyüyordu...</p>
<p>... ve gittikçe yavaşlıyordu...</p>
<p>Köpek ile fare arasında durdu. Bir an orada asılı kaldı. Şapkasını nazikçe kaldırdı ve “İyi akşamlar!” dedi. Sonra&#160;dört bacağını birden Domuzpastırması’na doladı.</p>
<p>Lastik ip tınlama noktasına ulaşıp sonunda yukarı fırladı. Jacko boş havayı dişlemeye çalıştı, ama çok geç kalmıştı, çok geç. Fareler hızla yükseldiler, halkadan çıktılar ve durup havada sallanmaya başladılar. Jacko’nun ulaşamadığı bir yerde...</p>
<p>Köpek daha bakarken Bronzten, kirişin diğer yanından atladı. Kalabalık hayretler içinde izlerken, teriyere doğru&#160;dalışa geçti.</p>
<p>Jacko gözlerini kıstı. Havalanıp kaybolan fareler bir şeydi, tam ağzına doğru dalan fareler ise bambaşka bir şey.&#160;Bu, tabağa konmuş servis edilen bir fareydi, bu fare şiş&#160;kebaptı.</p>
<p>Bronzten düşerken arkasına baktı. Yukarıda Besleyici çılgınca düğümlüyor, ısırıyordu. Şimdi Sardalya’nm ipinin&#160;diğer ucundan Bronzten sarkıyordu. Ama Sardalya her şeyi</p>
<p>dikkatle açıklamıştı. Bronzten’in ağırlığı diğer iki fareyi kirişin üstüne çekmek için yeterli değildi...</p>
<p>Bu yüzden Bronzten, Sardalya ile çabalayan yolcusunun güvenle çatının gölgeleri arasında gözden kaybolduklarını&#160;gördüğünde...</p>
<p>... fazladan ağırlık olsun diye taşıdığı büyük eski mumlu lambayı bıraktı ve ipi ısırdı.</p>
<p>Lamba bütün ağırlığıyla Jacko’nun üzerine düştü, Bronzten de lambanın üzerine düştü ve yere yuvarlandı.</p>
<p>Kalabalık sessizdi. Domuzpastırması halkadan fırladığından beri sessizdiler. Bronzten, gerçekten de bir farenin sıçrayamayacağı kadar yüksek olan duvarın üstünde yüzler gördü. Çoğu kızarmıştı. Ağızları hâlâ açıktı. Sessizlik,&#160;her an bağırmaya başlayabilecek kocaman kırmızı yüzlerin&#160;nefes alırken bıraktığı türden bir sessizlikti.</p>
<p>Bronzten’in çevresindeki fareler, amaçsızca duvara tırmanmaya, tutunmaya çalışıyordu. Aptallar, diye düşündü. Dört beşiniz bir araya gelse, herhangi bir köpeği doğduğuna pişman edebilirsiniz. Ama paniğe kapılıp kaçışıyorsunuz ve teker teker yakalanıyorsunuz...</p>
<p>Hafifçe sersemlemiş Jacko, gözlerini kırpıştırdı. Bronz-ten’e bakarken gırtlağından yavaş yavaş bir hırlama yükselmeye başladı.</p>
<p>“Doğru, seni kkrrkk,&quot; dedi Bronzten, izleyicilerin duyabileceği kadar yüksek sesle. “Şimdi sana bir farenin nasıl yaşayacağını göstereceğim.”</p>
<p>Saldırdı.</p>
<p>Jacko, diğer köpeklerle karşılaştırıldığında, kötü bir köpek değildi. O bir teriyerdi ve fare öldürmekten hoşlanırdı. Üstelik, halkada bir sürü fare öldürmek; iyi beslenmek, iyi&#160;köpek diye övülmek ve çok sık tekmelenmemek anlamına&#160;geliyordu. Bazı fareler mücadele ediyordu ve bu pek büyük bir sorun değildi, çünkü onlar Jacko’dan küçüktü ve&#160;Jacko’nun daha fazla dişi vardı. Jacko çok akıllı sayılmazdı,&#160;ama bir fareden çok daha akıllıydı ve düşünme işini ağzıyla dişleri yapıyordu zaten.</p>
<p>Bu yüzden, dişleri bu yeni farenin üzerine kapandığı ve fareyi orada bulamadığı zaman şaşırdı.</p>
<p>Bronzten, farelerin yapması gerektiği gibi kaçmadı. Bir savaşçı gibi eğildi. Jacko’nun çenesinin altını dişledi ve&#160;kayboldu. Jacko hızla döndü. Fare hâlâ orada değildi. Jacko&#160;gösteri dünyasındaki kariyerini, kaçmaya çalışan fareleri&#160;ısırarak yapmıştı. Çok yakında duran fareler haksızlıktı!</p>
<p>İzleyicilerden bir haykırma yükseldi. Biri bağırdı, “Fareye on hra koyuyorum!” ve bir başkası bağıran adamın kulağına yumruk attı. Bir başka adam halkanın içine girmeye kalktı. Biri o adattım kafasında bira şişesi kırdı.</p>
<p>Bronzten, havlayarak dönüp duran Jacko’nun altında ileri geri dans etti ve uygun anı bekledi...</p>
<p>... uygun anı gördü ve bütün gücüyle ısırdı.</p>
<p>Jacko’nun gözleri şaşı oldu. Jacko’nun, yalnızca Jacko’ yu ve karşısına çıkabilecek hanım köpekleri ilgilendiren,&#160;çok mahrem bir yeri aniden küçük bir acı topuna dönüştü.</p><div>
<p>Jacko ciyakladı. Havaya sıçradı. Sonra, onca şamatanın içinde, halkadan çıkmaya çalıştı. Yağlı, pürüzsüz tahtalara&#160;dayanarak arka ayaklarının üzerinde doğruldu ve çılgınca&#160;pençeledi.</p>
<p>Bronzten, köpeğin kuyruğuna sıçradı, sırtında koştu, Jacko’nun burnunun ucuna geldi ve duvarın üzerinden atladı.</p>
<p>Bacakların arasına kondu. Adamlar onun üzerine basmaya çalıştılar, ama bu birbirlerine yer açmaları gerektiği anlamına geliyordu. Onlar birbirlerini dirsekleyerek ve birbirlerinin ayaklarına basarak yer açana kadar Bronzten gitmişti bile.</p>
<p>Ama başka köpekler vardı. Zaten heyecandan yarı delirmiş haldeydiler. Şimdi halatlarını ve zincirlerini çekiştiriyor, kaçan fareyi kovalıyorlardı. Köpekler fare kovalamayı bilirdi.</p>
<p>Bronzten de kaçmayı bilirdi. Hırlayan, havlayan köpekleri peşine takarak yerde, akan bir yıldız gibi koştu, gölgelere yöneldi, tahtalarda bir delik buldu ve güzel, güvenli karanlığa daldı...</p>
<p>Tık diye kapandı kapan.</p></div><div><h4>Bölüm 9</h4></div><div>
<p>Çiftçi Fred kapısını açÖ ve Yumuşak Yuva’da yaşayan bütün hayvanların onu&#160;beklediğini gördü. “Bay Tavşancık ile Fare&#160;Rupert’ı bulamıyoruz!’' diye</p></div><div>
<p>bağırdı hayvanlar.</p></div><div><div><img src="main-25.jpg" alt=""/></div></div><div>
<p>Bay Tavşancık’ın Macerası kitabından</p></div><div>
<p><sup>u</sup>Sonunda!” dedi Habise, halatları silkeleyip üzerinden atarak. “Farelerin daha hızlı kemirebildiğini sanırdım.”</p>
<p>“Bıçak kullandılar,” dedi Keith. “Ve sen teşekkür ederim diyebilirdin, değil mi?”</p>
<p>“Evet evet, çok minnettar olduğumu söyle onlara,” dedi Habise, ayağa kalkarak.</p>
<p>“Kendin söyle!”</p>
<p>“Affedersin, ben... farelerle konuşmayı çok utanç verici buluyorum.”</p></div>
<p>“Bu anlaşılabilir bir şey sanırım,” dedi Keith. “Onlardan nefret etmen öğretilmişse...”</p>
<p>“Ah, mesele bu değil,” dedi Habise, kapıya gidip anahtar deliğine bakarak. “Yalnız bu çok... çocukça. Çok... şıkır mıkır. Çok... Bay Tavşancıksı.”</p>
<p>“Bay Tavşancık?” diye ciyakladı Şeftali ve bu gerçekten bir ciyaklamaydı, sözcük bir tür feryat gibi çıkmıştı.</p>
<p>“Bay Tavşancık’a ne olmuş?” dedi Keith.</p>
<p>Habise cebine uzandı ve bir paket dolusu bükülmüş saç tokası çıkardı. “Ah, aptal bir kadının yazdığı bir dizi kitap,” dedi, bir tokayı kilide sokarak. “Duygusuz çocuklar&#160;için aptalca şeyler işte. Bir fare, bir tavşan, bir yılan, bir tavuk, bir baykuş var, hepsi giysiler giyiyor, insanlarla konuşuyor. Herkes o kadar iyi ki insanın midesini bulandırıyor.&#160;Babamın onları çocukluğundan beri sakladığını biliyor&#160;muydun? Bay Tavşancık’ın Macerası, Bay Tavşancık Çalışıyor, Fare Rupert Öğreniyor... ben küçükken hepsini&#160;bana okurdu ve hiçbirinde tek bir doğru düzgün cinayet&#160;yoktu.”</p>
<p>“Bence artık sussan daha iyi olacak,” dedi Keith. Farelere bakmaya cesaret edemiyordu.</p>
<p>“Bir alt metin yoktu, hiçbir sosyal yorum yoktu...” diye devam etti Habise, kilitle uğraşmaya devam ederek. “En&#160;ilginç olay, Ördek Doris’in ayakkabısını kaybetmesi&#160;-ayakkabısını kaybeden bir ördek, düşünebiliyor musun?-ve koca masal boyunca ayakkabıyı aradıktan sonra onu,&#160;ördeğin yatağının altında buluyorlar. Sen buna anlatımsal&#160;gerilim mi diyorsun? Çünkü ben demiyorum, insanlar,&#160;hayvanların insanmış gibi davrandığı aptal hikâyeler uyduracaksa içinde en azından bir parça ilgi çekici şiddet olmalı...”</p>
<p>“Eyvah,” dedi Maurice, ızgaranın arkasından.</p>
<p>Keith bu sefer çevresine bakındı. Şeftali ile Tehlikeli Fasulye gitmişti. “Biliyor musun, ben onlara söylemeye hiç cesaret edemedim,” dedi, genel olarak herkese. “Onlar bütün o masalların gerçek olduğunu sanıyordu.”</p>
<p>“Yumuşak Yuva ülkesinde olabilir,” dedi Habise ve kilit sonunda tıkırdayınca doğruldu. “Ama burada değil. Birinin o ismi uydurduğunu ve gülmeden durabildiğini hayal&#160;edebiliyor musun? Gidelim.”</p>
<p>“Onları kızdırdın,” dedi Keith.</p>
<p>“Bak, fare avcıları geri gelmeden buradan çıkalım mı artık?” dedi Habise.</p>
<p>Bu kızın sorunu şu ki, diye düşündü Maurice, insanların nasıl konuştuğunu dinlemek konusunda iyi değildi. Aslında, dinlemek konusunda iyi değildi.</p>
<p>“Hayır,” dedi Keith.</p>
<p>“Ne hayır?”</p>
<p>“Hayır, seninle gelmiyorum,” dedi Keith. “Burada kötü bir şeyler oluyor, yiyecek çalan aptal adamlardan çok daha&#160;kötü bir şeyler.”</p>
<p>Maurice onların yine tartışmasını izledi. İnsanlar işte, hah! Kendilerini tüm diğer yaratıkların efendisi sanıyorlar.&#160;Biz kedilere hiç benzemiyorlar. Biz tüm diğer yaratıkların&#160;efendisi olduğumuzu biliyoruz. Hiç insan besleyen bir kedi&#160;gördünüz mü? Alın size kanıt.</p>
<p>İnsanlar nasıl da bağırıyor, diye tısladı küçük bir ses kafasının içinde.</p>
<p>Bu vicdanım mı, diye düşündü Maurice. Kendi düşünceleri ise şöyle dedi: Ne, ben mi? Hayır. Onlara Katkı Mad-deleri’ni anlattığından beri ben kendimi çok daha iyi hissediyorum. Maurice patileri üzerinde kıpırdandı. “Tamam o zaman,” diye fısıldadı, karnına bakarak, “bu sen misin,&#160;Katkı Maddeleri?”</p>
<p>Bir Değişmiş Fare’yi yediğini fark ettiğinden beri bu, onu rahatsız ediyordu. Değişmiş Farelerin sesleri vardı,&#160;değil mi? Birini yersen ne olurdu? Ya ses karnınızda kalırsa? Ya... Katkı Maddeleri’nin hayali Maurice’in içinde dolaşıp duruyorsa? Bu tür şeyler bir kedinin uykusunu ciddi&#160;bir biçimde kaçırabilirdi, gerçekten kaçırabilirdi.</p>
<p>Hayır, dedi, uzaktaki ağaçları hışırdatan rüzgâra benzeyen ses, bu benim. Ben... ÖRÜMCEK.</p>
<p>“Ah, sen bir örümcek misin?” diye fısıldadı Maurice’in düşünceleri. “Bir örümceği, üç patim bağlıyken bile halledebilirim.”</p>
<p>Ama ben herhangi bir örümcek değilim. Ben ÖRÜM-CEK’im.</p>
<p>Sözcük canını yakmıştı. Bunu daha önce yapmamıştı.</p>
<p>Şimdi KAFANIN içindeyim, kedi. Kediler... kediler, köpekler kadar kötüdür, farelerden beterdir. Ben KAFANIN içindeyim ve ASLA gitmeyeceğim.</p>
<p>Maurice’in patileri seyirdi.</p>
<p>Ben DÜŞLERİNE gireceğim.</p>
<p>“Bak, ben yalnızca buradan geçiyordum,” diye fısıldadı Maurice çaresizlik içinde. “Sorun aramıyorum. Ben güvenilmez biriyim! Ben bir kediyim! Bana güvenemezsin,&#160;çünkü ben benim! Şimdi bırak da temiz havaya çıkayım.&#160;Böylece bir daha başına bela olmam... yani başına ya da&#160;bacaklarına ya da tüylü parçalarına ya da her neyse!”</p>
<p>KAÇMAK istemezsin.</p>
<p>İşte bu doğru, diye düşündü Maurice. Kaçmak istemem... Dur bir dakika, ama kaçmak istiyorum!</p>
<p>“Ben bir kediyim!” diye mırıldandı. “Hiçbir fare beni kontrol edemez. Sen beni kontrol etmeyi denedin!”</p>
<p>Evet, dedi Örümcek’in sesi, ama o zaman sen GÜÇ-LÜYDÜN. Şimdi küçük zihnin kendi etrafında dönüp duruyor ve düşünme işini onun adına bir başkasının yapmasını istiyor. Ben senin adına düşünebilirim.</p>
<p>Ben HERKES adına düşünebilirim.</p>
<p>Her zaman yanında olurum.</p>
<p>Ses solup gitti.</p>
<p>Tamam, diye düşündü Maurice. O zaman Dürüm Ha-mamı’na veda etme zamanı geldi. Parti bitti. Farelerin yanında bir sürü başka fare var, bu iki insan da birbirlerine destek oluyorlar, ama ben yalnızım ve kendimi, tuhaf&#160;seslerin benimle konuşmadığı bir yere götürmek istiyorum.</p>
<p>“Affedersiniz,” dedi, sesini yükselterek. “Gidiyor muyuz, gitmiyor muyuz?”</p>
<p>İki insan dönüp ızgaraya baktılar.</p>
<p>“Ne?” dedi Keith.</p>
<p>“Ben gitmeyi tercih ediyorum,” dedi Maurice. “Şu ızgarayı çekip çıkar, olmaz mı? Tamamen paslanmış zaten, zor olmasa gerek. Aferin sana. Sonra birlikte kaçarız...”</p>
<p>“Bir fare kavalcısı çağırmışlar Maurice,” dedi Keith. “Kabile her yere dağılmış durumda. Adam sabaha burada&#160;olacak. Gerçek bir fare kavalcısı Maurice. Benim gibi sahte&#160;biri değil. Onların büyülü kavalları var, biliyorsun. Farelerimizin başına bunun gelmesini izlemek ister misin?”</p>
<p>Yeni vicdanı Maurice’i bir güzel tekmeledi. “Şey, izlemek istediğimi söyleyemem tam olarak,” dedi gönülsüzce. “Pek değil, hayır.”</p>
<p>“Tamam. O zaman kaçmayacağız,” dedi Keith.</p>
<p>“Öyle mi? Ne yapacağız o zaman?” dedi Habise.</p>
<p>“Geri geldiklerinde fare avcıları ile konuşacağız,” dedi Keith. Düşünceli görünüyordu.</p>
<p>“Peki onların bizimle konuşmak isteyeceğini düşündüren ne?”</p>
<p>“Çünkü bizimle konuşmazlarsa,” dedi Keith, “ölecekler!”</p>
<p>Fare avcıları yirmi dakika sonra geldiler. Barakalarının kapısındaki kilit çıtladı, kapı açıldı ve çarpılarak kapandı.&#160;İkinci fare avcısı kapıyı sürgüledi.</p>
<p>“Bu akşamın çok iyi geçeceğini söylemiştin, hatırlıyor musun?” dedi, kapıya sırtını verip nefeslenerek. “Bir daha&#160;söylesene, çünkü sanırım ben iyi geçen kısmı kaçırdım.”</p>
<p>“Kes sesini!” dedi birinci fare avcısı.</p>
<p>“Biri gözüme yumruk attı.”</p>
<p>“Kes sesini!”</p>
<p>“Sanırım cüzdanımı da kaybettim. İçindeki yirmi lirayı bir daha göremem artık.”</p>
<p>“Kes sesini!”</p>
<p>“Son dövüşten hayatta kalan fareleri de toplayamadım!”</p>
<p>“Kes sesini!”</p>
<p>“Üstelik köpekleri de orada bıraktık! Durup bağlarını çözebilirdik! Biri köpeklerimizi çalacak.”</p>
<p>“Kes sesini!”</p>
<p>“Fareler sık sık o şekilde havada uçar mı? Yoksa bu yalnızca tecrübeli bir fare avcısının duyduğu türden bir şey midir?”</p>
<p>“Sana kes sesini demedim mi?”</p>
<p>“Evet.”</p>
<p>“Kes sesini! Tamam, hemen gidiyoruz. Parayı alır, iskeleden bir kayık yürütürüz. Tamam mı? Satmadığımız malzemeyi bırakırız ve gideriz.”</p>
<p>“Öylesine mi? Elsiz Johnny ve yanındaki delikanlılar yarın akşam bir sonraki yüklemeyi yapmak için gelecek&#160;ve...”</p>
<p>“Gideceğiz dedim Bili! İşlerin kötüye gideceğini hissediyorum.”</p>
<p>“Öylesine mi? Johnny’nin bize iki yüz lira borcu.</p>
<p>“Evet! Öylesine! Gitme zamanı! Oyun ortaya çıktı, kuş uçtu ve kedi torbadan çıktı! Bunu sen mi söyledin?”</p>
<p>“Neyi?”</p>
<p>“Biraz önce, keşke çıkmış olsam mı dedin?”</p>
<p>“Ben mi? Hayır.”</p>
<p>Fare avcısı barakada çevresine bakındı. Başka kimseyi göremedi. “Tamam o zaman,” dedi. “Uzun bir gece oldu.&#160;Bak, işler kötüye gitmeye başladığında, gitme zamanı gelmiş demektir. Öyle ayrıntılı bir şey değil. Gidivereceğiz işte, tamam mı? İnsanlar bizi aramaya geldiğinde burada&#160;olmak istemiyorum. O fare kavalcılarından biriyle karşılaşmak da istemiyorum. Onlar zeki adamlardır. Her yere&#160;burunlarını sokarlar. Bir sürü para isterler. İnsanlar sorular soracak ve onların sormasını istediğim tek soru, ‘Fare&#160;avcıları nereye gitti?’ Anladın mı? Pes etme zamanı geldiğini anlayan bir adam, akıllı bir adamdır. Zulada ne kadar&#160;var? Ne dedin?”</p>
<p>“Ne, ben mi? Hiçbir şey. Bir fincan çay? Bir fincan çay içtiğinde kendini hep daha iyi hissedersin.”</p>
<p>“Biraz önce ‘görürsün zulayı’ demedin mi?” diye sordu birinci fare avcısı.</p>
<p>“Yalnızca, bir fincan çay ister misin diye sordum! Gerçekten! Sen iyi misin?”</p>
<p>Birinci fare avcısı, yalanını yakalamaya çalışırmış gibi arkadaşına baktı. Sonra, “Evet evet, iyiyim. Üç şekerli olsun&#160;madem,” dedi.</p>
<p>“Tamam,” dedi birinci fare avcısı, kaşık kaşık şeker koyarak. “Kan şekerini yüksek tutar. Kendine bakman lazım.” Birinci fare avcısı kupayı aldı, çayı yudumladı ve çayın&#160;dönüp duran yüzeyine baktı. “Bu hale nasıl geldik?” dedi.&#160;“Demek istediğim, olanlara baksana? Biliyor musun? Bazen gecenin bir yarısı uyanıyorum ve aptalca bir şey bu,&#160;diye düşünüyorum. Sonra işe geliyorum ve her şey mantıklı geliyor. Yani, yiyecek çalmak ve suçu farelerin üzerine atmak, evet ve fare dövüşleri için iri, zorlu fareler üretmek, hayatta kalanları geri getirmek ve daha iri fareler&#160;üretmek, evet, ama... bilmiyorum... eskiden çocukları&#160;, bağlayan türden bir adam değildim...”</p>
<p>“Ama bir ton para kazandık.”</p>
<p>“Evet, o da var, değil mi?” Birinci fare avcısı kupasındaki çayı döndürdü ve bir yudum daha aldı. “Bu yeni çay mı?”</p>
<p>“Hayır, bildiğin Yeşil Ağa, her zamankinden.”</p>
<p>“Tadı biraz farklı.” Birinci fare avcısı kupasını başına dikti ve masanın üzerine bıraktı. “Tamam, parayı alıp...”&#160;“Bu kadarı yeterli,” dedi bir ses yukarıdan. “Şimdi kıpırdamadan dur ve beni dinle. Kaçarsanız ölürsünüz. Çok</p>
<p>fazla konuşursanız ölürsünüz. Çok fazla beklerseniz ölürsünüz. Akıllı olduğunuzu sanırsanız ölürsünüz. Sorusu olan?..”</p>
<p>Tavan kirişlerinden toz yağdı. Fare avcıları başlarını kaldırdılar ve bir kedi yüzünün onlara baktığını gördüler.</p>
<p>“Bu, o çocuğun lanet kedisi!” dedi birinci fare avcısı. “Bana tuhaf tuhaf baktığım söylemiştim!&quot;</p>
<p>“Sizin yerinizde olsam bana bakmazdım,” dedi Maurice, sohbet edercesine. “Ben olsam fare zehrine bakardım.”</p>
<p>İkinci fare avcısı dönüp masaya baktı. “Bak şimdi, zehrin bir kısmını kim çaldı?” dedi.</p>
<p>“Ah,” dedi, kafası daha hızlı çalışan birinci fare avcısı.</p>
<p>“Çalmak mı?” dedi kedi yukarıdan. “Biz çalmayız■ Bu hırsızlık olur. Biz yalnızca yerini değiştiririz.”</p>
<p>“Ah,” dedi birinci fare avcısı, aniden olduğu yere oturarak.</p>
<p>“Bu tehlikeli bir zehir!” dedi ikinci fare avcısı, fırlatacak bir şey arayarak. “Ona dokunmaya hakkın yoktu! Nerede&#160;olduğunu hemen söyle!”</p>
<p>Yerdeki kapak gümleyerek açıldı. Keith başını içeri uzattı ve sonra, fare avcıları şaşkın şaşkın izlerken bir merdiven uzatıldı.</p>
<p>Keith’in elinde buruşuk bir kesekâğıdı vardı.</p>
<p>“Eyvah,” dedi birinci fare avcısı.</p>
<p>“Zehire ne yaptın?” diye sordu ikinci fare avcısı.</p>
<p>“Şey,” dedi Keith, “madem konu açıldı, sanırım çoğunu şekerin içine karıştırdım...”</p>
<p>Bronzten uyandı. Sırtı alev alev yanıyordu ve nefes alamıyordu. Kapanın çenelerinin baskısını, karnındaki çelik dişlerin ısırışını hissedebiliyordu.</p>
<p>Canlı olmamalıydım, diye düşündü. Keşke olmasaydım...</p>
<p>Doğrulmaya çalıştı, ama bu, acıyı daha da şiddetlendirdi. Yine yere çöktüğünde acıyı biraz daha az hissetti.</p>
<p>Kapana kısılmış fare gibi yakalandım, diye düşündü.</p>
<p>Acaba ne tür bir kapan bu?</p>
<p>“Bronzten?”</p>
<p>Ses biraz uzaktan geliyordu. Bronzten konuşmaya çalıştı, ama her minik hareketi ona, dişleri daha da fazla saplıyordu.</p>
<p>“Bronzten?”</p>
<p>Bronzten hafifçe ciyaklamayı başardı. Konuşmak çok fazla canını yakıyordu.</p>
<p>Kuru karanlıkta ayak sesleri yaklaştı.</p>
<p>“Bronzten!”</p>
<p>Besleyici gibi kokuyordu.</p>
<p>“Bnh,” demeyi başardı Bronzten, başını çevirmeye çalışarak.</p>
</body>
</html>