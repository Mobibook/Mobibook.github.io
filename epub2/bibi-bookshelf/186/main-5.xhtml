<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3>Bölüm 11</h3><div><img src="main-30.jpg" alt=""/>
<p>Bay Tavşancık’ın Macerası kitabından</p></div>
<p>Fare kral, kasıp kavuruyordu.</p>
<p>İzleyen fareler, kafalarını tutuyordu. Şeftali haykırdı ve sendeleyerek geriledi, yanan son kibrit de elinden uçup&#160;gitti.</p>
<p>Ama o kükremenin, o düşünce fırtınasının içinde Maurice’ten geriye canlı bir parça kalmıştı. Minicik bir&#160;parça, bir beyin hücresinin arkasına gizlenmişti ve Maurice&#160;savrulup giderken o büzülüp saklanmıştı. Düşünceler o&#160;fırtınanın içinde sıyrılıp kayboldu. Artık konuşmak yoktu;</p>
<p>merak etmek yoktu; dünyayı, dışarıda bir şey olarak görmek yoktu... patlama, onun ben olarak düşündüğü her şeyi alıp götürürken, zihninin tabakaları akıp gitti, geriye&#160;yalnızca bir kedi beyni kaldı. Zeki bir kedi, ama yine de...&#160;yalnızca bir kedi.</p>
<p>Yalnızca bir kedi. Ta ormanda, mağaradaki gibi, dişleri ve pençeleriyle yaşayan...</p>
<p>Yalnızca bir kedi.</p>
<p>Ve kedi, her zaman kedidir işte.</p>
<p>Kedi gözlerini kırpıştırdı. Şaşkın ve öfkeliydi. Kulaklarını yatırdı. Gözleri yeşil yeşil parladı.</p>
<p>Düşünemiyordu. Kediler düşünmezdi. Şimdi onu harekete geçiren içgüdüydü, kükreyerek, akan kanını dinleyerek çalışan bir şey.</p>
<p>O bir kediydi, önünde kıvranan, ciyaklayan bir şey vardı ve kediler kıvranan ve ciyaklayan şeylere şunu yapardı:&#160;saldırırlardı...</p>
<p>Fare kral onunla savaştı. Kediyi dişlemeye çalıştı; kedi, savaşan farelere dolandı, miyavlayarak yerde yuvarlandı.&#160;Daha fazla fare içeri doluştu, bir köpeği öldürebilecek&#160;fareler... Ama şimdi, birkaç saniyeliğine, bu kedi, bir kurdu bile yere yıkabilirdi.</p>
<p>Düşen kibrit, samanları ateşe verdiğinde, kedi çıtırdayan alevleri fark etmedi. Diğer farelerin saf bozup kaçmasını görmezden geldi. Yoğunlaşan dumana dikkat etmedi.</p>
<p>Onun tek istediği, öldürmekti.</p>
<p>İçindeki, aylardır set çekilmiş karanlık ırmak, birikiyordu. Küçük ciyaklayan şeyler, onun önünde dolanırlarken çok uzun süre çaresiz ve öfkeli yaşamıştı. Saldırmak, ısırmak ve öldürmek için can atıyordu. Doğru düzgün bir kedi&#160;olmaya can atıyordu. Şimdi kedi, torbadan çıkmıştı ve&#160;Maurice’in damarlarının içinde atalarından kalan savaşma,&#160;hınç ve vahşet içgüdüleri o kadar yoğun akıyordu ki pençelerinde kıvılcımlar uçuşuyordu.</p>
<p>Kedi yuvarlanır, çabalar ve ısırırken, minik beyninin arkasında, yoluna çıkmadan büzülmüş duran zayıf, minicik bir ses, hâlâ Maurice olan ve gözünü kan bürümüş bir&#160;manyağa dönüşmemiş olan son minik parçası, “Şimdi! Burayı ısır!” diyordu.</p>
<p>Dişler ve pençeler, düğüm olmuş sekiz kuyruğun olduğu yerin üzerinde kapandı ve onu yırtıp kopardı.</p>
<p>Eskiden Maurice’in ben dediği minik kısım, yanından bir düşüncenin fırlayıp geçtiğini hissetti.</p>
<p>Yoooo... ooo.. oo... o...</p>
<p>Sonra ses solup gitti. Oda farelerle doluydu; yalnızca öfkeli, tıslayan, kana susamış, aylardır kullanmadığı kedili-ğini kullanan kedinin önünden çekilmeye çalışan farelerle&#160;doluydu. Kedi pençeledi, ısırdı, parçaladı, saldırdı, döndü&#160;ve tüm mücadele süresince yerinden kıpırdamamış olan&#160;küçük beyaz bir fare gördü. Kedi pençelerini uzattı...</p>
<p>Tehlikeli Fasulye haykırdı:</p>
<p>“Maurice!”</p>
<p>Keith’in çizmesi, kilide ikinci defa inerken kapı sarsılıyor, sarsılıyordu. Üçüncü darbe ile tahtalar parçalandı ve ayrıldı.</p>
<p>Kilerin diğer yanında ateşten bir duvar vardı. Alevler karanlık ve uğursuzdu, içerisi yoğun bir dumanla doluydu.&#160;Kabile ızgaralara koşturuyor, iki yana yayılıyor, alevlere&#160;bakıyordu.</p>
<p>“Ah, olamaz! Gel, kapının yanında kovalar var!” dedi Keith.</p>
<p>“Ama...” diye başladı Habise.</p>
<p>“Yapmak zorundayız! Çabuk! Bu, büyük yaratıkların yapabileceği bir iş!”</p>
<p>Alevler tıslıyor, dans ediyordu. Her yerde, ateşin içinde, alevlerin ötesinde, yerde ölü fareler yatıyordu. Bazı yerlerde yalnızca ölü fare parçalan görünüyordu.</p>
<p>“Burada ne oldu?” dedi Bronzten.</p>
<p>“Savaşa benziyor ahbap,” dedi Sardalya, leşleri koklayarak.</p>
<p>“Çevresinden dolanabilir miyiz?”</p>
<p>“Fazla sıcak patron. Üzgünüm, ama biz... bu Şeftali değil mi?”</p>
<p>Şeftali, alevlerin yakınında yerde yatıyor, kendi kendine mırıldanıyordu. Çamurla kaplıydı. Bronzten çömeldi. Şeftali, sulanmış gözlerini açtı.</p>
<p>“İyi misin Şeftali? Tehlikeli Fasulye’ye ne oldu?”</p>
<p>Sardalya konuşmadan Bronzten’in omzuna dokundu ve işaret etti.</p>
<p>Ateşin içinden bir gölge çıkıyordu.</p>
<p>Gölge yavaşça alev duvarlarının içinden geçti. Bir an dalgalanan havada dev gibi göründü; tıpkı mağarasından&#160;çıkan bir canavar gibi. Sonra... bir kediye dönüştü. Kürkünden duman fışkırıyordu. Duman tütmeyen kısımlar da&#160;çamur kaplıydı. Bir gözü kapanmıştı. Kedi, arkasında bir&#160;kan izi bırakıyordu ve birkaç adımda bir azıcık topallıyordu.</p>
<p>Ağzında küçük bir beyaz kürk yumağı vardı.</p>
<p>Bronzten’e ulaştı ve hiç bakmadan yürümeye devam etti. Bir yandan da kendi kendine hırlıyordu.</p>
<p>“Bu Maurice miydi?” dedi Sar dalya.</p>
<p>“Ağzında taşıdığı şey Tehlikeli Fasulye!” diye bağırdı Bronzten. “Kediyi durdurun!” Ama Maurice kendi kendine durdu, döndü, patilerini önünde uzatarak uzandı ve sulanmış gözlerle farelere baktı.</p>
<p>Sonra yumağı nazikçe yere bıraktı. Bir iki kez, kıpırdayıp kıpırdamayacağını görmek için dürtükledi. Kıpırdamayınca yavaşça gözlerini kırpıştırdı. Yüzüne ağır ağır bir şaşkınlık ifadesi yerleşti. Esnemek için ağzını açtı ve ağzından duman çıktı. Sonra kedi başını yere uzattı ve öldü.</p>
<p>Maurice’e dünya, şafaktan önceki hayalet ışıkla doluymuş gibi geliyordu. Varlıkları görecek kadar ışık vardı, ama renkleri görecek kadar ışık yoktu.</p>
<p>Doğruldu ve yalandı. Çevresinde, çok çok ağır bir biçimde koşan fareler ve insanlar vardı. Bu onu fazla&#160;ilgilendirmedi. Her ne yapmaları gerektiğini düşünüyorlarsa, yapıyorlardı işte. Başkaları sessizce, hayalet gibi&#160;koşuyor, Maurice koşmuyordu. Bu oldukça iyi bir düzen&#160;gibi görünüyordu. Gözü acımıyordu, derisi canını yakmıyordu, patileri yırtılmamıştı, ki biraz öncekine göre büyük&#160;gelişme sayılırdı bu.</p>
<p>Şimdi durup düşününce, biraz önce neler olduğundan çok da emin değildi. Belli ki fena halde kötü bir şey olmuştu. Yanında yatan, üç boyutlu gölgeye benzeyen, Maurice&#160;şeklinde bir şey vardı. Ona baktı, sonra bu sessiz haya-let-dünyada bir ses duyunca döndü.</p>
<p>Duvarın dibinde hareket vardı. Küçük bir şekil, Tehlikeli Fasulye olan minik yumağa doğru yürüyordu. Fare boyundaydı, ama farelerin kalanından çok daha katıydı ve&#160;Maurice’in o ana dek gördüğü bütün farelerin aksine,&#160;siyah cübbe giymişti.</p>
<p>Giysili bir fare, diye düşündü Maurice. Ama bu fare, Bay Tavşancık kitabına ait değildi. Cübbenin başlığının içinden,&#160;bir fare kafatasının kemikli burnu görünüyordu. Omzunda&#160;minik bir tırpan taşıyordu.</p>
<p>Kovalarla ileri geri yürüyen fareler ve insanlar ona dikkat etmiyordu. Bazıları farenin içinden geçiyordu. Fare ve Maurice, kendilerine ait ayrı dünyalarda gibiydi.</p>
<p>Bu İskelet Fare, diye düşündü Maurice. Amansız Ciyak-çı. Tehlikeli Fasulye’yi almaya gelmiş. Yaşadığım onca şeyden sonra mı? Bu olamaz! Maurice havaya fırladı ve iskelet Fare’nin tepesine çullandı. Minik tırpan yerde kaydı.</p>
<p>“Pekâlâ bayım, konuş da duyalım...” diye başladı Maurice.</p>
<p>CİYAK!</p>
<p>“Şey...” dedi Maurice, yaptığı korkunç işi sonunda anlayınca.</p>
<p>Bir el onu ensesinden yakaladı ve kaldırdı, kaldırdı, kaldırdı ve sonra çevirdi. Maurice çabalamayı hemen bıraktı.</p>
<p>Çok daha uzun boylu, insan boyunda bir şekildi. Fareyle aynı tarzda siyah cübbe giymişti ve çok daha iyi bir tırpan taşıyordu. Yüzü, aynı deri yoksunluğundan mustaripti. Açık açık söylemek gerekirse, yüzünde ciddi bir yüz eksikliği de vardı. Yalnızca kemiklerden oluşuyordu.</p>
<p>MESLEKTAŞIMA SALDIRMAKTAN VAZGEÇ MAURİCE, dedi Ölüm.</p>
<p>“Baş üstüne Bay Ölüm, efendim! Hemen efendim!” dedi Maurice çabucak. “Hiç sorun değil, efendim!”</p>
<p>SON ZAMANLARDA SENİNLE GÖRÜŞMEDİK MAURİCE.</p>
<p>“Hayır efendim,” dedi Maurice, biraz rahatlayarak. “Çok dikkat ettim, efendim. Sokağı geçerken iki yanıma falan&#160;bakıyordum, efendim.”</p>
<p>PEKİ ŞİMDİ KAÇ TANE KALDI?</p>
<p>“Altı efendim. Altı. Kesinlikle. Kesinlikle altı canım kaldı, efendim.”</p>
<p>Ölüm şaşırmış göründü, ama daha geçen ay üzerinden</p>
<p>ARABA GEÇMİŞTİ, ÖYLE DEĞİL Mİ?</p>
<p>“Ha, o mu efendim? Hafifçe sürtündü yalnızca, efendim. Tek çizik bile bırakmadı, efendim.”</p>
<p>BEN DE ONU DİYORUM!</p>
<p>“Ah...”</p>
<p>YANI BEŞ CANIN KALDI MAURİCE. BUGÜNKÜ MACERAYA KADAR. DOKUZ CANLA BAŞLAMIŞTIN.</p>
<p>“Orası doğru, efendim. Orası doğru.” Maurice yutkundu. Ah, pekâlâ, bir kere denemekten bir şey çıkmazdı. “O zaman, üç canım kaldı diyelim, olmaz mı?”</p>
<p>ÜÇ MÜ? AMA BEN YALNIZCA BİRİNİ ALACAKTIM. KEDİ BİLE OLSAN, HER SEFERİNDE ANCAK BİR TANESİNİ KAYBEDEBİLİRSİN. YANİ DÖRT&#160;CANIN KALDI MAURİCE.</p>
<p>“Ben de iki canımı alın diyorum, efendim,” dedi Maurice telaşla. “Benden iki tane alın, anlaşalım.”</p>
<p>Ölüm ve Maurice; Tehlikeli Fasulye’nin solgun, gölgeli siluetine baktılar. Diğer farelerin bazıları onun çevresine&#160;toplanmış, bedenini yerden kaldırıyorlardı.</p>
<p>emin misin? dedi Ölüm, ne de olsa bir fare o.</p>
<p>“Evet efendim, işte orada işler biraz karışıyor, efendim.”</p>
<p>AÇIKLAYAMAZ MISIN?</p>
<p>“Hayır efendim. Nedenini bilmiyorum efendim. Son zamanlarda her şey biraz tuhaf, efendim.”</p>
<p>BİR KEDİ OLARAK SANA HİÇ YAKIŞMIYOR MAURİCE. ÇOK ŞAŞIRDIM.</p>
<p>“Ben de epey şok oldum efendim. Kimsenin öğrenmeyeceğini umuyorum efendim.”</p>
<p>Ölüm, Maurice’i yere, bedeninin yanma indirdi, bana</p>
<p>PEK SEÇENEK BIRAKMIYORSUN. ŞAŞIRTICI OLSA DA VARDIĞIN SONUÇ DOĞRU. İKİ CAN ALMAYA GELDİK, İKİ CAN ALACAĞIZ... SONUÇ AYNI&#160;OLACAK.</p><div><div><img src="main-31.jpg" alt=""/></div></div>
<p>“Bir soru sorabilir miyim, efendim?” dedi Maurice, Ölüm gitmek için dönerken.</p>
<p>YANIT ALMAYABİLİRSİN.</p>
<p>“Gökyüzündeki Büyük Kedi diye bir şey yoktur herhalde, değil mi?”</p>
<p>SANA ŞAŞIYORUM MAURİCE. ELBETTE KEDİ TANRILAR YOK. KEDİLERİN TANRILIK YAPMASI... ÇALIŞMAK OLURDU.</p>
<p>Maurice başını salladı. Kedi olmanın, fazladan can sahibi olmak dışında iyi yanı, kedi dinbiliminin çok basit olmasıydı. “Bütün bunları hatırlamayacağım, değil mi efendim?” dedi. “Çok utanırdım doğrusu.”</p>
<p>ELBETTE HAYIR MAURİCE...</p>
<p>“Maurice?”</p>
<p>Dünyanın renkleri geri döndü. Keith, Maurice’i okşuyordu. Maurice’in her hücresi ağrıyor ya da acıyordu. Bir kedinin kürkü nasıl ağrırdı ki? Patileri de ona haykırıyordu.&#160;Tek gözü bir buz kitlesiydi sanki ve ciğerleri ateş doluydu.</p>
<p>“Öldüğünü sandık!” dedi Keith. “Habise, seni bahçesinin bir köşesine gömecekti! Zaten siyah bir peçesinin olduğunu söylüyor.”</p>
<p>“Ne, macera çantasında mı?”</p>
<p>“Kesinlikle,” dedi Habise. “Ya bir ırmakta, bir salın üzerinde kısılı kalsaydık? Suda et yiyen.</p>
<p>“Evet, tamam, teşekkürler,” diye hırladı Maurice. Hava, yanık tahta ve pis duman kokuyordu.</p>
<p>“Sen iyi misin?” dedi Keith, endişeli bir ifadeyle. “Gerçekten şanslı bir kedisin!”</p>
<p>“Ha ha, evet, ha ha,” dedi Maurice kasvetle. Acılar içinde doğruldu. “Küçük fare iyi mi?” dedi, çevresine bakınmaya çalışarak.</p>
<p>“O da senin gibi baygındı, ama diğerleri onu götürmeye kalktığında bir ton çamur öksürdü. İyi değil, ama düzeliyor.”</p>
<p>“Sonu iyi olan her şey...” diye başladı Maurice ve irkildi. “Başımı pek iyi çeviremiyorum,” dedi.</p>
<p>“Her yerin fare ısırıklarıyla dolu, sebebi bu.” “Kuyruğum ne durumda?”</p>
<p>“Ah, iyi. Hemen hemen tamamı yerinde.”</p>
<p>“Ah, pekâlâ. Sonu iyi olan her şey iyidir. Madem macera bitti, çay ve çörek zamanı. Tıpkı kızın söylediği gibi.”&#160;“Hayır,” dedi Keith. “Daha, fare kavalcısı olan adam var.”&#160;“Zahmeti için bir lira verseler ve gitmesini söyleseler,&#160;olmaz mı?”</p>
<p>“Fare Kavalcısı söz konusu olduğunda olmaz,” dedi Keith. “Fare Kavalcılarına bu tür şeyler söyleyemezsin.”&#160;“Çok mu fena biri?”</p>
<p>“Bilmiyorum. Öyle gibi... Ama bizim bir planımız var.” Maurice hırladı: “Sizin bir planınız var, öyle mi?” dedi.&#160;“Sen mi uydurdun?”</p>
<p>“Ben, Bronzten ve Habise.”</p>
<p>“Bana şu harika plandan bahsedin o zaman,” diye içini çekti Maurice.</p>
<p>“Kiikiileri kafeslerde tutacağız ve hiçbir fare, kavalcıyı takip etmeyecek. Böylece adam çok aptal görünecek, hı?”&#160;dedi Habise.</p>
<p>“Bu kadar mı? Planınız bu mu?”</p>
<p>“İşe yarayacağını düşünmüyor musun?” dedi Keith. “Ha-bise’ye göre, adam o kadar utanacak ki köyden ayrılacak.”</p>
<p>“İnsanlar hakkında hiçbir şey bilmiyorsun, değil mi?” diye içini çekti Maurice.</p>
<p>“Ne? Ben bir insanım!” dedi Habise.</p>
<p>“Ee? İnsanları kediler bilir. Bilmek zorundayız. Yalnızca insanlar dolap açabiliyor çünkü. Bak, fare kralın planı bile&#160;bundan iyiydi, iyi bir plan, birinin kazandığını düşündüğü&#160;bir plan değildir, kimsenin kaybettiğini düşünmediği bir&#160;plandır. Anladınız mı? İşte yapmanız gereken bu... hayır,&#160;planınız hiç işe yaramaz, bol bol pamuğa ihtiyacımız olacak...”</p>
<p>Habise bir zafer ifadesi ile çantasını öne aldı. “Aslında,” dedi, “düşünmüştüm ki, dev bir mekanik yeraltı kalamarının içinde tutsak alınsam ve şeyleri tıkamak için...”</p>
<p>“Yanında bol bol pamuk olduğunu söyleyeceksin, değil mi?” dedi Maurice ifadesiz bir sesle.</p>
<p>“Evet!”</p>
<p>“Endişelenmem ne kadar aptalcaydı, değil mi?” dedi Maurice.</p>
<p>Bronzten kılıcını çamura sapladı. Kıdemli fareler çevresine toplandılar, ama kıdem sırası değişmişti. Yaşlı farelerin arasına genç fareler de karışmıştı, her birinin alnında koyu&#160;kırmızı bir leke vardı ve öne geçmeye çalışıyorlardı.</p>
<p>Hepsi gevezelik ediyordu. Bronzten, İskelet Fare’nin gelip geçtiği ve duraksamadığı zaman hissettiği rahatlığın kokusunu alabiliyordu...</p>
<p>“Sessizlik!” diye bağırdı.</p>
<p>Sesi çan gibi çınladı. Bütün kırmızı gözler ona döndü. Bronzten yorgundu, doğru düzgün nefes alamıyordu ve her&#160;yanı is ve kanla kaplıydı. Kanın bir kısmı ona ait değildi.</p>
<p>“Henüz işimiz bitmedi,” dedi.</p>
<p>“Ama biz, biraz önce.</p>
<p>“İşimiz bitmedi!” Bronzten, çevresindeki halka üzerinde göz gezdirdi. “O iri farelerin, gerçek dövüşçülerin hepsini&#160;ele geçiremedik,” dedi nefes nefese. “Salamura, yirmi fare&#160;al, geri dön ve yuvaların korunmasına yardımcı ol. Büyük&#160;İndirim ve yaşlı dişiler orada ve saldıran herkesi paramparça edeceklerdir, ama emin olmak istiyorum.”</p>
<p>Salamura bir an dik dik Bronzten’e baktı. “Anlamıyorum, neden sen...” diye başladı.</p>
<p>“Dediğimi yap!”</p>
<p>Salamura hemen yerinde çöktü, arkasındaki farelere el etti ve koşa koşa uzaklaştı.</p>
<p>Bronzten kalanlara baktı. Onların üzerinde göz gezdirirken bazıları, Bronzten’in bakışları alevmiş gibi gerilediler. “Ekipler oluşturacağız,” dedi. “Nöbet tutmak üzere ayırmadığımız tüm kabile üyeleri ekiplere katılacak. Her ekipte&#160;en az bir kapan imha faresi bulunacak! Yanınıza ateş alın!&#160;Genç farelerin bazıları haberci olacak, böylece ekipler&#160;arasında temas kurulacak! Kafeslerin yakınına gitmeyin, o&#160;zavallı yaratıklar bekleyebilir! Ama bu tünelleri, bu kilerleri, bütün bu delikleri, bütün köşeleri tarayacaksınız! Eğer&#160;yabancı bir fareyle karşılaşırsanız ve fare büzülürse, onu&#160;tutsak alm! Ama savaşmaya kalkışırsa -iri olanlar savaşmaya kalkışacak, çünkü bildikleri tek şey savaşmak- o&#160;zaman onu öldüreceksiniz! Yakın ya da ısırın! Ama mutlaka öldürün! Beni duydunuz mu?”</p>
<p>Onay mırıltıları yükseldi.</p>
<p>“Beni duydunuz mu, dedim?”</p>
<p>Bu sefer bir kükreme geldi.</p>
<p>“Güzel! Bütün bu tüneller güvenliğe kavuşturulana kadar, bir uçtan diğerine tarayacağız! Sonra aynı şeyi bir daha yapacağız! Ta ki bu tüneller bizim olana kadar! Çünkü...” Bronzten kılıcını kavradı, ama nefeslenmek için bir&#160;anlığına yaslandı ona ve konuştuğu zaman neredeyse fısıldıyordu. “Çünkü artık Karanlık Orman’ın yüreğindeyiz ve&#160;yüreklerimizde Karanlık Orman’ı bulduk ve... bu gece&#160;biz... korkunç... bir şeyiz.” Tekrar nefes aldı ve sonraki&#160;sözlerini yalnızca en yakınındaki fareler duyabildi:</p>
<p>“Ve gidecek başka hiçbir yerimiz yok.”</p>
<p>Şafak sökmüştü. Çavuş Çiftnokta -ki kendisi köyün resmi bekçi teşkilatının yarısını, hem de büyük yarısını&#160;oluşturuyordu- ana kapıdaki minik ofisinde hırklayarak&#160;uyandı.</p>
<p>Birazcık sallanarak giyindi, taş lavaboda yüzünü yıkadı, duvarda asılı küçük aynada kendine baktı.</p>
<p>Durdu. Hafif ama çaresiz bir ciyaklama duyuyordu. Sonra lavabo süzgeci kenara itildi ve bir fare dışarı fırladı.&#160;İri ve griydi, çavuşun kolunda koştu ve sonra yere atladı.</p>
<p>Çavuş Çiftnokta, yüzünden sular damlayarak uykulu bir hayret içinde, üç yeni farenin borudan fırlamasını ve iri fareyi kovalamasını izledi. Odanın ortasında dövüşmeye başladılar, ama küçük fareler, iri fareye üç yandan, aynı anda&#160;saldırıyordu. Aslında bu pek dövüşe benzemiyordu. Çavuş, tanık olduğu olayın daha çok, cinayete benzediğini&#160;düşündü...</p>
<p>Duvarda eski bir fare deliği vardı. Farelerin ikisi iri farenin kuyruğunu yakaladı ve leşi deliğe doğru sürükleyip gözden kayboldu. Ama üçüncü fare delikte durdu, döndü&#160;ve arka ayaklarının üzerinde doğruldu.</p>
<p>Çavuş, farenin, gözlerini ona diktiğini hissetti. Bir insanı, tehlikeli olup olmadığını görmek için izleyen bir hayvan gibi görünmüyordu. Korkmuş görünmüyordu, yalnızca meraklıydı. Kafasında bir tür kırmızı leke vardı.</p>
<p>Fare ona selam çaktı. Yalnızca bir saniye sürdü, ama kesinlikle bir asker selamıydı. Sonra bütün fareler gitti.</p>
<p>Çavuş, çenesinden sular damlatmaya devam ederek bir süre durup deliğe baktı.</p>
<p>Ve bir şarkı duydu. Lavabonun deliğinden geliyordu ve çok uzaklarda söyleniyormuş gibi yankılıydı. Bir ses bir&#160;dize söylüyor, bir koro yanıt veriyordu:</p>
<p>“Savaşırız köpeklerle, kovalarız kedileri...”</p>
<p>&quot;... hangi kapan durdurabilir fareleri!”</p>
<p>“Vebasızız, piresiziz.</p>
<p>“... peyniri çalarız, zehiri içeriz!”</p>
<p>“Bize bulaşanın vay haline...”</p>
<p>&quot;... zehir koyarız şekerine!”</p>
<p>“Burada savaşıyoruz, burada kalıyoruz...”</p>
<p>“... BİZ HİÇBİR YERE GİTMİYORUZ!”</p>
<p>Ses soldu. Çavuş Çiftnokta gözlerini kırpıştırdı ve dün gece içtiği biranın şişesine baktı. Gece nöbeti yalnız bir işti. Üstelik birileri, Dürüm Hamamı’nı istila etmiş falan da&#160;değildi. Çalacak hiçbir şeyleri yoktu ki!</p>
<p>Ama bundan kimseye bahsetmemek iyi bir fikir olurdu herhalde. Zaten belki de bu olay hiç olmamıştı. Muhtemelen yalnızca bir şişe bozuk bira içmişti...</p>
<p>Nöbet kulübesinin kapısı açıldı ve Onbaşı Düğme içeri girdi.</p>
<p>“Günaydın çavuş!” diye başladı. “Şu bizim... senin neyin var?”</p>
<p>“Hiçbir şeyim yok onbaşı!” dedi Çiftnokta çabucak, yüzünü silerek. “Bu sabah hiç de tuhaf bir şey görmedim! Neden orada duruyorsun? Şu kapıları açma zamanı geldi&#160;onbaşı!”</p>
<p>Bekçiler dışarı çıktılar, şehir kapılarını açtılar ve içeriye güneş ışığı doldu.</p>
<p>Yanında uzun, çok uzun bir gölge getirdi.</p>
<p>Eyvah, diye düşündü Çavuş Çiftnokta. Bu, gerçekten de pek hoş bir gün olmayacak...</p>
<p>At sırtında bir adam onlara hiç bakmadan geçip gitti ve köy meydanına yöneldi. Nöbetçiler, adamın peşinden koşturdular. Silahlı insanları görmezden gelmemeleri gerekiyordu.</p>
<p>“Dur, burada ne işin var?” diye sordu Onbaşı Düğme, ama ata ayak uydurmak için yengeç gibi yan yan koşması&#160;gerekiyordu. Binici, tıpkı bir saksağan gibi, siyah beyaz&#160;giysilere bürünmüştü.</p>
<p>Adam yanıt vermedi, kendi kendine hafifçe gülümse-mekle yetindi.</p>
<p>“Tamam, belki bir işin yok, ama kim olduğunu söylesen kimseye zararı olmaz, değil mi?” dedi, başına dert almayı&#160;istemeyen Onbaşı Düğme.</p>
<p>Binici ona baktı, sonra bakışlarını yine önüne çevirdi.</p>
<p>Çavuş Çiftnokta, kapılardan girmekte olan küçük, üstü örtülü bir araba gördü. Arabayı bir eşek çekiyordu ve eşeğe, yaşlı bir adam eşlik ediyordu. Ben bir çavuşum, dedi&#160;kendi kendine, yani onbaşıdan daha fazla maaş alıyorum,&#160;yani düşüncelerim daha pahalı. Şimdiki düşüncesi şuydu:&#160;Kapıdan giren herkesi de kontrol etmeleri gerekmiyordu, değil mi? Özellikle de işleri başlarından aşkınsa... Kontrol edecekleri insanları gelişigüzel seçmeleri gerekiyordu.&#160;Eğer amacınız gelişigüzel seçmekse, yeterince ufak tefek</p>
<p>görünen, oldukça pis bir üniformadan ve paslı zincir zırhtan korkacak kadar yaşlı olan ufak tefek yaşlı bir adamı gelişigüzel seçmek çok daha iyi bir fikirdi.</p>
<p>“Dur!”</p>
<p>“Heh heh! Durmam,” dedi yaşlı adam. “Eşeğe dikkat et, kızdığında fena ısırır. Umrumda olduğundan değil.”</p>
<p>“Kanunları ihlal etmeye mi çalışıyorsun?” diye sordu Çavuş Çiftnokta.</p>
<p>“Eh, çalışmıyorum, açık açık yapıyorum bayım. Bundan bir şey çıkarmak istiyorsan, patronumla konuşacaksın. Atın&#160;üzerindeki o. Kocaman atm üzerindeki.”</p>
<p>Siyah beyaz yabancı, meydanın ortasındaki çeşmenin yanında atından inmişti ve heybelerini açıyordu.</p>
<p>“Gidip onunla konuşayım madem, hı?” dedi çavuş.</p>
<p>Cesaret edebildiğince yavaş yürüyerek yabancının yanına vardığında adam, çeşmeye küçük bir ayna dayamış, tıraş oluyordu. Onbaşı Düğme onu izliyordu. Adam, atının dizginlerini ona teslim etmişti.</p>
<p>“Neden onu tutuklamadın?” diye fısıldadı çavuş, onbaşıya.</p>
<p>“Ne, yasadışı tıraş olmak suçundan mı? Bak sana ne diyeceğim çavuş. Onu sen tutukla.”</p>
<p>Çavuş Çiftnokta boğazını temizledi. Köy halkı arasında erken kalkmış birkaç kişi onu izliyordu. “Şey... şimdi beni&#160;dinle dostum, eminim niyetin iyiydi...” diye başladı.</p>
<p>_i</p>
<p>Adam doğruldu ve bekçilere öyle bir bakış fırlattı ki her iki adam da bir adım gerilediler. Adam uzandı, eyerinin arkasındaki kalın deri ruloyu tutan ipi çözdü.</p>
<p>Rulo açıldı. Onbaşı Düğme ıslık çaldı. Deri boyunca, kayışlarla tutturulmuş düzinelerce kaval vardı. Yükselen&#160;güneşin altında<sup>1</sup> ışıldıyorlardı.</p>
<p>“Ah, sen kaval...” diye başladı çavuş, ama diğer adam aynaya döndü, kendi yansımasıyla konuşurmuş gibi, “Burada nerede kahvaltı bulabilirim?” dedi.</p>
<p>“Ah, istediğin kahvaltıysa Mavi Lahana’daki Bayan Ka-basaba...”</p>
<p>“Sosis,” dedi kavalcı, tıraş olmaya devam ederek. “Bir yanı yanmış. Üç tane. Buraya... On dakika içinde. Belediye&#160;başkanı nerede?”</p>
<p>“Şu sokak boyunca gidip ilk soldan dönersen...”</p>
<p>“Getir onu.”</p>
<p>“Sen burada nasıl...” diye başladı çavuş, ama Onbaşı Düğme onun kolunu yakaladı ve çekiştirdi.</p>
<p>“Adam kavalcı!&quot; diye tısladı. “Kavalcılarla uğraşmazsın! Hiç mi bilmiyorsun? Kavalında doğru notayı çalarsa bacakların düşüverir!”</p>
<p>“Ne, veba gibi mi?”</p>
<p>“Diyorlar ki Etlitırmık’ta belediye kurulu, adamın parasını ödememiş, adam özel bir kaval çalmış ve bütün çocukları dağlara sürmüş. Çocukları bir daha gören olmamış!”</p>
<p>“Güzel, sence bunu, burada da yapar mı? Ortalık çok daha sessiz olurdu.”</p>
<p>“Hah! Sen Klatch denen bir yerden bahsedildiğini duydun mu hiç? Mim sanatçısı istilasından kurtulmak için onu tutmuşlar. Ücreti ödenmeyince adam kavalını çalmaya başlamış ve köyün bütün bekçileri dans ede ede ırmağa girip&#160;boğulmuş!”</p>
<p>“Yok ya! Gerçekten mi? Amma da şeytan adam!” dedi Çavuş Çiftnokta.</p>
<p>“Üç yüz lira alıyormuş, biliyor muydun?”</p>
<p>“Üç yüz lira!..”</p>
<p>“İşte bu yüzden insanlar parasını ödemeye pek yanaşmıyorlar,” dedi Onbaşı Düğme.</p>
<p>“Dur bir dakika, dur bir dakika... mim sanatçısı istilası da ne demek oluyor?”</p>
<p>“Ah, korkunç bir şeymiş, ben öyle duydum. İnsanlar sokağa çıkmaya cesaret edemiyormuş.”</p>
<p>“Demek istediğin, onca beyaz yüz, görünmez duvarlar boyunca yürümek... ”</p>
<p>“Kesinlikle korkunç. Diğer yandan, uyandığım zaman tuvalet masamda bir fare dans ediyordu. Tipidi tipidi tip.”</p>
<p>“Çok tuhaf,” dedi Çavuş Çiftnokta, onbaşıya garip garip bakarak.</p>
<p>“Ayrıca, bir şarkı mırıldanıyordu: Gösteri İşi Gibisi Yoktur. Ben buna tuhaftan fazlası derim!”</p>
<p>“Hayır, demek istediğim, bir tuvalet masan olması tuhaf. Yani, evli bile değilsin.”</p>
<p>“Dalga geçme çavuş.”</p>
<p>“Aynası da var mı?”</p>
<p>“Hadi ama çavuş. Sen sosisleri getir. Ben de belediye başkanını getireyim.”</p>
<p>“Hayır Düğme! Sen sosisleri getir, ben belediye başka-nım getireyim, çünkü belediye başkanı bedava, ama Bayan Kabasaba para isteyecek.”</p>
<p>Çavuş, belediye başkanmm çoktan kalkmış, endişeli bir ifadeyle evinde dolanmakta olduğunu gördü.</p>
<p>Çavuş geldiğinde belediye başkanı daha da fena endişelendi. “Kızım bu sefer ne yaptı?” dedi.</p>
<p>“Efendim?” dedi bekçi. Sen neden bahsediyorsun, anlamına gelen bir ‘efendim’ idi bu.</p>
<p>“Habise gece eve dönmedi,” dedi belediye başkanı.</p>
<p>“Başına bir şey gelmiş olabileceğini mi düşünüyorsunuz efendim?”</p>
<p>“Hayır, onun, birinin başına gelmiş olabileceğini düşünüyorum be adam! Geçen ay olanları unuttun mu? Gizemli Kafasız Atlı’nm izini sürdüğü zamanı?”</p>
<p>“Eh, adamın gerçekten de bir atlı olduğunu itiraf etmelisiniz efendim.”</p>
<p>“Bu doğru. Ama aynı zamanda, çok yüksek ve dik bir yakası olan kısa boylu bir adamdı. Üstüne üstlük, Mintz’&#160;ten gelen vergi baş tahsildarıydı. Hâlâ bu konuda resmi&#160;mektuplar alıyorum! Kural olarak, vergi tahsildarları ağaçlardan, kafalarına genç hanımlar düşmesinden hoşlanmazlar! Sonra, eylülde de...”</p>
<p>“Kaçakçı’nın Rüzgâr Değirmeni Vakası vardı efendim,” dedi çavuş, gözlerini devirerek.</p>
<p>“O da kasaba katibi Bay Kuş ve ayakkabıcının karısı Bayan Kunduracı çıktı. Tesadüf eseri oradaymışlar çünkü&#160;ikisi de ahır baykuşlarını incelemekten hoşlanıyorlar-mış...”</p>
<p>“... Bay Kuş da pantolonunu çıkarmış, çünkü bir çiviye takılıp yırtılmışmış...” dedi çavuş, belediye başkanma&#160;bakmadan.</p>
<p>&quot;... ve Bayan Kunduracı da nezaket gösterip dikiyor-muş onu,” dedi belediye başkanı.</p>
<p>“Ay ışığında,” dedi çavuş.</p>
<p>“Kadının gözleri çok keskinmiş, tamam mı!” diye terslendi belediye başkanı. “Bay Kuşla birlikte bağlanmayı ve ağzının tıkanmasını hak etmiyordu! Adamcağız bu yüzden&#160;fena soğuk aldı! Hem adam hem kadın bana şikâyete geldiler. Bay Kuş’un karısı ve Bayan Kunduracı’nm kocası ve&#160;Bay Kuş ve Bayan Kunduracı da öyle. Çünkü Bay Kunduracı, Bay Kuş’un evine gidip adamın kafasına kalıp geçirmiş ve Bayan Kuş da Bayan Kunduracı’ya şey demişy.”</p>
<p>“Nerede kalmış efendim?”</p>
<p>“Ne?”</p>
<p>“Nerede kalıp geçirmiş?”</p>
<p>“Ayakkabı kalıbından bahsediyorum adam! Ayakkabı yaparken ayakkabıcıların kullandığı, tahtadan ayağa benzer bir şey! Kim bilir Habise bu sefer neler yaptı!”</p>
<p>“Herhalde patlamayı duyduğumuzda öğrenirsiniz efendim.”</p>
<p>“Peki sen beni neden görmeye geldin çavuş?”</p>
<p>“Fare kavalcısı geldi efendim.”</p>
<p>Belediye başkanı soldu. “Bu kadar çabuk mu?” dedi. “Evet efendim. Çeşmede tıraş oluyor.”</p>
<p>“Başkanlık zincirim nerede? Başkanlık cübbem? Başkanlık şapkam? Çabuk olsana adam, bana yardım et!” “Oldukça yavaş tıraş olan birine benziyor efendim,” dedi&#160;çavuş, belediye başkanmm arkasından koşa koşa odadan&#160;çıkarak.</p>
<p>“Klotz’un belediye başkanı kavalcıyı fazla bekletmiş, adam kavalını çalıp onu porsuğa dönüştürmüş ama!” dedi&#160;belediye başkanı, bir dolabın kapağını açarak. “Ah, işte&#160;buradalar... yardım et de kuşanayım, olmaz mı?”</p>
<p>Nefes nefese köy meydanına geldiklerinde kavalcı, bir bankın üzerinde oturmaktaydı ve büyük bir kalabalık, güvenli bir mesafede çevresini sarmıştı. Adam, çatalının ucundaki yarım sosisi inceliyordu. Onbaşı Düğme, özensiz yapılmış ödevini teslim etmiş, tam olarak ne kadar kötü bir&#160;ödev olduğunun söylenmesini bekleyen bir öğrenci gibi&#160;yanında dikiliyordu.</p>
<p>“Sen buna...” diyordu kavalcı.</p><div><div><img src="main-32.jpg" alt=""/></div></div>
<p>“Sosis diyorum,” diye mırddandı Onbaşı Düğme.</p>
<p>“Demek burada sosis denen şeyin bu olduğunu sanıyorsunuz, öyle mi?” Kalabalıktan bir inleme yükseldi. Dürüm Hamamı sakinleri, kır sıçanı ve domuz etinden yaptıkları&#160;geleneksel sosisleriyle çok gurur duyardı.</p>
<p>“Evet efendim,” dedi Onbaşı Düğme.</p>
<p>“Çok şaşırtıcı,” dedi kavalcı. Başını kaldırıp belediye başkanma baktı. “Peki sen kimsin?”</p>
<p>“Ben bu köyün belediye başkamyım ve...”</p>
<p>Kavalcı elini kaldırdı ve arabasında oturmuş, geniş geniş sırıtmakta olan yaşlı adama doğru başını salladı. “Menajerim seninle ilgilenecek,” dedi. Sosisi fırlatıp attı. Ayağını&#160;sıranın diğer ucuna dayadı, şapkasını gözlerinin üzerine&#160;çekti ve uzandı.</p>
<p>Belediye başkanı kıpkırmızı oldu. Çavuş Çiftnokta ona doğru eğildi.</p>
<p>“Porsuğu hatırlayın efendim!” diye fısıldadı.</p>
<p>“Ah... evet...” Belediye başkanı, geriye kalan azıcık vakarını toplayıp arabanın yanma gitti. “Sanırım köyü farelerden kurtarmanın bedeli üç yüz liraydı, değil mi?”</p>
<p>“Her duyduğuna inanmamak lazım,” dedi yaşlı adam. Dizine dayadığı deftere baktı. “Bakalım... çağrı ücreti...&#160;artı Aziz Prodnitz günü zammı... artı kaval vergisi... bu&#160;orta büyüklükte bir köye benziyor, dolayısıyla bu da fazla&#160;ücrete girer... arabanın yıpranma giderleri... yolculuk&#160;giderleri kilometre başına bir lira... muhtelif masraflar,&#160;vergiler, ücretler...” Başım kaldırıp baktı. “Bakın size ne&#160;diyeceğim, bin lira diyelim, tamam mı?”</p>
<p>“Bin lira mı? Bizim bin liramız yok ki! Bu tam bir rezale...”</p>
<p>“Porsuk, efendim!” diye tısladı Çavuş Çiftnokta. “Ödeyebilecek misiniz?” dedi yaşlı adam.</p>
<p>“Bizde o kadar para yok! Yiyecek satın almak için çok para harcadık!”</p>
<p>“Hiç mi paranız yok?” dedi yaşlı adam.</p>
<p>“O kadar çok yok, hayır!”</p>
<p>Yaşlı adam çenesini kaşıdı. “Hımm,” dedi, “bu iş biraz zor olacak, çünkü... bakalım...” Bir süre defterine bir&#160;şeyler yazdı, sonra başını kaldırdı. “Bize şimdiden dört yüz&#160;altmış yedi lira ve on dokuz kuruş borcunuz var. Çağrı,&#160;yolculuk ve muhtelif giderler.”</p>
<p>“Ne? Kavalcı daha tek bir nota bile üflemedi!”</p>
<p>“Ah, ama üflemeye hazır,” dedi yaşlı adam. “Bunca yol geldik. Parayı ödeyemeyecek misiniz? Buna afacan poposu&#160;derler, işte. Kasabadan bir şeyleri sürüp götürmesi gerekiyor, anlıyor musunuz? Yoksa haber yayılır ve kimse ona&#160;saygı göstermez ve size saygı gösterilmiyorsa elinizde ne&#160;kalır ki? Saygı görmeyen bir kavalcı...”</p>
<p>&quot;... süprüntüdür,” dedi bir ses. “Ben onun süprüntü olduğunu düşünüyorum.”</p>
<p>Kavalcı şapkasının siperliğini kaldırdı.</p>
<p>Keith’in önündeki kalabalık telaşla aralandı.</p>
<p>“Öyle mi?” dedi kavalcı.</p>
<p>“Ben onun kavalıyla tek bir fare bile götürebileceğini sanmıyorum,” dedi Keith. “Bu adam yalnızca bir sahtekâr&#160;ve zorba. Hah, iddiaya girerim ben kaval çalarak ondan daha fazla fare götürürüm.”</p>
<p>Kalabalıktaki insanların bazıları yavaşça uzaklaşmaya başladı. Kimse, fare kavalcısı öfkelendiğinde yakınlarda&#160;bulunmak istemiyordu.</p>
<p>Kavalcı, çizmelerini yere indirdi ve kafasındaki şapkayı arkaya itti. “Sen fare kavalcısı mısın evlat?” dedi yumuşak&#160;sesle.</p>
<p>Keith meydan okurcasına çenesini çıkardı. “Evet. Ve bana evlat deme... ihtiyar!”</p>
<p>Kavalcı sırıttı. “Ah,” dedi. “Bu köyü seveceğimi biliyordum. Peki, sen fareleri dans ettirebiliyor musun evlat?”</p>
<p>“Senden daha iyi, kavalcı.”</p>
<p>“Bu, bir meydan okuma gibi geldi bana,” dedi kavalcı.</p>
<p>“Kavalcı, küçük çocukların meydan okumalarını kabul etmez...” diye başladı arabadaki yaşlı adam, ama fare&#160;kavalcısı elini sallayıp susturdu onu.</p>
<p>“Biliyor musun evlat,” dedi, “bunu deneyen ilk çocuk sen değilsin. Sokakta yürüyorum ve biri bağırıyor, ‘Küçük&#160;flütünü al bayım!’ Dönüp bakıyorum, senin gibi aptal görünüşlü bir çocuk. Şimdi, kimsenin, benim adil bir adam&#160;olmadığımı düşünmesini istemem evlat, bu yüzden özür&#160;dilersen şimdi sahip olduğun kadar bacakla yürüyüp gidebilirsin...”</p>
<p>“Sen korkuyorsun.” Habise kalabalıktan sıyrıldı.</p>
<p>Kavalcı ona sırıttı. “Öyle mi?” dedi.</p>
<p>“Evet, çünkü böyle bir zamanda ne olacağını herkes bilir. İstersen bu, daha önce hiç görmediğim aptal görünüşlü çocuğa sorayım: Sen yetim misin?”</p>
<p>“Evet,” dedi Keith.</p>
<p>“Nasıl bir aileden geldiğini hiç mi bilmiyorsun?”</p>
<p>“Hayır.”</p>
<p>“Aha!” dedi Habise. “İşte bu kanıtlıyor! Gizemli bir yetim ortaya çıktığı ve iri, güçlü birine meydan okuduğu zaman ne olacağını hepimiz biliyoruz, değil mi? Bir kralın&#160;üçüncü ve en küçük oğlu olmak gibi bir şey bu. Elinde&#160;değil, mutlaka kazanacak!”</p>
<p>Habise zaferle kalabalığa baktı. Ama kalabalık kuşkulu görünüyordu. Habise kadar çok masal okumamışlardı ve&#160;gerçek yaşam deneyimlerine oldukça bağlıydılar, yani ufak&#160;tefek ve erdemli biri, iri yarı ve kötü birine meydan okuduğunda, ufak tefek ve erdemli kişinin kısa sürede kızartılıp kahvaltılık malzemeye dönüşeceğine inanıyorlardı.</p>
<p>Bununla beraber, kalabalığın arkalarından biri bağırdı: “Aptal görünüşlü çocuğa bir şans verin! En azından o daha&#160;ucuza çalışır!” Bir başkası bağırdı: “Evet, bu doğru!” Yine&#160;bir başkası, “Ben de diğer ikisiyle aynı fikirdeyim!” diye&#160;bağırdı. Seslerin hepsinin yer seviyesinden geldiğini, kürkünün yarısı eksik, hırpani bir kedi nereye gitse sesin de&#160;oradan geldiğini kimse fark etmedi. Bunun yerine, genel&#160;bir mırıltı yükseldi. Mırıltının içinde gerçek sözcükler&#160;yoktu, kavalcı öfkelenirse birinin başını belaya sokacak&#160;hiçbir şey yoktu. Kimseyi gücendirmek istememekle beraber, herkesin bakış açısının farklı olabileceğini kabul ederek, her şeyi alt alta koyup toplayınca, her şeyi göz önüne&#160;alarak ve genel olarak, insanların, oğlana bir şans verilmesini arzu ettiği anlamına gelen bir mırıltıydı, eğer sizin için&#160;de uygunsa, ama alınmaca gücenmece yok türünde.</p>
<p>Kavalcı omuzlarını silkti. “İyi,” dedi. “Konuşacak konu çıkmış olur. Peki, kazandığımda ne alacağım?”</p>
<p>Belediye başkanı öksürdü. “Bu tür koşullar altında, genç bir kızla evlenme hakkı olmuyor muydu?” dedi. “Dişleri&#160;sapasağlamdır ve evindeki duvarları bomboş duran biri&#160;için iyi bir... şey, eş olur işte.”</p>
<p>“Baba!” dedi Habise.</p>
<p>“Daha sonra, daha sonra elbette,” dedi belediye başkanı, “adam hoş biri değil, ama zengin.”</p>
<p>“Hayır, ben yalnızca ücretimi alırım,” dedi kavalcı. “Öyle ya da böyle.”</p>
<p>“Ama ücretini ödeyemeyeceğimizi söyledim!” dedi belediye başkanı.</p>
<p>“Ben de öyle ya da böyle dedim,” dedi kavalcı. “Sen kazanırsan ne istersin evlat?”</p>
<p>“Fare kavalını,” dedi Keith.</p>
<p>“Hayır. O büyülü evlat.”</p>
<p>“O zaman neden onun üzerine bahis oynamaya korkuyorsun?”</p>
<p>Kavalcı gözlerini kıstı. “Tamam madem,” dedi.</p>
<p>“Kasaba da fare sorununu benim çözmeme izin verecek,” dedi Keith.</p>
<p>“Sen ne kadar ücret istiyorsun?” dedi belediye başkanı.</p>
<p>“Otuz altın para! Otuz altın para. Hadi, söyle!” diye bağırdı kalabalığın arkasından bir ses.</p>
<p>“Hayır, ücret istemiyorum,” dedi Keith.</p>
<p>“Salak!” diye bağırdı kalabalıktan bir ses. insanlar şaşkın şaşkın çevrelerine bakındılar.</p>
<p>“Hiç mi?” dedi belediye başkanı.</p>
<p>“Hiç.”</p>
<p>“Şey... bir genç kızla evlenme hakkı hâlâ geçerli. Eğer sen...”</p>
<p>“Baba/”</p>
<p>“Hayır, bu yalnızca masallarda olur,” dedi Keith. “Aynı zamanda, farelerin çaldığı yiyeceklerin çoğunu geri getireceğim.”</p>
<p>“Ama onları yediler!&quot; dedi belediye başkanı. “Ne yapacaksın, parmaklarını gırtlaklarına mı sokacaksın?”</p>
<p>“Fare sorununu çözeceğimi söyledim,” dedi Keith. “Kabul ediyor musunuz Bay Belediye Başkanı?”</p>
<p>“Eh, madem ücret istemiyorsun...”</p>
<p>“Ama ilk önce bir kaval ödünç almalıyım,” diye devam etti Keith.</p>
<p>“Kavalın yok mu?” dedi belediye başkanı.</p>
<p>“Kırıldı.”</p>
<p>Onbaşı Düğme, belediye başkanım dürtükledi. “Orduda edindiğim trombon duruyor,” dedi. “Bir dakikada gidip getiririm.”</p>
<p>Fare kavalcısı bir kahkaha patlattı.</p>
<p>“Bu sayılmaz mı?” dedi belediye başkanı, Onbaşı Düğme hızla uzaklaşırken.</p>
<p>“Ne? Fareleri büyülemek için trombon mu? Yo yo, bırak denesin. Denediği için suçlamam onu. İyi trombon çalar&#160;mısın evlat?”</p>
<p>“Bilmiyorum,” dedi Keith.</p>
<p>“Ne demek bilmiyorum?”</p>
<p>“Demek istediğim, daha önce hiç çalmadım. Flüt, trompet, küçük flüt ya da Lancre tulumu olsa çok daha mutlu olurdum, ama trombon çalan insanlar gördüm ve çok da&#160;zor görünmüyordu. Trombon dediğiniz trompetin iricesi,&#160;aslında.”</p>
<p>“Hah!” dedi kavalcı.</p>
<p>Bekçi koşa koşa döndü. Ezik büzük olmuş trombonunu yenine siliyor, dolayısıyla daha fena kirletiyordu. Keith trombonu aldı, ağız parçasını sildi, ağzına götürdü, sürgüsünü kavradı. Sonra uzun bir nota üfledi.</p>
<p>“işe yarıyor,” dedi. “Çala çala öğrenirim herhalde.” Fare kavalcısına kısaca gülümsedi. “İlk önce sen denemek ister&#160;misin?”</p>
<p>“O aletle tek bir fare bile büyüleyemezsin evlat,” dedi kavalcı, “ama sen denerken izleyebileceğim için memnunum.”</p>
<p>Keith ona yine kısaca gülümsedi, bir nefes aldı ve çaldı.</p>
<p>Ezgi vardı orada. Trombon ciyaklıyor, hırıldıyordu, çünkü Onbaşı Düğme’nin onu çekiç olarak kullandığı olmuştu, ama oldukça hızlı, neredeyse neşeli bir ezgi de vardı. Ayağınızla tempo tutabilirdiniz.</p>
<p>Biri ayağıyla tempo tutuyordu zaten.</p>
<p>Sardalya yakın bir duvardaki çatlaktan çıktı, alçak sesle “birrrkiiüçdört” dedi. Kalabalık, onun çatlaktan çıkmasını,&#160;döşeme taşlarının üzerinde deli gibi dans ederek bir kanalda kaybolmasını izledi. Sonra alkışlamaya başladılar.</p>
<p>Kavalcı, Keith’e baktı. “O farenin kafasında bir şapka mı vardı?” dedi.</p>
<p>“Fark etmedim,” dedi Keith. “Senin sıran.”</p>
<p>Kavalcı, ceketinin içindeki bir cepten kısa bir kaval parçası çıkardı. Cebinden bir başka kaval çıkardı ve ilkinin ucuna getirdi. Parçalar, son derece askeri bir tınıyla tıkırt&#160;etti.</p>
<p>Sırıtarak Keith’i izlemekte olan kavalcı, en üstteki cebinden ağızlığını çıkardı, kavalın geri kalanına vidaladı ve son bir tıkırtı duyuldu.</p>
<p>Sonra kavalı ağzına götürdü ve çalmaya başladı.</p>
<p>Büyük İndirim, çatıda nöbet tuttuğu yerden yağmur oluğunun içine bağırdı, “Şimdi!” Sonra kulaklarına iki parça pamuk tıkadı.</p>
<p>Oluğun dibinde beklemekte olan Salamura da bir lağım kanalına, “Şimdi!” diye bağırdı ve o da kulak tıkaçlarını&#160;aldı.</p>
<p>... imdi, imdi, imdi diye yankılandı ses boruların içinde...</p>
<p>“Şimdi!” diye bağırdı Bronzten, kafes odasında. Lağım kanalına biraz saman tıkadı. “Herkes kulaklarını tıkasın!”</p>
<p>Fare kafesleri konusunda ellerinden gelenin en iyisini yapmışlardı. Habise battaniyeler getirmişti ve fareler bütün&#160;sabahı, delikleri çamurla tıkayarak geçirmişlerdi. Tutsakları doğru düzgün besleyebilmek için de ellerinden geleni&#160;yapmışlardı ve onlar yalnızca kiikii olsa da böyle çaresizce&#160;büzülmelerini izlemek yüreklerini burkuyordu.</p>
<p>Bronzten, Besleyici’ye döndü. “Kulaklarını tıkadın mı?”</p>
<p>“Pardon?”</p>
<p>“Güzel!” Bronzten iki parça pamuk aldı. “Aptal aptal konuşan kız bu konuda doğruyu söylemiştir umarım,”&#160;dedi. “Kaçacak gücüm kaldığını sanmıyorum.”</p>
<p>Kavalcı yine üfledi ve sonra kavalına baktı.</p>
<p>“Tek bir fare,” dedi Keith. “Dilediğin fare.”</p>
<p>Kavalcı dik dik ona baktı ve yine üfledi.</p>
<p>“Ben hiçbir şey duyamıyorum,” dedi belediye başkanı.</p>
<p>“Belki bozulmuştur,” dedi Keith umutla.</p>
<p>Kavalcı yine denedi. Kalabalıktan mırıltılar yükseldi. “Sen bir şey yaptın,” diye tısladı adam.</p>
<p>“Ya öyle mi?” dedi Habise yüksek sesle. “Ne yapmış olabilir ki? Farelere, kulaklarını tıkayıp yer altında kalmalarını söylemiş olabilir mi?”</p>
<p>Mırıltılar, boğuk kahkahalara dönüştü.</p>
<p>Kavalcı bir kez daha denedi. Keith ensesindeki tüylerin diken diken olduğunu hissetti.</p>
<p>Bir fare ortaya çıktı. Taşların üzerinde ağır ağır ilerliyordu. Sahana sahana kavalcının ayaklarının dibine geldi ve orada düşüp vızıltılar çıkarmaya başladı.</p>
<p>İnsanların ağızları açık kaldı.</p>
<p>Bu bir Bay Tıkırtı’ydı.</p>
<p>Kavalcı onu ayağıyla dürtükledi. Mekanik fare birkaç kez yuvarlandı ve sonra aylar boyunca kapanlarda yıpranmış olan yayı pes etti. Bir poiyonngggg sesi çıktı ve kısa bir&#160;dişli yağmuru oldu.</p>
<p>Kalabalık kahkahayı patlattı.</p>
<p>“Hımm,” dedi kavalcı ve bu sefer Keith’e fırlattığı bakışta kıskanç bir hayranlık vardı. “Tamam evlat,” dedi. “Sen ve ben küçük bir sohbet edelim mi? Kavalcı kavalcıya?&#160;Çeşmenin yanında?”</p>
<p>“İnsanlar bizi görebilecekse, olur,” dedi Keith.</p>
<p>“Bana güvenmiyor musun evlat?”</p>
<p>“Tabi ki güvenmiyorum.”</p>
<p>Kavalcı sırıttı. “Güzel. Sende kavalcı hamuru var, bunu görebiliyorum.”</p>
<p>Çeşmenin yanında, çizmeli bacaklarını uzatıp oturdu ve kavalını gösterdi. Bronzdan yapılmıştı, üzerinde bronz kabartmalar vardı ve güneş ışığı altında ışıldıyordu.</p>
<p>“Al,” dedi kavalcı. “Senin olsun. İyi bir kavaldır. Bende bir sürü var. Hadi al. Nasıl çaldığını duymak isterim.”&#160;Keith kararsızca kavala baktı.</p>
<p>“Her şey hileli evlat,” dedi kavalcı, kaval bir güneş ışını gibi parlarken. “Şu küçük sürgüyü gördün mü? Aşağıya&#160;kaydırırsan kaval, insanların duyamadığı özel bir nota çalar. O sesi fareler duyabilir. Onları deli eder. Yer altındaki&#160;yuvalarından fırlarlar ve sen onları bir çoban köpeği gibi&#160;ırmağa sürersin.”</p>
<p>“Hepsi bu mu?” dedi Keith.</p>
<p>“Sen daha fazlasını mı bekliyordun?”</p>
<p>“Şey, evet. İnsanları porsuğa çevirdiğin ve çocukları büyülü mağaralara götürdüğün söyleniyor...”</p>
<p>Kavalcı bir sim paylaşacakmış gibi eğildi. “Reklam yapmak her zaman işe yarar evlat. Bazen bu küçük köyler, iş para ödemeye gelince mızıkçılık edebiliyorlar. İnsanları porsuğa çevirdiğim söylentilerinin falan da açıklaması şu: Asla&#160;yakın bir köyde olmaz. Buralardaki insanlar hayatları boyunca köylerinden on beş kilometreden fazla uzaklaşmazlar.</p>
<p>Seksen kilometre ötede her şeyin olabileceğine inanırlar. Öykü bir kez yayılınca, senin işini senin adına yapar.&#160;İnsanların, benim yaptığımı söylediği şeylerin yarısını ben&#160;uydurmadım.”</p>
<p>“Söylesene,” dedi Keith, “Maurice adlı biriyle hiç karşılaştın mı?”</p>
<p>“Maurice?.. Maurice? Hiç sanmıyorum.”</p>
<p>“Muhteşem,” dedi Keith. Kavalı aldı ve kavalcıya uzun uzun baktı. “Şimdi kavalcı,” dedi, “sanırım sen fareleri alıp&#160;köyden götüreceksin. Yaptığın en etkileyici iş olacak.”</p>
<p>“Hı? Ne? Sen kazandın evlat.”</p>
<p>“Fareleri sen götüreceksin, çünkü öyle olmak zorunda,” dedi Keith, kavalı yenine silerek. “Neden bu kadar çok para istiyorsun?”</p>
<p>“Çünkü ben bu insanlar için bir gösteri sergiliyorum,” dedi kavalcı. “Süslü giysiler, zorbalık... çok para alma&#160;kısmı gösterinin bir parçası. Onlara büyü vermelisin evlat.&#160;Senin süslü bir fare avcısı olduğunu düşünmelerine izin&#160;verirsen, öğle yemeği olarak peynir ve sıcak bir tokalaşma&#160;alabilirsen şanslı sayılırsın.”</p>
<p>“Birlikte yapacağız ve fareler bizi takip edecek, gerçekten ırmağa kadar takip edecekler. Hileli nota kısmını boş ver, bu daha iyi olacak. Bu... bu... harika bir... masal olacak,” dedi Keith. “Paranı da alacaksın. Üç yüz liraydı, değil&#160;mi? Ama yarısına razı olacaksın, çünkü ben sana yardım&#160;ediyor olacağım.”</p>
<p>“Sen ne oyun oynuyorsun evlat? Sana söyledim, sen kazandın.”</p>
<p>“Böylece herkes kazanmış olacak. Güven bana. Seni çağırdılar. Kavalcının parasını ödemeleri gerek. Dahası...” Keith gülümsedi. “İnsanların, kavalcının parasını ödemeye&#160;gerek olmadığını düşünmelerini istemem.”</p>
<p>“Ben de seni sıradan, aptal görünüşlü bir çocuk sanmıştım evlat,” dedi kavalcı. “Farelerle nasıl bir anlaşma yaptın?”</p>
<p>“Duysan da inanmazsın kavalcı. Duysan da inanmazsın...”</p>
<p>Salamura, tünellerde koşturuyordu. Son tüneli tıkamak için kullanılmış olan çamuru ve samanları pençeledi ve kafes odasına sıçradı. Kabile fareleri onu görünce kulaklarındaki tıkaçları çıkardılar.</p>
<p>“Yapacak mı?” dedi Bronzten.</p>
<p>“Evet efendim! Elemen şimdi!”</p>
<p>Bronzten kafeslere baktı. Fare kralın ölümünün yanı sıra karınlarının da doyması kiikiilen sakinleştirmişti. Ama kokularına bakılırsa, buradan çıkmaya can atıyorlardı: Paniğe kapılmış fareler, başka fareleri takip ederdi...</p>
<p>“Tamam,” dedi Bronzten. “Haberciler, hazır olun! Kafesleri açın! Sizi takip ettiklerinden emin olun! Koşun! Koşun! Koşun!”</p>
<p>Ve masal bitmek üzereydi.</p>
<p>Her delikten ve kanal ağzından fareler fışkırınca kalabalık nasıl da bağırmaya başladı! İki kavalcı dans ede ede kasabadan çıkar, fareler de arkalarından koşarken nasıl da&#160;tezahürat yaptılar! Fareler köprüden ırmağa atlayınca nasıl&#160;da ıslık çaldılar!</p>
<p>Bazı farelerin köprüde kaldığını ve, “Unutmayın, güçlü ve düzenli kulaçlar atacaksınız!”,“Biraz aşağıda güzel bir&#160;kumsal var!”, “Suya ayaküstü düşün, o zaman canınız çok&#160;yanmaz!” diye bağırarak diğerlerini cesaretlendirdiklerini&#160;fark etmediler.</p>
<p>Fark etseler bile muhtemelen hiçbir şey söylemezlerdi. Bu tür detaylar, masala yakışmıyor çünkü.</p>
<p>Ve kavalcı dans ede ede tepeleri aştı ve bir daha asla, asla geri dönmedi.</p>
<p>Herkes alkışlıyordu. İyi bir gösteriydi, herkes bunda hemfikirdi, ama biraz pahalıya patlamıştı. Kesinlikle çocuklarına anlatacakları türden bir şeydi.</p>
<p>Kavalcı ile düello yapan aptal görünüşlü çocuk, gezine gezine meydana döndü. O da bir alkış aldı. Baştan sona iyi&#160;bir gün olacak gibiydi. İnsanlar, bunca masala yer açmak&#160;için daha fazla çocuk mu yapmaları gerekeceğini merak&#160;ettiler.</p>
<p>Sonra, diğer fareler belirdiği zaman, torunlarına bile yetecek kadar masal biriktirmiş olduklarını fark ettiler.</p>
<p>Fareler aniden ortaya çıkmışlardı, lağımlardan, oluklardan, çatlaklardan fışkırmışlardı. Ciyaklamıyorlar, kaçmıyorlardı. Oracıkta oturup insanları izlemeye başladılar.</p>
<p>“Hey, kavalcı!” diye bağırdı belediye başkanı. “Birkaç fareyi gözden kaçırmışsın!”</p>
<p>“Hayır. Biz kavalcıları izleyen türden fareler değiliz,” dedi bir ses. “Biz anlaşma yapmanız gereken fareleriz.”</p>
<p>Belediye başkanı bakışlarını indirdi. Çizmelerinin üzerinde bir fare durmuş, ona bakıyordu. Elinde bir kılıç tutuyor gibiydi.</p>
<p>“Baba,” dedi Habise arkasından, “bu fareyi dinlemek iyi bir fikir olabilir.”</p>
<p>“Ama bu bir fare!”</p>
<p>“O biliyor zaten baba. Bir sürü yiyeceği ve paranı nasıl geri alacağını, bizden yiyecek çalan insanların bazılarını&#160;nerede bulabileceğini de biliyor.”</p>
<p>“Ama o bir fare!”</p>
<p>“Evet baba. Ama onunla doğru düzgün konuşursan, bize yardım edebilir.”</p>
<p>Belediye başkanı, toplanmış kabile üyelerine baktı. “Farelerle konuşmalı mıyız?” dedi.</p>
<p>“Çok iyi olur baba.”</p>
<p>“Ama onlar fare!” Belediye başkanı, fırtınalı bir denizde bulduğu can simidiymiş ve bırakırsa boğulacakmış gibi, bu&#160;fikre tutunmaya çalışıyordu.</p>
<p>“Pardon pardon,” dedi bir ses yanından. Belediye başkanı başını eğdi ve kirli, yarı kavrulmuş bir kedinin ona sırıttığını gördü.</p>
<p>“Şu kedi biraz önce konuştu mu?” dedi belediye başkanı.</p>
<p>Maurice çevresine bakındı. “Hangi kedi?” dedi.</p>
<p>“Sen! Biraz önce konuşmadın mı?”</p>
<p>“Hayır desem daha iyi hisseder miydin?” dedi Maurice.</p>
<p>“Ama kediler konuşamaz!”</p>
<p>“Eh, sana, bilirsin, eksiksiz bir ziyafet sonrası söylevi çekeceğime söz veremem. Komik monologlar yapmamı da&#160;isteme benden,” dedi Maurice, “ayrıca ‘marmelat’ ve ‘lum-bago’ gibi zor sözcükleri de telaffuz edemiyorum. Ama temel hazırcevaplar ve basit sağlıklı diyaloglardan oldukça&#160;memnunum. Bir kedi olarak konuşmam gerekirse, farenin&#160;ne diyeceğini bilmek istiyorum.”</p>
<p>“Bay Belediye Başkanı?” dedi Keith, yeni fare kavalını elinde döndürerek yaklaşırken. “Sizce de fare sorununuzu&#160;sonsuza dek çözmenin zamanı gelmedi mi?”</p>
<p>“Çözmek mi? Ama... ”</p>
<p>“Tek yapmanız gereken onlarla konuşmak. Kasaba konseyinizi toplayın ve onlarla konuşun. Size kalmış, Bay Belediye Başkanı. Bağırıp çağırabilir, köpekleri getirtebilirsiniz. İnsanlar ortalıklarda koşuşturup süpürgelerini farelere doğru sallayabilir ve evet, fareler kaçarlar. Ama çok da uzağa kaçmazlar. Geri dönerler.” Şaşkın adamın yanma vardığında ona doğru eğildi ve fısıldadı, “Ve döşeme tahtalarınızın altında yaşıyorlar efendim. Ateş kullanmayı biliyorlar.</p>
<p>Zehirler hakkında her şeyi biliyorlar. Ah, evet. Yani... bu fareyi dinleyin.”</p>
<p>“Bizi tehdit mi ediyor?” dedi Belediye Başkanı, Bronz-ten’e bakarak.</p>
<p>“Hayır, Bay Belediye Başkanı,” dedi Bronzten, “ben size...” Maurice’e baktı ve kedi başını salladı, “... harika bir fırsat teklif ediyorum.”</p>
<p>“Gerçekten konuşabiliyorsun, öyle mi? Peki düşünebiliyor musun?” dedi belediye başkanı.</p>
<p>Bronzten ona baktı. Çok uzun bir gece olmuştu. Hiçbir anını hatırlamak istemiyordu. Ve şimdi onu, daha uzun ve&#160;daha zor bir gündüz bekliyordu. Derin bir nefes aldı. “Önerim şu,” dedi. “Siz, fareler düşünebiliyormuş gibi davranın. Söz veriyorum, biz de insanlar düşünebiliyormuş gibi&#160;davranacağız.”</p><div>
<p>Bölüm 19</p></div><div><div><img src="main-33.jpg" alt=""/></div></div>
<p>Kalabalık, Farehan’m konsey salonunda toplanmıştı. Birçoğu dışarıda kalmak zorunda kalmıştı ve neler olduğunu görmek için diğerlerinin başlarının üzerinden uzanıyordu.</p>
<p>Köy kurulu, uzun masalarının bir ucuna sıkışmışlardı. Diğer uçta, yaşlı farelerin bir düzine kadarı çökmüştü.</p>
<p>Ve tam ortada Maurice duruyordu. Aniden yerden zıplayarak orada belirmişti.</p>
<p>Saatçi Hopçabuk, konseyin diğer üyelerine dik dik baktı. “Farelerle konuşuyoruz!” diye terslendi, şamatanın&#160;üzerinden sesini duyurmaya çalışarak. “Bu iş duyulursa&#160;herkesin maskarası oluruz! ‘Farelerle Konuşan Köy.’ Anlamıyor musunuz?”</p>
<p>“Fareler konuşulmak üzere getirilmedi,” dedi Çizmeci Dövüşken, belediye başkanım parmağıyla dürterek. “İşini&#160;bilen bir belediye başkanı, fare avcılarını çağırtırdı!”</p>
<p>“Kızıma göre, onlar bir kilere kapatılmış,” dedi belediye başkanı. Parmağa dik dik baktı.</p>
<p>“Senin konuşan fareler mi kapatmış?” dedi Dövüşken.</p>
<p>“Kızım tarafından kapatılmış,” dedi belediye başkanı sakin sakin. “Parmağını çek Bay Dövüşken. Kızım, bekçileri oraya götürdü. Kızım çok ciddi suçlamalarda bulunuyor Bay Dövüşken. Fare avcılarının barakasının altına bol&#160;bol yiyecek depolanmış olduğunu söylüyor. Yiyeceği çaldıklarını ve ırmak tüccarlarına sattıklarını söylüyor. Baş&#160;fare avcısı, senin kayınbiraderindi, değil mi Bay Dövüşken? Bu göreve onun atanmasını çok istiyordun diye hatırlıyorum, öyle değil mi?”</p>
<p>Dışarıda bir şamata yükseldi. Çavuş Çiftnokta, geniş geniş sırıtarak kalabalığı yarıp geçti ve masaya koca bir sosis koydu.</p>
<p>“Bir sosis, hırsızlık sayılmaz,” dedi Dövüşken.</p>
<p>Kalabalıktan daha fazla şamata yükseldi. Kalabalık tekrar aralandığı zaman, çok çok ağır yürüyen yalnız Onbaşı</p>
<p>Düğme göründü. Bunun sebebi, adam, taşıdığı üç çuval tahıl, sekiz ayrı ipe dizilmiş sosis, bir fıçı pancar turşusu ve&#160;on beş lahanayı yere bıraktığı zaman ortaya çıktı.</p>
<p>Çavuş Çiftnokta, boğuk küfürler ve düşen lahanalar eşliğinde bir selam çaktı. “Kalanları getirmek üzere yanıma altı adam almak için izin istiyorum efendim!” dedi, mutlu&#160;mutlu gülümseyerek.</p>
<p>“Fare avcıları nerede?” dedi belediye başkanı.</p>
<p>“Onların... başı fena dertte efendim,” dedi çavuş. “Dışarı çıkmak isteyip istemediklerini sordum, ama bir süre daha orada kalmak istediklerini söyleyip teşekkür ettiler,&#160;ama içecek su ve temiz pantolon istiyorlar.”</p>
<p>“Söyledikleri yalnızca bu mu?”</p>
<p>Çavuş Çiftnokta, defterini çıkardı. “Hayır efendim, çok şey söylediler. Aslında, ağlıyorlardı. Temiz pantolon karşılığında her şeyi itiraf edeceklerini söylediler. Bir de efendim, bu vardı.”</p>
<p>Çavuş dışarı çıktı ve ağır bir kutuyla geri döndü. Kutuyu güm diye cilalı masanın üzerine bıraktı. “Bir fareden aldığımız bilgi üzerine hareket ederek efendim, döşeme&#160;tahtalarının altına baktık, içinde iki yüz liradan fazla para&#160;olmalı. Haksız kazanç, efendim.”</p>
<p>“Bir fareden bilgi mi aldınız?”</p>
<p>Çavuş, Sardalya’yı cebinden çıkardı. Fare bir bisküvi yemekle meşguldü, ama yine de nazikçe şapkasını kaldırdı.</p>
<p>“Bu pek... hijyenik değil, değil mi?” dedi belediye başkanı.</p>
<p>“Öyle deme ahbap, adam ellerini yıkadı,” dedi Sardalya.</p>
<p>“Ben çavuşla konuşuyordum!”</p>
<p>“Hayır efendim. İyi bir küçük adam bu efendim. Çok temiz. Bana, çocukken beslediğim hamsteri hatırlatıyor&#160;efendim.”</p>
<p>“Şey, teşekkür ederim çavuş, aferin, lütfen şimdi git ve...”</p>
<p>“Hamsterimin adı Horace’dı,” diye ekledi çavuş yardımseverlikle.</p>
<p>“Teşekkür ederim çavuş, şimdi...”</p>
<p>“Mamayla şişmiş minik yanaklar görmek bana iyi geldi efendim.”</p>
<p>“Teşekkür ederim çavuş!”</p>
<p>Çavuş gittiği zaman belediye başkanı dönüp Bay Dö-vüşken’e baktı. Adam, utanmış görünecek kadar edepliydi.</p>
<p>“Adamı doğru düzgün tanımıyorum bile,” dedi. “Kız kardeşimin evlendiği biri işte, o kadar! Onu görmüyorum&#160;bile!”</p>
<p>“Anlıyorum,” dedi belediye başkanı. “Çavuşa, gidip senin kilerini aramasını söylemeye niyetim yok,” hafifçe gülümsedi, burnunu çekti ve ekledi, “henüz. Şimdi, nerede kalmıştık?”</p>
<p>“Size bir masal anlatmak üzereydim,” dedi Maurice.</p>
<p>Köy kurulu ona bakakaldı.</p>
<p>“Peki senin adın ne?” dedi belediye başkanı. Şimdi epey neşeliydi.</p>
<p>“Maurice,” dedi Maurice. “Serbest çalışan arabulucu gibi bir şeyim. Farelerle konuşmayı zor bulduğunuzu görüyorum, ama insanlar kedilerle konuşmayı sever, değil mi?&quot;</p>
<p>“Dick Livingstone’da olduğu gibi mi?” dedi Hopçabuk.</p>
<p>“Evet, doğru, onun gibi, evet ve...” diye başladı Maurice.</p>
<p>“Bir de Çizmeli Pisi’de olduğu gibi, hı?” dedi Onbaşı Düğme.</p>
<p>“Evet, doğru, kitaplar,” dedi Maurice, kaşlarını çatarak. “Her neyse... kediler, farelerle konuşabiliyor, tamam mı?&#160;Ve ben size bir masal anlatacağım. Ama ilk önce size şunu&#160;söylemek istiyorum: Müşterilerim, yani fareler, siz gitmelerini isterseniz bu köyden gidecek ve bir daha asla dönmeyecekler. Asla...”</p>
<p>İnsanlar ona bakakaldı. Fareler de öyle.</p>
<p>“Dönmeyecek miyiz?” dedi Bronzten.</p>
<p>“Dönmeyecekler mi?” dedi belediye başkanı.</p>
<p>“Evet,” dedi Maurice. “Şimdi, size şanslı bir köy hakkında bir masal anlatacağım. Adını henüz bilmiyorum. Diyelim ki müşterilerim buradan ayrıldı ve ırmak aşağı gittiler, tamam mı? Bu ırmağın kıyılarında bir sürü köy vardır, eminim. Ve bir yerlerde, biz farelerle anlaşma yapabiliriz,&#160;diyecek bir köy de vardır. Ve o, çok şanslı bir köy olacak,&#160;çünkü o zaman belli kurallar olacak, anlıyor musunuz?”</p>
<p>“Tam olarak değil, hayır,” dedi belediye başkanı.</p>
<p>“Eh, bu şanslı köyde, örneğin bir tepsi kek yapmış bir hanımın en yakın fare deliğine gidip, örneğin, ‘Günaydın&#160;fareler, alın size bir kek. Kalanlara dokunmazsanız çok&#160;memnun olurum,’ demesi yeterli olacak. Fareler de, ‘Pekâlâ hanımefendi, hiç sorun değil,’ diyecek. Sonra...”&#160;“Farelere rüşvet vermemiz gerektiğini mi söylüyorsun?”&#160;dedi belediye başkanı.</p>
<p>“Kavalcılara ödediğinizden daha ucuz. Fare avcılarından da daha ucuz,” dedi Maurice. “Her neyse, adına maaş diyeceğiz. Ne karşılığında maaş, dediğinizi mi duydum?”&#160;“Öyle mi dedim?” dedi belediye başkanı.</p>
<p>“Demek üzereydiniz,” dedi Maurice. “Ve ben de size bunun... haşaratları denetim altına almak karşılığında maaş olduğunu söyleyecektim.”</p>
<p>“Ne? Ama fare dediğin zaten haş...”</p>
<p>“Sakın söyleme!” dedi Bronzten.</p>
<p>“Hamamböceği gibi haşaratlar,” dedi Maurice rahatça, “burada onlardan bol bol görebiliyorum.”</p>
<p>“Peki onlar konuşabiliyor mu?” dedi belediye başkanı. Artık yüzünde, Maurice’in uzun uzun konuştuğu kişilerin&#160;yüzünde behren aynı şaşkın ifade vardı. İfade şöyle diyordu, ‘Girmek istemediğim konulara giriyorum, ama bu durumdan nasıl kurtulacağımı bilmiyorum.’</p>
<p>“Hayır,” dedi Maurice. “Fareler de konuşamıyordu. Normal... diğer kediler de konuşamıyor. Eh, bu şanslı köy&#160;için haşarat, tarih olacak, çünkü o köyün yeni fareleri polis&#160;gücü görevi görecek. Niye, kabile sizin kilerlerinizi koruyacak, pardon, o köyün kilerlerini demek istedim. Fare&#160;avcılarına gerek olmayacak. Nasıl bir tasarruf olacağını bir&#160;düşünün. Ama bu yalnızca başlangıç olacak. Bu şanslı&#160;köyde ahşap oymacıları da zengin olacak.”</p>
<p>“Nasıl?” dedi, Yüzbaşı adlı ahşap oymacısı keskin bir sesle.</p>
<p>“Çünkü fareler onlar için çalışıyor olacak,” dedi Maurice. “Dişleri fazla uzamasın diye devamlı bir şeyler kemirmek&#160;zorundalar zaten, bu yüzden kemirerek guguklu saat yapsalar da olur. Saat imalatçıları da iyi iş yapacak.”</p>
<p>“Neden?” dedi saatçi Hopçabuk.</p>
<p>“Mini mini patiler, küçük yaylar ve parçalar konusunda çok iyidir,” dedi Maurice. “Ayrıca...”</p>
<p>“Yalnızca guguklu saat mi yapabiliyorlar, yoksa başka şeyler de yapıyorlar mı?” dedi Yüzbaşı.</p>
<p>“... bir de işin turizm tarafı var,” dedi Maurice. “Örneğin, Fare Saati. Bonk şehrindeki saati bilir misiniz? Şehir meydanındakini? Her on beş dakikada bir minik şekiller&#160;çıkar ve çanları çalar. Kling bong bang, bing klong bong...&#160;Çok tutulan bir gösteridir, resimleri kartpostallarda falan&#160;da vardır. Son derece çekici. Sırf meydanda durup saatin&#160;çalmasını beklemek için insanlar uzun yollardan gelir. Eh,&#160;o şanslı köyde, çanları çalan fareler olacak!”</p>
<p>“Yani bize söylediğin,” dedi saatçi, “eğer biz... yani, eğer o şanslı kasabanın kocaman, özel bir saati ve fareleri&#160;varsa, görmek için insanlar gelir, öyle mi?”</p><div>
<p>j,</p></div>
<p>“Ve on beş dakika meydanda durup saatin çalmasını beklerler,” dedi biri.</p>
<p>“Saat kulesinin el imalatı küçük modellerini satmak için mükemmel bir zaman,” dedi saatçi.</p>
<p>İnsanlar bunu düşünmeye başladılar.</p>
<p>“Üzerinde fare resimleri olan kupalar,” dedi çömlekçi.</p>
<p>“Elle-kemirtilmiş hediyelik ahşap kupalar ve tabaklar,” dedi Yüzbaşı.</p>
<p>“Sevimli oyuncak fareler!”</p>
<p>“Şişe geçirilmiş fareler!”</p>
<p>Bronzten derin bir nefes aldı. Maurice çabucak konuştu: “İyi fikir. Yumuşak şekerden yapılmış olacaklar, doğal olarak.” Keith’e baktı. “Herhalde kasaba özel bir fare kavalcısı&#160;tutmak da ister. Bilirsiniz. Törensel amaçlarla. ‘Resmi Fare&#160;Kavalcısı ve Fareleri ile birlikte resmini de çizdirdin mi’&#160;falan için.”</p>
<p>“Küçük bir tiyatro yapılması olasılığı da var mı?” dedi küçük bir ses.</p>
<p>Bronzten hızla döndü. “Sardalya!” dedi.</p>
<p>“Şey, ahbap, düşündüm ki herkes oyuna katılıyorsa...” diye itiraz etti Sardalya.</p>
<p>“Maurice, bu konuda konuşmamız gerek,” dedi Tehlikeli Fasulye, kedinin bacağını çekiştirerek.</p>
<p>“Bir dakika izin verin,” dedi Maurice, belediye başkanı-na sırıtarak, “müşterilerimle görüşmem gerek. Elbette,” diye ekledi, “ben şanslı köyden bahsediyorum. O köy bu&#160;köy olmayacak elbette, çünkü benim müşterilerim buradan ayrıldığı zaman buraya yeni fareler taşınacak. Her zaman daha fazla fare vardır. Ve onlar konuşmayacak, onların kuralları olmayacak ve onlar kaymağın içinde oynaşacak. Siz yeni fare avcıları, güvenebileceğiniz fare avcıları&#160;bulmak zorunda kalacaksınız ve eskisi kadar çok para kazanamayacaksınız; çünkü herkes bu diğer köye gidiyor&#160;olacak. Öylesine aklıma geldi işte.”</p>
<p>Masanın ucuna yürüdü ve farelere döndü.</p>
<p>“Çok iyi gidiyordum!” dedi. “Yüzde on alabilirsiniz, biliyorsun, değil mi? Yüzleriniz kupaların falan üzerinde olacak!”</p>
<p>“Biz bütün gece bunun için mi savaştık?” dedi Bronzten tükürürcesine. “Evcil hayvan olmak için mi?”</p>
<p>“Maurice, bu doğru değil,” dedi Tehlikeli Fasulye. “Kuşkusuz zeki türler arasındaki ortak bağa atıfta bulunmak daha iyi...”</p>
<p>“Ben zeki tür falan bilmem. Burada insanlarla karşı kar-şıyayız,” dedi Maurice. “Siz savaş nedir bilir misiniz? İnsanlar çok sever. Diğer insanlarla savaşırlar. Ortak bağlar konusunda çok da hevesli değildirler.”</p>
<p>“Evet, ama biz...”</p>
<p>“Şimdi beni dinleyin,” dedi Maurice. “On dakika önce bu insanlar, sizi zararlı yaratıklar olarak görüyordu. Şimdi&#160;sizin... faydalı olabileceğinizi düşünüyorlar. Kim bilir yarım saat sonra ne düşünmelerini sağlamış olurum?”</p>
<p>“Onlar için çalışmamızı mı istiyorsun?” dedi Bronzten. “Buradaki yerimizi hakkımızla kazandık!”</p>
<p>“Kendiniz için çalışıyor olacaksınız,” dedi Maurice. “Bak, bu insanlar filozof sayılmaz. Onlar yalnızca... günlük&#160;işlerini düşünen insanlar. Tünelleri anlamazlar. Bu bir pazar köyü. Onlara doğru şekilde yaklaşmanız gerek. Zaten&#160;diğer fareleri uzak tutacaksınız ve gidip reçelin içinde oynaşmayacaksınız. Bu yüzden karşılığında teşekkür alsanız&#160;da olur.” Yine denedi. “Bol bol, ‘ya, ne demezsin,’ bağrışmaları olacak. Eninde sonunda konuşmanız gerekecek.”&#160;Farelerin gözlerinde hâlâ şaşkınlık olduğunu görünce çaresizlik içinde Sardalya’ya döndü. “Yardım et,” dedi.</p>
<p>“O haklı patron. Onlara gösteri yapman gerek,” dedi Sardalya, endişe içinde birkaç adım dans ederek.</p>
<p>“Bize gülerler!” dedi Bronzten.</p>
<p>“Çığlık atmalarındansa gülmeleri yeğdir, patron. Bir başlangıç sayılır. Dans etmek zorundasın patron. Düşünebiliyorsun, savaşabiliyorsun, ama dünya durmadan dönüyor ve en önde kalmak istiyorsan dans etmek zorundasın.”&#160;Şapkasını kaldırdı ve bastonunu döndürdü. Odanın diğer&#160;yanında, iki insan onu gördü ve güldüler. “Gördün mü?”&#160;dedi Sardalya.</p>
<p>“Ben bir yerlerde bir ada bulabileceğimizi umuyordum,” dedi Tehlikeli Fasulye. “Farelerin gerçekten fare gibi yaşayabileceği bir yer.”</p>
<p>“Bunun nelere yol açtığını gördük,” dedi Bronzten. “Hem, bilirsin, ben bizim gibi bir halkın yaşayabileceği&#160;uzak, harika adalar olduğunu sanmıyorum. Bizim için&#160;yok.” İçini çekti. “Bir yerlerde harika bir ada varsa, o burası. Ama ben dans etmeyi hiç düşünmüyorum.”</p>
<p>“Mesela dedik patron, mesela dedik,” dedi Sardalya, bir ayağından diğerinin üzerine sıçrayarak.</p>
<p>Masanın diğer ucunda bir gümleme duyuldu. Belediye başkanı yumruğunu masaya indirmişti. “Pratik olmamız&#160;gerek!” diyordu. “Durumumuz bundan daha kötü olabilir&#160;mi? Onlar gerçekten konuşabiliyorlar. Bütün bunları bir&#160;kez daha yaşamak istemiyorum, anladınız mı? Yiyeceğimiz&#160;var, paramızın büyük kısmını geri aldık, kavalcıdan kurtulduk. .. bunlar bizim şans farelerimiz...”</p>
<p>Keith ve Habise, farelerin tepesine dikildi.</p>
<p>“Babam ikna oluyor gibi,” dedi Habise. “Ya siz?” “Görüşmeler devam ediyor,” dedi Maurice.</p>
<p>“Ben... şey... özür... şey... bak, Maurice nereye bakmam gerektiğini söyledi ve bunu tünelde buldum,” dedi Habise. Sayfalar birbirine yapışmıştı ve hepsi lekelenmişti,&#160;ama çok sabırsız biri tarafından dikilerek onarılmıştı. Yine&#160;de, Bay Tavşancık’ın Macerası olduğu anlaşılabiliyordu.&#160;“Sayfaların hepsini bulabilmek için bir sürü lağım ızgarası&#160;kaldırmak zorunda kaldım,” dedi.</p>
<p>Fareler kitaba baktılar. Sonra hep birlikte Tehlikeli Fa-sulye’ye baktılar.</p>
<p>“Bu Bay Tav...” diye başladı Şeftali.</p>
<p>“Biliyorum. Kokusunu aldım,” dedi Tehlikeli Fasulye.</p><div>
<p>âJ</p></div>
<p>Fareler yine kitaptan kalanlara baktılar.</p>
<p>“O bir yalan,” dedi Şeftali.</p>
<p>“Belki de yalnızca güzel bir masaldır,” dedi Sardalya.</p>
<p>“Evet,” dedi Tehlikeli Fasulye. “Evet.” Puslu pembe gözlerini Bronzten’e çevirdi. Bronzten yere çökecekken kendini tuttu. “Belki bu bir haritadır,” diye ekledi Tehlikeli Fasulye.</p>
<p>Eğer bu bir masal olsaydı ve gerçek yaşam olmasaydı, insanlar ve fareler el sıkışır, yepyeni ve parlak bir geleceğe&#160;doğru yol alırdı.</p>
<p>Ama gerçek yaşam olduğun için, bir sözleşme imzalamaları gerekti. İnsanlar evlerde yaşamaya başladığından beri süregelen bir savaş, yalnızca mutlu bir gülümsemeyle&#160;sona eremezdi. Bir de komite kurulması gerekti. Tartışılacak bir sürü detay vardı. Köy kurulu komiteye katıldı, yaşlı&#160;farelerin çoğu da öyle, Maurice de katılarak masa boyunca&#160;ileri geri yürüdü.</p>
<p>Bronzten, masanın bir ucunda oturuyordu. Aslında uyumak istiyordu. Yarası sancıyordu, dişleri ağrıyordu ve yemek yemeyeli çok uzun zaman olmuştu. O uykulu uykulu beklerken tartışmalar saatlerce sürdü. Bronzten kimin konuştuğuna pek dikkat etmiyordu. Çoğu zaman, herkes aynı&#160;anda konuşuyordu sanki.</p>
<p>“Bir sonraki madde: Tüm kedilere zorunlu çan uygulaması. Anlaşıldı mı?”</p>
<p>“Otuzuncu maddeye dönebilir miyiz, Bay, şey, Maurice? Fare öldürmenin cinayet sayılacağını söylemiştiniz?”&#160;“Evet. Elbette.”</p>
<p>“Ama bu yalnızca...”</p>
<p>“Külahıma anlat bayım, çünkü bıyıklarım dinlemek istemiyor!”</p>
<p>“Kedi haklı,” dedi belediye başkanı. “Yersiz konuşuyorsun Bay Dövüşken! Bu konuyu konuştuk.&quot;</p>
<p>“Ama ya bir fare benden bir şeyler çalarsa?”</p>
<p>“Öhö!.. O zaman bu hırsızlık olur ve fare adaletin önüne çıkarılır.”</p>
<p>“Ah, genç...” dedi Dövüşken.</p>
<p>“Şeftali. Ben bir fareyim efendim.”</p>
<p>“Ve... şey... Bekçiler fare tünellerine girebilecek diyorsunuz, öyle mi?”</p>
<p>“Evet! Çünkü Bekçi Teşkilatı’nda fare bekçiler de olacak. Olmak zorunda,” dedi Maurice. “Hiç sorun değil!” “Gerçekten mi? Peki Çavuş Çiftnokta bu konuda ne&#160;düşünüyor? Çavuş Çiftnokta?”</p>
<p>“Şey... bilmiyorum, efendim. Sorun olmaz, herhalde. Ben fare deliğinden geçemem, o kadarını biliyorum. Rozetleri daha küçük yapmamız gerekecek elbette.”</p>
<p>“Ama kuşkusuz bir fare bekçinin bir insanı tutuklamasına izin verilmez?”</p>
<p>“Ah, evet, verilir efendim,” dedi çavuş.</p>
<p>“Ne?”</p>
<p>“Şey, söz konusu fare, bekçi yeminini gerektiği gibi etmişse... demek istediğim, bir bekçifare olmuşsa... o zaman kendinden iri birini tutuklayamayacağını söylemek doğru olmaz, değil mi? Fare bekçi, faydalı olabilir. Onların&#160;özel bir numarası olduğunu anlıyorum, bir insanın pantolonunun bacağından yukarı tırmanıp...”</p>
<p>“Beyler, devam etmeliyiz. Bu konunun alt-komiteye bırakılmasını öneriyorum.”</p>
<p>“Hangisine efendim? Şimdiye dek on yedi alt-komite kurduk!”</p>
<p>Konsey üyelerinden biri hırkladı. Hırklayan 95 yaşındaki Bay Uykucu’ydu. Adam bütün sabahı rahat rahat uyuyarak geçirmişti. Hırklama, uyanmaya başladığı anlamına geliyordu.</p>
<p>Bay Uykucu masanın diğer yanma baktı. Bıyıkları oynadı.</p>
<p>“Orada bir fare var!” dedi, parmağını uzatarak. “Baksanıza, mm, nasıl da küstah küstah duruyor! Bir fare! Hem de şapka takmış!”</p>
<p>“Evet efendim. Bu toplantının amacı farelerle konuşmak efendim,” dedi yanındaki kişi.</p>
<p>Bay Uykucu bakışlarını indirdi ve gözlüklerini düzeltti. “Bu da ne?” dedi. Daha yakından baktı. “Bak hele,” dedi,&#160;“sen de, mm, fare değil misin?”</p>
<p>“Evet efendim. Adım Besleyici, efendim. İnsanlarla konuşmak için buradayız. Sorunlara bir son vermek için.”</p>
<p>Bay Uykucu, fareye bakakaldı. Sonra masanın karşısındaki Sardalya’ya baktı ve Sar dalya şapkasını kaldırdı. Sonra belediye başkamna baktı ve belediye başkanı başını salladı.&#160;Bay Uykucu bir kez daha herkese teker teker baktı. Olanları anlamaya çalışırken dudakları kıpırdıyordu.</p>
<p>“Hepiniz mi konuşuyorsunuz?” dedi sonunda.</p>
<p>“Evet efendim,” dedi Besleyici.</p>
<p>“O zaman... dinleme işini kim yapıyor?” dedi adam.</p>
<p>“Biz de o konuya geliyorduk,” dedi Maurice.</p>
<p>Bay Uykucu ona dik dik baktı. “Sen kedi misin?” diye sordu.</p>
<p>“Evet efendim,” dedi Maurice.</p>
<p>Bay Uykucu bu gerçeği de ağır ağır sindirdi. “Fareleri öldürdüğünüzü sanıyordum?” dedi, artık bundan o kadar&#160;da emin değilmiş gibi.</p>
<p>“Evet, ama görüyorsunuz efendim, gelecek bu,” dedi Maurice.</p>
<p>“Öyle mi?” dedi Bay Uykucu. “Gerçekten mi? Ne zaman geleceğini hep merak etmiştim zaten. Ah, pekâlâ. Artık kediler de konuşabiliyor, ha? Kutlarım! Şeye göre hareket&#160;etmek gerekir, şeye... hareket eden şeye, elbette. Çayı getirdiklerinde beni, mm, uyandır, olmaz mı pisicik?”</p>
<p>“Şey... on yaşından büyük insanların, kedilere pisicik demesi yasaklandı efendim,” dedi Besleyici.</p>
<p>“Madde 19 fıkra b,” dedi Maurice kararlılıkla. “Hemen yemek vermeyi düşünmüyorlarsa kimse kedilere aptalca&#160;lakaplar takmayacak. Bu maddeyi ben koydurdum,” diye&#160;ekledi gururla.</p>
<p>“Gerçekten mi?” dedi Bay Uykucu. “Ne diyeyim, gelecek de bir tuhafmış. Yine de her şeyi bir düzeltmek gerekiyordu herhalde...”</p>
<p>Sandalyesine yerleşti ve kısa süre sonra horlamaya başladı.</p>
<p>Bay Uykucu’nun çevresinde, tartışmalar yine başladı ve sürdü. Bir sürü kişi konuşuyordu. Bazıları dinliyordu. Zaman zaman onaylıyorlardı... ve devam ediyorlar... ve tartışıyorlardı. Ama masadaki kâğıt yığını büyüdükçe büyüdü&#160;ve gittikçe daha resmi görünmeye başladı.</p>
<p>Bronzten kendini uyanmaya zorladı ve birinin onu izlemekte olduğunu fark etti. Masanın diğer ucunda, belediye başkanı ona uzun uzun, düşünceli düşünceli bakıyordu.</p>
<p>Bronzten bakarken adam arkasına yaslandı ve kâtibe bir şey söyledi, kâtip başını salladı, masanın çevresinden dolandı, tartışan kişilerin yanından geçti ve Bronzten’in yanına geldi.</p>
<p>Eğildi. “Beni... anlaya... biliyor... musun?” dedi, büyük dikkatle konuşarak.</p>
<p>“Evet... çünkü... ben... aptal... de-ği-lim,” dedi Bronzten.</p>
<p>“Ah, şey... belediye başkanı sizinle ofisinde yalnız görüşmek istiyor,” dedi kâtip. “Şuradaki kapı. Dilerseniz inmenize yardım ederim.”</p>
<p>“Ben de parmağını ısırabilirim dilersen,” dedi Bronzten. Belediye başkanı masadan uzaklaşmaya başlamıştı bile.&#160;Bronzten aşağıya kaydı ve onun arkasından gitti. Kimse&#160;ikisine dikkat etmedi.</p>
<p>Belediye başkanı Bronzten’in kuyruğu da içeri girene kadar bekledi, sonra kapıyı dikkatle kapattı.</p>
<p>Oda küçük ve düzenliydi. Düz yüzeylerin çoğu belgelerle doluydu. Duvarların çoğu kitaplıklarla kaplıydı ve raflarla kitaplar arasında kalan boşluğa daha fazla belge ve&#160;kitap tıkıştırılmıştı.</p>
<p>Belediye başkanı abartılı bir dikkatle gidip oldukça eski, büyük döner koltuğuna oturdu ve Bronzten’e baktı. “Bu işi beceremeyeceğim,” dedi. “Bizim... küçük bir sohbet etmemizin iyi olacağını düşündüm. Seni masaya kaldırabilir&#160;miyim? Demek istediğim, sen masamda olsan konuşmak&#160;daha kolay olurdu...”</p>
<p>“Hayır,” dedi Bronzten. “Sen dümdüz yere yatsan seninle konuşmak daha kolay olurdu.” İçini çekti. Bu tür oyunlar için çok yorulmuştu. “Elini dümdüz yere koyarsan ben üzerine çıkarım ve sen de beni masaya kaldırabilirsin,” dedi, “ama bir pislik yapmayı denersen başparmağını ısırıp&#160;kopartırım.”</p>
<p>Belediye başkanı onu büyük özenle kaldırdı. Bronzten adamın elinden atlayıp kâğıt yığınları, boş çay bardakları&#160;ve eski kalemlerin bulunduğu, yıpranmış deri yüzeye indi,&#160;utangaç utangaç onu izlemekte olan adama döndü.</p>
<p>“Şey... mesleğin çok kâğıt işi gerektiriyor mu?” dedi belediye başkam.</p>
<p>“Gereken yazıları Şeftali yazıyor,” dedi Bronzten, açık sözlülükle.</p>
<p>“Şeftali dediğin, konuşmadan önce öksüren küçük dişi fare, değil mi?” dedi belediye başkanı.</p>
<p>“Evet.”</p>
<p>“O çok... titiz, değil mi?” dedi belediye başkanı. Bronzten adamın ter içinde olduğunu görebiliyordu. “Bazı kurul üyelerini epey korkutuyor, ha ha.”</p>
<p>“Ha ha,” dedi Bronzten.</p>
<p>Belediye başkanı çok keyifsiz görünüyordu. Söyleyecek bir şey arar gibiydi. “Siz, şey, yerleşebildiniz mi?” dedi.</p>
<p>“Dün geceyi, fare dövüşlerinde bir köpekle savaşarak geçirdim. Sonra sanırım bir süreliğine bir fare kapanma&#160;yakalandım,” dedi Bronzten, buz gibi bir sesle. “Sonra biraz savaştık. Bunların dışında, bir şikâyetim yok.”</p>
<p>Belediye başkanı ona endişeyle baktı. Bronzten ilk defa, bir insan için üzüldüğünü hissetti. Aptal görünüşlü çocuk&#160;farklıydı. Belediye başkanı da Bronzten’in hissettiği kadar&#160;yorgun görünüyordu.</p>
<p>“Bak,” dedi, “eğer bana sormak istediğin buysa, ben işe yarayabileceğini düşünüyorum.”</p>
<p>Belediye başkanı neşelendi, “Gerçekten mi?” dedi. “Çok fazla tartışıyoruz.”</p>
<p>“İşte bu yüzden işe yarayabileceğini düşünüyorum,” dedi Bronzten. “İnsanlar ve fareler tartışıyor. Siz bizim&#160;peynirimizi zehirlemiyorsunuz ve biz de sizin reçelinizin&#160;içinde oynaşmıyoruz. Kolay olmayacak, ama yine de bir&#160;başlangıçtır.”</p>
<p>“Ama bilmem gereken bir şey var,” dedi belediye başkanı.</p>
<p>“Evet?”</p>
<p>“Kuyularımızı zehirleyebilirdiniz. Evlerimizi ateşe verebilirdiniz. Kızım bana sizin çok... ilerlemiş... olduğunuzu anlatıyor. Bize hiçbir borcunuz yok. Neden yapmadınız&#160;bunları?”</p>
<p>“Ne için? Daha sonra ne yapacaktık?” dedi Bronzten. “Bir başka köye mi gidecektik? Bütün bunları yeniden mi&#160;yaşayacaktık? Sizi öldürmenin bize ne faydası olacaktı?&#160;Eninde sonunda insanlarla konuşmamız gerekecekti. Sizinle konuşsak da olur, dedik.”</p>
<p>“Bizden hoşlandığınıza memnun oldum!” dedi belediye başkanı.</p>
<p>Bronzten konuşmak için ağzını açtı. Sizden hoşlanmak mı, diyecekti. Hayır, sizden yeterince çok nefret etmiyoruz, o kadar. Biz arkadaş değiliz.</p>
<p>Ama...</p>
<p>Artık fare dövüşleri olmayacaktı. Kapanlar, zehirler olmayacaktı. Evet, kabileye polis memurluğunun ne demek olduğunu; fare bekçilerin, yeni kuralları ihlal eden fareleri</p><div>
<p>i</p></div>
<p>neden kovalayabileceğim açıklaması gerekecekti. Bundan hiç hoşlanmayacaklardı. Hem de hiç hoşlanmayacaklardı.&#160;Bedeninde İskelet Fare’nin diş izlerini taşıyan bir fare bile&#160;bu konuda güçlük çekecekti. Ama Maurice’in dediği gibi,&#160;onlar bunu yapacak, siz şunu yapacaksınız. Kimse pek bir&#160;şey kaybetmeyecekti ve herkes çok şey kazanacaktı. Köy&#160;refaha kavuşacaktı, herkesin çocukları büyüyecekti ve aniden her şey normal olacaktı.</p>
<p>Ve her şeyin normal olması herkesin hoşuna giderdi. Normal şeylerin değişmesinden hoşlanmazlardı. Bir denemeye değer, diye düşündü Bronzten.</p>
<p>“Şimdi ben bir soru sormak istiyorum,” dedi. “Kaç zamandır buranın liderisin?”</p>
<p>“On sene oldu,” dedi belediye başkanı.</p>
<p>“Zor değil mi?”</p>
<p>“Ah, evet. Ah, evet. Herkes bana devamlı itiraz ediyor,” dedi belediye başkanı. “İtiraf etmeliyim ki, bu yaptıklarımız işe yararsa biraz daha az itiraz bekliyorum. Ama kolay bir iş değil.”</p>
<p>“Sırf işler yürüsün diye devamlı bağırmak çok aptalca,” dedi Bronzten.</p>
<p>“Bu doğru,” dedi belediye başkanı.</p>
<p>“Ve herkes kararları senin vermeni bekliyor,” dedi Bronzten.</p>
<p>Evet.</p>
<p>“Son lider ölmeden hemen önce bana bir öğüt verdi. Ne olduğunu biliyor musun? Yeşil pelteye benzeyen şeyi yeme!”</p>
<p>“İyi bir öğüt mü?” dedi belediye başkanı.</p>
<p>“Evet,” dedi Bronzten. “Ama onun yapması gereken tek şey, iri ve zorlu olmak ve lider olmak isteyen diğer farelerle dövüşmekti.”</p>
<p>“Bizim konsey de biraz öyle,” dedi belediye başkanı.</p>
<p>“Ne?” dedi Bronzten. “Onları enselerinden ısırıyor musun?”</p>
<p>“Henüz değil,” dedi belediye başkanı. “Ama aklımdan geçmedi değil.”</p>
<p>“Benim düşündüğümden çok daha karmaşık bir iş çıktı!” dedi Bronzten şaşkınlık içinde. “Önce bağırmayı öğreniyorsun, sonra da bağırmamayı.”</p>
<p>“Yine haklısın,” dedi belediye başkanı. “İşin gereği işte.” Avucunu yukarı çevirerek elini masanın üzerine koydu.&#160;“İzin verir misin?”</p>
<p>Bronzten ele çıktı ve belediye başkanı onu pencereye taşırken, denizliğe bırakırken dengesini korumaya çalıştı.</p>
<p>“Irmağı görüyor musun?” dedi belediye başkanı. “Evleri görüyor musun? Sokaktaki insanları görüyor musun? Her şeyin tıkır tıkır çalışmasını sağlamak zorundayım. Eh,&#160;ırmağı çalıştıran ben değilim, doğal olarak, o kendi kendine çalışıyor. Ve her sene, yeterince insanı kızdırmadığım&#160;ortaya çıkıyor; çünkü belediye başkanı olarak bir başkasını&#160;seçmiyorlar. Bu yüzden aynı işleri tekrar yapmam gerekiyor. Sandığımdan çok daha karmaşık bir iş çıktı.”</p>
<p>“Ne, sen de mi? Ama sen insansın!” dedi Bronzten hayretle.</p>
<p>“Hah! Bunun işimi kolaylaştırdığını mı sanıyorsun? Ben de farelerin vahşi ve özgür olduklarını sanıyordum!”</p>
<p>“Hah!” dedi Bronzten.</p>
<p>İkisi pencereden dışarı baktılar. Aşağıdaki meydanda Keith ile Habise’nin sohbete dalmış, yürümekte olduklarını görebiliyorlardı.</p>
<p>“Dilersen,” dedi belediye başkanı bir süre sonra, “burada, ofisimde küçük bir masan olabilir...”</p>
<p>“Ben yer altında yaşayacağım, ama yine de teşekkürler,” dedi Bronzten, kendini toplayarak. “Küçük masalar, çok&#160;Bay Tavşancıksı.”</p>
<p>Belediye başkanı içini çekti. “Öyledir herhalde. Şey...” Vicdanını sızlatan bir sırrı paylaşmak üzereymiş gibi görünüyordu ve bir açıdan öyleydi de. “Çocukken o kitapları&#160;severdim ama. Elbette, hepsinin saçmalık olduğunu biliyordum, ama yine de gerçek olduğunu düşünmek hoştu...”</p>
<p>“Ya ya,” dedi Bronzten. “Ama tavşan aptaldı. Kim konuşan tavşan duymuş?”</p>
<p>“Ah, evet. Tavşanı hiç sevmezdim. Herkes diğer karakterleri severdi. Fare Rupert, Sülün Phil, Yılan Olly...”</p>
<p>“Ah, hadi ama,” dedi Bronzten. “Yılanın bir yakası ve kravatı var!”</p>
<p>“Ee?”</p>
<p>“Eh, nasıl boynunda kalıyor? Yılan dediğin boru gibi bir şeydir!”</p>
<p>“Biliyor musun, ben hiç o şekilde düşünmemiştim,” dedi belediye başkanı. “Aptalca gerçekten. Yakası boynundan kayıp giderdi, değil mi?”</p>
<p>“Ayrıca, fareler yelek kullanamıyor.”</p>
<p>“Öyle mi?”</p>
<p>“Öyle,” dedi Bronzten. “Denedim. Alet kemerleri iyi, ama yelekler değil. Tehlikeli Fasulye buna epey bozuldu.&#160;Ama ona da söyledim, pratik olmak lazım.”</p>
<p>“Ben de kızıma hep aynı şeyi söylerim,” dedi adam. “Masallar yalnızca masaldır. Yaşam bu haliyle de yeterince&#160;karmaşık. Gerçek dünya için plan yapmalıyız. Masallara&#160;yer yoktur.”</p>
<p>“Kesinlikle,” dedi fare.</p>
<p>Adamla fare gün solana, gece çökene kadar konuştular.</p>
<p>Bir adam, büyük dikkatle, “Irmak Sokağı” diyen bir tabelanın altına bir resim çiziyordu. Resim çok çok aşağıdaydı, kaldırımdan birazcık yukarıda ve adamın diz çökmesi gerekiyordu. Elindeki küçük kâğıt parçasına baka baka&#160;çiziyordu.</p><div><div><img src="main-34.jpg" alt=""/></div></div>
<p>Resim şöyle bir şeydi:</p>
<p>Keith kahkaha attı.</p>
<p>“Komik olan ne?” diye sordu Habise.</p>
<p>“Bu, Fare alfabesiyle yazılmış,” dedi Keith. “Bak ne diyor: Su+Hızlı+Taş. Sokak taş döşeli, değil mi? Irmak Sokağı anlamına geliyor.”</p>
<p>“Sokak tabelaları iki dilde yazılacak. 193. madde,” dedi Habise. “Çok hızlı davranmışlar. Kurul bu kuralı onaylayalı iki saat oldu. Sanırım bu, fare tünellerinde de insan dilinde yazılmış minik tabelalar olacak anlamına geliyor, ha?”</p>
<p>“Umarım öyle olmaz,” dedi Keith.</p>
<p>“Neden?”</p>
<p>“Çünkü fareler genellikle tünellerini orada oynaşarak işaretliyorlar.”</p>
<p>Habise’nin yüzündeki ifadenin hiç değişmemesi karşısında etkilendi. “Anlıyorum ki hepimiz zihnen uyum sağlamak zorunda kalacağız,” dedi kız düşünceli düşünceli. “Ama babam, köyde ona bir yuva verecek bir sürü nazik&#160;yaşlı hanım olduğunu söyledikten sonra Maurice’in yaptığı&#160;tuhaftı.”</p>
<p>“Bu şekilde elde etmenin eğlenceli olmayacağını söylemesini mi diyorsun?” dedi Keith.</p>
<p>“Evet. Ne demek istediğini anladın mı?”</p>
<p>“Anladım gibi. Onun Maurice olduğu anlamına geliyordu,” dedi Keith. “Sanırım masada kasıla kasıla yürürken ve herkese emirler yağdırırken çok eğleniyordu. Paranın farelerde kalabileceğini bile söyledi! Dediğine göre kafasının&#160;içinde küçük bir ses, paranın aslında onlara ait olduğunu&#160;söylüyormuş!”</p>
<p>Habise bir süre düşündü, sonra aslında hiç önemli değilmiş gibi sordu, “Sen, ee... kalıyorsun, değil mi?”</p>
<p>“9. madde, Yatılı Fare Kavalcısı,” dedi Keith. “Kimseyle paylaşmak zorunda olmadığım resmi bir kıyafetim, tüylü&#160;bir şapkam olacak ve kaval primi alacağım.”</p>
<p>“Bu oldukça... tatmin edici,” dedi Habise. “Şey...”</p>
<p>“Evet?”</p>
<p>“Sana iki kız kardeşim olduğunu söylediğimde, şey, bu tam olarak gerçek değildi,” dedi. “Şey... yalan söylemedim&#160;elbette, ama gerçeği biraz... abarttım.”</p>
<p>“Evet.”</p>
<p>“Demek istediğim, gerçeği harfi harfine doğru bir şekilde söylemem gerekseydi, hiç kız kardeşim olmadığını söylerdim.”</p>
<p>“Ah,” dedi Keith.</p>
<p>“Ama milyonlarca arkadaşım var elbette,” diye devam etti Habise. Keith, kızın çok perişan göründüğünü düşündü.</p>
<p>“Muhteşem,” dedi. “Çoğu insanın ancak birkaç düzine arkadaşı olur.”</p>
<p>“Milyonlarca,” dedi Habise. “Elbette, yeni bir tanesine her zaman yer var.”</p>
<p>“Güzel,” dedi Keith.</p>
<p>“Bir de şey, 5. madde var,” dedi Habise, endişeli görünmeye devam ederek.</p>
<p>“Ah, evet,” dedi Keith. “Bu herkesi şaşırttı. Kremalı çörekler, bir madalya ve havalı bir çay partisi, değil mi?”</p>
<p>“Evet,” dedi Habise. “Yoksa masalın doğru düzgün bir sonu olmazdı. Sen, şey, bana katılır mısın?”</p>
<p>Keith başını salladı. Köyde çevresine bakındı. Güzel bir yere benziyordu. Tam da doğru büyüklükteydi. Bir erkek&#160;burada bir gelecek bulabilirdi...</p>
<p>“Tek bir sorum var,” dedi.</p>
<p>“Evet?”</p>
<p>“Belediye başkam olmak ne kadar alır?”</p>
<p>Überwald’da bir yerde, bir saatin on beş dakikada bir çaldığı, farelerin dışarı çıkıp çanlara vurdukları bir köy&#160;vardır.</p>
<p>insanlar izlerler, alkışlarlar. Elle-kemirtilmiş kupalar, tabaklar, kaşıklar, saatler ve satın alınıp eve götürülmek&#160;dışında hiçbir faydaları olmayan başka hediyelik eşyalar&#160;satın alırlar. Ve Fare Müzesi’ne giderler, Fareburger yerler&#160;-içinde fare bulunmadığı garanti edilmiştir- kendi kafanıza takabileceğiniz Fare Kulakları ve Fare dilinde Fare şiir&#160;kitapları satın alırlar. Farece sokak tabelaları gördüklerinde “ne tuhaf’ derler ve tüm kasabanın bu kadar temiz görünmesine şaşarlar...</p>
<p>Ve günde bir kez, köyün genç Fare Kavalcısı kavalını çalar ve fareler oynak müzikle dans ederler. Çok sevilen&#160;bir gösteridir. Özel günlerde küçük bir dansçı fare, payetli&#160;kıyafetler giymiş sürü sürü fareyle birlikte büyük dans&#160;gösterileri, çeşmenin havuzunda su balesi düzenler, süslü&#160;sahne tasarımları yapar.</p>
<p>Bazen de kurslar düzenlenerek Fare Vergisi, sistemin nasıl işlediği, insan köyünün altında farelerin kendi fare&#160;köylerinin olduğu, farelerin kütüphaneyi serbestçe kullanabildiği, hatta bazen genç fareleri okula gönderdikleri&#160;anlatılır. Ve herkes, “Ne kadar da kusursuz, ne kadar iyi&#160;organize edilmiş, ne kadar muhteşem!” der.</p>
<p>Ve sonra çoğu kendi köylerine dönerler, kapanlar kurarlar, zehirler bırakırlar; çünkü bazı zihinleri baltayla bile değiştiremezsiniz. Ama, birkaçı dünyaya bambaşka gözlerle bakmaya başlar.</p>
<p>Kusursuz bir dünya değildir, ama yine de tıkır tıkır işlemektedir. Masallarda asıl önemli olan, kalıcı olanları seçmektir.</p><div><div><img src="main-35.jpg" alt=""/></div></div>
<p>Ve ırmak aşağı çok uzaklarda, kürkünde yalnızca birkaç çıplak nokta kalmış yakışıklı bir kedi, mavnadan atladı,&#160;kasıla kasıla rıhtımda yürüdü ve geniş, zengin bir köye girdi. Birkaç gününü köyün kedilerini döverek, mekânı öğrenerek ve daha çok oturup izleyerek geçirdi.</p>
<p>Sonunda aradığı şeyi buldu. Çocuğu izleyerek köyden çıktı. Çocuk omzuna bir değnek dayamıştı ve değneğin&#160;ucundan, masallarda, insanların tüm varlıklarını içinde&#160;taşıdıkları türden bohça edilmiş bir mendil sarkıyordu. Kedi&#160;kendi kendine sırıttı. İnsanların düşlerini biliyorsanız, onları kullanabilirdiniz.</p>
<p>Kedi, yoldaki ilk kilometre taşma kadar izledi oğlanı. Oğlan durduğunda bir ses işitti:</p>
<p>“Hey, aptal görünüşlü çocuk? Hem ağa hem belediye başkanı olmak ister misin? Yok, burada, aşağıdayım, evlat...”</p>
<p>Çünkü bazı masallar biter, ama eski masallar sürer ve önde kalmak istiyorsanız müziğe uyarak dans etmelisiniz.</p>
<p>YAZARIN NOTU</p>
<p>Bana sorarsanız son birkaç ay içinde fareler hakkında gerekenden fazla metin okudum. Doğru bilgilerin -ya da&#160;en azından insanların doğru olduğunu söylediği şeylerin-çoğu o kadar inanılmaz ki okurlar uydurduğumu düşünmesin diye kitapta kullanmadım.</p>
<p>Fareler, fare dövüşlerinin yapıldığı çukurlardan, Bronz-ten’in zavallı Jacko üzerinde kullandığı yöntemle kaçıyor-muş. Bana inanmıyorsanız İhtiyar Alf, Jimma ve Bob Amca bizzat tanık olmuş. En yetkili ağızlardan dinledim.</p>
<p>Fare krallar gerçekten var. Nasıl var oldukları hâlâ bir sır; bu kitapta Habise bir iki teoriden bahsediyor. Daha çağdaş ve daha moral bozucu versiyonu anlattığı için Dr. Jack&#160;Cohen’e minnettarım. Bu versiyondan anladığıma göre,&#160;çağlar içinde bazı zalim ve yaratıcı insanların çok fazla boş&#160;zamanı varmış.</p><div><div><img src="main-36.jpg" alt=""/></div></div>
</body>
</html>