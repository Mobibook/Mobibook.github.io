<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>“Kapana kısılmışsın!”</p>
<p>Bu -her sözcük ıstırap demek olsa da- Bronzten için çok fazlaydı. “Ah... gerçekten mi?” dedi.</p>
<p>“Ben gidip Sa... Sardalya’yı getireyim, olmaz mı?” diye kekeledi Besleyici.</p>
<p>Bronzten farenin panik başlangıcının kokusunu alabiliyordu. Ve paniğe kapılmak için zaman yoktu. “Hayır! Söyle... bana...” dedi nefes nefese, “... ne... tür... kapan? ”</p>
<p>“Şey... ee... şey...” dedi Besleyici.</p>
<p>Bronzten derin, alev alev bir nefes aldı. “Düşün, seni... sefil oynaşıcı!”</p>
<p>“Şey, şey... tamamen paslanmış... ee... her yeri pas kaplı! Şeye benziyor... e... şey... Belkıran...” Bronzten’in&#160;arkasından bir tırmalama sesi geldi. “Evet! Pası kemirdim!&#160;Nugent Kardeşler’in Belkıran Kapanı Md.l diyor, efendim!”</p>
<p>Sürekli, korkunç baskı onu ezerken Bronzten düşünmeye çalıştı. Md.l? Çok eski! Zamanın şafağından kalma bir şey! Onun gördüğü en eski kapan, Geliştirilmiş Bel-kıran Md.7 idi! Besleyiciden başka ona yardım edecek&#160;kimse yoktu, dört sol ayağı varmış gibi hareket eden, tam&#160;bir drrtlt olan Besleyici.</p>
<p>“Sen... yayın...” diye başladı, ama şimdi gözlerinin önünde mor ışıklar uçuşuyordu, mor ışıklardan oluşan&#160;büyük bir tünel. Işıklara doğru yükseldiğini hissederken&#160;yine denedi. “Sen... yayın... nasıl?..”</p>
<p>“Tamamen paslanmış, efendim!” dedi panik dolu ses. “Jenkins ve Jenkins’in Büyük Dişleri’nde olduğu gibi geri&#160;dönüşsüz hareket için hazırlanmışa benziyor efendim;&#160;ama sonundaki çengel yok! Bu parça ne yapıyor efendim?&#160;Efendim? Efendim?”</p>
<p>Bronzten acının yok olduğunu hissetti. Demek böyle oluyor, diye düşündü dalgın dalgın. Artık çok geç. Besleyici paniğe kapılacak ve kaçacak. Biz böyle yaparız. Başımız&#160;belaya girdiğinde, ilk deliğe dalarız. Ama fark etmez. Zaten&#160;her şey bir düş gibiydi. Endişelenecek bir şey yok. Oldukça güzeldi, aslında. Belki gerçekten de Yeraltmdaki Büyük&#160;Fare diye bir şey vardır. Bu güzel olurdu.</p>
<p>Sıcak sessizliğin içinde mutluluk içinde süzüldü. Kötü şeyler oluyordu, ama onlar çok uzaklardaydı ve artık fark&#160;etmezdi...</p>
<p>Arkasında, yerdeki taşları tırmalayan bir fare varmış gibi sesler duydu. Belki Besleyici kaçıyordur, diye düşündü bir&#160;parçası. Ama bir başka parça, belki İskelet Fare’dir, diye&#160;düşündü.</p>
<p>Fikir onu korkutmadı. Burada onu hiçbir şey korkutamazdı. Olabilecek her tür kötü şey olmuştu zaten. Başını çevirse bir şey göreceğini hissediyordu. Ama bu büyük,&#160;sıcak boşlukta süzülmek çok daha kolaydı.</p>
<p>Mor ışıklar kararıyordu, önce laciverte dönüştü, sonra lacivertin ortasında siyah bir halka oluştu.</p>
<p>Bir fare tüneline benziyordu.</p>
<p>Demek burada yaşıyor, diye düşündü Bronzten. Bu Büyük Fare’nin tüneli. Her şey ne kadar da basit...</p>
<p>Tünelin ortasında parlak beyaz bir nokta belirdi ve hızla büyüdü.</p>
<p>İşte geliyor, diye düşündü Bronzten. Büyük Fare çok şey biliyor olmalı. Acaba bana ne söyleyecek?</p>
<p>Işık gittikçe büyüdü. Gerçekten de bir fareye benziyordu.</p>
<p>Bütün bunların doğru olduğunu öğrenmek ne tuhaf, diye düşündü Bronzten, mavi ışık siyaha dönüşürken. İşte gidiyoruz, demek ki doğrudan tünele...</p>
<p>Gürültü vardı. Dünyayı dolduruyordu. Korkunç, korkunç acı geri dönmüştü. Ve Büyük Fare, Besleyici’nin sesiyle bağırıyordu:</p>
<p>“Yayı kemirdim efendim! Yayı kemirip kopardım! Eski ve zayıftı efendim! Muhtemelen bu yüzden sizi ikiye biçmedi efendim! Beni duyabiliyor musunuz efendim? Bronzten? Efendim? Yayı kemirip kopardım efendim! Hâlâ ölü&#160;müsünüz efendim? Efendim?..”</p>
<p>Birinci fare avcısı, yumruklarını sıkarak sandalyesinden fırladı.</p>
<p>En azından, sıçrama olarak başladı. Yarı yolda bir sendelemeye dönüştü. Karnını tutarak bütün ağırlığıyla çöküverdi.</p>
<p>“Ah, hayır. Ah, hayır. O çayın tadının bir tuhaf olduğunu biliyordum...” diye mırıldandı.</p>
<p>İkinci fare avcısı açık yeşile dönmüştü. “Sizi pis küçük...” diye başladı.</p><div style="border-rigth:solid;">
<p>“Bize saldırmayı aklınıza bile getirmeyin,” dedi Habise. “Yoksa buradan asla çıkamazsınız. İncinebiliriz ve panzehiri nereye bıraktığımızı unutabiliriz. Bize saldıracak zamanınız yok.”</p>
<p>Birinci fare avcısı yine ayağa kalkmaya çalıştı, ama bacakları oynamak istemiyordu. “Hangi zehirdi?” diye mırıldandı.</p>
<p>“Kokusuna bakılırsa, farelerin Üç Numara dediği türdendi,” dedi Keith. “Üzerinde Bolöldür yazan bir torbadaydı!!!”</p>
<p>“Fareler mi Üç Numara diyor?” dedi ikinci fare avcısı.</p>
<p>“Zehirler hakkında çok şey biliyorlar,” dedi Keith.</p>
<p>“Ve sana bir panzehiri olduğunu söylediler, öyle mi?” dedi ikinci fare avcısı.</p>
<p>Birinci fare avcısı ona dik dik baktı. “Konuştuklarını duyduk Bili. Fare dövüşünde, hatırladın mı?” Keith’e baktı&#160;ve başını iki yana salladı. “Yok,” dedi “sen bir adamı zehirleyip sonra yüzüne bakacak bir çocuğa benzemiyorsun...”</p>
<p>“Ya ben?” dedi Habise, öne eğilerek.</p>
<p>“Kız yapabilir! Kız yapabilir!” dedi ikinci fare avcısı, meslektaşının kolunu kavrayarak. “Tuhaf bir kız o. Herkes&#160;öyle diyor!” Yine karnını tuttu ve inleyerek öne eğildi.</p>
<p>“Sen panzehir dedin,” dedi birinci fare avcısı. “Ama Bolöldür’ün panzehiri yok!!!”</p>
<p>“Ben de var dedim,” dedi Keith. “Fareler bir panzehir buldu.”</p></div>
<p>İkinci fare avcısı dizlerinin üzerine çöktü. “Lütfen, genç efendi! Merhamet et! Beni düşünmesen bile sevgili karımı&#160;ve babasız kalacak dört güzel çocuğumu düşün!”</p>
<p>“Sen evli değilsin,” dedi Habise. “Çocuğun yok!”</p>
<p>“Bir gün olabilir ama!”</p>
<p>“Alıp götürdüğünüz fareye ne oldu?” dedi Keith. “Bilmiyorum efendim. Çatıdan şapkalı bir fare indi, onu&#160;yakaladı ve uçup gitti!” diye mırıldandı ikinci fare avcısı.&#160;“Sonra bir başka büyük fare indi, herkese bağırdı, Jacko’yu&#160;bahis-konusu-edilemez-yerlerinden ısırdı ve duvarın üzerinden atlayıp kaçtı!”</p>
<p>“Senin fareler iyi gibi,” dedi Habise.</p>
<p>“Daha bitirmedim,” dedi Keith. “Herkesten yiyecek çaldınız ve suçu farelerin üzerine attınız, değil mi?”</p>
<p>“Evet! Öyle! Evet! Yaptık yaptık!”</p>
<p>“Fareleri öldürdünüz,” dedi Maurice sessizce.</p>
<p>Birinci fare avcısı başını sertçe çevirdi. Kedinin sesinde, adamın tanıdığı bir tını vardı. O tınıyı fare dövüşlerinde de&#160;duymuştu. Zaman zaman olurdu; bahis oynayarak ve bazen hançerleriyle cinayet işleyerek geçinen, süslü yelekli,&#160;burnu büyük tipler dağlara yolculuk ederken köye uğrarlardı. Gözlerinde belli bir bakış, seslerinde belli bir tını&#160;olurdu. Onlar ‘katil centilmenler’ olarak bilinirdi. Katil&#160;centilmenlerden birini kızdırmazdmız.</p>
<p>“Evet evet, bu doğru, öldürdük!” diye geveledi ikinci fare avcısı.</p>
<p>“Dikkatli konuş Bili,” dedi birinci fare avcısı, Maurice’i süzmeye devam ederek.</p>
<p>“Neden yaptınız bunu?” dedi Keith.</p>
<p>İkinci fare avcısı bakışlarını, patronundan Habise’ye, sonra Keith’e çevirdi. En çok hangisinden korktuğuna karar vermeye çalışıyordu sanki.</p>
<p>“Şey, Ron dedi ki, fareler önemsiz şeylermiş zaten,” dedi. “Bu yüzden... dedi ki, bütün farelerden kurtulursak&#160;ve yiyecekleri kendimiz çalarsak, şey, tam olarak hırsızlık&#160;olmazmış, doğru değil mi? Daha çok... yiyeceklerin yerini&#160;değiştirmek olurmuş. Ron’un tanıdığı bir adam var. Gecenin bir yarısı yelkenli mavnayla gelip bize para.</p>
<p>“Bu şeytani bir yalan!” diye terslendi birinci fare avcısı, sonra kusacakmış gibi göründü.</p>
<p>“Ama siz, fareleri canlı yakalayıp kafeslere doldurmuşsunuz. Üstelik yiyecek de vermemişsiniz,” diye devam etti Keith. “O fareler, fare yiyerek hayatta kalıyorlar. Bunu&#160;neden yaptınız?”</p>
<p>Birinci fare avcısı karnını tuttu. “Bir şeyler olduğunu hissedebiliyorum!” dedi.</p>
<p>“Bir şeyler olduğunu hayal ediyorsun yalnızca!” diye terslendi Keith.</p>
<p>“Öyle mi?”</p>
<p>“Evet. Kullandığınız zehirler hakkında hiç mi bir şey bilmiyorsunuz? Midenin erimesine daha en az yirmi dakika var.”</p>
<p>“Vay!” dedi Habise.</p>
<p>“Ondan sonra,” dedi Keith, “sümkürmeye kalkarsan beynin... şey, gerçekten büyük bir mendile ihtiyacın olur,&#160;diyelim.”</p>
<p>“Bu müthiş!” dedi Habise, çantasını karıştırarak. “Not alacağım!”</p>
<p>“Sonra da, eğer... tuvalete gitmeyin, yeter. Nedenini sormayın. Gitmeyin, o kadar. Her şey bir saat içinde olup&#160;biter. Sızıntılar dışında.”</p>
<p>Habise, hızla yazıyordu. “Sızıntı mı yapacaklar?” dedi.</p>
<p>“Hem de cır-cır diye,” dedi Keith, gözlerini adamlardan ayırmadan.</p>
<p>“Bu insanlık dışı bir davranış!” diye haykırdı ikinci fare avcısı.</p>
<p>“Hayır, çok insanca bir davranış,” dedi Keith. “Son derece insanca bir davranış. Bunu bir başka canlıya yapacak hayvan yoktur, ama sizin zehirleriniz farelere bunu her&#160;gün yapıyor. Şimdi bana kafeslerdeki fareleri anlatın.”</p>
<p>Yardımcı fare avcısının yüzünden ter akıyordu. O da kapana kısılmış gibi görünüyordu. “Şey, fare avcıları her&#160;zaman fare dövüşleri için canlı fare yakalamıştır,” diye inledi. “Yan iştir bu. Yanlış bir şey değil! Hep yapılır! Bizim,&#160;elimizdeki fare stokunu korumamız gerekiyordu, bu yüzden onları ürettik. Üretmek zorundaydık. Onları fare dövüşlerinde ölen farelerle beslemenin bir zararı olmazdı.&#160;Farelerin, fareleri yediğini herkes bilir. Ama yeşil pelteye&#160;benzeyen şeyi yedirmemek lazım! Sonra...”</p>
<p>“Ah! Bir de sonrası mı var?” dedi Keith sakin sakin.</p>
<p>“Ron dedi ki, dövüşlerden canlı kurtulan farelerden fare üretirsek, bilirsin, köpeklerden kaçmayı başaran farelerden, böylece daha iri, daha iyi farelerimiz olurmuş, anlıyor musunuz?”</p>
<p>“Çok bilimsel, değil mi?” dedi birinci fare avcısı.</p>
<p>“Bunun ne anlamı var ki?” dedi Habise.</p>
<p>“Şey, küçük hanım, biz... Ron dedi ki... düşündük ki... ben düşündüm... yani biz düşündük... şey, diğerlerinin&#160;arasına gerçekten zorlu fareler koymak tam olarak hile&#160;yapmak sayılmaz, anlıyor musunuz, özellikle de dövüşecek olan köpek biraz dengesizse. Bunun ne zararı olur ki?&#160;Bahislerde bize biraz avantaj sağlar. Düşündüm ki... Ron&#160;düşündü ki...”</p>
<p>“Kimin fikri olduğu konusunda biraz kafanız karışmış gibi,” dedi Keith.</p>
<p>“Onun,” dedi fare avcıları bir ağızdan.</p>
<p>Benim, dedi bir ses, Maurice’in kafasının içinde. Maurice, neredeyse tünediği yerden düşüyordu. Bizi öldürmeyen şey&#160;bizi daha güçlü kılar, dedi Örümcek’in sesi. En güçlü tür...</p>
<p>“Demek istediğin,” dedi Habise, “burada fare avcıları olmasa daha az fare mi olacaktı?” Başını yana eğerek duraksadı. “Hayır, bu doğru değil. Doğru gelmiyor. Başka bir&#160;şey var. Bize söylemediğimiz bir şey. Kafeslerdeki o fareler... deliye dönmüş, çılgın gibi...”</p>
<p>Günün her saati kafamın içinde bu korkunç sesi duysam ben de çıldırırdım, diye düşündü Maurice.</p>
<p>“Kusacağım,” dedi birinci fare avcısı. “Ben, ben...”</p>
<p>“Yapma,” dedi Keith, ikinci fare avcısını izleyerek. “Hoşuna gitmeyeceğinden eminim. Ee, Bay Yardımcı Fare Avcısı?”</p>
<p>“Onlara diğer kilerde ne olduğunu sor,” dedi Maurice. Hızla söyledi; çünkü cümle ağzından çıkarken Örümcek’in&#160;sesinin ağzını kapatmaya çalıştığını hissedebiliyordu.</p>
<p>“Diğer kilerde ne var o zaman?” dedi Keith.</p>
<p>“Ah, yalnızca bir şeyler, eski kafesler falan...” dedi ikinci fare avcısı.</p>
<p>“Başka?” dedi Maurice.</p>
<p>“Yalnızca... yalnızca... orada...” Fare avcısının ağzı açılıp kapandı. Gözleri yuvalarından fırlar gibi oldu. “Söyleyemem,” dedi. “Şey... Hiçbir şey yok. Evet, işte bu. Orada&#160;hiçbir şey yok, yalnızca eski kafesler. Ah, bir de veba. Oraya girmeyin, çünkü veba var. İşte bu yüzden oraya girmemeniz gerek, anladınız mı? Veba yüzünden.”</p>
<p>“Yalan söylüyor,” dedi Habise. “Ona panzehir yok.”</p>
<p>“Yapmak zorundaydım!” diye inledi ikinci fare avcısı. “Lonca’ya katılmak için bir tane yapmanız gerek!”</p>
<p>“Bu bir Lonca sırrıdır!” diye azarladı birinci fare avcısı onu. “Lonca sırlarını açıklama...” Durdu ve gürleyen karnını tuttu.</p>
<p>“Ne yapmak zorundaydm?” dedi Keith.</p>
<p>“Bir fare kral yapmak!” diye patladı ikinci fare avcısı.</p>
<p>“Bir fare kral mı?” dedi Keith keskin bir sesle. “Fare kral da ne?”</p>
<p>“Ben... ben... ben...” diye kekeledi adam. “Kes şunu, ben... ben... ben istemiyorum...” Gözyaşları akıyordu.&#160;“Biz... ben bir fare kral yaptım... Kes şunu, kes... kes...”</p>
<p>“Ve o hâlâ yaşıyor, öyle mi?” dedi Habise.</p>
<p>Keith, hayretle ona döndü. “Sen bu tür şeyleri biliyor musun?” dedi.</p>
<p>“Elbette. Onlar hakkında bir sürü masal var. Fare krallar ölümcül derecede kötüdür. Onlar...”</p>
<p>“Panzehir, panzehir, lütfen,” diye sızlandı ikinci fare avcısı. “Midemde fareler koşuşturuyor sanki!”</p>
<p>“Sen bir fare kral yaptın,” dedi Habise. “Eyvah! Panzehiri, bizi kapattığınız o küçük kilerde bıraktık. Yerinizde olsam acele ederdim.”</p>
<p>İki adam sallanarak ayağa kalktılar. Birinci fare avcısı kapağı açık duran deliğe düştü. Diğer adam da onun üzerine indi. Küfrederek, inleyerek ve söylemek zorundayız,&#160;fena halde pırtlayarak kilere yollandılar.</p>
<p>Tehlikeli Fasulye’nin mumu hâlâ yanıyordu. Yanında kabarık, kıvrılmış bir kâğıt vardı.</p>
<p>Kapak, adamların arkasından çarpılarak kapandı. Kenarına sıkıştırılan tahta parçasının sesi geldi.</p>
<p>“Bir kişiye yetecek kadar panzehir var,” dedi Keith. Sesi, tahta yüzünden boğuk bir biçimde duyuluyordu. “Ama&#160;eminim siz aranızda halledersiniz; insancıl bir şekilde.”</p>
<p>Bronzten nefeslenmeye çalıştı, ama bir sene boyunca nefes alsa bile asla ciğerlerini yeteri kadar dolduramayacağını düşündü. Sırtında ve göğsünde, çepeçevre bir acı&#160;halkası vardı.</p>
<p>“Muhteşem bir şey!” dedi Besleyici. “Kapanda ölmüştünüz ve şimdi yaşıyorsunuz!”</p>
<p>“Besleyici?” dedi Bronzten dikkatle.</p>
<p>“Evet efendim?”</p>
<p>“Ben çok... minnettarım,” dedi Bronzten, hırıldamaya devam ederek, “ama aptallaşma. Yay gerilmişti, zayıftı ve...&#160;kapan dişleri paslanmış ve körelmişti. Hepsi bu.”</p>
<p>“Ama her yerinizde diş izleri var! Şimdiye dek kapandan canlı çıkan olmamıştı. Bay Ciyaklar dışında ve onlar kauçuktan yapılmış!”</p>
<p>Bronzten karnını yaladı. Besleyici haklıydı. Delik deşik görünüyordu. “Yalnızca şansım yaver gitti,” dedi.</p>
<p>“Bir kapandan canlı kurtulan fare görülmemişti,” diye tekrarladı Besleyici. “Büyük Fare’yi gördünüz mü?”</p>
<p>“Neyi?”</p>
<p>“Büyük Fare’yi!”</p>
<p>“Ah, şu,” dedi Bronzten. Hayır, ben o tür saçmalıklara inanmam, diyecekken durdu. Işığı ve sonra önündeki karanlığı hatırlayabiliyordu. Çok da kötü görünmüyordu.&#160;Besleyici onu geri getirdiği için üzülmüştü neredeyse. Kapandaydı ve her tür acı çok uzaktaydı. Artık zor kararlar&#160;vermesi gerekmiyordu. “Domuzpastırması iyi mi?” demekle yetindi.</p>
<p>“iyi gibi. Demek istediğim, iyileşmeyecek yara göremedik. Daha kötü yaralandığı olmuştur. Ama, şey, o oldukça yaşlıydı. Neredeyse üç yaşında.”</p>
<p>“Yaşlıydı mı?” dedi Bronzten.</p>
<p>“Yaşlı, demek istedim efendim. Sardalya sizi bulmam için gönderdi beni, çünkü onu geri götürmek için yardımınıza ihtiyacımız var, ama...” Besleyici, Bronzten’e kuşkuyla baktı.</p>
<p>“Sorun değil, eminim olduğundan kötü görünüyordur,” dedi Bronzten irkilerek. “Şimdi oraya çıkalım, olmaz mı?”</p>
<p>Eski bir bina, bir farenin tutunabileceği yerlerle doludur. Yemlikten heybeye, koşum takımlarından samanlığa tırmanırken kimse onları görmedi. Dahası, kimse onları&#160;aramıyordu. Diğer farelerin bazıları Jacko’nun üzerinden&#160;geçerek özgürlüklerine kavuşmuşlardı ve köpekler delice&#160;onları arıyor, birbirleriyle kavga ediyorlardı. Adamlar da&#160;öyle...</p>
<p>Bronzten’in bira hakkında biraz bilgisi vardı, çünkü meyhanelerin ve birahanelerin altında iş gördüğü olmuştu,&#160;insanların neden zaman zaman beyinlerini kapatmak istediğini fareler sık sık merak etmişti. Fareler için bir ses, ışık&#160;ve koku kargaşasının ortasında yaşamak hiç mantıklı değildi.</p>
<p>Şu anda Bronzten’e hiç de kötü gelmiyordu. Fikir şuydu ki bir süreliğine her şeyi unutabiliyorlardı ve kafalarının&#160;içi can sıkıcı düşüncelerle uğuldamayı bırakıyordu... Eh,&#160;bu oldukça cazip görünüyordu.</p>
<p>Değişim’den önceki hayatını pek hatırlamıyordu ama, bu kadar karmaşık olmadığından emindi. Ah, kötü şeyler&#160;oluyordu, çünkü kıyıda yaşamak zordu. Ama zorluklar&#160;bittiğinde bitmiş oluyordu ve yarın yeni bir gündü.</p>
<p>Fareler, yarını düşünmek zorunda değildi. Daha fazla olay olacağına dair belli belirsiz bir his vardı içlerinde yalnızca. Bu düşünmek değildi. Ayrıca farelerin hayatında ‘iyi’&#160;ve ‘kötü’, ‘doğru’ ve ‘yanlış’ yoktu. Bunlar yeni fikirlerdi.</p>
<p>Fikirler! Artık dünyaları onlardan ibaretti! Hayat hakkında, o hayatı nasıl yaşamaları gerektiği hakkında, hayattaki amacınız hakkında büyük büyük sorular ve yanıtlar vardı. Yeni fikirler, Bronzten’in bitkin kafasına doluşup&#160;duruyordu.</p>
<p>Bu fikirlerin arasında, kafasının ortasında, Tehlikeli Fa-sulye’nin minik şeklini gördü.</p>
<p>Bronzten, küçük beyaz fareyle ya da onun peşinden koşturan ve onun düşündüğü şeylerin resimlerini çizen küçük dişi fareyle fazla konuşmazdı. Bronzten pratik kişilerden&#160;hoşlanır dı.</p>
<p>Ama şimdi, o bir kapan avcısı, diye düşünüyordu. Tıpkı benim gibi. Önümüzden gidiyor, tehlikeli fikirler buluyor,&#160;onlar hakkında düşünüyor, onları sözcüklerle kıstırıyor,&#160;güvenli hale getiriyor ve bize onları aşmanın yolunu gösteriyor.</p>
<p>Ona ihtiyacımız var... ona şimdi ihtiyacımız var. Aksi halde, hepimiz bir fıçıya kapatılmış fareler gibi koşuşmaktan başka şey yapamayız...</p>
<p>Çok daha sonra Besleyici, yaşlandığında, ağzının çevresindeki tüyler kırlaştığında ve biraz tuhaf kokmaya başladığında, tırmanışının ve Bronzten’in kendi kendine mırıldanmasını duymasının öyküsünü yazdıracaktı. “Kapandan çekip kurtardığım Bronzten,” diyecekti, “bambaşka bir fare olmuştu. Sanki düşünceleri yavaşlamıştı, ama çok daha büyük olmuştu.”</p>
<p>“En tuhafı da,” diyecekti, “kirişe ulaştığımız zamandı. Bronzten, Domuzpastırması’mn iyi olduğunu görmüş ve&#160;sonra bana gösterdiği kibrit çöpünü almıştı.”</p>
<p>“Onu, eski bir demir parçasına sürterek yaktı,” diyecekti Besleyici, “ve sonra elinde yanan kibritle kirişin üzerinde yürüdü. Aşağıda tüm kalabalığı, her yere saçılmış saman yığınlarını, kuru otları görebiliyordum, insanlar şey gibi dolanıyordu, hah, fareler gibi... ve şöyle düşündüm:&#160;O kibriti bırakırsan bayım, ahır birkaç saniye içinde dumanla dolar. Sen kapıları kapattın ve bu insanlar şey gibi,&#160;hah, fıçıdaki fareler gibi kapana kısıldıklarını fark edene&#160;dek biz lağım kanallarında epey uzaklaşmış oluruz.”</p>
<p>“Ama o, kibrit sönene kadar aşağıya bakıp durmakla yetindi. Sonra kibrit çöpünü bıraktı, Domuzpastırması’m&#160;taşımamıza yardım etti ve tek kelime etmedi. Daha sonra,&#160;fare kavalcısı olayı olup bittikten sonra ona sorduğumda&#160;şöyle dedi, ‘Evet. Fıçıdaki fareler gibi.’ Başka hiçbir yorum&#160;yapmadı.”</p>
<p>“Şekere koyduğun şey neydi gerçekten?” dedi Keith, gizli kapağa giderlerken.</p>
<p>“Akdiken,” dedi Habise.</p>
<p>“Zehir değil, değil mi?”</p>
<p>“Hayır, bir müshil.”</p>
<p>“O da ne?”</p>
<p>“Gevşetici demek.”</p>
<p>“Nereyi gevşetici?”</p>
<p>“Nereyi değil aptal. Barsak gevşetici. Resim çizerek anlatmayayım sana.”</p>
<p>“Ah... Demek istediğin... gevşetiyor.”</p>
<p>“Evet.”</p>
<p>“Ve tesadüf eseri üzerinde taşıyordun, öyle mi?” “Elbette... Büyük ilaç çan tasındaydı.”</p>
<p>“Demek istediğin, sırf böyle bir olayla karşılaşma olasılığına karşı yanında öyle bir şey taşıyordun, öyle mi?” “Elbette. Pekâlâ gerekebilir.”</p>
<p>“Nasıl?” dedi Keith, merdivene tırmanarak.</p>
<p>“Eh, kaçırıldığımızı düşün. Kendimizi denizde bulduğumuzu düşün. Korsanlar tarafından yakalandığımızı düşün. Korsanlar devamlı aynı şeyleri yerler. Hep öfkeli olmalarının sebebi bu olabilir. Ya da kaçmış, yüzerek kıyıya ulaşmış ve Hindistan cevizinden başka hiçbir şeyin bulunmadığı bir adada kısılı kalmış olabilirdik. Hindistan cevizi,&#160;insanın barsaklarım epey zorlar.”</p>
<p>“Evet, ama... ama... her şey olabilir! Bu şekilde düşünürsen, ne olur ne olmaz diye her şeyi yanında taşımaya başlarsın!”</p>
<p>“işte bu yüzden çantam bu kadar büyük,” dedi Habise sakin sakin, delikten çıkıp üstünü başını silkeleyerek.&#160;Keith içini çekti. “Ne kadar gevşetici verdin onlara?”&#160;“Çok. Ama çok fazla panzehir almazlarsa yakında iyileşirler.”</p>
<p>“Panzehir olarak ne verdin?”</p>
<p>“Akdiken.”</p>
<p>“Habise, sen hiç iyi biri değilsin.”</p>
<p>“Gerçekten mi? Sen onları gerçek zehirle zehirlemek istiyordun ve senin hayal gücün, midelerinin erimesi falan&#160;konusunda çok fazla çalışıyordu.”</p>
<p>“Evet, ama fareler benim dostlarım. Bazı zehirler bunları gerçekten yapabiliyor. Ve... yani... panzehir olarak daha fazla zehir vermek.</p>
<p>“O zehir değil. Bir ilaç. Daha sonra kendilerini harika ve tertemiz hissedecekler.”</p>
<p>“Tamam tamam. Ama... onlara panzehir olarak da ondan vermek biraz... biraz...”</p>
<p>“Akıllıca mı? Anla timsal olarak tatmin edici mi?” dedi Habise.</p>
<p>“Sanırım öyle,” diye itiraf etti Keith gönülsüzce.</p>
<p>Habise çevresine bakındı. “Kedin nerede? Bizi izlediğini sanıyordum.”</p>
<p>“Bazen uzaklaşıyor ve o benim kedim değil.”</p>
<p>“Evet, sen onun insanısın. Ama akıllı bir kedisi olan genç bir adam hayatta çok ilerleyebilir, biliyorsun.”</p>
<p>“Nasıl?”</p>
<p>“Çizmeli Kedi var, örneğin,” dedi Habise, “Elbette herkes Dick Livingstone ve harika kedisini bilir, değil mi?”</p>
<p>“Ben bilmiyorum,” dedi Keith.</p>
<p>“Çok ünlü bir masaldır!”</p>
<p>“Affedersin. Ben okumayı öğreneli çok olmadı.”</p>
<p>“Gerçekten mi? Eh, Dick Livingstone beş parasız bir çocukken Übergurgl’ın ağası ve Belediye Başkanı oldu&#160;çünkü kedisi... şey... güvercin yakalamak konusunda çok&#160;iyiydi. Köy... güvercin... istilasına uğramıştı, aslında daha&#160;sonra bir sultanın kızıyla evlendi; çünkü kedisi, kızın babasının sarayındaki bütün... güvercinleri... temizledi...”</p>
<p>“Aslında fareler olacaktı, değil mi?” dedi Keith kasvetle.</p>
<p>“Özür dilerim, evet.”</p>
<p>“Hem, bu yalnızca bir masal,” dedi Keith. “Bak, fare krallar hakkında masallar var mı gerçekten? Farelerin kralları var mı? Ben hiç duymamıştım. Nasıl oluyor?”</p>
<p>“Düşündüğün gibi değil. Senelerdir biliniyorlar. Gerçekten varlar, biliyor musun? Tıpkı dışarıdaki tabeladaki gibi.”</p>
<p>“Ne, kuyrukları birbirine bağlanmış fareler mi? Nasıl?”</p>
<p>Kapı sertçe ve ısrarla çalındı. Birinin çizmeleri de buna katkıda bulunuyor gibiydi.</p>
<p>Habise kapıya gitti ve sürgüleri çekti. “Evet?” dedi soğuk soğuk, gece havası içeri dolarken.</p>
<p>Dışarıda bir grup öfkeli adam vardı. Liderleri, ki sırf tesadüf eseri en önde olduğu için lider olmuş gibi görünüyordu, Habise’yi görünce bir adım geriledi.</p>
<p>“Ah... sensin, küçük hanım...”</p>
<p>“Evet. Babam belediye başkanı, biliyorsunuz,” dedi Habise.</p>
<p>“Şey... evet. Hepimiz biliyoruz.”</p>
<p>“Neden hepinizin elinde sopa var?” dedi Habise.</p>
<p>“Şey... fare avcılarıyla konuşmak istiyoruz,” dedi sözcü. Habise’nin arkasına bakmaya çalıştı ve Habise kenara çekildi.</p>
<p>“Burada bizden başka kimse yok,” dedi. “Elbette, yerdeki bir kapaktan yer altındaki kilerler labirentine geçilebileceğini ve kilerlerde kafesler dolusu çaresiz hayvan ve yığın yığın çalıntı yiyecek olduğunu düşünüyorsanız başka.”</p>
<p>Adam huzursuzca baktı ona. “Sen ve masalların, küçük hanım,” dedi.</p>
<p>“Bir sorun mu var?” dedi Habise.</p>
<p>“Fare avcılarının biraz... biraz yaramazlık yaptığını düşünüyoruz.” dedi adam. Habise’nin bakışları altında soldu.</p>
<p>“Evet?” dedi kız.</p>
<p>“Fare dövüşünde bizi aldattılar!” dedi arkadan bir adam. Habise ile arasında bir başkası olduğu için cesur olacağı&#160;tutmuştu. “O fareleri eğitmiş olmalı! İçlerinden biri, bir&#160;ipin ucunda uçtu!”</p>
<p>“Ve biri, köpeğim Jacko’yu şeyinden... şeyinden... bahis konusu yapdmaması gereken yerinden ısırdı!” dedi daha da arkadan bir başkası. “Bunu yapmak üzere eğitil-mediğini söyleyemezsin bana!”</p>
<p>“Ben bu sabah şapkalı bir fare gördüm,” dedi Habise.</p>
<p>“Bugün bir sürü tuhaf fare vardı,” dedi bir başka adam. “Annem, mutfak raflarında dans eden bir fare gördüğünü&#160;söyledi! Dedem kalkıp takma dişlerine uzandığında, bir&#160;fare onlarla dedemi ısırmış. Kendi dişleriyle ısırmış dedemi!”</p>
<p>“Ne, takma diş takarak mı?” dedi Habise.</p>
<p>“Hayır, havada açıp kapatıyormuş onları! Ve bizim sokakta oturan bir hanım, kiler kapısını açmış, kaymak çanağında yüzen fareler görmüş. Yalnızca yüzmüyorlarmış da! Eğitilmişlermiş. Desenler yapıyor, dalıp ayaklarını havada falan sallıyorlarmış!”</p>
<p>“Senkronize yüzme mi yapıyorlarmış diyorsun?” dedi Habise. “Şimdi kim masal anlatıyor bakalım?”</p>
<p>“O adamların nerede olduğunu bilmediğinizden emin misiniz?” dedi lider kuşkuyla. “Bu tarafa geldiklerini söylediler.”</p>
<p>Habise gözlerini yuvarladı. “Tamam, evet,” dedi. “Buraya geldiler ve konuşan bir kedi onlara zehir yedirmemize yardım etti ve şimdi bir kilerde kilitli duruyorlar.”</p>
<p>Adamlar ona baktılar. “Ya, evet,” dedi lider, arkasını dönerek. “Eh, onları görürseniz aradığımızı söyleyin, tamam mı?”</p>
<p>Habise kapıyı kapattı. “Kimsenin sana inanmaması korkunç bir şey,” dedi.</p>
<p>“Şimdi bana fare kralları anlat,” dedi Keith.</p>
</body>
</html>