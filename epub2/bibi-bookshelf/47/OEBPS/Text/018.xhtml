<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi">On Sekizinci Bölüm</p>

  <p>12 Haziran 2445 sabahı başlayan Büyük New York Savaşı’nı tarih elbette gereğince yazacaktır. Üç gün tam bir cehennem kurulmuştu dev kentte. Turber’cılar durmadan ilerliyordu. İkinci günün sabahında, Alan ve ben bitkin bir haldeydik.</p>

  <p>Nanette!. Hiç bir haber yoktu Nanette’den.. Lea’yla San’dan da hiç bir haber yoktu..</p>

  <p>Dev kente bütün dünyadan yardım yağıyordu. Özellikle de ikinci başkent Londra’dan her saat başı asker, silah ve erzak yüklü dev uçaklar geliyordu. Ama Turber’cılar ilerliyordu durmadan. Bu artık böylece sürüp gidemezdi.</p>

  <p class="ortali">⁂</p>

  <p>Savaşın ikinci gecesiydi. Yeni uyanmıştık. Karşılıklı yataklarımızda oturmuş, bantlardan biz uykudayken gelişen olayları dinliyorduk. Turber kazanıyordu. Hızla.. Bu konuda en ufak bir şüpheye yer yoktu.</p>

  <p>Bu arada biz şehri, şehri yöneten bellibaşlı görevliler de bizi tanımak fırsatını bulmuştuk.</p>

  <p>— Dinle, Ed... dedi Alan. Hani şu Van Dyne var ya, Batı Manhattan sektörünün sorumlusu olan mareşal.. Hani şu bizi çok seven adam.. Diyorum ki kendi kendime...</p>

  <p>Susmuştu.</p>

  <p>— Ne diyordun kendi kendine?</p>

  <p>— Diyordum ki..</p>

  <p>— Diyordun ki bize küçük bir komando birliği verebilir. Ve genel kurmaya sormadan yapabilir bu işi, çünkü yetkisi var.. Turber’a baskın yapalım, Alan.. Umutsuz bir çıkış olacak bu, biliyorum.. Bana huzur veren bir tek yanı var işin: Sadece sen ve ben olacağız. Nanette için, sen ve ben!</p>

  <p class="ortali">⁂</p>

  <p>Manhattan’ın alt kısmındaki damın üzerindeydi Van Dyne. Yanına çıktılar.</p>

  <p>Alan, anlattı planımızı.</p>

  <p>— Deneyebilirsiniz.. dedi Van Dyne. Ama yanınıza adam veremem. Size sadece, Bağımsızlık Savaşı’ndan kalma İngiliz üniformaları verebilirim. Koyu kırmızı üniformalar.. iki de simsiyah pelerin. Gecenin içinde görünmez yapar bunlar sizi!</p>

  <p>Giysileri kuşanıp yola koyulduk. Kuzeye doğru ilerliyorduk. Üzerimizde silah olarak küçük birer hançer vardı. Çok geçmeden Turber’cıların sınırına ulaşmıştık. Turber’ın çeşitli çağlardan toplayıp getirdiği adamları, o çağların giysileriyle dolaşıyorlardı..</p>

  <p>— Ed!</p>

  <p>Sol eliyle kolumu yakalamıştı, sağ eliyle de yukarıyı gösteriyordu.</p>

  <p>Yukarıda, havada Turber’ın gemisi durmaktaydı. Zaman boyunca dolaşmıyordu, sadece uzayda dolaşmaktaydı: Yüz metre kadar üzerimizde, kuzeye doğru yol alıyordu ağır ağır! Boğuntu içinde bakıyorduk ona. O kadar beklenmedik biçimde çıkmıştı ki karşımıza!. Kenti örten damın üzerinde konacak bir yer arar gibiydi... Zaten bütün herşey bir an sürdü, o kadar. Sonra da beyaz bir hayalet halinde kaybolup gitti gemi.</p>

  <p>Afallayıp kalmıştık. Yoksa, Turber başka bir çağa mı kaçırıyordu Nanette’i? 2445 New York’unu fethetmekten vaz mı geçmişti yoksa? Akılalmaz bir şeydi bu, çünkü şu anda galip durumdaydı. Ya da zaman içinde, Lea ve San’ın gemisini mi aramaktaydı? Lea’nın mutlak öldürücü silahı bize getireceğini mi öğrenmişti yoksa?. Gemisini, bizim kendisine erişemememiz için mi yola çıkarmıştı?. Eğer öyleyse, Nanette de gemide miydi?. Olanakdışıydı bütün bunları bilmemiz!</p>

  <p>Kulağıma eğildi Alan:</p>

  <p>— Devam etmemiz gerekiyor, Ed! Nanette belki de şu anda buradadır..</p>

  <p>Bir kapıya yaklaşmıştık.</p>

  <p>— Bir tek nöbetçi var.. dedi Alan. Umarım, İngilizce konuşuyordur ve mesele çıkarmaz.</p>

  <p>Şanslıydık, evet; İngilizdi muhafız, Shakespeare döneminden getirilmiş bir İngiliz!</p>

  <p>— Özel görevliyiz!. dedi Alan.</p>

  <p>Hemen ekledim:</p>

  <p>— Doktor Turber’a çok iyi haberlerimiz var..</p>

  <p>Yanlış değerlendirmişti Alan: Bir tek nöbetçi yoktu, birdenbire ortaya çıkan bir düzine daha nöbetçi vardı. Muhafızdı bunlar. Ayrıca yer yer askerler de görülmekteydi..</p>

  <p>Geldiğimiz yoldan dosdoğru devam etmemizi işaret etti muhafız, eliyle. Ama ileride bir topluluk vardı: Bunlar savaşçıydı. Yoldan ayrılıp dev kenti kaplayan damın üzerinde sürünerek ilerlemeye koyulduk aynı yönde, önümüze kocaman bir yapı çıkmıştı. Damda emekleyerek yapının pencerelerinden birine ulaştık. Damda, karanlığın dibinde bizi gözetleyen birisi var gibiydi. Kim olduğunu bir türlü anlayamadım, Alan’a da söyleyemedim durumu: Hiç vaktimiz yoktu!. Işık yanan pencereye yanaştık.</p>

  <p>İçeride bir tek geniş oda vardı. Aydınlık bir oda. Ortada bir metal masa. Masanın üzerinde bir alay tüp, zemberek ve yaydan kurulu bir aygıt: Alan’ın çok iyi bildiği ama benim hiç bilmediğim bir aygıttı bu.. Zamanı gösterim aygıtı!</p>

  <p>Aygıtın ekranı bize karşıydı ve bizim kulemizin imajı vardı ekranda; son hızla 5000 yılma doğru ilerleyen kulemizin.. Aygıtın önünde, sırtı bize dönük olarak bir adam oturuyordu. Doktor Turber’dı bu! Odada tek başınaydı..</p>

  <p>Alan kulağıma eğildi:</p>

  <p>— İlk ben giriyorum!</p>

  <p>Aygıtın vızıltısı, bizim hafif gürültümüzü rahatça bastırıyordu. Herşey bir anda oldu bitti. Turber’ı kolayca etkisiz hale getirdik.</p>

  <p>Ama çok kısa zamanda toparladı kendini. Son derece soğukkanlı bir şekilde:</p>

  <p>— Nihayet gelebildiniz!. dedi.</p>

  <p>Alan’ın onu hançerleyeceğini sandım, öylesine öfkeliydi. Burnundan soluyarak:</p>

  <p>— Nanette nerede?. diye sordu.</p>

  <p>— Nanette mi?. diye mırıldandı Turber.</p>

  <p>Besbelli ki vakit kazanmak istiyordu. Bu kadarı fazlaydı artık. Atılıp elimin tersiyle bir tokat indirdim suratına. Derin bir hınçla ışıldadı gözleri. Ama gene de soğukkanlılığını yitirmemişti. Alan’ın boynuna sımsıkı dolanmış kolunu göstererek:</p>

  <p>— Beni boğmak üzere olduğunuzun farkında mısınız, delikanlı?. dedi.</p>

  <p>— Nanette’i istiyoruz, anladınız mı? Ve sabrımız tükenmek üzere, Turber. Tek cevap istiyorum, yoksa hançeri yersiniz boğazınıza! Nanette nerede?</p>

  <p>— Ekrana bakın.. dedi Turber. Jonas ve Ezik-Burun’la birlikte sizin kulenizin peşine düşmüş bulunuyor Nanette şu anda. Ve ben de şu anda küçücük bir çığlık atsam, en az yirmi adamım içeri koşup sizi haklar!</p>

  <p>— Doğru.. dedi Alan. Ama siz o mutlu sahneyi izlemek şerefine eremezsiniz, Turber. Çünkü daha önce cızlamı çekmiş olursunuz, anlaşıldı mı?</p>

  <p>— Anlaşıldı.. dedi Turber.</p>

  <p>Ama bu arada dikkatimizi ekrana çekerek kapıyı unutturmayı başarmıştı bize. Pis tilki!</p>

  <p>Kendimizi birdenbire masaya doğru itilmiş bulduk. Tam anlamıyla gafil avlanmıştık: Josefa’ydı gelen! Damda bizi görmüş, sonra da izlemişti.. Dişi bir sırtlan gibi atıldı üzerimize: Tekmeleyerek, tırmalayarak, ısırarak, yumruklayarak... Bir yandan da haykırıyordu:</p>

  <p>— Dokunmayın ona! Benimdir o, benim!. diye.</p>

  <p>Bu arada fırsattan yararlanıp Turber da fırlamıştı sandalyesinden. Alan hançerini saplamak istedi adama, ama sadece kolunu sıyırdı hançer. Kadın bizimle var gücüyle boğuşmaktaydı. Bu da Turber’ın bir yaban kedisi gibi çığlık atarak pencereden fırlamasına yetti. Dışardan koşuşma sesleri geliyordu. Bir an daha geciksek tuzağa düşecektik. Tekme sille sıyrıldık kadından; ve pencereden dışarıya, yoğun karanlığın ortasına atladık.</p>

  <p class="ortali">⁂</p>

  <p>Bizim tarafın karargâhını nasıl bulduk, hiç bilemiyorum. Hatırladığım tek şey, iki fare bir kedi sürüsü tarafından kovalanır gibi, dehşet içinde kaçtığımızdır.. Ama sağ salim döndük karargâha. Zaten bizi uzun boylu takip etmemişlerdi. Kol gezen bir asker birliğine rastlamıştık. Üzerimizde kırmızı üniformaları görünce hemen yakaladılar bizi. Gerçek kimliğimizi zarzor anlatabildik.</p>

  <p>— Kule geldi.. dedi içlerinden biri.</p>

  <p>Ossaat derlenmiştik:.</p>

  <p>— Nerede?</p>

  <p>— Yok!. dedi subay, acı bir gülümseyişle. Gelmesiyle gitmesi bir oldu: Tut ki bir hayalet!.</p>

  <p>Ne diyordu bu adam? Lea ve San, bizi görmeksizin... hiç durmaksızın geçip gideceklerdi, öyle mi?. Peki ama öyleyse niye gelmişlerdi, niye!</p>

  <p>Kendimizi hemen kulenin belirdiği semte götürttük. Üç blok ötede savaş vardı. Turber’ın tüm çağlardan getirttiği savaşçıların çığlıkları yükseliyordu dört bir yandan. Zafer çığlıkları..</p>

  <p>Bizim kulenin belirdiği köşe bomboştu. Bütün alanı muhafızlar çevirmişti. Birdenbire, muhafızın sözünü ettiği «hayalet» belirdi başlarımızın üzerinde! Ama bizim kule değildi bu, Turber’ın gemisiydi.. Bir an duraklar gibi oldu, sonra da eridi gitti uzayda..</p>

  <p>Şimdi anlamıştık durumu.. Lea ile San konmaları gereken yeri bulmuşlar; ama Turber’ın araya girmesi sonucu, konamamışlardı.</p>

  <p>İki kule birbirini avlamaya girişmişti, sözün kısası. Başka çareleri de yoktu: Tam bir ölüm-kalım savaşı başlamış bulunuyordu çünkü aralarında.. Turber amansızca izliyordu bizim kuleyi: Zaman içinde, mahvetmek için birbirlerini arayan iki hayalet!. Ancak durdukları anda vurabilirlerdi birbirlerini. Uçarken, bu, mümkün değildi.</p>

  <p>Yeniden durdu kule. Göz açıp kapayıncaya kadar bir an için. Ama aynı anda Turber’ın gemisi de durmuştu. Bir anda ikisi birden yok oldular.</p>

  <p>Avlanmayı göze alıp durabilecek miydi San? Ezik-Burun’un bir intihar saldırısına kalkışması halinde kızkardeşini... o güzelim Lea’yı da feda etmeyi göze alabilecek miydi?</p>

  <p>Yeniden belirdi iki hayalet.. Turber’ın gemisi San’ın kulesinin biraz üzerinde yandaydı. Kule durdu birdenbire, maddeselleşti. Gözlerimizin önündeydi işte! Yüreğim ağzıma gelmişti bir anda! San o korkunç riski göze almıştı demek ki!.</p>

  <p>Turber’ın gemisi yana kayar gibi oldu bir ara, sonra da silinip kaybolup gitti: Ezik-Burun hayatının belki de ilk ciddi beceriksizliğini yapmış bulunuyordu!</p>

  <p>Lea ve San fırladılar hemen kuleden, ince uzun bir şey taşıyorlardı ellerinde: Projektördü bu!</p>

  <p>San hiç vakit yitirmeksizin atladı gemiye; ve bir an içinde uzaklaşıp gitti. Lea kendini delice bir özlemle Alan’ın kollarına attı.</p>

  <p>Benim yüreğimse buz kesmişti adeta. Nanette’le bölüşülecek bütün bir mutlu hayat uçup gidiyordu..</p>
</body>
</html>
