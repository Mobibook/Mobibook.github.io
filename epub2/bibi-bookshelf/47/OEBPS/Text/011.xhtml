<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi">On Birinci Bölüm</p>

  <p>NANETTE ve ben, hiç kımıldamadan duruyorduk. Josefa’nın silueti kaybolmuştu koridordan. Turber odayı koşarak terketmeden önce bize dönüp:</p>

  <p>— Koltuklarınızda kalın!. demişti.</p>

  <p>Ezik Burun’la birlikteydik. Bütün yolculuk boyunca bu Kızılderili bizi bilmezlikten gelmişti. Ama şimdi durum tamamıyle değişmiş bulunuyordu. Hemen birkaç adım ötemizde, gözlerini üzerimize dikmiş duruyordu adam. Belinde bir topuz, elinde de bir otomatik vardı.</p>

  <p>İçerde ve dışarda büyük bir kargaşa hüküm sürmekteydi. Sürekli ayak sesleri ve haykırışlar işitiliyordu. Pencereden bakınca, karanlık ormanın içinde bir kamp ateşinin soluk sarı ışığını rahatça görebiliyordum.</p>

  <p>Turber birden içeriye girdi. Belinde asılı kısa bir kılıç vardı. Bir de rövolver, kınında.</p>

  <p>— Haberler iyi!. dedi. Geliyor. Irmaktan doğru getiriyorlar bize..</p>

  <p>Kızılderili homurtuyu andıran bir ses çıkardı.</p>

  <p>— Daha bir hayli zaman geçmesi gerekecek, Ezik-Burun. Ama ilk parti mal göründü bile: Kayık yaklaşıyor!</p>

  <p>Yeniden dışarıya fırlamak üzereydi ki:</p>

  <p>— Doktor Turber!. diye seslendim.</p>

  <p>Döndü.</p>

  <p>— Bırakın da çıkıp görelim.. dedim. Nedir bu gelen? Yeni hâzineleriniz mi?</p>

  <p>Nanette hafifçe kolumu sıktı. Kendisine bakmakta olan Turber’a:</p>

  <p>— Ben de çıkmak isterdim.. dedi mahzun bir sesle.</p>

  <p>Turber bir an tereddüt etti. Sonra dayanamayıp:</p>

  <p>— Nanette.. dedi. Eski servetime eklenecek olan bu yeni hâzineleri bir görseniz!</p>

  <p>Sonra dönüp Ezik-Burun’a bir şeyler söyledi.. O sırada koridorda Jonas belirmişti:</p>

  <p>— İlk kayık kıyıya yanaşmak üzere, doktor Turber. Bir İkincisi de ilerde göründü. Geliyor musunuz?</p>

  <p>— Aceleyle uzaklaştı Turber. Kızılderiliye:</p>

  <p>— Çıkabilecek miyiz dışarıya?, dedim.</p>

  <p>— Yürüyün!</p>

  <p>Bize koridoru göstermişti, kendisi arkamızdaydı. Josefa görünürde yoktu nedense.</p>

  <p>— Acele etme, Nanette.</p>

  <p>Küçük merdivenden inmesine yardım ettim. Ezik-Burun bizi yakından gözetliyordu:</p>

  <p>— Şuraya oturun ve kımıldamayın!. dedi.</p>

  <p>Zaman gemisinin on metre kadar ötesindeki büyük bir ağacın altını işaret etmişti. Oturduk.</p>

  <p>Kıyıda bekleyen gürültücü topluluğun arasında yanında karısıyla şişman bir Hollandalı vardı. Dizlerine kadar inen ceketi ve deri pantolonunun içinde kıvranarak, yarım yamalak İngilizcesiyle, havlar gibi konuşuyordu:</p>

  <p>— Size söylemiştim değil mi, doktor Turber? Ve başardım, başardım!... Ne hazine, doktor, ne hazine! Gelin de görün! Gözleriniz kamaşacak!.</p>

  <p>Biraz ötedeki ağacın altında korkudan titreyerek bekleyen karısına seslendi:</p>

  <p>— Bak hanım, bak! Bak ve gör işte Doktor Turber, ulular ulusu Turber!.</p>

  <p>Turber’a döndü yeniden:</p>

  <p>— Bizi de birliğinizde götüreceksiniz öyle değil mi, ulular ulusu Turber?</p>

  <p>— Elbette.</p>

  <p>— Buradan kurtulacağım için çok mutluyum! O katı yürekli Stuyvesant yarın bulsun da beni hesap sorsun bakalım...</p>

  <p>Karısına döndü:</p>

  <p>— Hadi hanım, kımılda biraz. Eşyaları gemiye taşı, Doktor Turber, çok daha güzel bir dünyaya götürecek bizi!</p>

  <p>Sesi işitilmedi artık, uzaklaşmıştı.</p>

  <p>Nanette, hiç ses çıkarmaksızın yanımda oturuyordu. İlk fırsatta fırlamak üzere beklediğini biliyordum:</p>

  <p>— Henüz vakti değil, diye fısıldadım. Kızılderili hep arkamızda ve otomatiğin namlusu hep ensemizde..</p>

  <p>Kızılderili gerçekten de gözlerini bizden ayırmıyordu. Josefa hâlâ görünürde yoktu.</p>

  <p>Beş dakika geçti böyle. Aklım Alan’a kaydı.</p>

  <p>Ölmüş müydü gerçekten?. Oysa arkadaşımın, öbür zaman gemisiyle bir buçuk kilometre öteye inmekte olduğunu nereden bilecektim!</p>

  <p>Beş dakika daha geçti. Bir Kızılderili kayığı belirmişti kıyıda. Yıldızların ışığında herşey rahatça seçiliyordu. Küf tutmuş sandıklarla tıklım tıklım doluydu kayık. Turber ve Jonas emir yağdırıyorlardı. Yerliler sandıkları hemen gemiye taşımaya koyuldu.</p>

  <p>İşte o anda gördüm Josefa’yı. O da kıyıdaydı. Turber’a birşeyler söylüyordu. Çok geçmeden Turber sandıklardan birine eğildi, üzeri değerli taşlarla kaplı kocaman bir altın gerdanlık çıkarıp uzattı kadına ve uzaklaştı.</p>

  <p>Josefa bize doğru geldi. Heyecandan güçlükle nefes alıyordum. Kadın Ezik-Burun’a elindeki mücevheri göstererek:</p>

  <p>— Şuna bak!. Daha buna benzemez neler var sandıklarda, bir görsen bayılırsın!.</p>

  <p>Ezik-Burun’la bizim aramızda durmuştu.</p>

  <p>Kızılderili, kadını yana doğru itti. O anda fırlayıp ormana dalma şansını kaçırmış mıydık yoksa?. Ama hayır: Kadın bana hafifçe göz kırptı. «Henüz vakti değil!» demek ister gibiydi. Nanette de kavramıştı durumu ve iyice gergindi, kolumu sıkıyordu.</p>

  <p>Josefa:</p>

  <p>— Turber seni istiyor!. dedi Kızılderiliye. Sandıklardan biri suya düşmüş, o korkak yerliler de ırmağa dalmıyorlar bir türlü. Herkes senin gibi Mohikan değil ki!.</p>

  <p>Bir an duraksadı Kızılderili. Allah’tan ki Turber ırmağın yukarısına doğru uzaklaşmıştı Jonas’la birlikte. Görünürde yoktu. Kayığı bekleyen bir tek Yerli vardı.</p>

  <p>— Peki ama bunlar ne olacak?</p>

  <p>Bizi gösteriyordu otomatiğin namlusuyla.</p>

  <p>— Onlara ben bakacakmışım, öyle söyledi Turber. Dios! Sanki senden çok daha iyi silah kullanmıyorum da! Hadi uzatma, ver bana şu pisliği ve git dal!.</p>

  <p>Konuşurken almıştı adamın elinden silahı. Giysisinin yakasını iyice açmıştı, göğüslerinin arası görünmekteydi. Birdenbire atıldı Ezik-Burun ve vahşice sarılıp öptü kadını. Sonra da elini daldırıp göğsünü avuçlamaya koyuldu. Josefa bir yandan kıkırdıyor, bir yandan da sözümona öfkeli bir sesle:</p>

  <p>— Pis Kızılderili!. diyordu. Canımı yakıyorsun, budala!. Ya bir de Turber seni böyle görecek olursa başına neler gelir, düşünebiliyor musun?. Yeter artık, git! Suyun dibinde sandık seni bekliyor.. Bir an önce dön gel, çünkü benim başka işim var.</p>

  <p>Üç metre ötede, silahı bize çevirmiş beklemekteydi. Ezik-Burun hızla uzaklaştı.</p>

  <p>Josefa, çevreyi kuşatan karanlık ormana bakıyordu. Bir dakika geçti böylece. Josefa etrafta bizi gözleyen kimse bulunmadığından iyice emin olmuştu artık. Silahla bir işaret yaparak:</p>

  <p>— Hadi, fırlayın!. dedi. Güneyde bir köy var, oraya doğru koşun. Tam iki dakika sonra havaya ateş edeceğim, onlara da kuzeye doğru kaçtığınızı söyleyeceğim. Çabuk!</p>

  <p>Hemen ayağa fırlamıştım. Nanette’in fırlamasına da yardım ettim. Sonra da elele güneye doğru koşmaya başladık.</p>
</body>
</html>
