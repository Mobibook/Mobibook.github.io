<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi">On Yedinci Bölüm</p>

  <p>ALAN, Lea, San ve ben, kulede 2445’in New York’una doğru hızla ilerliyorduk. Ama o dev kentte Turber’ı ele geçirmek hemen hemen olanakdışıydı. Kaldı ki Turber, o dev kenti kendisi için bir kale haline getirmişti.</p>

  <p>Lea ile San’a, ikimizi büyük kente tam Turber’ın oraya indiği sırada bırakmalarını söyledik. Alan şöyle demişti bana:</p>

  <p>— Gider hemen üst düzey yetkililerini buluruz. Zeki insanlardır. Koskoca bilginlerdir. Yani bu kulenin hiç bir büyülü yanı falan olmayacaktır onların gözünde.. Bizim Turber’a karşı bir sefer düzenlememize yardım edeceklerdir. Böylece Nanette’i o canavarın elinden rahatça kurtarabiliriz.. Ne dersin, ha?</p>

  <p>Diyeceğim hiç bir şey yoktu, içimde bir eziklik vardı sadece. O kadar.. Aslında Alan’ın önerdiği plan, o anda en makul olan plandı. Ama o dev kentte, o hiç tanımadığımız ileri uygarlık koşullarını yenerek nasıl bulabilirdik Nanette’i?.</p>

  <p>Lea:</p>

  <p>— Evet, evet.. demişti. Çok çok iyi!</p>

  <p>Büyük kadranın üzerinde 2445’i gösterdi.</p>

  <p>— Siz ve Alan burada inecek. San ve ben gidecek...</p>

  <p>Küçücük zarif parmağıyle, 5000 yılını gösteriyordu. Büyük kentin bir enkaz yığını haline geldiği çağı işaret ediyordu: O yıkıntıların arasında kesin etkili o korkunç silahı arayıp bulup getireceklerdi. Turber’la adamlarını böylece yerlebir edecektik..</p>

  <p>Üzeri camı andıran bir saydam kabukla örtülü dehşet verici bir ahtapotu andırıyordu kent.. Herşey otomatikti, insanlar da adeta birer otomat..</p>

  <p>Lea ile Alan’ın vedalaşmaları iç parçalayıcı olmuştu Alan için: Nanette’in ardından şimdi de sevdiği genç kızdan ayrılıyordu. Lea da acı çekiyordu ama gülümsemeyi başardı gene:</p>

  <p>— Korkmak yok.. dedi. Silah gelecek!</p>

  <p class="ortali">⁂</p>

  <p>Bizi hemen alıp götürmüşlerdi. Başmuhafızın uyarısı kesindi:</p>

  <p>— Hiç kimseye hiç bir şey söylemeksizin yürüyün bizimle! Yoksa tutuklarım.</p>

  <p>Garip bir İngilizce konuşuyordu adam. Şaşkın gözlerle bizi seyreden kalabalığı yarıp küçük bir tünelden geçtik.. Sonra bir asansör yukarı çıkardı bizi.. Çıkarken bütün çevreyi görüyorduk: Şeritler halinde caddeler vardı, insan dolu caddeler. Siyahlara bürünmüş kıpkısa saçlı kadınlar görüyorduk tomar tomar, erkeklerinse soba borularını andıran pantolonları vardı.</p>

  <p>Göğsündeki mikroya hiç anlayamadığım ama şifreli olduğunu kavrayabildiğim birşeyler söyledi. Hemen cevap geldi:</p>

  <p>— Oda 400.. Şerit 8 Tappan, Hükümet Sarayı, Vestchester, Kısım 6 NVV.</p>

  <p>Şimdi asansörümüz demiryolunu andıran bir yol üzerinde ilerlemeye başlamıştı. Asansördeki radyo ilan ediyordu:</p>

  <p>— Turber’cılar bütün kenti satın almak istiyor!. Ve tam dört yüz trilyon veriyorlar; bu miktarı da altın, gümüş, platin ve antika mücevherler halinde ödemeye hazır olduklarını söylüyorlar. On’lar Konseyi toplantı halinde.. Doktor Turber’ın her an bir ültimatom verebileceği bildiriliyor..</p>

  <p>12 Temmuz 2445 sababındaydık.</p>

  <p class="ortali">⁂</p>

  <p>Bu arada Turber, kendi zaman gemisini, dev kentin eski Staten Island kısmındaki malikânesine özenle indirip gizlemişti. Bütün o kesim, Turber’ın çeşitli çağlardan toplayıp getirdiği savaşçılarla doluydu. Kent yetkililerinin de bundan haberi vardı, ama engelleyememişlerdi.</p>

  <p>— İnmeye hazırlanın!. dedi başmuhafız. Asansör çok geçmeden durdu. Baştanbaşa metal kaplı bir koridor uzanıyordu önümüzde. Koridorun sonunda çift kanatlı gümüş çivili kapitone kapılardan geçtik. Sonra da birdenbire kendimizi Bakanlar Kurulu toplantısında bulduk.</p>

  <p>Öyle sanıyorum ki o çağın ilk özelliği, hızlılıktı. insanı şaşkına çeviren bir hızlılık. Ve hayatın tüm ayrıntılarını kapsayan bir makine kesinliği.. Nitekim çift başkentli —New York ve Londra— Anglosakson Cumhuriyeti’nin Bakanlar Kurulu, söylediklerimizi, bütün karmaşıklığına rağmen yarım saat gibi kısacık bir zaman süresi içinde dinledi, anladı ve değerlendirdi.</p>

  <p>— Özetleyelim.. dedi Başbakan. Kuleniz 5000 yılma gitmiş bulunuyor ve oradan, Turber’a karşı kullanabileceğimiz sınırsız etkili bir silah getirecek, öyle mi?</p>

  <p>— Evet, sayın Başbakan. Hiç değilse bu kanıdayız, bu umuttayız. Ve bunu ummak için de yeterli nedenlerimiz var!</p>

  <p>— Nasıl bir silah?</p>

  <p>— Biz de tam bilmiyoruz. Tastamına kestiremiyoruz, daha doğrusu. Bir çeşit projektör, denildi.</p>

  <p>— Elektronik bir silah olsa gerek..</p>

  <p>Düşünceye dalmıştı. Sordum:</p>

  <p>— Sizin de o türden birtakım silahlarınız vardır herhalde?</p>

  <p>— Yok, hayır. Bizim bütün yeryüzünü içine alan dalgalarla enerji yayımı sistemimiz bu tür silahları işgörmez hale sokuyor kendiliğinden. 2000 yılına kadar, «patlayıcı» dediğimiz cinsten silahlar vardı. Sonra da bunların yerini elektronik silahlar aldı. Ama dediğim gibi, bizde onlar da yok artık. Olsa da hiçbir işe yaramaz.. Çünkü savaş, bizim için, modası geçmiş bir şey!</p>

  <p>— Yanılıyorsunuz gibime gelir, sayın Başbakan.. dedi Alan. Turber’ın tehditleri ortadayken?. Üstelik bu tehditler dayanaksız da değil: Buraya gelirken verilen haberlere göre, adamlarım kentin en stratejik bölgesine egemen olacak şekilde yerleştirmiş.</p>

  <p>— Doğru, evet.. Ne yazık ki bizler ticaretten başka bir şey bilmeyiz. Hele savaşmayı hiç mi hiç bilmeyiz!</p>

  <p>Bir keder ifadesi kaplamıştı yüzünü. Boğuntulu bir sesle tekrarladı:</p>

  <p>— Hele savaşmayı hiç mi hiç!.</p>

  <p>Alan susuyordu. Ben girdim konuşmaya: /</p>

  <p>— Bakınız, sayın Başbakan.. Biz bu çağa, size yardım etmek ve sizden de bize yardım etmenizi istemek için geldik. Şu anda arkadaşımın kızkardeşi Turber’ın elinde esir durumda.. Ve bizim onu mutlaka kurtarmamız gerekiyor. Düşünün ki onun kurtulması demek, sizin de Turber'dan kurtulmanız demektir!</p>

  <p>Başbakan dalgınlaşmıştı yeniden. Birdenbire derin kırışıkların kaplamış olduğu alnını sıvazlayarak:</p>

  <p>— Turber’la adamlarının hangi türden silahlar kullanacaklarını öğrenmemiz gerekiyor.. dedi. Ve bize saldıracaklarsa, ne zaman saldıracaklarını.. Ona göre davranmalıyız. Çünkü bizim de elimizde adamlarımız var: Polisimiz, ordumuz var...</p>

  <p>Başbakanın sözünü kesti Alan:</p>

  <p>— Silahları?</p>

  <p>— Deri altını etkileyen kılıçlar, çelik sapanlar.. Senra.. sıkıştırılmış hava fışkırtan tabancalar ve hipnotize gaz saçan tüfekler..</p>

  <p>— Modernize edilmiş ilkel silahlardır bunlar, sayın Başbakan; Turber’ın bombaları karşısında hiç bir işe yaramazlar. Siz şimdi bana söyler misiniz lütfen, elinizin altında kaç polis var?</p>

  <p>— İki yüz bin. Ama Londra’dan istediğimiz kadar takviye gönderebilirler. Dört saatte emrimizde bes yüz bin kişilik bir kuvvet olur demektir bu!</p>

  <p>— Uçaklarınızda silah donanımı bulunuyor mu?</p>

  <p>— Ne yazık ki, hayır! Olsa da bir işe yaramaz ki.. Biraz önce açıklamıştım.</p>

  <p>Bakanlardan biri karıştı söze:</p>

  <p>— Eğer Turber’ın silah donatımlı uçakları varsa ve iaşe hatlarımızı keserse, bir gün sonra bütün şehir aç kalır!</p>

  <p>Bu arada bir telaştır kopmuştu yandaki sekreterlik salonunda. Bir görevli koşup soluk soluğa içeri girdi:</p>

  <p>— Sayın Başbakan, Turber’dan bir mesaj var!. dedi.</p>

  <p>— Mesaj falan değil bu.. dedi. Tam bir ültimatom! Yarım saat zaman tanıyor bize: Ya verdiği fiyatı kabul edecekmişiz ya da ossaat savaş açacakmış bize! Hemen cevap vermemiz gerekiyormuş! Bir dakika içinde cevap vermemizi emrediyor Turber! Koşullarını kabul ettiğimiz takdirde, yarım saat sonra şehri boşaltmaya başlayacağız..</p>

  <p>Bakanlardan biri, boğuk bir sesle:</p>

  <p>— Satalım gitsin!. dedi. Londra’ya göçeriz, olur biter!</p>

  <p>Başbakan Alan’a baktı:</p>

  <p>— Sözünü ettiğiniz o projektör.. dedi. Kulenizin almaya gittiği silah.. Eğer o elimizde olsaydı, bütün dünyadaki enerji dağıtımını hemen keser ve Turber’la savaşa girerdik. Eşit koşullar içinde olurduk çünkü o zaman! öyle değil mi, baylar?</p>

  <p>Hiç kimse cevap vermedi. Başbakan Alan’a döndü yeniden:</p>

  <p>Kulenizin o silahı getireceğinden emin misiniz?</p>

  <p>— Eminim.. dedi Alan, hiç duraksamaksızın.</p>

  <p>Bütün dünya hükümetlerinden mesajlar yağıyordu: Herkes ayrıntılı bilgi istiyordu. Hiç birine cevap vermediler.</p>

  <p>Başbakan ayağa kalktı. Biraz sendeleyerek.. Belli ki vermiş olduğu kararın yükünü zor taşıyordu:</p>

  <p>— Baylar.. diye başladı.</p>

  <p>Durdu bir an.</p>

  <p>— Baylar!. Ben... ben öyle düşünüyorum ki, ödün vermemek zorundayız. Eğilmemek, baş eğmemek zorundayız..</p>

  <p>Bir an gene sustu. Sonra azimli bir sesle devam etti:</p>

  <p>— Şimdi baylar... kendimizi savunmaktan, dünyayı savunmaktan... vazgeçmeyi kabul edenler... bu çakallara karşı kendilerini daha başta yenik düşmüş sayanlar, lütfen ayağa kalksın ve açıkça söylesinler.</p>

  <p>Hiç kimse kalkmamıştı ayağa.</p>

  <p>Başbakan, sekreterine döndü:</p>

  <p>— Çakallara söyleyin.. dedi. Korkmuyoruz! Ayağa kalkmıştı Başbakan, cevabı bekliyordu. Dev kentin güneyinden, Manhattan’dan gelecek olan cevabı. Ve cevap gecikmedi. Turber, saldırıya geçmişti.</p>
</body>
</html>
