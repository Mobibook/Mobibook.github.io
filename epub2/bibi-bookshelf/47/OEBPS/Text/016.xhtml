<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi">On Altıncı Bölüm</p>

  <p>TURBER, Nanette’i aldığı gibi zaman gemisine gelmişti hemen. Irmağın kıyısında bekleyen ve tıka basa hazine dolu bir düzine kadar kayık vardı. Aceleyle sandıkları gemiye yükletti. Kızılderili efsaneleri bu hâzinenin övgüleriyle doludur: Belki de o sandıkları, yüzyıllar önce Sibirya’dan dolanıp Alaska’dan geçerek buraya yerleşen ve parlak bir uygarlık kuran, sonra da Yerli halkla kaynaşıp bugün bizim Kızılderili dediğimiz soyu oluşturan Çinlilerden kalma mücevherler doldurmaktaydı! Turber’ın planı çok önceden hazırdı:</p>

  <p>— İşte şimdi çok rahatız, Nanette’ciğim!. dedi. Dünyanın bugüne dek eşi görülmemiş hâzinesini seriyorum ayaklarınızın altına. Tarihin en büyük imparatorluğunun egemenliğine sizi ortak ediyorum. Sırf bunun için seveceksiniz beni, eminim! Evet, sırf bunun için..</p>

  <p>Turber’la Nanette biner binmez kalkmıştı gemi. Geleceğe doğru bir ok gibi fırlamıştı. Bu arada çok yavaş biçimde uzayda yol alıyorlardı: Hudson boyunca güneye doğru gidiyordu. Çok geçmeden de limanı aşıp Staten Island üzerinde salınmaya koyuldu.</p>

  <p>Turber’ın pilotaj odasına götürüp oturttuğu Nanette, bir ara Josefa’nın sesini işitti, ama Turber:</p>

  <p>— Defol burdan. Bizi rahat bırak!, dedi amansız bir sesle.</p>

  <p>Hemen uzaklaştı kadın. Kumanda mevkiindeki Ezik-Burun’a baktı Nanette. Josefa’nın, kaçışımızı nasıl açıklayabildiğini düşündü. Ezik-Burun’a mı atmıştı acaba işin sorumluluğunu?. İşin ucunda, hâzinesine kavuşmuş ve Nanette’i de yeniden ele geçirmiş olan Turber öylesine keyifliydi ki çoktan unutmuştu o meseleyi; artık hiç bir şey umurunda değildi.</p>

  <p class="ortali">⁂</p>

  <p>Nanette yolculuğun sonuna geldiklerini anlamıştı. 2445 yılına doğru ilerliyorlardı, o çağda yerleşik kalacaklardı.</p>

  <p>— Çok kısa bir zaman sonra imparatorluğumuz olacak dünyanın merkezine geldik artık, Nanette..</p>

  <p>Korkuyordu genç kız, ama korktuğunu göstermek istemiyordu. Yapayalnızdı artık. Alan ve benden ebediyen koparılıp ayrılmış olarak görüyordu kendini.</p>

  <p>Yıllar birer saniye halinde geçiyordu altlarında. Ve New York büyüyor, büyüyordu.</p>

  <p>— Ezik-Burun! Nereye konacağını biliyorsun, değil mi?</p>

  <p>— Biliyorum.. dedi Mohikan.</p>

  <p>Staten Island’da bugünkü Turber kliniğinin bulunduğu yere indi gemi. 2445 yılındaydılar. Ve tam 75 milyon insanın yaşadığı dev kentin inanılmaz uğultusu taşıyordu içeriye.</p>
</body>
</html>
