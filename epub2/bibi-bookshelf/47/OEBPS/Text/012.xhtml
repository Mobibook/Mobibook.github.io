<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi">On İkinci Bölüm</p>

  <p>ÖBÜR kule ile Alan da gelmişti o 1664 Temmuzu gecesine. Lea, San ve Lentz’le birlikteydi. Yolculuk bir saat bile sürmemişti.</p>

  <p>İlkin kulenin alt odasında kalmışlardı. Alan, Lentz konusunda karar veremiyordu bir türlü. Adam iyi niyetli gözükmekteydi, yardım etmek ister hali açıktı. Açık olan bir nokta daha vardı: Lentz’in orada oluşu. Bu durum Lea ve San’la anlaşması bakımından büyük bir avantaydı! Ama Lea ile San, Lentz’in gemide birdenbire karşılarına çıkmasından tedirgin olmuşlardı: Adamdan şüphelendikleri belliydi.</p>

  <p>Çevirdi Lentz:</p>

  <p>San sürekli olarak kulede kalması gerektiğini söylüyor ve kendisini anlayacağınızdan emin olduğunu...</p>

  <p>— Elbette anlıyorum... dedi Alan. Peki Lea ne diyor?</p>

  <p>— O sizinle gelecek.</p>

  <p>Turber’ın gemisinin yerini saptamışlardı. Bir buçuk kilometre ötede, ırmağın kıyısındaydı gemi. Alan sık ağaçlı ormanın karanlığından da yararlanıp oraya sokulmak kararındaydı.</p>

  <p>— Silahınız var mı?. diye sordu Lentz.</p>

  <p>Alan rövolverini gösterdi. Lentz almak için hemen elini uzattı. Ama Alan izin vermedi.</p>

  <p>— Hayır, o bende kalacak. Sizde ne var silah olarak?</p>

  <p>Lentz’de, kınıyla bir hançer vardı. Uzun ince bir hançer.. Alan bir an, adamın başka bir şey saklayıp saklamadığını düşündü. Üzerini aramayı bile geçirdi aklından. Sonra bunun bir hata olacağını düşündü ve gülümseyerek:</p>

  <p>— Siz de benimle geleceksiniz herhalde?. diye sordu.</p>

  <p>Başıyla hançeri işaret ederek ekledi:</p>

  <p>— İyi akıl etmişsiniz, o bıçak çok daha pratik: Benimki, gürültü yapar çünkü!</p>

  <p>Gülümsemiş ti:</p>

  <p>— Geliyorsunuz, değil mi?</p>

  <p>— Gelsem iyi olur, sanıyorum.. diye cevap verdi Lentz. Bu ormana daha önce de birkaç kere inmiştim. Rahatça kılavuzluk edebilirim size..</p>

  <p>Lea atıldı:</p>

  <p>— Peki ya ben?</p>

  <p>Alan, kararlı bir sesle:</p>

  <p>— Siz kalıyorsunuz.. dedi.</p>

  <p>Genç kız hızla konuştu. Lentz çevirdi:</p>

  <p>— Bu Kızılderililerin dilini daha önce öğrenmiş olduğunu söylüyor. Bir keresinde de bu çağda durmuş burada. Onu görmüşler ve bir tanrıça olarak kabul etmişler.</p>

  <p>Lea, sözcükleri zorlukla seçerek:</p>

  <p>— Evet, evet.. dedi. Kule.. büyü..</p>

  <p>— Kızılderililerin kuleyi gördüklerini söylüyor.. diye açıkladı Lentz. Onların gözünde bu bir mucize, diyor. Eğer onları bulursak, bize yardım etmelerini sağlayabilirmiş!</p>

  <p>— Hayır.. dedi Alan. Şunu söyleyin ona lütfen: Turber’ın gemisinin burada ne kadar kalacağını bilmiyorum. Dolayısıyle de elimizi çabuk tutmak zorundayız. Kendisini tehlikeye atmak istemem. Sadece ikimiz gideceğiz.</p>

  <p>Lea’nın hayal kırıklığına uğradığı belliydi. Ama ister istemez kabul etmişti.</p>

  <p>Kulenin üst katına çıktılar. Aşağıda ilerde Yeni Amsterdam’ın soluk ışıkları görülmekteydi. Güneydoğudaysa, ırmağın kıyısında bir başka ateş vardı: Bir Kızılderili oymağı kamp kurmuştu orada.</p>

  <p>Aşağıya indiler. Ormanın karanlığı, bir duvar gibi gerili duruyordu önlerinde. Alan, Lentz’e döndü:</p>

  <p>— Onlara lütfen söyleyin: En ufak bir güçlük çıktığı anda kuleyi derhal havalandırsınlar!</p>

  <p>Çevirmişti Lentz. İki kardeş «olur» anlamına başlarını salladılar. Lea, elini Alan’a uzattı. Alan gene elektrik akımına kapılmış gibi oldu. Genç kız:</p>

  <p>— Talihin açık olsun, Alan.. dedi.</p>

  <p>— Yakında görüşmek üzere, Lea!</p>

  <p>Lentz ve Alan, dalların altında handiyse emekleyerek ilerlemeye başladılar.</p>

  <p>Alan, Lentz’in önünde yürümesini istiyordu. Fısıldadı:</p>

  <p>— Kılavuzluk size düşüyor..</p>

  <p>Yürümeye devam ettiler. Lentz’in son derece dostça bir tavrı vardı. Yeniden fısıldadı Alan:</p>

  <p>— Yavaş ilerleyin.. dedi. Bu ormanda Kızılderililerle kuşatılmış gibiyiz.</p>

  <p>Bir geçite ulaşmışlardı. Vadinin üzerinde kocaman bir ağaç gövdesi uzanmış duruyordu. Lentz önden yürümüştü sürünerek. Yarın öbür ucuna geldiğinde:</p>

  <p>— Size yardım edeyim.. dedi.</p>

  <p>Elini uzatmıştı Alan’a. Alan, bir anda kavrar gibi oldu gerçeği: Ossaat aşağıya atabilirdi onu Lentz.</p>

  <p>— Siz devam edin, ben geliyorum.</p>

  <p>Bu olaydan sonra Alan’ın Lentz’e duyduğu güvensizlik daha da artmıştı.</p>

  <p>— Neredeyiz, Lentz?</p>

  <p>— Sanırım, yarı yolda. Hatta yarıyı biraz da aştık. Çok geçmeden kamp ateşini görmemiz gerekir..</p>

  <p>Yeniden yola koyuldular. Ama çok geçmeden durdu Lentz. Alan’ın üç metre kadar önündeydi ve ağaçların arasında bir noktaya bakıyordu tereddüt içinde. Alan hızlandı ve fısıldadı:</p>

  <p>— Ne var orada?</p>

  <p>Lentz susmasını işaret etti. Karşıda, ağaçların ördüğü koyu karanlık içinde iki göz ışıldıyordu. Alan hemen rövolverini kaldırdı. Lentz durdurdu onu:</p>

  <p>— Sakın haa! Bir hayvan bu..</p>

  <p>Gerçekten de insan gözleri karanlıkta ışıldamazdı. Bir yaban kedisiydi belki de. Işıltı çok geçmeden kayboldu. Hışırtıyı andıran bir ses duyuldu: Yaratık kaçıp gitmişti.</p>

  <p>— Ateş açmak bizi ele verirdi.. diye fısıldadı Lentz. Şimdi gene ilerleyebiliriz.</p>

  <p>Yürüdüler. Alan, Lentz’in arkasında yol alıyordu gene. Adam biraz fazla sola doğru kayıyor gibiydi:</p>

  <p>— Şu yanda olmasın sakın?. diye fısıldadı.</p>

  <p>— Hiç sanmam.. dedi Lentz. Orası kuzey, burası batı. Bizim batıya doğru gitmemiz gerekiyor.</p>

  <p>Bir dereyi aştılar. Aşar aşmaz da durdular. Hemen önlerindeki sık ağaçların arasında birşeyler vardı: İki insan silueti..</p>

  <p>Bir an kararsız kaldı Alan. Sonra bir hışırtı duyuldu. Siluetler hızla harekete geçtiler: Alan’la Lentz’i görmüş, kaçıyorlardı. Bir dakika sonra da bir boşlukta, yıldızların ışığı altında buldular kendilerini: Korkudan ne yapacaklarını bilmiyorlardı. Birden yüreği ağzına geldi Alan’ın. Hemen toparladı kendini ve yavaşça seslendi:</p>

  <p>Nanette! Ed!. Durun!. Ben, Alan!.</p>

  <p>Kaçanlar Nanette’le bendim. Ne yapmamız gerektiğini de artık bilmiyorduk.</p>
</body>
</html>
