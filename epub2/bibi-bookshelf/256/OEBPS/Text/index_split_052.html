<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Foucault Sarkacı</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="block8">45</h2>

  <p class="block38">Bundan olağanüstü bir soru çıkıyor. Mısırlılar elektriği biliyorlar mıydı?</p>

  <p class="block38">(Peter Kolosimo, Terra senza tempo, Milano, Sugar, 1964, s. 111)</p>

  <p class="block2"> </p>

  <p class="block1">“Yitik uygarlıklarla, gizemli ülkelerle ilgili bir metin var elimde,” dedi Belbo. “Öyle görünüyor ki başlangıçta, Avustralya dolaylarında bir yerde, Mu diye bir kıta varmış; oradan büyük göçmen akımları kollara ayrılıp dünyanın çeşitli yerlerine yayılmışlar. Bir kol Avalon’a, bir kol Kafkasya’ya, İndus’un kaynağına ulaşmış. Sonra Keltler, Mısır uygarlığının kurucuları, en sonunda da Atlantis’in kurucuları...”</p>

  <p class="block1">“Eski masallar bunlar. Mu’yla ilgili kitap arıyorsanız, istediğiniz kadar bulurum size.”</p>

  <p class="block1">“Ama bu yazar belki de basım giderlerini öder. Hem sonra, Yunanlıların Yukatân’a göçleriyle ilgili çok güzel bir bölüm var içinde; Chichen Itza’daki bir savaşçı kabartmasından söz ediyor. Romalı bir lejyon askerine benziyor. İki su damlası gibi...”</p>

  <p class="block1">“Dünyadaki bütün miğferlerin ya tüyleri olur ya da at yeleleri,” dedi Diotallevi. “Bu kanıt sayılmaz.”</p>

  <p class="block1">“Sana göre değil, ama ona göre öyle. Bütün uygarlıklarda yılan tapımına rastladığını öne sürüyor; bundan da ortak bir kökenin varolduğu sonucunu çıkarıyor...”</p>

  <p class="block1">“Yılana kim tapmamıştır ki!” dedi Diotallevi. “Kuşkusuz, Seçilmiş Kavim dışında.”</p>

  <p class="block1">“Evet, onlar danalara tapıyorlardı.”</p>

  <p class="block1">“Yalnızca bir güçsüzlük anında oldu bu. Ben olsam bu kitabı bir yana bırakırdım, parasını ödese bile. Keltçilik, Ârîlik, Kaly-yuga, batının çöküşü, son olarak da SS tinciliği. Belki de paranoyakım ben; bu yazar bir Nazi’ymiş gibi geliyor bana.”</p>

  <p class="block1">“Garamond için bir sakınca olmayabilir bu.”</p>

  <p class="block1">“Evet, ama her şeyin bir sınırı vardır. Benim elimde de gnomlar, ondinler, semenderler, elfler, silfidler, perilerle ilgili bir kitap var... Ama o da Ârî uygarlığının kökenlerinden söz ediyor. Anlaşılan SS’ler Yedi Cüceler’in soyundan geliyorlar.”</p>

  <p class="block1">“Yedi Cüceler değil onlar, Nibelunglar.”</p>

  <p class="block1">“Ama burada sözü edilen, Küçük İrlanda Halkı.<sup class="calibre4"><sup class="noteref" id="back_note_148"><a class="calibre5" href="index_split_137.html#note_148" title="148">148</a></sup></sup> Kötü olan perilerdir; küçüklerse iyidir, yalnız biraz muziptirler.”</p>

  <p class="block1">“Onları bir yana bırak. Ya siz, Casaubon, siz ne buldunuz?”</p>

  <p class="block1">“Yalnızca Kristof Kolomb’la ilgili tuhaf bir metin: Kolomb’un imzasını inceliyor, piramitlere doğrudan doğruya bir gönderme buluyor onda. Kolomb’un amacı, Kudüs Tapınağı’nı yeniden kurmaktı; sürgündeki Tapınakçılar’ın büyük üstadi3’dı çünkü. Bilindiği gibi bir Portekiz Yahudisi, dolayısıyla da Kabala uzmanıydı; tılsımlara başvurarak fırtınaları dindirdi, iskorbit illetiyle başaçıkabildi. Kabala’yla ilgili metinlere bakmadım, çünkü onları Diotallevi’nin gözden geçirdiğini düşündüm.”</p>

  <p class="block1">“Tümünde de İbranca harfler yanlış; düş tabiriyle ilgili kitap bozuntularının fotokopileri çıkarılmış.”</p>

  <p class="block1">“Unutmayın, biz burada Açığa Vurulan İsis için metinler seçiyoruz. Edebiyat yapmıyoruz. Şeytancılar, İbranca harfleri düş tabiri kitaplarından almak istiyorlarsa, varsın alsınlar. Masonlukla ilgili tüm metinlerden kuşkuluyum. Bay Garamond bana ayağımı denk atmamı söyledi; değişik kuttörenler arasındaki çekişmelere karışmak istemiyor. Ama ben olsam, Lourdes mağarasındaki Mason simgeciliğiyle ilgili metni yabana atmazdım. Amerika Birleşik Devletleri bayrağının belirlendiği sırada, Franklin ile Lafayette’in yakın dostu bir soylunun, olasılıkla Saint-Germain Kontunun ortaya çıkışıyla ilgili şu güzelim metni de yabana atmazdım. Ama şu da var ki, bayraktaki yıldızların anlamını çok güzel açıklıyor da, sıra çizgilere gelince işler karışıyor.”</p>

  <p class="block1">“Saint-Germain Kontu mu?” dedim. “Bakın hele!”</p>

  <p class="block1">“Neden, onu tanıyor musunuz?”</p>

  <p class="block1">“Evet desem de, inanmazdınız. Neyse bırakalım bunu. Elimde çağdaş bilimin yanlışlarını batıran tam dört yüz sayfalık bir azman var: bir Yahudi yalanından başka bir şey olmayan atom, Einstein’ın yanılgısı ile enerjinin gizemi, Galileo’nun kuruntusu, ayla güneşin maddesel olmayan doğası.”</p>

  <p class="block1">“Bu konuda,” dedi Diotallevi, “en çok hoşuma giden, Fort bilimleriyle ilgili şu inceleme.”</p>

  <p class="block1">“Nedir bunlar?”</p>

  <p class="block1">“Charles Hoy Fort diye birinin ortaya attığı bilimler; açıklanması olanaksız bir yığın bilgileri derlemiş. Birmingham’da kurbağa yağmuru, Devon’da bir masal hayvanının ayak izleri, bazı dağların sırtındaki gizemli adımlar, vantuz izleri, gün-tün eşitliği sürecinde aksamalar, göktaşları üstündeki yazıtlar, kara kar, kan yağmurları, Palermo göğünde sekiz bin metreye yükselen kanatlı yaratıklar, denizde ışıklı tekerlekler, dev kalıntıları, Fransa’da Ölü yapraklar sağnağı, Sumatra’da canlı maddelerin yağması, doğal olarak da, Güney Amerika’da Machu Picchu ve öteki dağ doruklarında tarih-öncesi zamanlarda güçlü uzay gemilerinin yere inişine tanıklık eden bütün izler. Görüyorsunuz ya, evrende yalnız değiliz.”</p>

  <p class="block1">“Hiç de fena değil,” dedi Belbo. “Ama beni asıl şaşırtan, piramitlerle ilgili şu beş yüz sayfalık metin. Keops Piramidinin deniz düzeyinin üstündeki alabildiğine geniş topraklardan geçen otuzuncu paralelin tam üstünde bulunduğunu biliyor muydunuz?</p>

  <p class="block1">Keops Piramidinin geometrik oranlarının, Amazon’da, Pedra Pintada’da bulunan oranlarla aynı olduğunu; Mısır’da iki tüylü yılan bulunduğunu, bunlardan birinin Tutankamun’un tahtında, ötekininse Sakkara’da bulunduğunu, bu ikinci yılanın Quetzalcoatl’ın yönünü gösterdiğini de biliyor muydunuz?”</p>

  <p class="block1">“Quetzalcoatl’ın Amazon’la ne ilgisi var, Meksika tanrılarından biri değil miydi o?” diye sordum.</p>

  <p class="block1">“Bilmem, belki de aradaki bağıntıyı kuramamışımdır. Peki, ya Paskalya Adası’ndaki yontuların tıpkı Kelt yontuları gibi taş-anıtlar olmasını nasıl açıklayabilirsiniz? Polinezya tanrılarından birinin adı Ya’dır; bunun, İbranîler’in Yod’u olduğu açık, tıpkı eski Macar Tanrısı, yüce ve iyi tanrı, Iov’ gibi. Eski bir Meksika elyazmasında, yeryüzü çepeçevre denizlerle kuşatılmış bir dörtgen biçiminde gösterilir; yeryüzünün merkezinde de, tabanında Aztlan yazıtı bulunan bir piramit vardır. Aztlan, Atlas ya da Atlantis’e benzemektedir. Neden Atlantik’in iki yanında da piramitler vardır?”</p>

  <p class="block1">“Çünkü, piramit yapmak küre yapmaktan daha kolaydır. Çünkü rüzgâr, piramit biçiminde kumullar oluşturur, Parthenon biçiminde değil.”</p>

  <p class="block1">“Aydınlanma ruhundan nefret ediyorum,” dedi Diotallevi.</p>

  <p class="block1">“Bırak da, anlatayım. Ra tapımı Mısır dininde, Yeni İmparatorluk’tan önce yoktu; demek ki Keltlerden gelmiş. Ermiş Nicholas ile kızağını hatırlayın. Tarih-öncesi Mısır’da, güneş gemisi bir kızaktı. Mısır’da kar olmadığına göre, kızak İskandinav kökenli olsa gerek...”</p>

  <p class="block1">Susamazdım: “Ama tekerleğin icadından önce, kızaklar kum üstünde de kullanılıyordu.”</p>

  <p class="block1">“Sözümü kesme. Kitap diyor ki, önce benzerlikleri saptamak, sonra da nedenleri bulmak gerekir. En sonunda, nedenler bilimseldir, diyor. Mısırlılar elektriği biliyorlardı, yoksa yaptıklarından hiçbirini yapamazlardı. Bağdat’ta lağım döşemekle görevlendirilen bir Alman mühendis ta Sasanîler döneminden kalma, hâlâ çalışır durumda elektrik pilleri bulmuştur. Babil kazıları sırasında, dört bin yıl önce yapılmış akümülatörler günışığına çıkarılmıştır. Son olarak da (içinde On Emir levhalarının, Aron’un asasının, bir de çölden alınmış bir çömlek kudret helvasının bulunduğu) Kutsal Sandık, bir çeşit elektrikli kasaydı.”</p>

  <p class="block1">“Bunu bir filmde görmüştüm.”</p>

  <p class="block1">“Ne çıkar bundan? Senaryo yazarları konularını nereden alıyorlar dersiniz? Sandık akasya ağacından yapılmış, içi dışı altınla kaplanmıştı. Tıpkı elektrik kondensatörlerinde olduğu gibi: bir yalıtkanla birbirinden ayrılmış iki iletken. Sandığın çevresi de som altından bir çemberle kuşatılmıştı. Manyetik alanı, düşey doğrultuda 500-600 volt/metreye ulaşan kuru bir bölgeye konmuştu. Porsenna’nın, krallığını, Volt denen korkunç bir hayvandan elektrik sayesinde kurtardığı söylenir.”</p>

  <p class="block1">“Volta, bu egzotik takma adı bu yüzden seçmişti. Asıl adı, Zsmrszlyn Krasnapolski’ydi.”</p>

  <p class="block1">“Ciddi olalım, lütfen. Elyazmalarının yanı sıra deste deste mektuplar aldım: Jean d’Arc ile Sibilla Kitapları; Talmud’daki iblis Lilith ile Hermafrodit Yüce Ana; kalıtım yasasıyla Mars alfabesi; bitkilerin gizli zekâsı, kozmik yeniden doğuşla psikanaliz; yeni bir melekbilim görüngesinde Marx ile Nitezsche; Altın Oran<sup class="calibre4"><sup class="noteref" id="back_note_149"><a class="calibre5" href="index_split_137.html#note_149" title="149">149</a></sup></sup> ile gecekondular; Kant ile gizlicilik; Eleusis gizemleriyle caz müziği; Cagliostro ile atom enerjisi; eşcinsellikle gnos’lar; Golem ile sınıf kavgası arasındaki ilişkiler konusunda açıklamalar öneren mektuplar. Son olarak da, Graal ile Sacre-Coeur hakkında sekiz ciltlik bir yapıt öneren bir mektup.”</p>

  <p class="block1">“Peki, neyi kanıtlamak istiyor? Graal’in Sacre-Coeur’ün alegorisi olduğunu mu, yoksa Sacre-Coeur’ün Graal’in alegorisi olduğunu mu?”</p>

  <p class="block1">“Sanırım, onun için ikisi de aynı şey. Kısacası, ne yapacağımı şaşırdım. Bay Garamond’a sormalı.”</p>

  <p class="block1">Garamond’a sorduk. İlke olarak, hiçbir şey atmamak, herkese kulak vermek gerektiğini söyledi.</p>

  <p class="block1">“Ama bunların çoğunu, herhangi bir istasyon büfesinde bulabilirsiniz,” dedi.</p>

  <p class="block1">Yapıtları basılmış yazarlar bile, birbirlerinden kopya çekiyor, kaynak olarak da birbirlerini gösteriyorlar. Tümü de, kanıt olarak, sözgelimi Iambilicus’un bir tümcesini kullanıyorlar.”</p>

  <p class="block1">“Ne yapmak istiyorsunuz peki?” dedi Garamond. “Okuyuculara hiç bilmedikleri bir şey mi satmak istiyorsunuz? Açığa Vurulan Isis dizisinin kitapları da, tıpatıp  başkalarının söz ettikleri şeylerden söz etmeli. Böylece birbirlerini doğrularlar; demek ki tümü de gerçektir. Özgünlükten sakının.”</p>

  <p class="block1">“Size katılıyorum,” dedi Belbo, “ama neyin açık olduğunu, neyin olmadığını bilemeyiz ki! Bize bir danışman gerekli.”</p>

  <p class="block1">“Nasıl bir danışman?”</p>

  <p class="block1">“Bilmiyorum. Bir Şeytana kadar kolay kanmamak, ama onların dünyasını da tanımalı. Sonra bize Hermetizm’de neye yönelmemiz gerektiğini söylemeli. Rönesans Hermetizmi’ni ciddi olarak inceleyen biri...”</p>

  <p class="block1">“Çok güzel,” dedi Diotellavi, “ama eline Graal ile Sacre Coeur’ü tutuşturur tutuşturmaz, kapıyı çarparak çıkıp gider.”</p>

  <p class="block1">“Belli olmaz.”</p>

  <p class="block1">“Tam bu işe göre birini tanıyorum,” dedim. “Derin bilgisi olan biri; bu gibi şeyleri oldukça ciddiye alıyor, ama ince bir biçimde, hatta alaycılıkla, diyebilirim. Brezilya’da rastladım ona, şimdi Milano’da olmalı. Bende telefon numarası olacaktı.”</p>

  <p class="block1">“Onu arayın,” dedi Garamond. “Ama sakınımlı davranın, kaça mal olacağına bağlı. Madenlerin olağanüstü serüvenleri için de, ondan yararlanmaya çalışın.”</p>

  <p class="block1">Agliè sesimi yeniden duyduğuna sevinmiş göründü. Güzel Amparo’nun nasıl olduğunu sordu. Utana sıkıla, bunun artık geçmişte kaldığını söyledim; özür diledi, genç bir insanın yaşamında her zaman kolayca yeni sayfalar açılabileceğini söyledi kibarca. Yayınevi tasarısından söz ettim. İlgilenmiş göründü, bizimle görüşmekten sevinç duyacağını söyledi; evinde buluşmak için zaman belirledik.</p>

  <p class="block1">Hermes Tasarısı’nın doğuşundan, o güne değin, düşüncesizce başkalarının sırtından eğlenmiştim. Şimdi de Onlar, bunun hesabını çıkarmaya başlıyorlardı. Ben de bir arıydım; bir çiçeğe doğru ko-şu5’ordum, ama henüz ne olduğunu bilmiyordum.</p>

  <p class="block3" id="calibre_pb_52"> </p>
</body>
</html>