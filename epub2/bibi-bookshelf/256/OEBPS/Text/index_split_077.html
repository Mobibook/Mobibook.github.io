<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Foucault Sarkacı</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="block8">69</h2>

  <p class="block35"><i class="calibre6">Elles deviennet le Diable: debiles, timorees, villantes a des heures exceptionelles, sanglantes şans cesse, lacrymantes, caressantes, avec des bras qui ignorent les lois... Fi! Fi! Elles ne valent rien, elles sont faites d’un cote, d’un os courbe, d’une dissimulation rentree... Elles baisent le serpent...</i><sup class="text4"><sup class="noteref" id="back_note_192"><a class="calibre5" href="index_split_137.html#note_192" title="192">192</a></sup></sup></p>

  <p class="block34">(Jules Bois, Le satanism et la magie, Paris, Chailley, 1895, s. 2)</p>

  <p class="block19"> </p>

  <p class="block1">Doğru, unutuyordu, şimdi anlıyorum. Şu kısa, şaşkın file bu döneme aitti kuşkusuz.</p>

  <p class="block23">Dosya adı: Ennoia</p>

  <p class="block14">Ansızın eve geldin. Elinde şu ottan vardı, istemiyordum, çünkü hiçbir bitkisel özün, beynimin işleyişine karışmasına izin veremezdim (Ama yalan söylüyorum, çünkü tütün kullanıyorum, damıtılmış içkiler içiyorum). Altmışlı yılların başlarında, birkaç kez yapış yapış salyalı kâğıda sarılı, son çekişte iğne kullanılan, elden ele dolaştırılan esrarlı sigaradan bir nefes çekmeye beni zorladıklarında gülmek gelmişti içimden.</p>

  <p class="block14">Ama dün sen sundun onu bana, belki de senin kendini sunma biçimin budur diye düşündüm, güvenle çektim içime. Birbirimize sımsıkı sarılarak dans ettik, yıllardır kimse böyle dans etmemiştir, üstelik -ne ayıp- Mahler’in dördüncü senfonisi çalarken. Kollarımın arasında yüzü yaşlı bir dişi keçinin yüzü gibi sevimli, kırış kırış eskil bir yaratığın mayalandığını, kasıklarımın derinliklerinden bir yılanın yükseldiğini duyumsuyordum, yaşlı mı yaşlı evrensel bir teyzeye tapar gibi tapıyordum sana. Bedenimi bedenine yapıştırmış devinmeyi sürdürüyordum, ama senin havalanıp uçtuğunu, altına dönüştüğünü, kapalı kapıları açtığını, nesneleri havada devindirdiğini duyumsuyordum aynı zamanda. Karnının karanlığına giriyordum, Megale Apophasis, meleklerin tutsağı.</p>

  <p class="block14">Aradığım sen değil miydin yoksa? Belki de hep seni beklemek için buradayım. Seni tanımadığım için mi yitirdim her seferinde? Seni tanıdığım, ama korktuğum için mi yitirdim? Seni tanıyınca yitirmek zorunda kalacağımı bildiğim için mi yitirdim seni?</p>

  <p class="block14">Peki dün nereye gittin sonunda? Bu sabah başağrısıyla uyandım.</p>

  <p class="block5" id="calibre_pb_77"> </p>
</body>
</html>