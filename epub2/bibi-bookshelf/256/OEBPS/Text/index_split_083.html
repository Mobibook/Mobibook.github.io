<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Foucault Sarkacı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block8">75</h2>

  <p class="block39">Sonsuz uykudan ... yalnızca, yaşamda bilinçlerini yüce yola yöneltmeyi bilmiş olanlar kaçabilirler. Erginlenmişler, Müritler bu yolun sınırındadırlar. Plutarch’ın deyişiyle, anımsamaya, önceki yaşamı anımsamaya erişince özgürleşirler, zincirlerinden kurtulurlar. Taçlanır, ‘gizemleri’ kutsarlar; yeryüzünde, erginlenmiş,&nbsp;’arınmış’ olmayanlar kalabalığının çamurlar içinde, karanlıkta ezildiklerini, itişip kakıştıklarını görürler.</p>

  <p class="block39">(Julius Evola, La tradizione ermetica, Roma, Edizioni Mediterranee, 1971, s. 111)</p>

  <p class="block19">&nbsp;</p>

  <p class="block1">Çabucak bir araştırma yapmak için hemen öne atıldım. Keşke yapmasaydım. Tarihsel araştırmalarla Hermetik dedikoduların birbirine karıştığı, güvenilir bilgilerin, düş gücünün ürettiklerinden kolay kolay ayrılamadığı bir kitap batağına saplandım. Bir hafta tam bir robot gibi çalıştım; sonunda, mezheplerin, locaların, gizli derneklerin şaşırtıcı bir listesini çıkardım. Bu tür topluluklarda görmeyi ummadığım tanıdık adlara rastladığımda ürperiyordum. Kayda değer bulduğum bazı zamansal çakışmalar da çıkıyordu karşıma. Listeyi suç ortaklarıma gösterdim.</p>

  <p class="block1">1645 Londra: Ashmole, Gül-Haçlar’dan esinlenen Invisible College’i kuruyor.</p>

  <p class="block1">1662 Invisible College’dan, Royal Society, Royal Society’den de, herkesin bildiği gibi, Masonluk doğuyor.</p>

  <p class="block1">1666 Paris: Academie des Science’ın kuruluşu.</p>

  <p class="block1">1707 Claude-Louis de Saint Germain’in doğuşu. Gerçekten doğmuşsa.</p>

  <p class="block1">1717 Londra’da Büyük Loca’nın kuruluşu.</p>

  <p class="block1">1721 Anderson, İngiliz Masonluğunun yasa taslaklarını hazırlıyor. Londra’da erginlenmiş Büyük Petro, Rusya’da bir loca kuruyor.</p>

  <p class="block1">1730 Montesquieu, Londra’dan geçtiği sırada erginleniyor.</p>

  <p class="block1">1737 Ramsay, Masonluğun Tapınakçı kökenini vurguluyor. İskoç Locası bundan böyle Büyük Londra Locası ile savaşım içinde olacaktır.</p>

  <p class="block1">1738 O sırada Prusya veliaht prensi olan Frederick erginleniyor. Daha sonra Ansiklopedistler’in koruyucusu olacaktır.</p>

  <p class="block1">1740 O yıllarda Fransa’da çeşitli localar ortaya çıkar: Ecossais de Toulouse, Souverin Conseil Sublime, Mere Loge Ecossaise du Grand Globe Français, College des Sublimes Princes du Royal Secret de Bordeaux; Carcassone’da, Cour des Souverains Cammandeurs du Temple; Narbonne’da Philadelphes, Chapitre des Rose-Croix, Monpellier, Sublimes Elus de la Verite...</p>

  <p class="block1">1734 Saint-Germain Kontunun ilk kez ortaya çıkışı. Lyon’da, görevi Tapınakçılar’ın öcünü almak olan Kadoş Şövalyesi derecesi doğuyor.</p>

  <p class="block1">1753 Willermoz, Parfaite Amitie locasını kuruyor.</p>

  <p class="block1">1754 Martine de Pasqually, Elus Cohen Tapınak’ını kuruyor (olasılıkla 1760’ta).</p>

  <p class="block1">1756 Baron von Hund, Tapınakçı Geleneğe Bağlılık locasını kuruyor. Bazılarına göre, Prusya kralı II. Frederick’ten esinlenmiştir. Burada ilk kez Bilinmeyen Ustünler’den söz edilmektedir. Bazıları üstü örtülü biçimde, Bilinmeyen Üstünler’in Frederick ile Voltaire olduklarına değiniyorlar.</p>

  <p class="block1">1758 Saint-Germain Paris’e geliyor, boyacılık uzmanı bir kimyacı olarak krala hizmetlerini sunuyor. Madame Pompadour’la sık sık görüşüyor.</p>

  <p class="block1">1759 Conseil des Empereurs d’Orient et d’Occident’ın kurulduğu sanılıyor; üç yıl sonra bu konsey, Constitutions et reglement de Bordeaux’nun taslağını hazırlayacak, bundan da, olasılıkla, Eski ve Kabul Edilmiş İskoç Riti kaynaklanacaktır (ancak bu,&nbsp;1801’e dek resmen ortaya çıkmamıştır.) İskoç Riti’nin belirgin özelliği, masonluk derecelerinin otuz üçe çıkarılmasıdır.</p>

  <p class="block1">1760 Saint-Germain, belirsiz bir diplomatik görevle Hollanda’ya gider. Kaçmak zorunda kalır, Londra’da tutuklanır, sonra salıverilir. Dom Pernety, Avignon Aydınlanmışlarını kurar. Martines de Pasqually, Chevaliers Maçons Elus de l’Univers’i kurar.</p>

  <p class="block1">1762 Saint-Germain Rusya’dadır.</p>

  <p class="block1">1763 Kazanova Belçika’da, kendisini de Surmont diye tanıtan Saint-Germain’le karşılaşır. De Surmont, bir sikkeyi altına çevirir. Willermoz, Souverain Chapitre des Chevaliers de l’Aigle Noire Rose-Croix’yı kurar.</p>

  <p class="block1">1768 Willermoz, Pasqually’nin kurduğu Elus Cohen’e girer. Kudüs’te, düzmece Les plus secrets mysteres des hauts grades de la devolee, ou le vrai Rose-Croix yayımlanır. Burada, Gül-Haç locasının, Edinburgh’dan altmış mil uzaklıktaki Heredon Dağı üstünde bulunduğu söylenmektedir. Pasqually, daha sonra Le Philosophe Inconnu diye tanınan, Louis Claude de Saint-Martin’le karşılaşır. Dom Pernety, Prusya kralının kütüphanecisi olur.</p>

  <p class="block1">1771 Daha sonra Philippe Egalite diye tanınan Chartres dükü, Grand Orient’ın (daha sonra Grand Orient de France) büyük üstadı olur; bütün locaları birleştirmeye çalışır. İskoç locası buna karşı çıkar.</p>

  <p class="block1">1772 Pasqually, Santo Domingo’ya gitmek üzere yola çıkar; Willermoz ile Saint-Martin, daha sonra Grand Loge Ecossaise adını alacak olan, Tribunal Souverain’i kurarlar.</p>

  <p class="block1">1774 Saint-Martin, Pholosophe Inconnu olmak için çekilir; Tapınakçı Geleneğe Bağlılık locasının delegesi olarak, Willermoz’la görüşmeye gider. Bu görüşmeden, İskoç Overgne Eyaleti Yönetim Kurulu doğar. Overgne Yönetim Kurulu’n-dan Düzeltilmiş İskoç Riti doğacaktır.</p>

  <p class="block1">1776 Saint-Germain, Welldone kontu adıyla, II. Frederick’e kimya tasarıları sunar. Bütün Hermetistleri birleştirmek amacıyla Societe des Philathetes kurulur.</p>

  <p class="block1">Neuf Soeurs Locası: üyeleri arasında Guillotin ile Cabanis, Voltaire ile Franklin vardır. Weishaupt, Bavyera Aydınlanmışları’nı kurar. Kimilerine göre, Weishaupt, Mısır’dan dönen Kölmer adında -Cagliostro’nun üstadı, gizemli Altotas olsa gerek-Danimarkalı bir tüccar tarafından erginleniyor.</p>

  <p class="block1">1778 Saint-Germain, Berlin’de Dom Pernety ile buluşuyor. Willermoz, l’Ordre des Chevaliers Bienfaisants de la Cite Sainte’i kuruyor. Tapınakçı Geleneğe Bağlılık locası ile Grande Orient, düzeltilmiş İskoç Riti’ni kabul etme konusunda görüş birliğine varıyorlar.</p>

  <p class="block1">1782 Wilhelmsbad’da bütün erginlemeli locaların büyük toplantısı.</p>

  <p class="block1">1783 Marki Thome, Swedenborg ritini kuruyor.</p>

  <p class="block1">1784 Saint-Germain’in, Hesse Landgraf’ının hizmetinde, bir boya atölyesini tamamlamak üzereyken öldüğü sanılıyor.</p>

  <p class="block1">1785 Cagliostro, Memphis Riti’ni kuruyor, daha sonra bu, Memphis-Misraim Eski ve İlkel Rit’i olacak, derecelerin sayısını doksana çıkaracaktır. Cagliostro’nun düzenlediği, Kraliçe’nin Gerdanlığı skandalı patlak veriyor. Dumas, bu olayı monarşinin saygınlığını azaltmak için çevrilmiş bir Mason dolabı olarak niteliyor. Devrimci bir düzen kurduklarından kuşkulanılan Bavyera Aydınlanmışları tarikatı kapatılıyor.</p>

  <p class="block1">1786 Mirabeau, Berlin’de, Bavyera Aydınlanmışları tarafından erginleniyor. Londra’da, Cagliostro’ya yorulan bir Gül-Haç manifestosu yayımlanıyor. Mirabeau, Cagliostro ile Lavater’e birer mektup yazıyor.</p>

  <p class="block1">1787 Fransa’da yaklaşık yedi yüz loca vardır. Weishaupt’un, her üyenin yalnızca bir üst derecedeki kişiyi tanımasını öngören bir gizli örgütün yapısını betimleyen Nachtrag adlı yapıtı yayımlanıyor.</p>

  <p class="block1">1789 Fransız Devrimi başlıyor. Fransa’da Mason localarının bunalımı.</p>

  <p class="block1">1794 8. Vendemiaire’de, milletvekili Gregoire, Convention’a, bir Sanatlar ve Meslekler Müzesi’nin kurulmasını öngören bir tasarı sunuyor. Müze, Beşyüzler Meclisi tarafından 1799’da, Saint-Martin-des-Champs’da kuruluyor. Brunswick dükü, Mason localarına kendi kendilerini dağıtmaları için çağrıda bulunuyor; çünkü yıkıcı, zehirli bir mezhep bunların tümünü yozlaştırmıştır.</p>

  <p class="block1">1798. Cagliostro’nun Roma’da tutuklanışı.</p>

  <p class="block1">1801 Charleston’da, 33 dereceli bir Eski ve Kabul Edilmiş İskoç Riti’nin resmen kurulduğu açıklanıyor.</p>

  <p class="block1">1824 Viyana Sarayı’ndan, Fransız Hükümeti’ne gönderilen bir belgede, Mutlaklar, Bağımsızlar, Alta Vendita Carbonara gibi gizli dernekler ihbar ediliyor.</p>

  <p class="block1">1835 Kabalacı Öttinger, Paris’te, Saint-Germain’e rastladığını söylüyor.</p>

  <p class="block1">1846 Viyanalı yazar Frans Graffer, kardeşi ile Saint-Germain arasında 1788 ile 1yılları arasındaki bir buluşmayı anlatan bir kitap yayımlıyor. Saint-Germain, ziyaretçisini, Pracelsus’un bir kitabının sayfalarını karıştırırken kabul ediyor.</p>

  <p class="block1">1864 Bakunin, bazılarına göre, Bavyera Aydınlanmışları’ndan esinlendiği söylenen, Sosyal-Demokrat Bağlaşıklık’ı kuruyor.</p>

  <p class="block1">1865 Anglia’da, Societas Rosicruciana’nın kuruluşu (başka kaynaklara göre, 1860 ya da 1867’de). Gül-Haçlar’la ilgili Zanoni adlı romanın yazarı Bulwer Lytton da katılıyor bu derneğe.</p>

  <p class="block1">1875 Helena Petrovna Blavatski, Teosofi Derneği’ni kuruyor. Gizi Açıklanmış İsis yayımlanıyor. Baron Spedalieri; Yalnız Dağ Kardeşleri Büyük Locası üyesi; Eski ve Yeniden Canlandırılmış Manici Tarikat’ın Aydınlanmış Biraderi ve Martinciler’in Yüce Aydınlanmışı olduğunu açıklıyor.</p>

  <p class="block1">1877 Madame Blavatski, Saint-Germain’in teosofik rolünden söz ediyor. Onun, kimliğine büründüğü kişiler arasında, Roger Bacon, Francis Bacon, Rosencreutz, Proclus, Saint Alban vardır. Fransa’daki Grand Orient, Evrenin Büyük Mimarı’na çağrıda bulunmayı kaldırıyor, mutlak vicdan özgürlüğü ilân ediyor. İngiliz Büyük Locası’yla bağlarını koparıyor; kesin olarak laik, köktenci oluyor.</p>

  <p class="block1">1879 A.B.D.’de Societas Rosicruciana’nın kuruluşu.</p>

  <p class="block1">1880 Saint-Yves d’Alveydre’in etkinliği başlıyor. Leopold Engler, Bavyeralı Aydınlanmışlar’ı yeniden örgütlüyor.</p>

  <p class="block1">1884 XXX. Leo, Humanum. Genus buyruğuyla, Masonluğu mahkûm ediyor. Katolikler Masonluk’tan ayrılıyorlar, köktencilerse Masonluğa akın ediyorlar.</p>

  <p class="block1">1888 Stanislas de Guaita, Ordre Kabbalistique de la Rose-Croix’yı kuruyor. İngiltere’de, Hermetic Order of the Golden Dawn kuruluyor. Neofit’ten Ipsissimus’a dek on bir dereceli. Başkan, McGregor Mathers’dır. Kızkardeşi, Bergson’la evlenir.</p>

  <p class="block1">1890 Josephin Peladan, Guaita’dan ayrılıyor, Rose-Croix Catholique du Temple et du Graal’i kuruyor, kendisinin Sar Merodak olduğunu açıklıyor. Guaita’nın Gül-Haçlar’ı ile Peladan’ın Gül-Haçlar’ı arasındaki çatışma, İki Gül Savaşı diye adlandırılacaktır.</p>

  <p class="block1">1898 Aleister Crowley, Golden Dawn’a girer. Daha sonra, Thelema tarikatını kurar.</p>

  <p class="block1">1907 Golden Dawn’dan, Yeats’in üye olduğu Stella Mattutina doğar.</p>

  <p class="block1">1909 Amerika’da, Spencer Lewis, Anticus Mysticus Ordo Rosae Crucis’i ‘uyandırır’, bir otelde bir çinko parçasını altına dönüştürmeyi başarıyla gerçekleştirir. Max Heindel, Rosicrucian Fellowship’i kurar. Bunu, tarihleri kesin olarak bilinmeyen, Lectorum Rosicrucianum, Les Freres Aînes de la Rose-Croix, la Fraternitas Hermetica, Templum Rosae-Crucis izler.</p>

  <p class="block1">1912 Annie Besant, Blavatsky’nin öğrencisi, Londra’da, Gül-Haç Tapınak tarikatını kurar.</p>

  <p class="block1">1918 Almanya’da, Thule Derneği doğar.</p>

  <p class="block1">1936 Fransa’da, Grand Prieure des Gaules doğar. Enrico Contar-di-Rhodio, “Cahiers de la fraternite polaire,” de, Saint-Germain kontunun kendisine yaptığı bir ziyaretten söz eder.</p>

  <p class="block1">“Bütün bunların anlamı ne?” diye sordu Diotallevi.</p>

  <p class="block1">“Bunu bana sormayın. Verileri istemiyor muydunuz? işte buyurun. Bütün bildiğim bu.”</p>

  <p class="block1">“Agliè’ye danışmalıyız. Bahse girerim, bütün bu örgütleri o bile bilmez.”</p>

  <p class="block1">“Hadi, canım, su gibi bilir bunları. Ama isterseniz sınayalım onu. Var olmayan bir mezhep ekleyelim listeye. Yakınlarda kurulmuş bir mezhep.”</p>

  <p class="block1">De Angelis’in tuhaf sorusu geldi aklıma; Tres diye bir şeyden söz edildiğini işitip işitmediğimi sormuştu. “Tres,” dedim.</p>

  <p class="block1">“Tres mi, nedir o?” diye sordu Belbo.</p>

  <p class="block1">“Bir akrostiş varsa, altında yatan bir metin olmalıdır,” dedi Diotallevi, “yoksa benim Rabbi’lerim, Notarikon’u kullanamazlardı. Düşünelim bakalım... Templi Resurgentes Equites Synarchici. Nasıl buluyorsunuz?”</p>

  <p class="block1">Bu ad hoşumuza gitti; listenin sonuna yazdık onu.</p>

  <p class="block1">“Bunca gizli topluluğa bir yenisini daha ekleyebilmek az şey değil,” dedi Diotallevi, kurumlanarak.</p>

  <p class="block3" id="calibre_pb_83">&nbsp;</p>
</body>
</html>
