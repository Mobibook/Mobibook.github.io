<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Foucault Sarkacı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block8">59</h2>

  <p class="block34">Böyle canavarlar üretilirse, insandan başka görünseler bile, onların doğanın işi olduklarını kabul etmek gerekir.</p>

  <p class="block34">(Paracelsus, De Homunculis, Operum Volumen Secundum içinde, Genevae, De Tournes, 1658, s. 475)</p>

  <p class="block19">&nbsp;</p>

  <p class="block1">Agliè bizi dışarı, bahçeye çıkardı; birden kendimi daha iyi duyumsadım. Ötekilere Lorenza’nın gerçekten gelip gelmediğini sormayı göze alamıyordum. Düş görmüştüm. Birkaç adım attıktan sonra bir limonluğa girdik; boğucu sıcak yeniden sersemletti beni. Çoğunlukla tropikal bölgelere özgü bitkiler arasında armut ya da gözyaşı damlası biçiminde altı cam ampul vardı. Bir mühürle sımsıkı kapatılmış, gökmavisi bir sıvıyla doluydu bu ampuller. Her birinin içinde yaklaşık yirmi santim boyunda bir varlık yüzüyordu: Kır saçlı kralı, kraliçeyi, Mağribî kralı, savaşçıyı, başlarında biri mavi, öteki pembe defneden taçlar bulunan iki yeniyetmeyi tanıdık... Su, onların ortamıymış gibi, zarif, yüzercesine deviniyorlardı.</p>

  <p class="block1">Plastikten ya da mumdan yapılmış modeller mi, yoksa canlı varlıklar mı olduklarını kestirmek güçtü; bunun bir nedeni de, sıvının belli belirsiz bulanıklığının, onları canlandıran solumanın bir ışık oyunu mu, yoksa gerçek mi olduğunu anlamaya olanak vermemesiydi.</p>

  <p class="block1">“Gün gün biraz daha büyüyorlar sanki,” dedi Agliè. “Her sabah kaplar taze, hâlâ sıcak at fışkısına gömülüyorlar. Bu onların büyümesi için gerekli ısıyı sağlıyor. Bu yüzden Paracelsus’ta, homunculus’ların, atın iç ısısında büyütülmeleri gerektiğini belirten reçeteler vardır. Evsahibimizin dediğine bakılırsa, bu homunculus’lar onunla konuşuyor, ona gizler iletiyor, gelecekten haberler veriyorlarmış. Kimileri ona Süleyman’ın Tapınağı’nın gerçek ölçülerini, kimileri de Şeytan’ın nasıl kovulacağım açıklıyormuş... Doğrusu, ben onların konuştuklarını hiç işitmedim.”</p>

  <p class="block1">Yüzleri çok devingendi. Kral, kraliçeye, sevecen, tatlı bir bakışla bakıyordu.</p>

  <p class="block1">‘Evsahibimiz bana, bir sabah, nasılsa tutukevinden kaçan mavi yeniyetmeyi, kız arkadaşının kabının mührünü kırmaya çalışırken bulduğunu anlattı... Ama ortamının dışında kaldığından güçlükle soluk alıyormuş; yeniden sıvının içine koyarak tam zamanında kurtarmışlar onu.”</p>

  <p class="block1">Korkunç bir şey,” dedi Diotallevi. “Böyle bir sorumluluğu üstlenmek istemezdim. Kabı hep yanında taşıyacaksın, her gittiğin yerde onca fışkıyı arayıp bulacaksın. Peki, ya yazın tatile çıkarken ne yapacaksın? Kapıcıya mı bırakacaksın onu?”</p>

  <p class="block1">“Ama belki de,” diye sonuca bağladı Agliè, “yalnızca Descartes’in şeytancıklarıdır bunlar. Ya da robotlar.”</p>

  <p class="block1">“Şeytan, şeytan,” dedi Garamond. “Doktor Agliè, önüme yepyeni bir evren açıyorsunuz. Hepimiz daha alçakgönüllü olmalıyız, sevgili dostlarım. Gökte de, yerde de bilmediğimiz birçok şey var... Ama, ne de olsa, â la guerre come â la guerre...”</p>

  <p class="block1">Garamond yıldırım çarpmışa dönmüştü. Diotallevi meraklı alaycılığını sürdürüyordu. Belbo ise hiçbir duygusunu açığa vurmuyordu.</p>

  <p class="block1">Kuşkudan kurtulmak istiyordum: “Ne yazık, Lorenza gelemedi,” dedim, “çok eğlenirdi.”</p>

  <p class="block1">“Ya, evet,” diye yanıtladı Agliè, dalgın dalgın.</p>

  <p class="block1">Demek Lorenza gelmemişti. Amparo’nun Rio’da duyumsadığı gibi duyumsuyordum kendimi. Hastaydım. Oyuna getirilmişim gibi bir duygu vardı içimde. Kimse agogo vermemişti bana.</p>

  <p class="block1">Onlardan ayrıldım; kalabalık arasında kendime yol açarak yeniden içeri girdim; büfenin yanından geçerken durup, serin bir şey içtim, içine bir iksir karıştırılmış gibi çekine çekine. Şakaklarımı, boynumu ıslatmak için bir tuvalet arıyordum. Bunu yapınca ferahladım. Ama dışarı çıkınca, bir sarmal merdiven gördüm; içimde bir merak uyandı, bu yeni serüvene karşı koyamadım. Belki de, kendime geldiğimi sansam bile, hâlâ Lorenza’yı arıyordum.</p>

  <p class="block3" id="calibre_pb_67">&nbsp;</p>
</body>
</html>
