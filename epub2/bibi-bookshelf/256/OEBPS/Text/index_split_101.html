<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Foucault Sarkacı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block8">92</h2>

  <p class="block34">Artık hiç kuşku olamaz. Şeytan’ın tüm gücü, tüm ürküşü ile, utku kazanmış İsrail Kralı’nın egemenliği, bizim ıslah olmayan dünyamıza yaklaşıyor; Sion’un kanından doğan Kral, Deccal, evrensel erkin tahtına yaklaşıyor.</p>

  <p class="block34">(Sergiej Nilus, Protokollerin Sonsözü)</p>

  <p class="block19">&nbsp;</p>

  <p class="block1">Akla yakındı bu fikir. Rusya’da Protokoller’i kimin başlattığını incelememiz yeterliydi.</p>

  <p class="block1">Yüzyıl sonunun en sözügeçer Martinciler’inden biri, Papus, II. Nicola’yı, Paris gezisi sırasında büyülemiş, sonra yanına Philippe Nizier Anselme Vachod diye birini alarak Moskova’ya gitmişti. Altı yaşında cin çarpmasına uğramış, on üçünde üfürükçü, Lyon’da manyetizmacı olan Philippe, II. Nicola’yı da, isterik karısını da büyülemişti. Saraya çağrılmış, Petersburg askeri akademisi hekimliğine atanmış, general, devlet danışmanı olmuştu.</p>

  <p class="block1">Düşmanları, Philippe’in karşısına, eşit ölçüde büyüleyici bir kişiliği olan birini çıkararak etkisini azaltmaya karar veriyorlar. Böylece Nilus bulunuyor.</p>

  <p class="block1">Nilus gezgin bir rahipti; papaz giysileriyle ormanlarda (başka nerede olabilir?) dolaşıyordu; kocaman yalvaç sakalı, tümü de ağzının içine bakan iki karısı, küçük kızı, bir yardımcısıyla (belki de sevgilisi) birlikte.</p>

  <p class="block1">Yarı mürşit, gümüş takımları alıp kaçan cinsten; yarı münzevi, bağıra bağıra sonun yaklaştığını söyleyen cinsten. Deccal’la bozmuştu aklını.</p>

  <p class="block1">Nilus’u destekleyenlerin tasarısı, onun papazlığa atanmasını, çariçenin nedimesi (bir karı eksik, bir karı fazla ne fark eder) Elena Alexandrovna Ozerova ile evlenmesini, hükümdarların günah çıkartıcısı olmasını sağlamaktı.</p>

  <p class="block1">“Ben barışçıl bir insanım,” dedi Belbo, “ama Tsarkoye Selo kırımının bir soykırım olabileceğini düşünmeye başlıyorum.”</p>

  <p class="block1">Her neyse, bir an geldi, Philippe’in yandaşları Nilus’u uçarı bir yaşam sürmekle suçladılar; Tanrı bilir hakları da vardı. Nilus saraydan ayrılmak zorunda kaldı, ama tam o sırada biri yardımına koştu; Protokoller’in metnini verdi ona. Herkes (Ermiş Martin’den esinlenen) Martinciler’le (Agliè’nin öylesine nefret ettiği Martines de Pasqually’yi izleyen) Martinescileri birbirine karıştırdığından, Pasqually de, yaygın bir söylentiye göre, Yahudi olduğundan, Yahudiler kötülenerek Martinciler de kötüleniyordu; Martinciler kötülenince de, Philippe’e yol verildi.</p>

  <p class="block1">Gerçekten de, Protokoller’in eksik ilk değişkesi, daha 1903’te, aşın Yahudi aleyhtarı Kruscevan’ın yönettiği Znamia adında bir Petersburg gazetesinde yayımlanmıştı. 1905’te tam metin, imzasız olarak, sanıldığına göre Boutmi diye biri tarafından, Kötülüklerimizin Kaynakları başlığıyla kitap halinde yayımlandı. Boutmi, Kruscevan’la birlikte Rus Halk Birliğini kurmuştu. Daha sonra Kara Yüzler diye bilinen bu örgüt, pogromlar, aşırı sağcı şiddet eylemleri gerçekleştirmek için adi suçluları üye kaydetmişti. Boutmi, daha sonra, bu kez kendi adıyla, İnsan Soyunun Düşmanları - Sion merkezi kançılaryasının gizli arşivlerinden Protokoller başlığıyla, yapıtın başka baskılarını da yapacaktı.</p>

  <p class="block1">Bunlar ucuz kitapçıklardı. Protokoller’in dünyanın dört bir yanında çevirileri yapılacak olan genişletilmiş baskısı, 1905’te, Nilus’ un, yerel Kızılhaç’ın desteğiyle yayımlanan, Küçüğün içindeki Büyük: Deccal Yakın Bir Siyasal Olasılıktır, Tsarkoie Tselo, başlıklı kitabının üçüncü baskısı içinde yayımlandı. Gizemci düşünceyi daha geniş kapsamlı bir çerçevede ele alan bu kitap, sonunda çarın eline geçti. Moskova Metropoliti kitabın bütün Moskova kiliselerinde okunmasını buyurdu.</p>

  <p class="block1">“Peki ama,” diye sordum, “Bu Protokoller’in bizim Plan’ımızla ne ilişiği var? Onlardan söz edip duruyoruz, okuyacak mıyız onları?”</p>

  <p class="block1">“Ondan kolay ne var,” dedi Diotallevi, “onları yayımlayan biri vardır her zaman. Bir zamanlar yayıncılar, öfkelerini açığa vurarak, sırf görev duygusuyla, tarihsel belge olarak yayımlıyorlardı onları; sonra yavaş yavaş bundan haz duymaya başladılar.”</p>

  <p class="block1">“Ne Gentile’dir onlar.”</p>

  <p class="block3" id="calibre_pb_101">&nbsp;</p>
</body>
</html>
