<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Foucault Sarkacı</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="block31">30</h2>

  <p class="block32"> </p>

  <p class="block34">Ünlü Gül-Haç derneği, evrenin dört bir yanında çılgınca kehanetlerin dolaştığını açıklıyor. Gerçekten de, hortlak görünür görünmez (her ne kadar Fama ile Cosfessio, bunun aylak zihinlerin icadından başka bir şey olmadığını kanıtlıyorsa da) evrensel bir reform umudu yarattı. Kimileri gülünç ve saçma, kimileri inanılmaz şeyler üretti. Böylece, çeşitli ülkelerden dürüst, onurlu insanlar, alaya alınmayı, gülünç düşmeyi göze alarak, bu kardeşlerine açıktan açığa yardım etmişler... Süleyman’ın Aynası aracılığıyla ya da başka bir gizli biçimde, onlara kendilerini belli etmişlerdir.</p>

  <p class="block34">(Christoph von Besold (?), Tommaso Campanella, Von der Spanischen Monarchy, (1623’e ek)</p>

  <p class="block19"> </p>

  <p class="block1">En güzeli daha sonra geliyordu. Amparo döndüğünde, ona olağanüstü olaylar hakkında ön-bilgiler verebilecek durumdaydım. “İnanılmaz bir şey. Bu manifestolar, bu tür metinlerle dolup taşan bir dönemde ortaya çıkmış. Herkes bir yenilenme, bir altın çağ, ruhlar için bir Cockaigne arıyordu. Kimi büyüsel metinlere gömülüyor, kimi maden eritmek için ocak başında ter döküyor, kimi yıldızları yönetmeye çalışıyor, kimi gizli abeceler, evrensel diller yaratıyordu. II. Rudolph, sarayını bir simya laboratuvarına dönüştürdü, Comenius’la İngiltere sarayının yıldızbilimcisi, John Dee’yi çağırdı. Dee, Monas Jerogliphica adında birkaç sayfalık bir kitapta evrenin tüm gizlerini açıklamıştı. Gerçekten de, II. Rudolph’un hekimi Michael Maier’di. Hani şu, Atalanta Fugiens’i, görsel ve müzikal amblemler kitabını yazan. Kitap bir felsefe yumurtaları,<sup class="calibre4"><sup class="noteref" id="back_note_95"><a class="calibre5" href="index_split_137.html#note_95" title="95">95</a></sup></sup> kuyruklarını ısıran canavarlar, sfenskler cümbüşüydü. Hiçbir şey bir şifre kadar açık değildir; her şey bir başka şeyin hiyeroglifidir. Düşün, Galileo, Pisa Kulesinden aşağı taşlar atıyor, Richelieu Avrupa’nın yarısıyla monopol oynuyor. Tümü de, dünyanın işaretlerini okuyabilmek için gözlerini dört açıyorlar. Dikkat edin, yerçekiminin ötesinde, bütün bunların altında (daha doğrusu, üstünde) bambaşka bir şey var. Ne olduğunu bilmek ister misiniz? Abracadabra. Torricelli, barometre yaparken, ötekiler Heidelberg’deki Hortus Palatinus’ta, balelerle, su oyunlarıyla, havai fişeklerle uğraşıyorlardı. Otuz yıl savaşı patlak vermek üzereydi.”</p>

  <p class="block1">“Kimbilir, Cesaret Ana ne seviniyordu.”</p>

  <p class="block1">“Ama onlar için de her zaman günlük güneşlik değildi yaşam. Palatin Kontu seçicisi, 1619’da Bohemya tacını kabul etti. Bana kalırsa, büyülü kent Prag’ı yönetmek için yanıp tutuştuğundan yapmıştır bunu. Ama bir yıl sonra, Habsburglar onu Beyaz Dağ’a çivilediler, Protestanları kılıçtan geçirdiler, Comenius’un evini, kitaplığını yaktılar, karısıyla oğlunu öldürdüler. Comienus saraydan saraya kaçarak, Gül-Haç düşüncesinin ne yüce, ne umutlarla dolu olduğunu anlatıp durdu.”</p>

  <p class="block1">“Zavallıcık, ne yapmasını bekliyordun, barometreyle kendini avutmasını mı? Ama, bir dakika, bilirsin biz kadınlar sizin gibi çabuk kavrayamayız; manifestoları kim yazmıştı?”</p>

  <p class="block1">“Sorun da bu, işte. Bunu bilmiyoruz. Dur, biraz düşüneyim... gülhaçımı kaşır mısın lütfen, orası değil, kürek kemiklerimin arası, biraz daha yukarısı, biraz sola, tamam, orası. Nerede kalmıştık? Bu Alman çevresinde inanılmaz kişiler var. Örneğin, Simon Studion, Süleyman’ın Tapınağı’nın ölçüleri hakkında Naometria adında gizlici bir kitap yazmış. Heinrich Khunrath, Amphitheatrum sapientiae aeternae diye, İbran alfabesiyle, alegoriler, kabalacı dolambaçlarla dolu bir kitap yazmış. Bunlar Fama’nın yazarlarını esinlemiş olmalı. Bu kimselerin, belki de Hıristiyan yeniden-doğuşunun sayısız ütopyacı gizli topluluklarından biriyle yakınlıkları vardı. Yaygın bir söylentiye göre, kitabın yazarı Johann Valentin Andreae diye biriydi; bir yıl sonra, Christian Rosencreutz’un Simya Düğünü’nü yayımlayacaktı, ama onu gençliğinde yazmıştı. Demek ki, uzun zamandan beri Gül-Haç düşüncesini kafasında evirip çeviriyormuş. Tübingen’den, Christianopolis cumhuriyetini düşünen başka hevesliler de vardı. Belki bunların tümü de bir araya toplanmışlardı. Ama öyle görünüyor ki, bütün bunlar bir şaka, bir oyundu; kopardıkları gürültü hakkında hiçbir fikirleri yoktu. Andreae ömrünün geri kalanını manifestoları yazanın kendisi olmadığına, aslında bunun bir lusus, bir ludibrium<sup class="calibre4"><sup class="noteref" id="back_note_96"><a class="calibre5" href="index_split_137.html#note_96" title="96">96</a></sup></sup> olduğuna and içerek geçirdi. Bu, onun akademik ününü yitirmesine yol açtı. Öfkeye kapılarak, Gül-Haçlar diye birileri varsa, tümünün de düzmece olduklarını söyledi. Ama bu hiçbir işe yaramadı. Manifestolar çıkar çıkmaz, insanlar sanki uzun zamandır bunu bekliyormuş gibi oldular. Avrupa’nın her yanından bilgili kişiler, Gül-Haçlar’a mektup yazıyorlar, nerede olduklarını bilmedikleri için de, açık mektuplar, kitapçıklar, kitaplar gönderiyorlardı. Aynı yıl, Maier, Arcana Arcanissima adında bir kitap yayımlıyor; bu kitapta Gül-Haçlar’ın adını anmıyor, ama herkes onlardan söz ettiğine, üstelik söylediğinden daha çok şey bildiğine inanıyor. Bazı kimseler, Fama’nın elyazmasını okuduklarını söyleyerek övünüyorlar. O günlerde bir kitabı baskıya hazırlamak hiç de kolay olmasa gerek, hele içinde gravür varsa. Aynı yıl, 1615’te Robert Fludd (İngiltere’de yazıyor, ama yazdıklarını Leyden’de bastırıyordu; provaları göndermenin ne kadar zaman aldığını düşün), Gül-Haçlar’ı savunmak, onları kuşkulardan, ‘karaçalmalardan’ kurtarmak için, Apologia compendiaria Fraternitatem de Rosea Cruce suspicionis et infamlis maculis aspersam, veritatem quasi Fluctibus abluens et abstergens’i piyasaya sürüyor. Başka bir deyişle, Bohemya, Almanya, İngiltere, Hollanda arasında, atlı ulaklar, gezgin bilginler aracılığıyla ateşli bir tartışma başlamıştı.”</p>

  <p class="block1">“Peki, ya Gül-Haçlar?”</p>

  <p class="block1">“Ölüm sessizliği içindeydiler. Post centoventi annos patebo. Palavra. Saraylarının boşluğundan seyrediyorlardı olup bitenleri. Bana kalırsa, insanları böylesine heyecanlandıran, onların bu suskunluğuydu. Yanıt vermemeleri, onların gerçekten var olduklarının kanıtı sayılıyordu. 1617’de, Fludd, Tractatus apologeticus integritatem societatis de Rosae Cruce defendens diye bir kitap yazıyor; Aloisius Marlianus adında biri de, Gül-Haçlar’ın gizini açığa vurma vaktinin geldiğini söylüyor.”</p>

  <p class="block1">“Peki, bunu yapıyor mu?”</p>

  <p class="block1">“Ne gezer. İşleri karıştırmaktan başka bir şey yapmıyor. Çünkü, 1618’den, Gül-Haçlar’ın söz verdikleri 188 yılı çıkarınca 1430 kaldığını, bunun da, Altın Post Tarikatının kurulduğu yıl olduğunu söylüyor.”</p>

  <p class="block1">“Ne ilgisi var?”</p>

  <p class="block1">“Neden 188 yıl olduğunu anlamıyorum aslında 120 yıl olması gerekir. Ama gizemli toplama çıkarmalarda hesap hep istediğin gibi çıkar. Altın Post’a gelince, Argonotlar’ın Altın Pösteki’sine bir göndermedir bu. Güvenilir bir kaynaktan öğrendiğime göre, Kutsal Graal’le bir ilişiği var, dolayısıyla da -izin verirsen söyleyeyim- Tapınakçılar’la. Ama daha bitmedi. 1617 ile 1619 yıllan arasında, Barbara Cartland’dan daha da üretken olduğu anlaşılan Fludd dört kitap daha yayımlıyor. Bunlar arasında, evren üstüne kısa görüşleri kapsayan, baştan sona güller ve haçlarla resimlenmiş Utriusaue cosmi historia da var. Maier de, olanca cesaretini toplayıp, Silentium. post Clamores’i yayımlıyor; Gül-Haçlar’ın gerçekten var olduğunu, yalnızca Altın Post’a değil, Dizbağı tarikatına da bağlı olduğunu öne sürüyor. Ama kendisinin bu gizli derneğe kabul edilemeyecek kadar alçakgönüllü olduğunu söylüyor. Avrupalı bilginlerin tepkisini düşünebiliyor musun? Maier’i bile içlerine almadıklarına göre, gerçekten kapalı bir tarikat olmalı. Bu yüzden, kendilerine önemli süsü veren ne kadar sıradan insan varsa tarikata kabul edilmek için her yola başvuruyordu. Herkes Gül-Haçlar’ın var olduklarını söylüyor, ama onları hiç görmediğini itiraf ediyordu. Yazdıklarına bakılırsa, tümü de onlarla bir buluşma saptamaya çalışıyor, onlarla görüşmek için diretiyor, ama hiç kimse, ben de onlardanım deme yürekliliğini göstermiyordu. Kimileri, kendilerine yanaşmadıkları için onların var olmadıklarını söylüyor, kimileri de, tam tersine, kendilerine yanaştıkları için var olduklarını söylüyorlardı.”</p>

  <p class="block1">“Gül-Haçlar ise sus-pus.”</p>

  <p class="block1">“Dut yemiş bülbül gibi.”</p>

  <p class="block1">“Aç ağzını. Biraz mamaya yesen iyi olacak.”</p>

  <p class="block1">“Mmm. Nefis. Bu arada Otuz Yıl Savaşı başlıyor. Johann Valentin Andreae, Turris Babel diye bir kitap yazarak, bir yıl içinde Deccal’ın yenilgiye uğratılacağına söz veriyor. O sırada Mundus diye biri de, Tintinnabulum sophorum’u yazıyor...”</p>

  <p class="block1">“Tintinnabulum, ne güzel!”</p>

  <p class="block1">“...yazdıklarının tek sözcüğünü bile anlamıyorum, saçmasapan şeyler. Ama kesin olan bir şey var: Campanella ya da onun adına biri, İspanya Monarşisi’nde, Gül-Haç olayının baştan sona yoz zihinlerin bir eğlencesinden başka bir şey olmadığını söylüyor... Hepsi bu. 1621 ile 1623 yılları arasında kimseden ses çıkmıyor.”</p>

  <p class="block1">“Hepsi bu mu?”</p>

  <p class="block1">“Hepsi bu. Yoruluyorlar. Tıpkı Beatles gibi. Ama bu yalnızca Almanya’da böyle. Çünkü tıpkı zehirli bir bulut gibi, Fransa’ya yayılıyor. 1623 yılında, güzel bir sabah, Paris surları üstünde, Gül-Haç yüksek kurulu delegelerinin Paris’e taşındıkları, üyelik başvurularını kabul etmeye hazır oldukları yurttaşlara duyuruluyordu. Bir başka yoruma göre ise, bildirilerde, otuz altı görünmez kişinin altışar kişilik gruplar halinde dünyanın dört bir yanına dağıldıkları, bunların, müritleri görünmez kılma gücüne sahip oldukları apaçık dile getiriliyordu... Haydi! Otuz altı gene karşımıza çıktı...”</p>

  <p class="block1">“Hangi otuz altı?”</p>

  <p class="block1">“Bendeki, Tapınakçılar’la ilgili belgede sözü edilen otuz altı.”</p>

  <p class="block1">“Hiç hayal gücü yokmuş bu insanların. Sonra ne oluyor?”</p>

  <p class="block1">“Sonra toplu bir çılgınlık patlak veriyor. Kimileri onları savunuyorlar, kimileri onları tanımak istiyor, kimileri şeytancılıkla, simyacılıkla, sapkınlıkla suçluyorlar.</p>

  <p class="block1">Astarotte’nin işe karışıp onları, zengin, güçlü, bir yerden bir yere uçabilme yeteneğine sahip kıldığını öne sürüyorlar. Kısacası yer yerinden oynuyor.”</p>

  <p class="block1">“Kurnaz insanlarmış bu Gül-Haçlar. Moda yaratmak için Paris’ten daha iyi bir yer olamaz.”</p>

  <p class="block1">“Haklısın galiba. Neler oluyor bak. Aman Yarabbi, ne dönemmiş o dönem! Descartes -düşün, Descartes- birkaç yıl önce Almanya’ya gidip onları aramış, ama yaşamöyküsünü yazan kişinin söylediğine göre, bulamamıştı. Çünkü, bildiğimiz gibi, tebdil geziyorlardı. Descartes, manifestolar ortaya çıktıktan sonra Paris’e dönüyor, herkesin onu bir Gül-Haç saydığını öğreniyor. O günlerin havası içinde, iyi bir san değildi bu. Üstelik, arkadaşı Mersenne’in de canını sıkıyordu. Mersenne, Gül-Haçlar’a ateş püskürüyor, onları sefil, yıkıcı, büyücü, kabalacı, sapık öğretilerin tohumlarını atmaya çalışan kimseler olarak görüyordu. O zaman Descartes ne yapıyor? Ortalarda görünüyor, gidebileceği her yere gidiyordu. Herkes onu gördüğüne, bu da yadsınamayacağına göre, Gül-Haç olamazdı. Olsaydı, görünmez olurdu çünkü.”</p>

  <p class="block1">“Yöntem diye buna derim ben.”</p>

  <p class="block1">“Kuşkusuz yadsımak yetmiyordu. İşler o hale gelmişti ki, birisi karşına çıkıp merhaba, ben bir Gül-Haç’ım dese, onun Gül-Haç olmadığı anlamına geliyordu bu. Kendine saygısı olan bir Gül-Haç bunu söylemez. Tersine, sonuna dek yadsır.”</p>

  <p class="block1">“Ama Gül-Haç olmadığını öne süren birinin Gül-Haç olduğu söylenemez. Çünkü, ben Gül-Haç olmadığımı söylüyorum, ama bunu söylediğim için Gül-Haç olmuyorum.”</p>

  <p class="block1">“Ama yadsımak başlı başına kuşku uyandırır.”</p>

  <p class="block1">“Hayır. Çünkü, insanların Gül-Haç olduklarını söyleyen bir kimseye inanmadıklarını, Gül-Haç olmadığını söyleyen kimseden de kuşkulandıklarını anlayınca, bir Gül-Haç ne yapar? İnsanları Gül-Haç olmadığına inandırmak için, Gül-Haç olduğunu söylemeye başlar.”</p>

  <p class="block1">“Hay aksi Şeytan. Demek Gül-Haç olduklarını söyleyenler yalan söylüyorlar, öyleyse bunlar gerçekten Gül-Haç’tırlar. Yo, hayır, Amparo, onların tuzağına düşmemeliyiz. Her yerde casusları var, bu yatağın altında bile. Şimdi bizim bildiğimizi biliyorlar, bu yüzden de Gül-Haç olmadıklarını söylüyorlar.”</p>

  <p class="block1">“Sevgilim, beni korkutuyorsun.”</p>

  <p class="block1">“Kaygılanma sevgilim, ben yanındayım, üstelik aptalım, Gül-Haç olmadıklarını söylerlerse, onların Gül-Haç olduklarına inanacağım, böylece maskelerini düşüreceğim. Maskesi düşürülmüş bir Gül-Haç zararsızdır. Gazeteyi dürüp kışkışlayarak pencereden dışarı çıkarabilirsin onu!”</p>

  <p class="block1">“Peki, ya Agliè? Bizi, Saint-Germain Kontu olduğuna inandırmaya çalışıyordu; açıkça o olmadığını sanalım diye. Demek ki, bir Gül-Haç o. Yoksa değil mi?”</p>

  <p class="block1">“Bak, Amparo, artık uyuyalım, olur mu?”</p>

  <p class="block1">“Hayır, olmaz, sonunu merak ediyorum.”</p>

  <p class="block1">“Tam bir keşmekeş. Herkes Gül-Haç’tır. 1627’de Francis Bacon, New Atlantis’i yazıyor. Okuyucular onun, adını hiç anmamakla birlikte, Gül-Haçlar’ın ülkesinden söz ettiğini düşünüyorlar. Zavallı Johann Valentin Andreae, kendisinin Gül-Haç olmadığını, Gül-Haç olduğunu söylemişse, bunu salt şaka olsun diye yaptığına and içe içe ölüyor. Ama artık iş işten geçmiştir. Gül-Haçlar, var olmadıkları olgusundan yararlanarak, dört bir yanda var oluyorlar.”</p>

  <p class="block1">“Tıpkı Tanrı gibi.”</p>

  <p class="block1">“Madem ki onun adını andın, düşünelim bakalım... Matta, Luka, Markos ve Yuhanna şakacı insanlardır. Bir yerde buluşup bir yarışma yapmaya karar verirler. Bir kişi yaratırlar, birkaç temel olgu üstünde görüş birliğine varırlar, sonra her biri özgürce başını alıp gider. Kimin en iyisini yaptığını sonunda göreceklerdir. Dört öykü, sonunda, dostlarının eline geçer, eleştirmeye başlarlar: Matta oldukça gerçekçidir, ama Mesih olayı üstünde biraz fazlaca durmaktadır. Markos fena değildir, ama biraz savruktur. Luka, kabul etmeli, incedir. Yuhanna felsefeyi biraz fazla ileri götürür... Ama kitaplar insanların hoşuna gider, elden ele dolaşır. Dört arkadaş olup bitenlerin ayrımına vardıklarında, iş işten geçmiştir. Pavlos, Şam yolunda İsa’ya rastlamıştır. Plinius, kaygıya kapılmış imparatorun buyruğu ile onu sorguya çekmeye başlar. Kilise’nin tanımadığı birtakım yazarlar çok şey biliyormuş gibi davranırlar... toi, apocryphe lecteur, mon semblable, mon frere...<sup class="calibre4"><sup class="noteref" id="back_note_97"><a class="calibre5" href="index_split_137.html#note_97" title="97">97</a></sup></sup> Petrus’un başı döner, kendini ciddiye alır. Yuhanna gerçeği söyleyeceği tehdidini savurur. Petrus’la Pavlos onu yakalatıp Patmos Adasında zincire vurdurturlar. Zavallıcık karabasanlar görmeye başlar: yatağım çekirgelerle dolu, susturun o borazanları, bu kan nereden geliyor?.. Ötekiler sarhoş olduğunu söylerler, belki de damar sertliğindendir... Kimbilir, belki gerçekten de böyle olmuştur.”</p>

  <p class="block1">“Elbette böyle oldu. O saçmasapan kitapları okuyacağına, biraz da Feuerbach’ı okusan iyi edersin.”</p>

  <p class="block1">“Amparo, güneş doğuyor.”</p>

  <p class="block1">“Biz deliyiz.”</p>

  <p class="block1">“Şafak tanrıçası<sup class="calibre4"><sup class="noteref" id="back_note_98"><a class="calibre5" href="index_split_137.html#note_98" title="98">98</a></sup></sup> gülhaç parmaklarıyla usul usul dalgaları okşuyor...”</p>

  <p class="block1">“Evet, devam et. Yemanjâ geliyor, duyuyor musun?”</p>

  <p class="block1">“Ludibria’nı<sup class="calibre4"><sup class="noteref" id="back_note_99"><a class="calibre5" href="index_split_137.html#note_99" title="99">99</a></sup></sup> göster bana...”</p>

  <p class="block1">“Ah, Tintinnabulum!”<sup class="calibre4"><sup class="noteref" id="back_note_100"><a class="calibre5" href="index_split_137.html#note_100" title="100">100</a></sup></sup></p>

  <p class="block1">“Atalanta Fugiens’im benim...”<sup class="calibre4"><sup class="noteref" id="back_note_101"><a class="calibre5" href="index_split_137.html#note_101" title="101">101</a></sup></sup></p>

  <p class="block1">“Ah, Turris Babel...”<sup class="calibre4"><sup class="noteref" id="back_note_102"><a class="calibre5" href="index_split_137.html#note_102" title="102">102</a></sup></sup></p>

  <p class="block1">“Arcana Arcanissima’yı,<sup class="calibre4"><sup class="noteref" id="back_note_103"><a class="calibre5" href="index_split_137.html#note_103" title="103">103</a></sup></sup> Altın Post’u istiyorum, tıpkı bir istiridye kabuğu gibi solgun ve pembe... “<sup class="calibre4"><sup class="noteref" id="back_note_104"><a class="calibre5" href="index_split_137.html#note_104" title="104">104</a></sup></sup></p>

  <p class="block1">“Şişşt... Silentium post clamores,”<sup class="calibre4"><sup class="noteref" id="back_note_105"><a class="calibre5" href="index_split_137.html#note_105" title="105">105</a></sup></sup> dedi Amparo.</p>

  <p class="block3" id="calibre_pb_36"> </p>
</body>
</html>