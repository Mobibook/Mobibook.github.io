<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Foucault Sarkacı</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="block8">101</h2>

  <p class="block35"><i class="calibre6">Qui operatur in Çabala... si errabit in opere aut non purificatus accesserit, deuorabitur ab Azazale.</i><sup class="text4"><sup class="noteref" id="back_note_266"><a class="calibre5" href="index_split_137.html#note_266" title="266">266</a></sup></sup></p>

  <p class="block34">(Pico della Mirandola, Conclusiones Magicae)</p>

  <p class="block19"> </p>

  <p class="block1">Diotallevi’nin durumu Kasım sonlarında kötüleşti. Ertesi gün yayınevine telefon edip iyiye doğru gittiğini bildirmişti. Doktor, kaygılanacak bir şey olmadığını, ama bazı testlerin yapılmasının iyi olacağını söylemiş.</p>

  <p class="block1">Belbo ile ben hastalığını Plan’a bağlıyorduk; belki de aşırılığa kaçmıştık. Birbirimize yarım ağızla, bunun usdışı olduğunu söylüyorduk, ama kendimizi suçlu duyumsuyorduk. İkinci kez, Belbo’nun suçortağı gibi duyuyordum kendimi: birincisinde ikimiz birlikte susmuştuk (De Angelis’in karşısında); bu kez -ikimiz de-gereğinden çok konuşmuştuk. Suçluluk duygusuna kapılmamız saçmaydı -o zaman inanıyorduk buna- ama içimizdeki tedirginlikten kurtulamıyorduk bir türlü. Böylece, bir aydan uzun bir süre Plan’ dan söz etmedik.</p>

  <p class="block1">İki hafta sonra Diotallevi yayınevine uğradı, umursamıyor-muş gibi bir sesle, Garamond’dan hastalık izni istediğini söyledi. Ona bir tedavi salık vermişlerdi, bunun ayrıntılarına girmedi; iki üç günde bir hastaneye uğraması gerekiyormuş, bu da onu biraz güçsüz düşürecekmiş. Bundan daha güçsüz olabilir miydi, bilmiyorum: Yüzü de saçları gibi ağarmıştı. “Siz de bu masalları bırakın artık,” dedi, “insanın sağlığını bozuyor, görüyorsunuz. Gül-Haçlar’ın öcü bu.”</p>

  <p class="block1">“Tasalanma,” dedi Belbo, gülümseyerek, “Gül-Haçlar’ın başına öyle bir çorap öreceğiz ki, seni rahat bırakacaklar. Parmağımızı kımıldatmamız yeter.” Parmaklarını şaklattı.</p>

  <p class="block1">Tedavi yılbaşına dek sürmüştü. Ben büyü tarihine dalmıştım Bu gerçek, diyordum kendi kendime, bu ciddi bir şey, bizim saçmalarımız gibi değil. Garamond günde en az bir kez bize uğrayıp Diotallevi’nin durumunu soruyordu. “Lütfen ne gerekirse bana söyleyin. Bir sorun çıkarsa, benim, yayınevi olarak, değerli arkadaşımız için yapabileceğim bir şey varsa, söyleyin. Oğlum gibi severim onu, dahasını söyleyeyim, kardeşim gibi. Tanrı’ya şükür, uygar bir ülkede yaşıyoruz; kim ne derse desin, övünebileceğimiz bir sağlık sistemimiz var.”</p>

  <p class="block1">Agliè ilgilendi, hastanenin adını sordu, müdüre telefon etti; çok yakın dostu, üstelik çok iyi ilişkileri olan bir BGKY’nin de kardeşiydi- Diotallevi’ye özel bir ilgi gösterilecekti. Lorenza üzülmüştü. Hemen hemen her gün haber almak için Garamond’a uğruyordu. Bu, Belbo’yu mutlu edebilirdi, ama teşhisin kötü olduğu sonucunu çıkarmıştı bundan. Lorenza geliyordu, ama Belbo’dan kaçıyordu; onun için gelmiyordu çünkü.</p>

  <p class="block3" id="calibre_pb_110"> </p>
</body>
</html>