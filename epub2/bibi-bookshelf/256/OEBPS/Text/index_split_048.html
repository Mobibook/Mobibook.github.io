<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Foucault Sarkacı</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="block31">41</h2>

  <p class="block32"> </p>

  <p class="block9">Daath’ın, Uçurum’un Orta Direk’i kestiği noktada bulunduğunu, Orta Direk’in tepesinde Ok Yolu’nun yer aldığını, Kundalini’nin de burada bulunduğunu anımsadığımızda, şunu görürüz: gerek üremenin, gerekse yeniden üremenin gizi, karşıt çiftlerin başkalaşarak bir Üçüncü’de birleşmeleri aracılığıyla nesnelerin kendilerini açığa vurmalarının anahtarı, Daath’dadır.</p>

  <p class="block9">(Dion Fortune, The Mystical Qabalah, London, Fraternity of the Inner Light, 1957, 7.19)</p>

  <p class="block2"> </p>

  <p class="block1">Ne olursa olsun, benim işim Manuzio ile değil, madenlerin olağanüstü serüvenleriyle uğraşmaktı. Milano’daki kitapçıları araştırmakla koyuldum işe. Elkitaplarıyla başladım; bunların bibliyografyasını hazırladım. Sonra da uygun resimler bulabileceğim az çok özgün kitaplara başvurdum. Uzay yolculuğuyla ilgili bir paragrafı, en son Amerikan uzay kapsülünün fotoğrafıyla resimlemekten daha kötü bir şey olamaz. Bay Garamond, bunun için en azından, bir Dore meleği kullanmak gerektiğini Öğretmişti bana.</p>

  <p class="block1">Bir yığın tuhaf röprodüksiyonlar çıkardım, ama bunlar yeterli değildi. İnsan resimli bir kitap hazırlarken iyi bir resim seçebilmek için en az on resmi bir yana atmak zorundadır.</p>

  <p class="block1">Dört günlüğüne Paris’e gitmek için izin aldım. Bütün arşivleri dolaşmak için çok kısa bir süre. Lia ile birlikte gitmiştim; perşembe günü oraya varmış, pazartesi akşamı dönmek için trende yer ayırtmıştım. Conrservatoire’a pazartesi günü gitmeyi tasarlamakla hata etmiştim; pazartesi günleri Conservatoire’ın kapalı olduğunu o sabah öğrendim. İş işten geçmişti. Eli boş geri döndüm.</p>

  <p class="block1">Belbo’nun canı sıkıldı, ama birçok ilginç şeyler toplamıştım. Onları götürüp Bay Garamond’a gösterdik. Çoğu renkli olan röprodüksiyonları karıştırdı. Sonra faturaya baktı, bir ıslık koyverdi. “Pahalı, çok pahalı. Biz bir görev yapıyoruz, kültür için çalışıyoruz, ça va sans dire, ama biz Kızılhaç değiliz, dahasını söyleyeyim, UNICEF de değiliz. Bütün bunları satın almaya gerek var mıydı? Burada, kısa pantolonlu, bıyıklı, d’Artagnan’a benzeyen bir adam görüyorum, çevresi abracadabralar, oğlak burçlarıyla kuşatılmış. Kim bu, Mandrake mi?”</p>

  <p class="block1">“İlkel tıp. Burçların insan gövdesinin çeşitli bölgeleri üstündeki etkisiyle, bunlara denk düşen şifalı otlar. Minerallerle madenler de var. Kozmik işaretler öğretisi. O zamanlar büyü ile bilim arasında çok ince bir sınır vardı.”</p>

  <p class="block1">“İlginç. Peki, şu başlık ne anlama geliyor? Philosophia Moysaica. Musa’yla ne ilgisi var, sizce biraz ilkel değil mi?”</p>

  <p class="block1">‘Unguentum armarium<sup class="calibre4"><sup class="noteref" id="back_note_133"><a class="calibre5" href="index_split_137.html#note_133" title="133">133</a></sup></sup> ya da weapon salve<sup class="calibre4"><sup class="noteref" id="back_note_134"><a class="calibre5" href="index_split_137.html#note_134" title="134">134</a></sup></sup> konusundaki tartışma, bu. Ünlü hekimler tam elli yıl tartıştılar bu konuyu: bir silahın üstüne sürülen bu merhemin, silahın açtığı yarayı iyileştirip iyileştiremeyeceğini.”</p>

  <p class="block1">“Delilik bunlar. Bu bilim mi, yani?”</p>

  <p class="block1">“Bizim anladığımız anlamda değil. Ama bu konu üstünde tartışıyorlardı; çünkü çok kısa bir süre önce, mıknatısın yarattığı harikaları keşfetmişlerdi; uzaktan etkinlik yaratabileceğine inanmışlardı. Tıpkı büyüde olduğu gibi... Anlıyorsunuz, değil mi? Onlar yanıldılar, ama Volta ile Marconi yanılmadılar. Elektrik ve radyo uzaktan etkinlik değil de, nedir?”</p>

  <p class="block1">“Bakın hele. Aferin, Casaubon. Bilimle büyü kol kola girmiş gidiyorlar, öyle mi? Harika bir fikir. Biz de öyle yapalım. Şu iğrenç jeneratörlerin birkaç tanesini çıkarıp,  yerlerine birkaç Mandrake daha koyun. Örneğin altın yaldızlı bir art-alanda bir şeytan çağırma resmi.”</p>

  <p class="block1">“Bence ölçüyü kaçırmasak iyi olur. Madenlerin olağanüstü serüveni bu. Tuhaflıklar ancak yerinde kullanılırsa etkili olur.”</p>

  <p class="block1">“Madenlerin olağanüstü serüveni, her şeyden önce, bilimin yanlışlıklarının öyküsü olmalı. Önce hoşa gidecek bir tuhaflık ortaya atılmalı, sonra da altında bunun yanlış olduğu açıklanmalı. Okuyucu bayılır böyle şeylere, çünkü büyük adamların da kendisi gibi zırvalayabildiklerini görür.”</p>

  <p class="block1">Sen kıyısında, Quai St-Michel yakınlarında gördüğüm tuhaf bir şeyi anlattım. Karşılıklı iki vitrininde kendi şizofrenisiyle böbürlenen bir kitapçıya girmiştim. Vitrinlerin birinde, bilgisiyarla elektroniğin geleceğine ilişkin kitaplar, ötekinde ise yalnızca gizli bilimlerle ilgili kitaplar vardı. Dükkânın içi de öyleydi: bir yanda Apple, bir yanda Kabala.</p>

  <p class="block1">“İnanılmaz bir şey,” dedi Belbo.</p>

  <p class="block1">“Hiç kuşkusuz,” dedi Diotallevi. “Ama buna şaşmayacak biri varsa, o da sensin, Jacopo. Makine dünyası, yaratılışın gizine yeniden ermeye çalışıyor: bir yanda harfler, bir yanda sayılar.”</p>

  <p class="block1">Garamond bir şey söylemedi. Ellerini yakarıyormuş gibi birleştirmiş, gözlerini tavana dikmişti. Sonra ellerini çırptı: “Bütün bu söyledikleriniz bir düşüncemi doğruluyor; birkaç gündür... Ama her şeyin bir zamanı var, biraz daha düşünmeliyim. Bu arada, siz devam edin. İyi bir iş yaptınız, Casaubon, sözleşmenizi bir kez dana gözden geçirmeliyiz; değerli bir meslektaşsınız siz. Bol bol Kabala ile bilgisayara yer verin. Bilgisayarlar silikondan yapılır, değil mi?”</p>

  <p class="block1">“Ama silikon maden değil, madensidir.”</p>

  <p class="block1">“Maden olmuş, madensi olmuş, kılı kırk yarmamıza ne gerek var? Ya şu rosa rosarum<sup class="calibre4"><sup class="noteref" id="back_note_135"><a class="calibre5" href="index_split_137.html#note_135" title="135">135</a></sup></sup> nedir? Bilgisayar. Ve Kabala.”</p>

  <p class="block1">“Kabala da bir maden değil,” diye üsteledim.</p>

  <p class="block1">Bizi kapıya kadar geçirdi. Kapının eşiğinde şöyle dedi: “Yayıncılık bir sanattır, Casaubon, bilim değildir. Devrimcilik taslamayalım. O günler geçmişte kaldı. Kabala da olsun. Ha, giderlerinize gelince, kuşetliyi hesaptan düştüm. Pintilikten değil, inanın. Ama araştırma, nasıl desem, bir Ispartalı ruhu gerektirir. Yoksa insan inancını yitirir.”</p>

  <p class="block1">Birkaç gün sonra yeniden topladı bizi. Bizimle tanıştırmak istediği bir ziyaretçisi olduğunu söyledi Belbo’ya.</p>

  <p class="block1">Gittik. Garamond şişman bir adamla konuşuyordu; adamın tapiri andıran bir yüzü, kocaman, hayvansı bir burnu, ince sarı bıyıkları vardı; çene diye bir şey yoktu. Onu daha önce görmüşüm gibi geldi bana. Sonra anımsadım, Rio’da konuşmasını dinlediğim Profesör Bramanti’ydi, şu Gül-Haç tarikatının denetçisi mi nesiyse.</p>

  <p class="block1">“Profesör Bramanti,” dedi Garamond, “zamanın kültürel ortamına karşı duyarlı, açıkgöz bir yayıncının bir gizli bilimler dizisine başlamasının tam sırası olduğunu söylüyor.</p>

  <p class="block1">“Şey... Manuzio için mi?” diye sordu Belbo.</p>

  <p class="block1">“Başka hangi yayınevi olabilir?” diye gülümsedi, kurnaz kurnaz Bay Garamond. “Profesör Bramanti -bu arada, onu bana dostum Doktor De Amicis’in, bu yıl yayımladığımız o görkemli Burçlar Kuşağı Tarihi yazarının salık verdiğini belirteyim- bu konuda çok az yapıtın yayımlandığından, bunların -hemen hemen tümü de pek ciddi ve güvenilir olmayan, sığ, dürüstlükten, doğruluktan, dahasını söyleyeyim, kesinlikten uzak yapıtlar- bu araştırma alanının zenginliğinin, derinliğinin hakkını vermediklerinden yakmıyor...”</p>

  <p class="block1">“Modern dünyanın ütopyalarının başarısızlığa uğramasından sonra, geçmiş kültürü yeniden değerlendirmenin vakti geldi,” dedi Bramanti.</p>

  <p class="block1">“Kutsal şeylerden söz ediyorsunuz, profesör, ama bizim -bilgisizliğimizi demeyeceğim- bu konuyu pek yakından bilmeyişimizi bağışlayın. Gizli bilimlerden söz ederken neyi kastediyorsunuz? Tincilik mi, yıldızbilim mi, kara büyü mü?”</p>

  <p class="block1">Bramanti, tedirginliğini belirten bir el devinimi yaptı: “Rica ederim. Saf insanlara yutturulan zırvalar bunlar. Ben bilimden söz ediyorum, gizli de olsa. Kuşkusuz, yeri geldiğinde yıldızbilim de giriyor işin içine, ama daktilo kıza, gelecek cumartesi hayatının erkeğine rastlayacağını söyleyen türden değil. Demek istediğim, örneğin, Dekanlarla ilgili ciddi bir inceleme.”</p>

  <p class="block1">“Anlıyorum. Bilimsel, diyorsunuz. Bizim yayın politikamıza uygun, ama biraz daha ayrıntılı anlatır mısınız?”</p>

  <p class="block1">Bramanti, koltuğuna yerleşti, yıldızlardan bir esin bekliyormuş gibi, bakışlarını odanın içinde dolaştırdı. “Kuşkusuz, bazı örnekler verebilirim. Bu tür bir dizinin ideal okuyucusunun bir Gül-Haç yandaşı olması, dolayısıyla da, Azoth’un kitabından -Ruptus philosophorum’da anlatıldığı gibi, gizemli bir kızın Stauroforo’ya verdiği kitap- alıntılayacak olursak, in magiam, in necromantiam, in hydromantiam, in astrologiam, in geomantiam, in pyromantiam, in chaomantiam, in medicinam adeptam<sup class="calibre4"><sup class="noteref" id="back_note_136"><a class="calibre5" href="index_split_137.html#note_136" title="136">136</a></sup></sup> uzman olması gerekir. Ama uzmanın bilgisi başka alanları da kapsar: gizli fizikle ilgili fizyognosis, statik, dinamik, yıldızbilim ya da içrek biyoloji ile doğa ruhlarının incelenmesi, hermetik zooloji, biyolojik yıldızbilim. Bunlara, gökbilimsel, acunbilimsel, fizyolojik, varlıkbilimsel açılardan yıldızbilimi inceleyen kozmognosis ile, insan anatomisini inceleyen antropognosis’i, kehanet bilimlerini, akışkan fizyoloji, psikurji, toplumsal yıldızbilim ve hermetik tarihi de ekleyebiliriz. Sonra, niteliksel matematik, sizin daha iyi bildiğiniz gibi, aritmoloji var... Ama temel bilgiler, görünmeyenin kozmografyası, manyetizm, auralar, düşler, sıvıklar, psikometri, gaipten haber verme, genel olarak beş duyunun hiperfizik incelenmesi. Gerekli sakınımla incelenmedikçe bilimin yozlaşmasına yol açan oroskopik yıldızbilimden söz etmeye gerek yok. Sonra fizyonomi, düşüncelerin okunması, geleceği bilme sanatları (tarot kartları, düş yorumları), kehanet, cezbe gibi yüksek derecelere varıncaya dek. Sıvıkların yönetilmesi, simya, spajirik, telepati, şeytan kovma, tören ve ruh çağırma yoluyla büyü, teurji konularında da yeterli bilgi gereklidir. Gerçek gizliciliğe gelince, ilksel Kabala, Brahmancılık, cimnosofi, Memfis hiyeroglifi alanlarında araştırma yapılmasını salık veririm...”</p>

  <p class="block1">“Tapınakçı görüngübilim,” diye araya girdi Belbo.</p>

  <p class="block1">Bramanti’nin yüzü ışıdı: “Hiç kuşkusuz. Az kalsın unutuyordum, önce beyaz olmayan ırklarda ölü falı, ad falı, yalvaçsal esin, gönüllü taumaturji, ipnotizma, yoga, uyurgezerlik, cıva kimyası hakkında bir fikir edinmek gerekir... Wronski, gizemsel yönseme bakımından, cin tutmuş Loudun rahibelerinin yöntemlerini, Saint-Medard tutaraklılarını, gizemsel içecekleri, Mısır şarabını, yaşam iksirini, arsenikli suyu göz önünde tutmayı öğütlüyordu. Kötülük ilkesi bakımından -ama burada, olası bir dizinin en özel davranılması gereken bölümüne geldiğimizin bilincindeyim- kanımca okuyucunun, yıkımın ta kendisi olan Baalzebul’un, cennetten kovulan Şeytan’ın, Eurynomius’un, Molek’in, incubus’larla succubus’ların gizemlerini yakından tanımasını sağlamak gerekir. Olumlu ilke bakımından da, Mikail, Cebrail, Rafael ve Agatodemonlar’ın gizemlerini. Sonra, Isis’in, Mitra’nın, Morpheus’un, Semendirek’in, Eleusis’in gizemleriyle, erkek cinsinin doğal gizemlerini, fallusun, Yaşam Ağacı’nın, Bilim Anahtarı’nın, Bafomet’in, çekicin gizemlerini, dişi cinsin doğal gizemlerini, Ceres, Cteis, Patera, Kibele ve Iştar’ın gizemlerini.”</p>

  <p class="block1">Bay Garamond, sinsice gülümseyerek öne doğru eğildi: “Ben olsam, gnostikleri de yabana atmazdım...”</p>

  <p class="block1">“Elbette, bu konuda ortalık ciddilikten uzak, saçmasapan şeylerle dolu olsa da. Ne olursa olsun, her sağlıklı gizlicilik bir Gnosis’tir.”</p>

  <p class="block1">“Ben de tam bunu söyleyecektim,” dedi Garamond.</p>

  <p class="block1">“Bütün bunlar yeterli olur mu?” diye sordu Belbo, saf saf.</p>

  <p class="block1">Bramanti, avurtlarını şişirerek bir anda tapirden dağsıçanına dönüştü. “Yeterli... ama başlamak için, başlayanlar için değil. Bu sözcük oyununu bağışlayın. Ama yaklaşık elli kitapla, güvenilebilecek bir söz bekleyen binlerce okuyucuyu büyüleyebilirsiniz. Birkaç yüz milyonluk bir yatırımla -doğruca size geldim, Doktor Garamond, çünkü böyle cömertçe girişimlere yatkın olduğunuzu biliyorum- bana da, dizinin yürütücüsü olarak küçük bir yüzde...”</p>

  <p class="block1">Bramanti ölçüyü kaçırmıştı; Garamond’un gözünde ilginçliğini yitiriyordu. Gerçekten de, büyük sözler verilerek, çarçabuk uğurlandı. Yayınevinin danışma kurulu öneriyi dikkatle ölçüp biçecekti.</p>

  <p class="block3" id="calibre_pb_48"> </p>
</body>
</html>