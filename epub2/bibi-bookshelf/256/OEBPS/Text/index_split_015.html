<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Foucault Sarkacı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block8">9</h2>

  <p class="block24">Sağ elinde yaldızlı bir trompet tutuyordu.</p>

  <p class="block24">(Johann Valentin Andrea, Die Chymische Hochzeit deş Christian Rosencreutz, Strassburg, Zetzner, 1616,1)</p>

  <p class="block2">&nbsp;</p>

  <p class="block1">Bu file’da bir trompetten söz edildiğine rastlıyorum. Önceki gün periskopun içindeyken ne denli Önemli olduğunu henüz bilmiyordum bunun. Yalnızca bir gönderme, oldukça belirsiz, kıyıda kalmış.</p>

  <p class="block1">Garamond Yayınevindeki uzun öğle sonlarında, kimi zaman Belbo, bir metnin ağırlığı altında ezilmiş, gözlerini kâğıtlardan kaldırır, karşısındaki masada, Dünya Fuarı’nın eski baskılarının sayfalarını çevirmekte olan benim dikkatimi dağıtmaya çalışır, çağrışımlara kaptırırdı kendini; onu gereğinden fazla ciddiye aldığımdan kuşkulandığında, hemen perdeyi çekmeye hazır, geçmişi anımsardı, ama yalnızca bir noktayı açıklamak, bir boş gururu kınamak için. “Sonumuz nereye varacak diye soruyorum kendi kendime,” demişti bir gün.</p>

  <p class="block1">“Batı’nın batmasından mı söz ediyorsunuz?”</p>

  <p class="block1">“Batmak mı? Batmak güneşin işi, sizce öyle değil mi? Hayır, şu yazan insanlardan söz ediyorum. Bir haftada tam üç metin; biri Bizans hukuku, biri Finis Austriae, üçüncüsü de Baffo’nun soneleri üstüne. Bunlar apayrı şeyler, size de öyle gelmiyor mu?”</p>

  <p class="block1">“Evet.”</p>

  <p class="block1">“İyi, ama üçünde de belli bir noktada Aşk İsteği ile Aşk Nesnesi beliriyor diyeceksiniz, değil mi? Bir moda bu. Baffo’yu gene anlıyorum, ama Bizans hukuku...”</p>

  <p class="block1">“Çöpe atın, gitsin.”</p>

  <p class="block1">“Yok, hayır, Ulusal Araştırma Kurumu’nun finanse ettiği yapıtlar bunlar; hem sonra kötü de değiller. Olsa olsa, üç yazarı da çağırır, bazı bölümleri çıkarabilirler mi diye sorarım. Şu Aşk İsteği kötü bir izlenim bırakıyor.”</p>

  <p class="block1">“Peki, ama Bizans hukukunda aşk nesnesi ne olabilir?”</p>

  <p class="block1">“Ne bileyim, aşkı işin içine sokmanın bir yolu vardır her zaman. Doğal olarak, Bizans hukukunda bir aşk nesnesi varsa, bu adamın söylediği şey bu değil. Kesinlikle değil.”</p>

  <p class="block1">“Hangi şey?”</p>

  <p class="block1">“Sizin sandığınız şey. Bir seferinde -beş ya da altı yaşlarında olmalıydım- düşümde bir trompetim olduğunu gördüm. Yaldızlı bir trompet. Hani insana damarlarında bal akıyormuş gibi gelir, öyle bir düş; bilirsiniz, bir çeşit şeytan aldatması, şu ergenlik öncesi düşlerden. Hiçbir zaman o düşteki kadar mutlu olduğumu sanmıyorum. Uyandığımda, trompetim olmadığını anlayınca, danalar gibi böğürmeye başladım. Bütün gün ağladım. Savaş-öncesi dünya -otuz sekiz yılı olmalıydı- yoksul bir dünyaydı, gerçekten de. Bugün bir oğlum olsa, onu böylesine umarsız görsem, ‘peki’, derdim, ‘sana trompet alacağım.’ Alt tarafı bir oyuncaktı, bir servete malolacak değildi ya. Ama annemle babamın akıllarına bile gelmedi. Para harcamak ciddi bir işti o zamanlar. İnsanın çocuğuna her istediğini elde edemeyeceğini öğretmesi de ciddi bir işti. ‘Lahana çorbası sevmiyorum,’ diyordum; doğruydu da, Tanrım, çorbanın içinde lahanaların yüzdüğünü görmek midemi bulandırıyordu. ‘Pekâlâ, bugünlük çorbayı bırak, etini ye’ deseler ne olurdu? (Yoksul değildik, iki kap yemekle meyve yerdik.) Hayır efendim, sofrada ne varsa o yenir. Kimi zaman ninem tabağımdaki lahanaları birer birer, tel tel, salya salya ayıklardı; böylece, arındırılmış, eskisinden daha da iğrenç çorbayı içmek zorunda kalırdım; bu bile babamın onaylamadığı bir ödündü.”</p>

  <p class="block1">“Peki, trompet?”</p>

  <p class="block1">Duraksayarak bakmıştı bana: “Trompet neden bu kadar ilgilendiriyor sizi?”</p>

  <p class="block1">“Beni ilgilendirmiyor. Aşk nesnesinden söz açılınca trompetten söz eden sizsiniz, aşk nesnesinin hiçbir zaman başkalarının sandıkları şey olmadığını göstermek için...”</p>

  <p class="block1">“Trompet... O akşam, amcamla yengem, ***’den geleceklerdi; çocukları yoktu, en sevdikleri yeğenleriydim ben. Bu trompet düşü yüzünden ağladığımı görünce, her şeyi halledeceklerini söylediler; ertesi gün Upim’e gidecektik; kocaman bir oyuncak bölümü vardı, harika, dilediğim trompeti alacaktım. Bütün gece gözüme uyku girmedi, ertesi sabah yerimde duramıyordum. Öğleden sonra Upim’e gittik. En az üç çeşit trompet vardı; tenekeden yapılma uyduruk şeylerdi, ama filarmoni orkestralarına layık pirinç çalgılar gibi görünüyorlardı bana. Bir bando borazanı, bir sürgülü trombon, bir de trompetimsi bir şey, çünkü ağızlığı vardı, altın rengindeydi, ama saksofonunki gibi pistonları vardı. Hangisini seçeceğimi bilemiyordum; karar vermem çok uzun sürdü. Üçünü de istiyordum, ama hiçbirini istemiyormuş gibi davrandım. Bu arada, sanırım amcamla yengem fiyat etiketlerine bakmışlardı. Cimri değildiler, ama bana öyle geldi ki, bakalitten yapılmış, baştan başa siyah, pistonları gümüşten küçük bir klarneti daha ucuz bulmuşlardı. ‘Bu nasıl, hoşuna gitti mi?’ diye sordular. Denedim, sesi oldukça iyiydi; çok fi!) güzel olduğuna inandırmaya çalışıyordum kendimi, ama sonra düşünüyor, amcamla yengemin klarneti daha ucuz olduğu için almamı istediklerini söylüyordum kendi kendime. Trompet dünyanın parası olmalıydı, amcamla yengemi bu özveriye zorlayamazdım. Biri bana hoşuma giden bir şey vermek istediği zaman, hemen, ‘Hayır, teşekkür ederim,’ demem gerektiğini öğretmişlerdi bana, üstelik yalnızca bir kez değil; ‘Hayır, teşekkür ederim,’ deyip hemen elimi uzatmamak, veren kimsenin üstelemesini ‘lütfen al,’ demesini beklemeliydim. İyi yetişmiş bir çocuk ancak o zaman kabul ederdi sunulan şeyi. Böylece, trompeti istemediğimi, klarnetin benim için daha iyi olacağını söyledim, onlar da uygun görürlerse. Sonra başımı kaldırıp yüzlerine baktım, üsteleyeceklerini umarak. Üstelemediler, Tanrı lütfunu esirgemesin onlardan. Bana klarneti aldıkları için çok mutlu oldular, istediğim -böyle dediler- o olduğuna göre. Caymak için artık çok geçti. Klarneti aldım.”</p>

  <p class="block1">Kuşkuyla baktı bana: “Hâlâ düşümde trompet görüp görmediğimi bilmek ister misiniz?”</p>

  <p class="block1">“Hayır,” dedim, “aşk nesnesinin hangisi olduğunu bilmek istiyorum yalnızca.”</p>

  <p class="block1">“Hmm,” dedi, yeniden elindeki metnin yapraklarını çevirmeye koyularak,</p>

  <p class="block1">“görüyorsunuz ya, sizde de saplantı olmuş bu aşk nesnesi. Ama o kadar basit değil.</p>

  <p class="block1">Hem sonra trompeti aldım, diyelim. Sahiden mutlu olacak mıydım? Ne dersiniz</p>

  <p class="block1">Casaubon?”</p>

  <p class="block1">“Belki de klarneti düşleyecektiniz o zaman.”</p>

  <p class="block1">“Hayır,” diye kestirip attı, kuru bir sesle. “Klarneti aldım. Ama onu hiç çalmadım.”</p>

  <p class="block1">“Çalmadınız mı?”</p>

  <p class="block1">“Çalmadım,” dedi sözcüğü vurgulayarak. Bilmem neden, kendimi çok gülünç buldum.</p>

  <p class="block3" id="calibre_pb_15">&nbsp;</p>
</body>
</html>
