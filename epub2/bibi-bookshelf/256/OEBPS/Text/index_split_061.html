<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Foucault Sarkacı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block8">53</h2>

  <p class="block39">Hükümetler karşı koyacaklarından, yeryüzündeki yazgıları açıkça yönetemeyeceği için, bu gizemsel birlik ancak gizli dernekler aracılığıyla etkinlik gösterebilir. Gereksinim doğdukça, yavaş yavaş oluşturulan bu gizli dernekler, birbirinden&nbsp; değişik, görünürde birbirine karşıt gruplara ayrılmışlardır. Bunlar zaman zaman, din, politika, ekonomi, yazın alanlarında yönetimle ilgili çok zıt düşünceler savunurlar, ama tümü de, bilinmeyen ortak bir merkeze bağlı olup onun tarafından yönlendirilir; bu merkez, yeryüzündeki bütün egemenlikleri görünmez bir biçimde yönetmeye çalışan bir itici gücü saklar içinde.</p>

  <p class="block39">(J. M. Hoene-Wronski, cit. R Sedir, Histoire et doctrine des Rose-Croix, Rouen, 1932)</p>

  <p class="block19">&nbsp;</p>

  <p class="block1">Bir gün Bay Salon’a laboratuvarının kapısında rastladım. Birden, alacakaranlıkta bir baykuş gibi ötmesini bekledim. Eski bir arkadaş gibi beni selamladı; işlerin nasıl gittiğini sordu. Belirsiz bir el devinimi yaptım, gülümsedim, yürüyüp gittim. Agarttha düşüncesi gene aklıma takıldı. Saint-Yves’in fikirleri, Agliè’nin anlattığı biçimiyle, bir Şeytana için büyüleyici olabilirdi, ama ürkütücü değildi. Oysa, Münih’te karşılaştığımızda, Salon’un yüzünde, sözlerinde ürkütücü bir şey vardı.</p>

  <p class="block1">Bu yüzden, sokağa çıkınca kitaplığa uğrayıp Mission de l’Inde en Europe’u aramaya karar verdim.</p>

  <p class="block1">Katalogların bulunduğu salonla başvuru masası her zamanki gibi kalabalıktı. İte kaka, aradığım çekmeceyi, kayıt numarasını buldum. Fişi doldurup memura uzattım. Kitabın başkasına verilmiş olduğunu söyledi; kitaplıklarda olduğu gibi, bu bilgiyi vermekten haz duyuyordu sanki. Ama tam o anda, omuz başımda bir ses duydum: “İstediğiniz kitap burada, şimdi geri getirdim.” Dönüp baktım. Komiser De Angelis’ti.</p>

  <p class="block1">O da beni tanıdı; çok çabuk tanıdı, diyebilirim, çünkü onu, benim için olağandışı sayılacak koşullarda görmüştüm, o ise, sıradan bir soruşturma sırasında karşılaşmıştı benimle. Üstelik, Ardenti olayının olduğu günlerde seyrek bir sakalım vardı; saçlarım da daha uzundu. Amma da keskinmiş gözleri!</p>

  <p class="block1">Döndüğümden beri, göz hapsine mi almıştı beni yoksa? Belki de, yüzleri okumayı iyi bilen biriydi yalnızca. Polisler gözlem yeteneklerini geliştirmek, yüzleri, adları ezberlemek zorundadırlar...</p>

  <p class="block1">“Bay Casaubon! Aynı kitapları okuyoruz!”</p>

  <p class="block1">Elimi uzattım: “Doktor Casaubon’um artık; bir süre önce doktoramı verdim. Belki de polislik sınavına girerim, o sabah öğütlediğiniz gibi. Böylece kitapları önce ben alabilirim.”</p>

  <p class="block1">“Bunun için buraya daha önce gelmeniz yeter,” dedi. “Ama kitap geri geldi nasıl olsa, biraz sonra da alabilirsiniz: bu arada, size bir kahve ısmarlayabilir miyim?”</p>

  <p class="block1">Çağrı beni tedirgin etti, ama karşı koyamadım. Yakın bir kahvede oturduk. O kitapla ilgilenmenin nereden aklıma geldiğini sordu; aynı soruyu ona sormak için bir dürtü uyandı içimde, ama önce kendimi emniyete almalıydım. Boş zamanlarımda Tapınakçılar’la ilgili çalışmamı sürdürdüğümü söyledim: von Eschenbach’a göre, Tapınakçılar Avrupa’dan çıkıp Hindistan’a gitmişler, başkalarına göre de, Agarttha krallığına. Açıklama sırası ondaydı şimdi. “Peki,” diye sordum, “sizi neden ilgilendiriyor bu kitap?”</p>

  <p class="block1">“Şey, hep öyle olur bilirsiniz,” diye yanıtladı, “bana Tapınakçılar’la ilgili o kitabı salık verdiğinizden beri bu konuda kitaplar okuyorum. Tapınakçılar’ın hemen ardından Agarttha’nın geldiğini siz benden daha iyi bilirsiniz.” Tuş! Sonra şöyle dedi: “Şaka ediyorum. Kitabı alışımın nedeni başka. Nedeni...” Durakladı. “İş dışında sık sık kitaplıklara giderim. Bir robota dönüşmemek, ya da bir sorgucu olarak kalmamak için. Bunu daha ince bir biçimde siz dile getirebilirsiniz. Kendinizden söz edin bana.”</p>

  <p class="block1">Yaşamöykümün bir özetini sundum; madenlerin olağanüstü serüvenine varıncaya dek.</p>

  <p class="block1">Bunun üzerine sordu: “Şu yayıneviyle bitişiğindeki yayınevinde gizemsel bilimlerle ilgili kitaplar basmıyor musunuz siz?”</p>

  <p class="block1">Manuzio’yu nereden biliyordu? Yıllar önce Belbo’yu göz hapsinde tuttuğu sırada topladığı bilgilerden mi? Yoksa hâlâ Ardenti’nin izinde miydi?</p>

  <p class="block1">“Garamond Yayınevine yolu düşen albay Ardenti gibi kimseler Manuzio’ya havale edilir,” dedim. “Bay Garamond bu maden cevherini işletmeye karar verdi. Kârlı bir iş gibi görünüyor. Yaşlı albay gibi tiplerin sürüsüne bereket.”</p>

  <p class="block1">“Ama Ardenti ortadan yok oldu. Umarım ötekilerin başına da aynı şey gelmez,” dedi.</p>

  <p class="block1">“Henüz gelmedi, ama neredeyse keşke öyle bir şey olsa demek geliyor içimden. Bir konuda merakımı giderir misiniz, komiser? Sanırım sizin mesleğinizde her gün insanlar yok oluveriyorlar, ya da daha kötü şeyler geliyor başlarına. Bunların her birine böylesi... uzun bir zaman ayırıyor musunuz?”</p>

  <p class="block1">Eğleniyormuş gibi baktı yüzüme: “Albay Ardenti’ye hâlâ zaman ayırdığımı nereden çıkarıyorsunuz?”</p>

  <p class="block1">Pekâlâ, kumar oynuyordu, rest çekmişti. Restini görmeliydim; o zaman kartlarını açmak zorunda kalacaktı. Yitirecek bir şeyim yoktu. “Hadi, komiser,” dedim, “Garamond’la Manuzio hakkında her şeyi biliyorsunuz, Agarttha ile ilgili bir kitap aramaya geldiniz buraya...”</p>

  <p class="block1">“Demek Ardenti size Agarttha’dan söz etti?”</p>

  <p class="block1">Gene tuşa getirilmiştim. Aslında, anımsadığım kadarıyla, Ardenti bize Agarttha’dan da söz etmişti. İşin içinden sıyrılmayı başardım: “Hayır, yalnızca Tapınakçılar’la ilgili bir şey anlatmıştı; siz de anımsayacaksınız.”</p>

  <p class="block1">“Doğru,” dedi. Sonra ekledi: “Ama bir olayı çözünceye dek izlediğimizi sanmayın. Bu yalnızca televizyonda olur. Polis olmak dişçi olmak gibidir; bir hasta gelir, dişini oyarsınız, bir de ilaç yazarsınız, on beş gün sonra gene gelir, ama bu arada siz yüz hastaya daha bakmışsınızdır. Albayınki gibi bir olay on yıl dosyada kalabilir, sonra, bir başka olay sırasında birinin ifadesini alırken, ansızın bir ipucu beliriverir, beyninizde bir şimşek çakar, biraz düşünürsünüz... bir şimşek daha çakar, ya da artık hiçbir şey çakmaz, uğurlar ola.”</p>

  <p class="block1">“Peki, son zamanlarda beyninizde bir şimşek çakmasına yol açan ne buldunuz?”</p>

  <p class="block1">“Biraz yersiz bir soru değil mi bu? Ama inanın, gizem diye bir şey yok. Albay bir rastlantı sonucu bir kez daha gündeme girdi. Birini bambaşka nedenlerden ötürü gözetim altında tutuyorduk; sık sık Picatrix Kulübüne gittiğini öğrendik, adım işitmiş olmalısınız...”</p>

  <p class="block1">“Dergiyi biliyorum, ama kulübü bilmiyorum. Orada ne oluyor?”</p>

  <p class="block1">“Hiç, hiçbir şey olmuyor, sessiz sedasız insanlar, belki hafif kaçık. Sonra Ardenti’nin de sık sık oraya gittiğini anımsadım. Polisin yeteneği buradadır işte: bir adı nerede işittiğinizi, ya da bir yüzü nerede gördüğünüzü anımsamak, aradan on yıl geçmiş olsa bile. Böylece, Garamond Yayınevi’nde neler olup bittiğini sordum kendi kendime. Hepsi bu.”</p>

  <p class="block1">“Peki, ama Picatrix Kulübünün siyasi polisle ne ilgisi var?”</p>

  <p class="block1">“Belki de vicdan aklığından gelen bir umursamazlıktan kaynaklanıyordur, ama aşırı meraklı bir haliniz var.”</p>

  <p class="block1">“Beni kahve içmeye davet eden sizsiniz.”</p>

  <p class="block1">“Doğru, ikimiz de boşuz. Bakın, belli bir açıdan bakıldığında, dünyada her şey, her şeyle bağıntılıdır.” Güzel bir Hermetik filozof mantığı diye düşündüm. Ama o hemen ekledi: “Bununla, bu kimselerin politikayla ilişkili olduklarını söylemek istemiyorum, ama biliyorsunuz... Bir zamanlar Kızıl Tugaylar’ı, işgal edilmiş evlerde, Kara Tugaylar’ı ise harp sanatı kulüplerinde arıyorduk. Bugün durum bunun tam tersi, belki de. Garip bir dünyada yaşıyoruz. Sizi temin ederim ki on yıl önce işim daha kolaydı. Bugün ideolojiler arasında bile tutarlılık yok artık. Bazen narkotik şubeye geçmeyi düşünüyorum. Hiç olmazsa eroin kaçakçılığı yapan birinin eroin kaçakçılığı yaptığından kuşku duymazsınız, sağlam ipuçlarına göre yol alırsınız.”</p>

  <p class="block1">Bir süre sustu, sanırım kararsızdı. Sonra cebinden ayin kitabına benzeyen bir not defteri çıkardı. “Bakın, Casaubon,” dedi, “mesleğiniz gereği tuhaf insanlarla görüşüyorsunuz, kitaplıklarda da tuhaf kitaplar arıyorsunuz. Bana yardım edin. Sinarşi hakkında ne biliyorsunuz?”</p>

  <p class="block1">“Kötü bir izlenim bırakacağım sizde. Ama bu konuda hemen hemen hiçbir şey bilmiyorum. Saint-Yves dolayısıyla ondan söz edildiğini işittim, hepsi bu.”</p>

  <p class="block1">“Peki, neler söylüyorlar hakkında?”</p>

  <p class="block1">“Ben bir şey duymadım. Doğrusunu isterseniz, Faşizm gibi bir şey bu, bence.”</p>

  <p class="block1">“Bu konudaki tezlerin çoğu Action Française tarafından alınmış. Bu kadarla kalsaydı, ne âlâ. Sinarşiden söz eden bir grupla karşılaşıyorum, siyasal rengini anlayabiliyorum. Ama okuduklarımdan, 1.029 yılına doğru, Vivian Postel du Mas ile Jeanne Canudo diye birilerinin Dünya Kralı söylencesinden esinlenen Polaris grubunu kurduklarını öğreniyorum. Sonra bunlar Sinarşik bir tasarı ortaya atıyorlar; kapitalist kâra karşı toplumsal hizmet, kooperatifler aracılığıyla sınıf savaşımının ortadan kaldırılması... Bir çeşit Fabiancı sosyalizm, özgürlükçü, aynı zamanda toplumcu bir akım. Gerçekten de, gerek Polaris, gerek İrlandalı Fâbiancılar, Yahudilerin yönettikleri Sinarşik bir komploya karışmakla suçlanmışlardır. Bunları suçlayan kimdi dersiniz? Bir Yahudi-Masonik-Bolşevik komplosundan söz eden Revue Internationale des societes secretes diye bir dergi. Bu dergide yazarların birçoğu La Sapiniere adında sağcı bir gizli örgüte bağlıdırlar. Bunlar bütün devrimci siyasal örgütlerin, gizlibilimci çevrenin tezgâhladığı şeytana bir komployu gizleyen bir paravanadan başka bir şey olmadıklarını söylüyorlar. Diyeceksiniz ki, pekâlâ, biz yanıldık, Saint-Yves sonunda reformcu grupları esinledi; sağ bunların hepsini aynı kefeye koyuyor; tümü-nu de demo-plüto-sosyal-Yahudi komplosu olarak görüyor. Mussolini de böyle yapıyordu. Peki, ama bunlar neden gizlibilimci bir çevre tarafından yönetilmekle suçlanıyorlar? Bu konuda pek az şey biliyorum, ama bence -örneğin, Picatrix’i alın- işçi hareketi umurlarında bile değil bu insanların.”</p>

  <p class="block1">“Bana da öyle geliyor; Socrates’e de öyle geliyordu.”</p>

  <p class="block1">“Socrates için teşekkürler, ama işin en güzel yanı şu: Bu konuda ne denli çok şey okursam, o denli aklım karışıyor. Kırklı yıllarda Sinarşist olduklarını söyleyen çeşitli gruplar ortaya çıktı; bunlar bilge kişilerden oluşan, partilerüstü bir hükümetçe yönetilen yeni bir Avrupa düzeninden söz ediyorlardı. Bu gruplar nerede toplanıyorlardı dersiniz? Vichy işbirlikçilerinin çevresinde. Şimdi, diyeceksiniz ki, bir kez daha yanıldık; Sinarşi sağ kanada bağlıdır. Ama durun. Şimdiye dek okuduklarımdan sonra, bunların tümünün de bir konuda görüş birliği içinde olduklarının ayrımına vardım: Sinarşi vardır; dünyayı gizliden gizliye o yönetir. Ama, aması var...”</p>

  <p class="block1">“Ama?”</p>

  <p class="block1">“Ama, 24 Ocak 1937’de, bir Moskova bankasının yöneticiliğini yaptıktan sonra, Halk Cephesi’nin ekonomi danışmanı olan, Mason ve Martinci (Martinci’nin ne demek olduğunu bilmiyorum, sanırım o tarikatlardan biri) Dimitri Navaşin öldürülüyor; Mussolini’nin paraca desteklediği, daha çok Cagoule diye bilinen, Organisation secrete d’action revolutionnaire et nationale adında bir örgüt tarafından. O zaman söylendiğine göre, Cagoule, gizli bir Sinarşi tarafından yönetiliyordu; Navachine de örgütün gizlerini ortaya çıkardığı için öldürülmüştü. Sol çevrelerce yayımlanan bir belgede, Alman işgali sırasında İmparatorluğun Sinarşik bir Anlaşma yaptığı, Fransa’nın bozguna uğramasından sorumlu olan bu anlaşmanın Portekiz tipi bir Latin Faşizmini öngördüğü açıklanıyordu. Ama sonra, bu anlaşmanın du Mas ile Canudo tarafından kaleme alındığı, onların yayımlayıp dört bir yanda duyurdukları düşünceleri kapsadığı ortaya çıktı. Hiçbir gizli yanı yoktu bunun. Ama Husson diye biri, 1946’da, bu fikirleri gizliymiş, hem de çok gizliymiş gibi açıklıyor, Sinarşik bir devrimci sol antlaşmayı açığa vuruyor. Panorama de 25 annees d’activite occulte’te yazıyor bunları. İmzası da... biraz düşüneyim, tamam Geoffroy de Charnay’dı.”</p>

  <p class="block1">“Bu güzel, işte,” dedim, “de Charnay, Molay’ın, Tapınakçılar’ın büyük üstadının arkadaşıydı. Birlikte yakılarak öldüler. Burada, sağcı Sinarşiye saldıran bir yeni-Tapınakçı’yla karşı karşıyayız. Ama Sinarşi, Agarttha’da doğmuştur, Tapınakçılar’ın sığındıkları yerde!”</p>

  <p class="block1">“Dememiş miydim? Görüyorsunuz ya, yeni bir ipucu daha verdiniz bana. Ne yazık ki, karışıklığı artırmaktan başka bir işe yaramayan bir ipucu. Sağ, İmparatorluğun sosyalist, gizli -aslında gizli değil- bir Antlaşma yapıldığını açığa vuruyor; ama aynı Sinarşik Antlaşma sol tarafından da açığa vuruluyor, gördüğünüz gibi. Şimdi yeni bir yorumla karşı karşıyayız: Sinarşi, Üçüncü Cumhuriyet’i yıkmak için kurulmuş bir Cizvit komplosudur. Bu savı, sol kanattan Roger Mennevee ortaya atıyor. Daha sonra okuduklarımdan, 1943’te, bazı askeri Vichy çevrelerinde -Petain yanlısı, ama Alman-karşıtı- Sinarşi’nin bir Nazi komplosu olduğunu gösteren belgeler dağıtıldığını öğrenmek içime su serpiyor: Hitler, Masonların etkisinde kalan bir Gül-Haç’tı. Gördüğünüz gibi, bu Masonlar, Yahudi-Bolşevik komplosundan, Alman İmparatorluk komplosuna geçmişlerdi.”</p>

  <p class="block1">“Böylece her şey yerli yerine oturuyor.”</p>

  <p class="block1">“Keşke öyle olsaydı. Bir başka açıklama daha var: Sinarşi uluslararası teknokratların bir komplosudur. 1960’ta, Villemarest, Le 14e complot du 13 mai’da öne sürüyor bunu. Bu tekno-sinarşik komplo, hükümetleri istikrarsızlığa düşürmek istiyor. Bunun için de, savaşları kışkırtıyor, hükümet darbelerini destekliyor, siyasal partilerin içinde bölünmeleri kışkırtıyor, çatışmaları körüklüyor... Siz bu Sinarşistleri tanıyor musunuz?”</p>

  <p class="block1">“Aman Tanrım, ÇED bu, Çokuluslu Emperyalist Devlet, şu birkaç yıl önce Kızıl Tugaylar’ın sözünü ettikleri...”</p>

  <p class="block1">“Doğru yanıt! Şimdi, Komiser de Angelis, bir yerde Sinarşi’ye gönderme yapıldığına rastlarsa ne yapar? Tapınakçılar konusunda uzman olan Doktor Casaubon’a danışır.”</p>

  <p class="block1">“Bana kalırsa, dünyanın her yerinde kolları olan bir gizli dernek var: evrensel bir komplonun varlığı söylencesini yaymak için komplo kuran bir dernek.”</p>

  <p class="block1">“Şaka yapıyorsunuz, ama ben...”</p>

  <p class="block1">“Şaka yapmıyorum. Gelin, Manuzio’ya gelen metinleri okuyun. Ama daha ayağı yerde bir açıklama istiyorsanız, partiye yazılmadığı için kendisini spiker olarak radyoya almadıklarını söyleyen “ir kekemenin durumunu düşünün. Kendi yanılgılarımızın suçunu hep başkalarına yükleriz; diktatörlükler kendilerinden yana olanları bir arada tutmak için her zaman bir dış düşman bulurlar. Adamın dediği gibi, her karmaşık sorunun basit bir çözümü vardır, ama yanlıştır.”</p>

  <p class="block1">“Ya bir trende, Sinarşiden söz eden bir el ilanına sarılmış bir bomba bulursam, bunun karışık bir sorunun basit bir çözümü oluğunu söylemekle mi yetineceğim?”</p>

  <p class="block1">“Bunu neden soruyorsunuz? Trenlerde bombalar mı buldunuz, böyle... Yok, hayır, özür dilerim. Bu benim işim değil. Peki ama, şimdi neden söz ediyorsunuz bana bundan?”</p>

  <p class="block1">“Çünkü, sizin bu konuda benden daha çok şey bildiğinizi umuyordum. Çünkü, belki sizin de bundan bir anlam çıkaramadığınızı görmek içimi rahatlatıyor. Bir sürü kaçığın yazdıklarını okumak zorunda olduğunuzu söylüyorsunuz, bunu da zaman kaybı sayıyorsunuz. Oysa ben böyle düşünmüyorum, benim için sizin kaçıklarınızın yazdıkları -’sizin’ derken, siz normal insanlardan söz ediyorum- önemli metinlerdir. Belki de bir kaçığın yazdığı metin, trene bomba koyan kimsenin nasıl bir mantık yürüttüğünü açıklar bana. Muhbir olmaktan mı korkuyorsunuz yoksa?”</p>

  <p class="block1">“Hayır, inanın ki, hayır. Benim işim, kataloglarda bilgi aramak. Doğru bir bilgiye rastlarsam size haber veririm.”</p>

  <p class="block1">De Angelis ayağa kalkarken, son bir soru çıktı ağzından: “Metinlerinizin arasında... Tres diye bir şeye rastladınız mı hiç?”</p>

  <p class="block1">“Tres mi, nedir o?”</p>

  <p class="block1">“Bilmiyorum. Bir dernek ya da buna benzer bir şey olmalı. Gerçekten var olup olmadığını bile bilmiyorum. Konuşurlarken işittim; kaçıklardan söz ederken aklıma geldi. Arkadaşınız Belbo’ ya benden selam söyleyin. Hiçbirinizi gözetlemediğimi söyleyin ona. Gerçek şu ki, kötü bir mesleğim var. Şanssızlığım da, bundan hoşlanıyor olmam.”</p>

  <p class="block1">Eve giderken, kimin kârlı çıktığını sordum kendi kendime. Bana birçok şeyler anlatmıştı, bense hiçbir şey anlatmamıştım ona. Kuşkulu biri olsaydım, ben ayrımına varmadan, ağzımdan laf aldığını düşünürdüm belki de. Ama insan aşırı kuşkulu olursa, Sinarşik komplolar psikozuna düşer.</p>

  <p class="block1">Olayı Lia’ya anlattığımda, şöyle dedi: “Bence içtenlikliydi. Gerçekten içini açmak istiyordu. Karakolda, Jeanne Canudo’nun sağcı mı, solcu mu olduğunu sorduğu zaman ona kulak verecek birini bulabilir mi sanıyorsun? O yalnızca, kendisinin mi anlayamadığını, yoksa konunun gerçekten çok güç mü olduğunu bilmek istiyordu. Sense ona tek doğru yanıtı vermemişsin.”</p>

  <p class="block1">“Tek doğru yanıt mı?”</p>

  <p class="block1">“Elbette. Ortada anlaşılacak bir şeyin olmadığını. Sinarşi’nin Tanrı olduğunu.”</p>

  <p class="block1">“Tanrı mı?”</p>

  <p class="block1">“Evet. İnsanlık, dünyanın, rastgele, yanlışlıkla, kaygan bir karayolunda dört beyinsiz atomun çarpışması yüzünden doğduğu düşüncesine katlanamıyor. Bu yüzden, evrensel bir gizdüzenin ortaya çıkarılması gerekiyor: Tanrı, melekler, şeytanlar. Sinarşi de, daha küçük ölçekte aynı işlevi yerine getiriyor.”</p>

  <p class="block1">“Yani, ona, insanların Tanrı’yı aradıkları için trenlere bomba koyduklarını mı söylemeliydim?”</p>

  <p class="block1">“Belki de.”</p>

  <p class="block3" id="calibre_pb_61">&nbsp;</p>
</body>
</html>
