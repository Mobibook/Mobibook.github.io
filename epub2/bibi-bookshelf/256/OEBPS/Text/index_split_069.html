<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Foucault Sarkacı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block8">62</h2>

  <p class="block34">Tanım bakımından, Druidik dernekler saydığımız dernekler, adları ya da amaçlarıyla kendilerini Druidik diye tanımlayan, ya da erginleme törenleri Druidlikten esinlenen derneklerdir.</p>

  <p class="block34">(M. Raoult, Les druides. Les societes initiatiques celtes contemporaines, Paris, Rocher, 1983, s. 18)</p>

  <p class="block19">&nbsp;</p>

  <p class="block1">Vakit geceyarısına yaklaşıyordu; Agliè’nin programına göre, akşamın ikinci sürprizi bekliyordu bizi. Palatin bahçelerinden çıkıp tepeler arasından yeniden yola koyulduk.</p>

  <p class="block1">Üç çeyrek saat gittikten sonra, Agliè iki arabayı bir korunun kıyısında durdurttu. Açıklığa çıkmak için bir çalılıktan geçmemiz gerekiyormuş, ama ortada ne yol vardı, ne yolak.</p>

  <p class="block1">Yumuşak eğimli çalılıklar, orman bitkileri arasından kendimize yol açarak tepeye doğru ilerliyorduk; yer ıslak değildi, ama çürük yapraklar, kaygan kökler üstünde ayakkabılarımız kayıyordu. Geçitleri seçebilmek için Agliè sık sık el fenerini yakıyor, ama hemen söndürüyordu, çünkü -dediğine göre-, törene katılanlara varlığımızı belli etmemeliydik. Bir aralık Diotallevi bir şey söyleyecek oldu -ne&nbsp; olduğunu pek iyi anımsamıyorum, belki de Kırmızı Başlıklı Kız’ı çağrıştıran bir şey-ama Anglie gergin bir sesle susmasını rica etti ondan.</p>

  <p class="block1">Tam çalılıktan çıkmak üzereyken, uzaklardan sesler işitmeye başladık. Sonunda açıklığın kıyısına vardık. Açıklık yaygın bir ışıkla aydınlatılmıştı: meşalelerle, belki de, toprağa değercesine, belli belirsiz gümüşsü parıltılarla pırıldayan mum ışıklarıyla. Sanki kimyasal soğumayla bir gaz yanmış da, sabun köpükleri gibi otların arasında sürükleniyordu. Agliè orada, çalılıkların ardında siper alıp beklememizi, ortaya çıkmamamızı söyledi.</p>

  <p class="block1">“Az sonra rahibeler gelecek. Druidler yani. Büyük kozmik bakire Mikil çağrılacak. Ermiş Michael’in bir melek, dolayısıyla bir er-dişi olması, bu nedenle de dişi bir tanrının yerini alabilmesi bir rastlantı değil...”</p>

  <p class="block1">“Nereden geliyorlar?” diye fısıldadı Diotallevi.</p>

  <p class="block1">“Çeşitli yerlerden. Normandiya’dan, Norveç’ten, İrlanda’dan... Çok Özel bir olay bu; burası da törene çok elverişli bir yer.”</p>

  <p class="block1">“Niçin?” diye sordu Garamond.</p>

  <p class="block1">“Çünkü bazı yerler, başka yerlerden daha büyüseldir.”</p>

  <p class="block1">“Peki, kimdir bu insanlar... gerçek yaşamda?” diye sordu gene Garamond.</p>

  <p class="block1">“Bildiğimiz insanlar. Daktilolar, sigortacılar, ozanlar. Yarın rastlayabilirsiniz onlara, ama tanıyamazsınız.”</p>

  <p class="block1">Şimdi küçük bir kalabalığın, açıklığın ortasına doğru ilerlediğini görebiliyorduk. Az önce parlayıp sönen ışıkların, rahibelerin ellerinde tuttukları küçük lâmbalar olduklarını anladım. İlkin yer düzeyindeymiş gibi görünmüşlerdi bana; çünkü açık alan bir tepenin üstündeydi; uzaktan Druid rahibelerin karanlıkta vadiden yukarı doğru tırmanıp tepenin doruğunda, düzlükte belirlediklerini seçmiştim. Hafif esintide uçuşan beyaz tunikler giymişlerdi. Bir halka oluşturdular: töreni yöneten üç kişi ortada durdu.</p>

  <p class="block1">“Bunlar, Lisieux’den, Clonmachois’den, Pino Torinese’den gelen hallouine’ler,” dedi Agliè. “Neden bu üçü?” diye sordu Belbo. Agliè omuzlarını silkti: “Şimdi susup bekleyelim. Nordik büyünün âyin usulünü ve hiyerarşisini iki üç sözcükle özetleyemem. Söylediklerimle yetinin. Daha çoğunu söylemiyorum, çünkü bilmiyorum... Daha doğrusu söyleyemem. Bazı gizlilik andlarına saygı göstermek zorundayım...”</p>

  <p class="block1">Açıklığın ortasında bir dolmeni andıran bir taş yığını gördüm. Bu açıklığın seçilmesinin nedeni tam da bu iri kaya parçalarının varlığıydı belki de. Âyini yöneten rahibelerden biri dolmenin üstüne çıktı, trompet çalmaya başladı. Birkaç saat önce gördüğümüz trompetten daha da çok, Aida’dan zafer marşını çalan bir boruyu andırıyordu. Ama boğuk, geceyi çağrıştıran, çok uzaklardan geliyormuş gibi bir sesi vardı. Belbo koluma dokundu: “Ramsinga bu, Thugs’un kutsal banyan ağacının yanında çaldıkları ramsinga...”</p>

  <p class="block1">Duyarsızca davrandım. Başka çağrışımları önlemek için şaka yaptığının ayrımına varmadım; yarasını deştim: “Bombardonla çalınsaydı, böyle etkileyici olmazdı,” dedim.</p>

  <p class="block1">Belbo onayladı. “Burada bulunmalarının nedeni de bu; bombardon istemiyorlar,” dedi. Belbo düşleriyle o aylarda başına gelenler arasında bir bağ kurmaya o akşam mı başlamıştı, diye soruyorum kendi kendime şimdi.</p>

  <p class="block1">Agliè sözlerimizi duymamıştı, ama aramızda fısıldaştığımızı işitmişti. “Bu bir uyarı, ya da bir çağrı değil,” dedi, “Yeraltı dalgalarıyla iletişim kurmak için bir çeşit sesötesi. Bakın, Druid rahibeleri el ele tutuşup halka oluyorlar şimdi. Yeraltı titreşimlerini alıp yoğunlaştırmak için bir çeşit akümülatör oluşturuyorlar. Şimdi bulut çıkacak...”</p>

  <p class="block1">“Ne bulutu?” diye fısıldadım.</p>

  <p class="block1">“Gelenek, yeşil bulut diyor buna. Bekleyin...”</p>

  <p class="block1">Doğrusu yeşil bulut diye bir şey beklemiyordum ben. Ama ansızın topraktan yumuşak bir buğu yükseldi; daha bağdaşık, daha yoğun olsaydı sis diyebilirdim. Yumak yumak bir oluşumdu bu; bir noktada yoğunlaşıyor, sonra esintiye kapılıp haddeden geçirilmiş şeker gibi dalga dalga havaya yükseliyor, gidip açıklığın bir başka noktasında tortop oluyordu. Olağanüstü bir etkiydi bu; bir an art-alanda ağaçlar beliriyor, ardından her şey beyazımsı bir buğunun içinde silinip gidiyordu, derken sis yumağı açıklığın ortasına doğru dağılıyor, olup bitenleri gözden gizliyor, gökyüzü sıyrılıyor, ay yeniden parlıyordu. Sis yumağının devinimleri, ansızın, beklenmedik, oynak bir esintinin isteklerine boyun eğiyormuş gibiydi.</p>

  <p class="block1">Kimyasal bir oyun sandım ilkin, sonra düşündüm; yaklaşık altı yüz metre yükseklikteydik, gerçek bulutlar olabilirdi bunlar. Kuttörenin öngördüğü, çağrılmış bulutlar mı ? Yoksa, töreni yönetenler o yükseklikte, elverişli koşullarda, toprağın yüzeyinde bu gezgin yığınların oluşabileceğini biliyorlar mıydı?</p>

  <p class="block1">Görünümün büyüsüne kapılmamak elde değildi. Töreni yönetenlerin giysileri dumanların beyazlığına karışıyor, biçimleri bu sütümsü karanlığa dalıp çıkıyordu; sanki ondan ürüyorlarmış gibi.</p>

  <p class="block1">Bir an geldi, bulut otlağın ortasını tümüyle kapladı, sonra birkaç tutam, tel tel çözülüp yükseldi, neredeyse ayı gizledi, ama açıklığın kıyıları hâlâ aydınlıktı. O zaman bulutun içinden bir Druid rahibenin çıktığını, kollan öne doğru gerilmiş, bağırarak koruya doğru koştuğunu gördük. Ayrımımıza vardığını, bize lanetler yağdırdığını düşündüm. Ama bize birkaç metre yaklaşınca yön değiştirdi, bulutun çevresinde bir çember çizerek koşmaya başladı, soldaki beyazlığın içinde yitip gitti.</p>

  <p class="block1">Birkaç dakika sonra sağda yeniden belirdi, çok yakınımıza geldi; böylece yüzünü görebildim. Bir kadın kâhindi bu. Dante’ninkini andıran iri bir burnu, bir yarığa benzeyen ince bir ağzı vardı; bir denizaltı çiçeği gibi açılan ağzında, iki kesici, bir de çarpık köpek dişinden başka diş yoktu. Gözleri fıldır fıldır, bakışları alıcı kuşlarınki gibi keskindi. O zaman bana Galce gibi gelen art arda sıralanmış sözcüklerle, “o pegnia (oh, e oh! in-tus) et eee uluma!!!” gibi bir çeşit Latince yakarı sözcükleri&nbsp; işittim ya da -bu anıyı başka anılarla karıştırıyor olabilirim- işitiyormuşum gibi geldi bana; yahut şimdi işittiğimi anımsadığımı sanıyorum. Birdenbire sis dağıldı, açıklık yeniden aydınlandı. Kalın boyunlarına yeşil elmalardan oluşan çelenkler takılmış bir domuz sürüsü doldurmuştu alanı. Trompet çalan Druid rahibe, hâlâ dolmenin üstünde durmuş, bir bıçak sallıyordu.</p>

  <p class="block1">“Gidelim,” dedi Algie, kuru bir sesle. “Bitti.”</p>

  <p class="block1">Onun sesini işitince, bulutun şimdi dört bir yanımızı kapladığının ayrımına vardım; arkadaşlarımı güçlükle seçebiliyordum.</p>

  <p class="block1">“Nasıl biter!” dedi Garamond. “Bana kalırsa asıl şimdi başlıyor!”</p>

  <p class="block1">“Sizin görebileceğiniz şey bitti. Bundan sonrasına izin verilmiyor. Kuttörene saygı duyalım. Gidelim.”</p>

  <p class="block1">Koruya daldı; çevremizi saran sis hemen yuttu onu. Ürpererek, ölü yapraklar üstünde kayarak, soluk soluğa, düzensiz yürüyorduk; bozguna uğramış bir ordu gibi. Yolda buluştuk. Milano’ya varmamız iki saat sürmezdi. Garamond’la birlikte, arabasına binmeden önce, Agliè, hoşça kalın, dedi bize: “Gösteriyi yarıda bıraktığım için bağışlayın beni. Bir şeyler öğrenmenizi, çevremizde yaşayan bazı insanları tanımanızı istedim; ne de olsa, sizler de onlar için çalışıyorsunuz şimdi. Ama daha çoğunu göremezdiniz. Bu olayı bana bildirdiklerinde, töreni aksatmayacağıma söz vermek zorunda kaldım. Varlığımız, törenin bundan sonraki aşamalarını olumsuz etkileyebilirdi.”</p>

  <p class="block1">“Ya domuzlar? Şimdi ne oluyor?” diye sordu Belbo.</p>

  <p class="block1">“Söyleyebileceğim her şeyi söyledim size.”</p>

  <p class="block3" id="calibre_pb_69">&nbsp;</p>
</body>
</html>
