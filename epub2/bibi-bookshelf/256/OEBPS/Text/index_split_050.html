<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Foucault Sarkacı</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="block8">43</h2>

  <p class="block34">Sokakta rastlanan insanlar... gizliden gizliye kendilerini Kara Büyü işlemlerine adarlar; tutkularını, nefretlerini, sevgilerini gerçekleştirmek, tek sözcükle, kötülük işlemek için Karanlık’ın ruhlarına bağlanır ya da bağlanmaya çalışırlar.</p>

  <p class="block34">(J. K. Huysmans, .T. Bois, Le satanisme et la magie’nin Önsöz’ü, 1895, s. V1II-IX)</p>

  <p class="block19"> </p>

  <p class="block1">Hermes tasarısının henüz kabataslak halinde olduğunu sanmıştım. Bay Garamond’u henüz tanımıyordum. Ben, o günden sonraki günleri madenlerle ilgili resimler bulmak için geç saatlere dek kitaplıklarda geçirirken, Manuzio Yayınevi’nde işe koyulmuşlardı bile.</p>

  <p class="block1">İki ay sonra, Belbo’nun odasında, Parnaso Enotrio’nun baskıdan yeni çıkmış bir sayısını buldum. Dergide yer alan, ‘Gizliciliğin Yeniden Doğuşu’ başlıklı uzun bir makalede, ünlü Hermetist Doktor Möbius -Hermes Tasarısı’nın Belbo’ya ona ilk primini kazandıran yeni takma adıydı bu- gizli bilimlerin çağdaş dünyada mucize gibi yeniden doğuşundan söz ediyor, Manuzio Yayınevinin bu dalda Açığa Vurulan Isis adlı yeni bir dizi yayımlamayı tasarladığını duyuruyordu.</p>

  <p class="block1">Bu arada, Bay Garamond, çeşitli Hermetizm, Yıldız Falcılığı, Tarot Falı, Ufobilim<sup class="calibre4"><sup class="noteref" id="back_note_142"><a class="calibre5" href="index_split_137.html#note_142" title="142">142</a></sup></sup> dergilerine takma adla mektuplar yazarak, Manuzio Yayınevinin duyurduğu yeni dizi hakkında bilgi istemişti. Bunun üzerine, dergilerin yayın müdürleri, Garamond’a telefon ederek bilgi istemişler, o da gizemli bir tavır takınarak, dizinin ilk on kitabının başlıklarını henüz açıklayamayacağını, bunların zaten basılmakta olduklarını söylemişti. Böylece, durmadan çalan tamtamlarla yeterince uyarılmış olan gizliciler dünyası, Hermes Tasarısından haberli kılınmıştı.</p>

  <p class="block1">“Biz hele bir çiçek kılığına girelim,” dedi Garamond, bizi bürosunda toplar toplamaz, “arılar nasıl olsa başımıza üşüşürler.”</p>

  <p class="block1">Ama bu kadarla da kalmadı. Garamond el ilanını da (‘depliant’ diyordu buna) göstermek istiyordu bize: dört sayfalık basit bir şeydi, ama parlak kâğıda basılmıştı. Birinci sayfada, dizinin kapağının taslağı yer alıyordu: siyah üstüne bir çeşit altın mühür (Buna ‘Süleyman’ın Mührü,’ denir diye açıkladı Garamond). Sayfanın kenarları çepeçevre iç içe geçmiş gamalı haçlarla süslenmişti (Ama Asya gamalı haçı, diye açıkladı Garamond, güneş yönünde gider; Nazı gamalıhaçı gibi saatin ibreleri yönünde değil). Sayfanın başında, kitabını başlığının altında, “Gökyüzünde de, yeryüzünde de daha çok şey var...”<sup class="calibre4"><sup class="noteref" id="back_note_143"><a class="calibre5" href="index_split_137.html#note_143" title="143">143</a></sup></sup> sözcükleri yer alacaktı, iç sayfalarda, kültürün hizmetindeki Manuzio’nun parlak başarıları övülüyor, ardından çağdaş dünyanın, bilimin sağlayabileceğinden daha derin, daha aydınlık gerçekler aradığı etkileyici sözcüklerle belirtiliyordu: “Mısır’ın, Kalde’nin, Tibet’in unutulmuş bilgeliği - Batı’nın tinsel olarak yeniden doğuşu.”</p>

  <p class="block1">Belbo bu el ilanlarının kimlere gönderileceğini sordu. Garamond gülümsedi. Assam racasının lanetli ruhunun gülümsemesi gibi, diyecekti Belbo. “Fransa’dan dünyadaki bütün gizli derneklerin yıllığını getirttim. Gizli derneklerin böyle bir yıllığı olabilir mi, diye sormayın, böyle bir yıllık var: İşte burada, Editions Henry Veyrier, adresi, telefon numarası, posta kodu, hepsi var. Bir bakın, Belbo, işimize yaramayanları çıkarın, çünkü Cizvitleri, Opus Dei’yi, Carbonari’yi, Rotary Kulübü de kapsıyor. Gizlici eğilimli olanların tümünü bulun, ben birkaçını işaretledim.”</p>

  <p class="block1">Sayfaları karıştırdı: “İşte,” dedi, “Mutlakçılar (Başkalaşıma inanıyorlar), California’daki Aetherius Derneği (Mars’la telepatik ilişkiler), Lozan’daki Astara (mutlak gizlilik andı), Büyük Britanya’daki Atlanteans (yitik mutluluğun aranması), California’daki Adytum’un kurucuları (simya, kabala, yıldızfalcılığı) Perpignan’daki Circle E.B. (Aşk Tanrıçası ve Ölüler Dağı’nın bekçisi Hator’a adanmış), Maule’li Eliphas Levi Derneği (Bu Levi’nin kim olduğunu bilmiyorum, şu Fransız insanbilimcisi ya da her kimse), Toulouse Tapınakçılar Birliği Şövalyeleri, Gal Druidleri Birliği, Convent Spiritualiste de Jericho, Florida’daki Cosmic Church of Truth, İsviçre’ deki Econe Gelenekçi Seminer, Mormonlar (Bunları bir polisiye romanda okumuştum, ama belki de artık ortadan kalkmışlardır), Londra ve Brüksel’deki Mitra Kilisesi, Los Angeles’teki Şeytan Kilisesi, Fransa’daki Birleşik Lucifer Kilisesi, Brüksel’deki Apostolik Gül-Haç Kilisesi, Fildişi Sahili’ndeki Karanlığın Çocukları ile Yeşil Tarikat (Bunu bir yana bırakalım, kimbilir hangi dilde yazıyorlardır), Monte Video’daki Escuela Hermetista Occidental, Manhattan’daki National Institute of Kabbalah, Central Ohio Temple of Hermetic Science, Şikago’daki Tetra-Gnosis, Saint Cyr-sur-Mer’deki Eski Gül-Haç Biraderler, Kassel’deki Yuhannit Tapınakçı Diriliş Derneği, Grenoble’daki Uluslararası Isis Derneği, San Fransisko’daki eski Bavyera Aydınlanmışları, Sherman Oaks’daki The Sanctuary of the Gnosis, Grail Foundation of America, Sociedade do Graal do Brasil, Hermetic Brotherhood of Luxor, Hollanda’daki Lectorium Rosicrucianum, Strasbourg’daki Graal Hareketi, New York’taki Anubis Tarikatı, Manchester’deki Temple of Black Pentacle, Florida’daki Odinist Fellowship, Dizbağı Tarikatı (İngiltere Kraliçesi bile bu tarikata girmiş olsa gerek), Vril Tarikatı (Yeni Nazi Masonluğu, adresi yok), Montpellier’deki Militia Templi, Montecarlo’daki Yüce Güneş Tapmağı Tarikatı, Harlem’deki Gül-Haç (Görüyorsunuz, şimdi Zenciler de işin içinde), Wicca (Luciferine Association of Celtic Obedience; Kabala’ınn 72 cinini çağırırlar bunlar). Daha sayayım mı?”</p>

  <p class="block1">“Bütün bunlar gerçekten de var mı?” diye sordu Belbo.</p>

  <p class="block1">“Daha da çoğu. Haydi, şimdi iş başına. Kesin bir liste hazırlayın, sonra postalayalım. Yabancılara da gönderelim. Onların arasında haberler tez yayılır. Şimdi yapılacak bir iş daha kalıyor geriye: kitapçıları iyi seçmeli, yalnızca satıcılarla değil, müşterilerle de konuşmalıyız. Söz arasında, şöyle şöyle bir dizinin varlığına değinin.”</p>

  <p class="block1">Diotallevi, böyle yaparsak kimliğimizi açığa vurmuş olacağımızı, bu işi yapacak kurnaz propagandacılar bulmamız gerektiğini belirtti. “Bulun,” dedi Diotallevi, “yeter ki bedava olsun.”</p>

  <p class="block1">“Bu kadarı da fazla,” dedi Belbo, odasına döndüğümüzde. Ama yeraltı tanrıları koruyordu bizi. Tam o sırada Lorenza Pellegrini, her zamankinden daha ışıl ışıl, içeri girdi; Belbo’nun yüzü aydınlandı. Lorenza Pellegrini el ilanlarını gördü, ilgilendi. Bitişikteki yayınevinin tasarısını öğrenince, yüzü ışıdı: “Ne güzel,” dedi, “çok sevimli bir arkadaşım var, Uruguaylı eski bir Tupamaro; Picatrix diye bir dergide çalışıyor; ruh çağırma toplantılarına götürür beni hep. Olağanüstü bir ektoplazma ile tanıştım, ne zaman madde haline gelse beni soruyor!”</p>

  <p class="block1">Belbo bir şey soracakmış gibi Lorenza’ya baktı, sonra caydı. Sanırım Belbo, Lorenza’nın sık sık gittiği bu kaygı verici toplantılardan söz etmesine alışmıştı, ama Lorenza’yla ilişkisine gölge düşürmedikçe bunlar için tasalanmamaya karar vermişti (Aralarında bir ilişki var mıydı?) Onun Picatrix’e değinişinde, Albayın hayaletinden çok, o sevimli Uruguaylının hayalini görür gibi olmuştu. Ama Lorenza başka bir konuya geçmişti bile; sık sık uğradığı o küçük kitapçılarda, Açığa Vurulan Isis’ dizisine girebilecek türden kitapların satıldığını anlatıyordu bize.</p>

  <p class="block1">“Görülecek şey, biliyor musunuz,” diyordu, “şifalı otlardan söz ediliyor, homunculus’un nasıl yapılacağını anlatıyor bu kitaplarda; tıpkı Faust’un Truva’lı Helen’le yaptığı gibi. Jacopo, ne olur biz de yapalım, senden bir homunculus’um olmasını öyle isterdim ki! Bir j fino gibi yanımızda gezdirirdik onu. Çok kolay, o kitapta bir deney tüpünde biraz insan tohumu toplamak yeter deniyordu. Senin için sorun değil, ne kızarıyorsun, budala, içine biraz hippomanes, bir sıvı olsa gerek bu... salya... Ne denir ona?..”</p>

  <p class="block1">“Salgı,” dedi Diotallevi.</p>

  <p class="block1">“Öyle mi? Neyse, gebe kısrakların salgıladığı şey. Anladığıma göre çok güç bir şey bu; ben gebe bir kısrak olsaydım, insanların gelip hipomanes’imi almalarını istemezdim, hele tanımadığım kimselerse. Ama sanırım paketler içinde satılıyor, tütsü çubukları gibi. Sonra bütün bunları bir kavanoza koyarsın, kırk gün suya  bastırırsın. Yavaş yavaş bir biçimin, küçücük bir dölütün oluştuğunu görürsün. Aradan iki ay daha geçtikten sonra, sevimli mi sevimli bir homunculus olup dışarı çıkar, emrinize amadedir. Hem hiç ölmez; düşün, sen Ölünce, mezarına çiçek bile getirir!”</p>

  <p class="block1">“O kitapçılarda başka kimleri görüyorsun?” diye sordu Belbo.</p>

  <p class="block1">“Garip insanlar, meleklerle konuşan, altın yapan insanlar, sonra yüzleri tıpkı büyücülüğü meslek edinmiş kişilerin yüzleri gibi...”</p>

  <p class="block1">“Büyücülüğü meslek edinmiş birinin yüzü nasıldır?”</p>

  <p class="block1">“Genellikle kartal burunlu, kaşları Ruslarınki gibi, keskin bakışlı, saçları, bir zamanlar ressamların yaptıkları gibi, enselerine dek uzatılmış. Sakalları da var, ama gür değil, çeneleriyle yanakları arasında tüysüz yerler var, bıyıkları sarkık, perçem perçem dudaklarının üstüne düşmüş; bu da çok doğal, çünkü dudakları incecik, zavallıcıklar, dişleri fırlak, üst üste binmiş. O dişlerle hiç gülemezlermiş gibi görünüyorlar, ama tatlı tatlı gülümsüyorlar; gözleri (bakışlarının keskin olduğunu söylemiştim, değil mi?) tedirgin ediyor insanı.”</p>

  <p class="block1">“Facies hermetica,”<sup class="calibre4"><sup class="noteref" id="back_note_144"><a class="calibre5" href="index_split_137.html#note_144" title="144">144</a></sup></sup> dedi Diotallevi.</p>

  <p class="block1">“Öyle mi? Ne demek istediğimi anlıyorsunuz Öyleyse. Biri içeri girip, diyelim kötü ruhlara karşı bir dua kitabı istiyor, hemen tezgâhtara kitabın adını söylüyorlar; onlarda bulunmayan bir kitaptır bu. Ama onlarla ahbap olup da, kitabın işe yarayıp yaramadığını soracak olursanız, tıpkı bir çocukla konuşuyormuş gibi, yeniden anlayışlı anlayışlı gülümsüyorlar, bu tür kitaplar konusunda çok dikkatli olmak gerektiğini söylüyorlar. Cinlerin, arkadaşlarına korkunç şeyler yaptıklarını anlatıyorlar; korktuğunuzu görünce de, onun çoğu kez isteriden başka bir şey olmadığını söylüyorlar. Sonuç oIarak, buna inanıp inanmadıklarını hiçbir zaman anlayamıyorsunuz. Bazen kitapçılar tütsü çubukları armağan ediyorlar bana; bir kez, biri nazara karşı fildişinden yapılmış küçücük bir el verdi.”</p>

  <p class="block1">“Öyleyse,” dedi Belbo, “oralara yolun düştüğünde, Manuzio Yayınevinin yeni dizisinden haberleri olup olmadığını sor, el ilanımızı göster onlara.”</p>

  <p class="block1">Lorenza bir düzine el ilanı alıp gitti. Sanırım, daha sonraki haftalarda iyi çalıştı o da, ama olayların böylesine çabuk gelişeceğini sanmıyordum. Aradan birkaç ay geçtikten sonra, Bayan Grazia, Şeytancılar’la (Gizliciliğe merak sarmış BGKY’lere böyle diyorduk) baş edemez olmuştuk. Üstelik, doğaları gereği tümen tümendiler.</p>

  <p class="block3" id="calibre_pb_50"> </p>
</body>
</html>