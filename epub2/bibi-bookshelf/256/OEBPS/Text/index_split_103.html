<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Foucault Sarkacı</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="block8">94</h2>

  <p class="block35"><i class="calibre6">Voltaire lui-meme est mort Jesuite: en avoit-il le moindre soupçon?</i><sup class="text4"><sup class="noteref" id="back_note_254"><a class="calibre5" href="index_split_137.html#note_254" title="254">254</a></sup></sup></p>

  <p class="block34">(E N. de Bonneville, Les Jesuites chasses de la Maçonnerie et leur poignard brise par les Maçons, Orient de Londres, 1788, 2, s. 74)</p>

  <p class="block19"> </p>

  <p class="block1">Çoktandır her şey gözlerimizin önünde duruyordu, ama tam anlamıyla bilincine varamamıştık. Altı yüzyıl boyunca altı grup, Provins Plan’ını gerçekleştirmek için çırpınıp duruyorlar. Her grup Plan’ın metnini alıp yalnızca konusunu değiştiriyor, sonra düşmanlarına yoruyor onu.</p>

  <p class="block1">Gül-Haçlar Fransa’da ortaya çıktıktan sonra, Cizvitler Plan’ı tersine çeviriyorlar: Gül-Haçlar, Baconcılar’ı ve yeni doğmakta olan İngiliz Masonculuğunu kötülüyorlar.</p>

  <p class="block1">Cizvitler Yeni-Tapınakçılığı icat ettikleri zaman, Luchet Markisi, Plan’ı Yeni-Tapınakçılar’a yoruyor. Yeni-Tapınakçılar’ı safra atar gibi atmakta olan Cizvitler de, Barruel aracılığıyla Luchet’i örnek alıyorlar, ama Plan’ı genel olarak tüm Farmasonlar’a yoruyorlar.</p>

  <p class="block1">Baconcılar karşı saldırıya geçiyorlar. Bu liberal ve laik tartışma metinlerini didik didik ettiğimizde, Michelet ile Quinet’den Garibaldi ile Gioberti’ye dek, Ordonasyon’un Cizvitler’e yorulduğunu gördük (Belki de bu fikir, Tapınakçı Pascal ile arkadaşlarınca ortaya atılmıştı ilkin. Eugene Sue’nün Gezgin Yahudi’siyle, dünyadaki Cizvit komplosunun özü olan kahramanı aşağılık Monsieur Rodin’le bu izlek yaygınlaştı. Ama Sue’yü karıştırırken çok daha fazlasını bulmuştuk: Sözcüğü sözcüğüne -ama yarım yüzyıl önce- Protokoller’den aktarılmış görünen bir metin. Halkın Gizemleri’nin<sup class="calibre4"><sup class="noteref" id="back_note_255"><a class="calibre5" href="index_split_137.html#note_255" title="255">255</a></sup></sup> son bölümüydü bu. Şeytancı Cizvit Planı en ince ayrıntılarına varıncaya dek sergileniyordu burada; derneğin Başkanı Peder Roothaan (tarihsel bir kişilik) tarafından Monsieur Rodin’e (Gezgin Yahudi’nin kahramanı) gönderilmiş bir belgede. Rudolph de Gerolstein (Paris Gizemleri’nin kahramanı) bu belgeyi eline geçiriyor, demokratlara açıklıyor: “Görüyorsunuz, sevgili Lebrenn, bu cehennemi plan ne de kurnazca düzenlenmiş; bir şanssızlık sonucu başarılı olursa, Avrupa’yı ve tüm dünyayı ne korkunç acılara, ne yıldırıcı bir köleliğe, ne ürkütücü bir despotluğa salardı...”</p>

  <p class="block1">Nilus’un Protokoller’e yazdığı önsözü andırıyordu. Sue (daha sonra Protokoller’de Yahudiler’e yorulduğunu göreceğimiz) savsözü Cizvitlere yoruyordu: “Amaç araçları haklı kılar.”</p>

  <p class="block3" id="calibre_pb_103"> </p>
</body>
</html>