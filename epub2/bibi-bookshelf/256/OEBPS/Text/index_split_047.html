<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Foucault Sarkacı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block8">40</h2>

  <p class="block32">&nbsp;</p>

  <p class="block9">Birçok kez ölür korkaklar, ölmeden önce.</p>

  <p class="block9">(Shakespeare, Julius Caesar, II, 2)</p>

  <p class="block2">&nbsp;</p>

  <p class="block1">Belbo’nun, Garamond Yayınevinin saygıdeğer yazarlarına davranışıyla, Manuzio’nun bahtsız yazarlarına davranışı arasındaki çelişki her zaman dikkatimi çekmiştir. Birincilerin onur duyacağı yapıtlarını basabilmek için elinden gelen çabayı harcarken, ikincilerin dolandırılmasına bir soyguncu gibi katkıda bulunmakla kalmaz, Garamond Yayınevi’ne sunmaya değer bulmadıklarını Gualdi Sokağına gönderirdi. Albay Ardenti’ye de böyle yapmaya çalıştığını görmüştüm.</p>

  <p class="block1">Belbo’yla birlikte çalışırken, bu işi neden kabul ettiğini sormuştum kendi kendime, sık sık. Sanırım para için yapmıyordu bunu. Daha çok para getirecek bir iş bulabilecek kadar iyi biliyordu mesleğini.</p>

  <p class="block1">Belbo’nun, insanların ahmaklığını, üstelik eşsiz bir gözetleme noktasından incelemesine olanak verdiği için bu işi yaptığını düşünmüştüm uzun süre. Onun aptallık dediği şey; şaşmaz bir aykırı mantık, kusursuz bir akıl yürütme kılığına bürünmüş o saçmalamalar büyülüyordu onu. Ama bu da bir maskeydi. İşini eğlence gibi alan Diotallevi’ydi asıl; belki de günün birinde Manuzio’nun yayımlayacağı bir kitabın, Tevrat’ın o güne dek basılmamış bir katışımını ortaya koyabileceğini umarak. Bense sırf eğlence olsun diye, şakacıktan, meraktan katılmıştım onlara; özellikle Garamond, Hermes Tasarısı’nı ortaya attıktan sonra.</p>

  <p class="block1">Belbo için durum başkaydı. Ancak file’ları didik didik ettikten sonra açıkça anladım bunu.</p>

  <p class="block23">Dosya adı: Öç, korkunç öç</p>

  <p class="block14">Hep böyle giriyor içeri. Büroda başkaları olsa bile, ceketimin yakasını kavrıyor, yüzünü yüzüme yaklaştırıp öpüyor beni. Nasıldı o şarkı? ‘Parmaklarının ucunda yükselip öpüyor beni Anna.’ Oyun makinesinde oynarmış gibi öpüyor beni.</p>

  <p class="block14">Beni utandırdığını biliyor. Bunun beni tedirgin ettiğini biliyor. Dikkatleri üstüme çekiyor.</p>

  <p class="block14">Hiç yalan söylemiyor.</p>

  <p class="block14">- Seni seviyorum.</p>

  <p class="block14">- Pazara buluşalım mı?</p>

  <p class="block14">- Olmaz, hafta sonunu bir arkadaşımla geçireceğim.</p>

  <p class="block14">- Bir kız arkadaşınla, demek istiyorsun.</p>

  <p class="block14">- Hayır, bir erkek arkadaşımla; onu tanıyorsun, geçen hafta barda yanımdaydı. Söz verdim, sözümden dönmemi istemezsin herhalde?</p>

  <p class="block14">- Sözünden dönme, ama buraya gelip de bana... İzin verir misin, bir yazarla görüşeceğim.</p>

  <p class="block14">- Bir dâhi mi?</p>

  <p class="block14">- Hayır, mahvedilecek bir zavallı.</p>

  <p class="block14">Mahvedilecek bir zavallı.</p>

  <p class="block14">Seni almaya, Pilade’ye gelmiştim. Yoktun. Uzun uzun bekledim, sonra tekbaşıma gittim; yoksa galeri kapanacaktı. Galeride biri, az önce lokantaya gittiğinizi söyledi. Resimlere bakıyormuş gibi yaptım. Hölderlin’den bu yana sanatın öldüğünü söylüyorlar. Lokantayı bulmak için tam yirmi dakika dolaştım durdum. Çünkü galericiler bir ay sonra ünlü olacak lokantaları seçerler hep.</p>

  <p class="block14">Oradaydın, her zamanki yüzlerin arasında; yüzünde yara izi olan adam vardı yanında. En küçük bir tedirginlik bile duymadın. Hem suç ortaklığı, hem güvensizlikle -bu ikisini nasıl bağdaştırıyorsun?- baktın bana: Ne olmuş yani? dercesine. Yüzünde yara izi olan adam tepeden tırnağa süzdü beni, sanki araya giren o değil de, benmişim gibi. Durumu bilen ötekiler, ne olacak diye bekliyorlardı. Kavga çıkarmak için bir bahane bulmalıydım. Beni dövse de onurumu kurtarmış olacaktım. Oraya, beni kışkırtmak için onunla gittiğini herkes biliyordu. Kışkırtılsam da kışkırtılmasam da, rolüm belli olmuştu. Bir gösteri yapmak zorundaydım.</p>

  <p class="block14">Mademki bir gösteri olacaktı, bir salon güldürüsünü seçtim ben de. Sevimli bir ses tonuyla konuşmaya katıldım; kendimi tutabildiğim için birinin beni takdir edeceğini umarak.</p>

  <p class="block14">Oysa beni takdir eden tek kişi bendim.</p>

  <p class="block14">İnsan kendini korkak gibi duyarsa gerçekten korkak olur.</p>

  <p class="block14">Maskeli öcalıcıyım ben. Clark Kent gibi anlaşılmamış genç dâhilerle ilgileniyor, Süpermen gibi de, yerinde olarak anlaşılmamış yaşlı dâhileri cezalandırıyorum. Benim gösterdiğim yürekliliği göstermeyen, seyirci rolüyle yetinmesini bilmeyen kimselerin sömürülmesine yardımcı oluyorum.</p>

  <p class="block14">Böyle bir şey olabilir mi? Cezalandırıldıklarını hiçbir zaman öğrenemeyecek kişileri cezalandırmakla geçirebilir mi insan ömrünü? Homeros olmaya kalkıştın, öyle mi? Al sana, sersem!</p>

  <p class="block14">Bana bir tutku kuruntusu satmaya kalkışan herkesten nefret ediyorum.</p>

  <p class="block5" id="calibre_pb_47">&nbsp;</p>
</body>
</html>
