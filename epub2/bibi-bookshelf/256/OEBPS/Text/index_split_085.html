<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Foucault Sarkacı</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="block8">77</h2>

  <p class="block34">Bu ota filozoflar Şeytankovanotu derler. Şeytanları, onların sanrılarını yalnızca bu tohumun kovduğu deneyle kanıtlanmıştır... Geceleri bir şeytanın işkence ettiği bir genç kıza verilince, şeytanı kaçırmıştır.</p>

  <p class="block34">(Johannes de Rupescissa, Trattato sulla Quintessenza II)</p>

  <p class="block19"> </p>

  <p class="block1">Bundan sonraki günlerde Plan’ı savsakladım. Lia’nın gebeliği sonuna yaklaşıyor, elimden geldiğince ancak onunla birlikte olabiliyordum. Kaygılıydım, ama Lia beni yatıştırıyor, daha vakit var, diyordu. Ağrısız doğum kursuna gidiyordu; ben de onun beden hareketlerini izlemeye çalışıyordum. Doğacak çocuğun cinsiyetini önceden öğrenmek için bilimin sunduğu olanaktan yararlanmak istememişti. Sürpriz olsun istiyordu. Onun bu tuhaflığını kabul etmiştim. Karnına dokunuyor, kız mı oğlan mı olacak, diye sormuyordum kendi kendime; ‘Şey’ demeye karar vermiştik ona.</p>

  <p class="block1">Doğuma nasıl katılabileceğimi soruyordum yalnızca. “O Şey benim de,” diyordum. “Filmlerde gördüğüm, koridorda sigaranın birini söndürüp birini yakarak, bir aşağı bir yukarı dolaşan baba rolü oynamak istemiyorum.”</p>

  <p class="block1">“Bum,” dedi, “Daha çoğunu yapamazsın. Bir an gelir, yalnızca beni ilgilendirir bu olay. Hem sen sigara içmiyorsun, bu yüzden sigara içmeye başlayacak değilsin herhalde.”</p>

  <p class="block1">“Peki, öyleyse ne yapacağım?”</p>

  <p class="block1">“Sen yalnızca başına, bir de sonuna katılıyorsun. Sonunda, erkek olursa, onu eğiteceksin, biçimlendireceksin, şöyle güzel bir Oidipus karmaşası yaratacaksın onun için, vakti gelince, anasını ya da babasını törensel olarak sorun çıkarmadan, gülümseyerek öldürmesine yardımcı olacaksın; sonra bir gün, o içler acısı işyerini, fişleri, madenlerin olağanüstü serüveninin provalarını göstereceksin ona; ‘Oğlum,’ diyeceksin, ‘bir gün bütün bunlar senin olacak.</p>

  <p class="block1">“Peki, ya kız olursa?”</p>

  <p class="block1">“‘Kızım,’ diyeceksin, ‘bir gün bütün bunlar kocan olacak o işe yaramaz adamın olacak.’“</p>

  <p class="block1">“Peki, önce ne yapacağım?”</p>

  <p class="block1">“Sancılar tutunca, iki sancı arasında sayı sayman gerekecek çünkü sancılar sıklaşınca doğum ânı yaklaşır. Birlikte sayacağız; ritmi sen vereceksin, kadırga kürekçileri gibi. Sanki sen de, Şey’in karanlık tünelinden yavaş yavaş çıkmasını dil dökerek sağlıytrıuşsun gibi. Zavallı oğlancık kızcağız... Dokun, bak, şimdi karanlıkta öyle rahat ki, bir ahtapot gibi sıvıkları emiyor, hem de bedava, sonra pat diye fırlayıp günışığına çıkacak, gözlerini kırpıştıracak, hangi cehennemdeyim ben? diyecek.”</p>

  <p class="block1">“Zavallı oğlancık kızcağız. Daha Bay Garamond’la bile tanışmadı. Gel hadi, sayı saymayı deneyelim.”</p>

  <p class="block1">El ele tutuşmuş, karanlıkta sayıyorduk. Düş kuruyordum. ‘Şey’ doğunca, Şeytancılar’ın bütün bu kocakarı masallarına anlam verecekti. Zavallı Şeytancılar, gecelerini simyasal düğünler yansılayarak, kendi kendilerine, acaba on sekiz karatlık altın çıkacak mı; Felsefe Taşı, lapis exillis midir, yoksa pişmiş topraktan adi bir Graal mi diye sorarak geçiriyorlardı. Benim Graal’imse orada, Lia’nın karnındaydı.</p>

  <p class="block1">“Evet,” dedi Lia, elini şişkin, gergin kabının üstünde gezdirerek, “senin iyi ilk madden burada demleniyor. Şatoda gördüğün, o adamlar, kabın içinde ne olup bittiğini sanıyorlardı?”</p>

  <p class="block1">“Şey, kabın içinde, karakaygının, kükürtlü toprağın, kara kurşunun, Satürn yağının fokurdadığını, orada bir yumuşamalar, doyurulmuşluklar, damıtılmalar, tozlaşmalar, sıvılaşmalar, hamurlaşmalar, emilmeler, daldırmalar, çürümüş toprak, kokuşmuş mezar Styks’inin bulunduğunu sanıyorlar...”</p>

  <p class="block1">“Peki, neydi bu adamlar, iktidarsız mı? Kabın içinde, bizim Şey’imizin, güzel mi güzel pembe-beyaz bir şeyin olgunlaştığını bilmiyorlar mıydı?”</p>

  <p class="block1">“Elbette biliyorlardı, ama onlar için, senin sevgili küçük karnın da gizlerle dolu bir eğretilemedir...”</p>

  <p class="block1">“Giz diye bir şey yok, Bum. Şey’in sinircikleri, kasçıklarıyla, gözcükleriyle, dalakçıkları, pankreasçıklarıyla nasıl oluştuğunu iyi biliyoruz...”</p>

  <p class="block1">“Aman Yarabbi, kaç dalağı var bunun? Rosemary’nin Bebeği mi bu?”</p>

  <p class="block1">“Laf olsun diye söylüyorum. Ama onun iki başlı olmasına da hazırlamalıyız kendimizi.”</p>

  <p class="block1">“Elbette. Ona trompet-klarnet düetleri çalmayı öğretirdim... Ama o zaman dört elli olması gerekirdi, bu da çok fazla olurdu. Ama düşünsene, ne büyük bir piyanist olurdu; iki sol el konçertosu! Müthiş!.. Hem sonra, bizim Şeytancılar da, o gün hastanede Be-z Yapıt’ın gerçekleşeceğini, Rebis’in, er-dişinin doğacağını biliyorlar...”</p>

  <p class="block1">“Bir bu eksikti. Bak, ne diyeceğim, adım Giulio -ya da Giulia- koyalım, dedemin adıydı, ne dersin?”</p>

  <p class="block1">“Fena değil, kulağa hoş geliyor.”</p>

  <p class="block1">Keşke orada dursaydım. Keşke Gizi Açıklanmış İsis çömezleri 22”? için bir beyaz kitap, iyi bir grimoire<sup class="calibre4"><sup class="noteref" id="back_note_236"><a class="calibre5" href="index_split_137.html#note_236" title="236">236</a></sup></sup> yazıp, secretum secretorum’un<sup class="calibre4"><sup class="noteref" id="back_note_237"><a class="calibre5" href="index_split_137.html#note_237" title="237">237</a></sup></sup> artık aranmaması gerektiğini, yaşam kitabının hiçbir gizli anlam taşımadığını, her şeyin orada, dünyanın bütün Lia’larının karınlarında, hastane odalarında, ot şiltelerin üstünde, ırmak kıyılarında olduğunu; sürgündeki taşların, kutsal Graal’in, hâlâ sarkan göbek bağlarıyla, yaygarayı basan, hekimin kıçlarına tokat attığı küçük maymunlardan başka bir şey olmadığını anlatsaydım onlara. Şey’in gözünde, Bilinmeyen Üstler bizdik, ben ve Lia. Bizi görür görmez tanıyacaktı, gidip o de Maistre budalasına sormak zorunda kalmaksızın.</p>

  <p class="block1">Ama yok, biz -buruk alaycılar- Şeytancılar’la saklambaç oynamak, onlara kozmik gizdüzen diye bir şey varsa, en kozmik olanını bizim kurabileceğimizi göstermek istiyorduk.</p>

  <p class="block1">Oh olsun sana -diyordum kendi kendime, önceki akşam- şimdi burada durmuş, Foucault sarkacının altında neler olacağım bekliyorsun.</p>

  <p class="block3" id="calibre_pb_85"> </p>
</body>
</html>