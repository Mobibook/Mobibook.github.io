<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Foucault Sarkacı</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="block8">3</h2>

  <p class="block12"><i class="calibre6">In hane utilitatem elementes angeli saepe figuras, characteres, formas et voces invenerunt proposueruntque nobis mortalibus et ignotas et stupendas nullius rei iuxta consuetum linguae usum significativas, sed per rationis nostrae summam admirationem in assiduam intelligibilium pervestigationem, deinde in illorum ipsorum venerationem et amorem induetivas.</i><sup class="text4"><sup class="noteref" id="back_note_12"><a class="calibre5" href="index_split_137.html#note_12" title="12">12</a></sup></sup></p>

  <p class="block9">(Johannes Reuchlin, De arte cabalistica, Hagenhau, 1517,111)</p>

  <p class="block10"> </p>

  <p class="block1">İki gün önce, bir perşembe günüydü. Yatakta, kalkmaya karar vermeksizin tembel tembel yatıyordum. Bir gün önce, öğleden sonra dönmüş, yayınevine telefon etmiştim. Diotallevi hâlâ hastanedeydi; Gudrun karamsardı: durum hep aynıydı, yani hep daha kötüye gidiyordu. Onu ziyaret etme yürekliliğini bulamıyordum kendimde.</p>

  <p class="block1">Belbo’ya gelince, büroda yoktu. Gudrun, onun, telefon edip ailesiyle ilgili nedenlerle bir yere gitmek zorunda olduğunu bildirdiğini söylemişti bana. Hangi aile? İşin tuhafı, word processor’u<sup class="calibre4"><sup class="noteref" id="back_note_13"><a class="calibre5" href="index_split_137.html#note_13" title="13">13</a></sup></sup> da –‘Abulafia’ adını takmıştı ona- printer’la<sup class="calibre4"><sup class="noteref" id="back_note_14"><a class="calibre5" href="index_split_137.html#note_14" title="14">14</a></sup></sup> götürmüş olmasıydı. Gudrun, Belbo’nun bir çalışmayı bitirmek için onu eve götürdüğünü söylemişti. Bunca zahmete ne gerek vardı? Büroda yazamaz mıydı?</p>

  <p class="block1">Kendimi yersiz yurtsuz duyumsuyordum. Lia ile bebek, ancak gelecek hafta döneceklerdi. Dün akşam Pilade’ye uğramış, ama kimseyi bulamamıştım.</p>

  <p class="block1">Telefon sesiyle uyandım. Belbo’ydu; sesi değişik, uzaktı.</p>

  <p class="block1">“Nerelerdesiniz? Nereden arıyorsunuz? Yemen’de yitmiş sayıyordum sizi...”</p>

  <p class="block1">“Şakayı bırakın, Casaubon, durum ciddi. Paris’teyim.”</p>

  <p class="block1">“Paris’te mi? Ama oraya ben gidecektim! Sonunda Conservatoire’ı ziyaret edecektim!”</p>

  <p class="block1">“Şakayı bırakın, diyorum. Bir telefon kulübesindeyim... hayır, bir barda, uzun konuşamayabilirim...”</p>

  <p class="block1">“Jetonunuz yoksa ödemeli arayın. Ben burada bekliyorum.”</p>

  <p class="block1">“Sorun jeton sorunu değil. Başım belada.” Sözünü kesmeme vakit bırakmamak için hızlı hızlı konuşmaya başlamıştı. “Plan.</p>

  <p class="block1">Plan gerçek. Lütfen bana bunun besbelli olduğunu söylemeyin. Ardıma düştüler.”</p>

  <p class="block1">“Peki, ama kim?” Hâlâ anlamakta güçlük çekiyordum.</p>

  <p class="block1">“Tapınakçılar, Tanrı aşkına, Casaubon, inanmayacaksınız, biliyorum, ama hepsi doğruydu. Haritanın bende olduğunu sanıyorlar, kıstırdılar beni, Paris’e gelmeye zorladılar. Cumartesi günü geceyarısı Conservatoire’a gitmemi istiyorlar, cumartesi günü -anlıyorsunuz, değil mi-? Ermiş Yuhanna...” Kopuk kopuk konuşuyordu, onu izlemiyordum. “Oraya gitmek istemiyorum, kaçıyorum, Casaubon; öldürecekler beni. De Angelis’i uyarmalısınız -hayır, De Angelis işe yaramaz- sakın polise haber vermeyin, lütfen...”</p>

  <p class="block1">“Ne yapayım, peki?”</p>

  <p class="block1">“Bilmiyorum, Abulafia’daki disketleri okuyun, son günlerde, her şeyi oraya kaydettim; son ay içinde olanları da. Siz yoktunuz, kime anlatacağımı bilmiyordum, üç gün üç gece durmadan yazdım... Bakın, büroya gidin, yazı masamın çekmecesinde bir zarfın içinde iki anahtar var. Büyük olan değil, köy evimin anahtarı o, küçüğü Milano’daki katımın anahtarı. Oraya gidip her şeyi okuyun, sonra siz karar verin, ya da konuşalım, Tanrım, ne yapacağımı bilemiyorum...”</p>

  <p class="block1">“Peki, okurum. Ama size nasıl ulaşacağım?”</p>

  <p class="block1">“Bilmiyorum, burada her gece başka bir otelde kalıyorum. Şöyle diyelim: bugün her şeyi yapın, yarın sabah evimde beni bekleyin, gene aramaya çalışacağım, arayabilirsem. Aman Allahım, şifre...”</p>

  <p class="block1">Gürültüler işittim, Belbo’nun sesi, değişken yoğunluklarla bir yaklaşıyor, bir uzaklaşıyordu; biri zorla almacı elinden almaya çalışıyormuş gibi.</p>

  <p class="block1">“Belbo! Ne oluyor?”</p>

  <p class="block1">“Beni buldular, şifre...”</p>

  <p class="block1">Ateş ediliyormuş gibi kuru bir tıkırtı. Yere düşen almaç olmalıydı bu; masalardan birine, duvara ya da telefonun altındaki o küçük rafa çarpmıştı. Bir karışıklık. Sonra, yerine asılan almacın tıkırtısı. Kuşkusuz Belbo tarafından değil.</p>

  <p class="block1">Hemen duşa attım kendimi. Ayılmalıydım. Ne olup bittiğini anlayamıyordum. Plan gerçek miydi? Ne saçmalık, onu biz icat etmiştik. Belbo’yu kim yakalamıştı? Gül-Haçlar mı, Saint-Germain kontu mu, Okrana mı, Tapınak Şövalyeleri mi, Haşhaşinler mi? Her şey olasıydı; hiçbir şey gerçeğe benzemediğine göre. Belki de Belbo keçileri kaçırmıştı; son zamanlarda öyle gergindi ki, Lorenza Pellegrini yüzünden mi, yoksa yarattığı şeyin gittikçe daha çok büyüsüne kapıldığından mı, anlayamıyordum. Plan ortaktı; benim, onun, Diotallevi’nin; ama içimizde, kendini kaptırmış, oyunun sınırlarını çoktan aşmış görünen Belbo’ydu.</p>

  <p class="block1">Varsayımların yararı yoktu. Yayınevine gittim, Gudrun, işleri tekbaşına yürütmek zorunda kaldığını belirten buruk gözlemlerle karşıladı beni. Çabucak büroya girdim, zarfı, anahtarları buldum, Belbo’nun katına koştum.</p>

  <p class="block1">Havasızlık, kekre bir izmarit kokusu, ağzına dek dolu küllükler. Mutfaktaki bulaşık çukuru kirli tabaklarla, çöp tenekesi boş konserve kutularıyla tepeleme doluydu.</p>

  <p class="block1">Çalışma odasındaki rafın üstünde üç boş viski şişesi; dördüncüsünde daha iki parmak içki vardı. Günlerce dışarı çıkmadan, nasıl rastlarsa öyle yiyen, esrikleşmiş gibi çılgınca çalışmış birinin eviydi burası.</p>

  <p class="block1">Hepsi hepsi iki oda vardı; köşelere yığılmış kitaplarla tıkabasa dolu, kitap rafları kitapların ağırlığı altında bel vermiş. Üstünde bilgisayarın, yazıcının, disket kutularının durduğu masayı hemen gördüm. Kitaplıklardan artakalan boşluklarda birkaç resim, masanın tam karşısında, özenle çerçevelenmiş bir on yedinci yüzyıl gravürü; geçen ay, tatile çıkmadan önce bir bira içmek için yukarı çıktığımda farkına varmadığım bir alegori.</p>

  <p class="block1">Masanın üstünde Lorenza Pellegrini’nin küçük, biraz çocukça harflerle üstü yazılmış bir resmi. Yalnızca yüzü görünüyordu, ama gözleri, gözlerindeki bakış tedirgin etti beni. İçgüdüsel bir incelik (yoksa kıskançlık mı?) dürtüsüyle, sunuyu okumadan resmi çevirdim.</p>

  <p class="block1">Birkaç dosya vardı. İlginç bir şey bulabilir miyim, diye baktım; yalnızca çizelgeler, yayın gideri kestirimleri. Ama bu kâğıtların arasında, basılı bir file<sup class="calibre4"><sup class="noteref" id="back_note_15"><a class="calibre5" href="index_split_137.html#note_15" title="15">15</a></sup></sup> buldum; tarihine bakılırsa, Belbo’nun word processor’da ilk denemelerinden biri olmalıydı. Gerçekten de, başlığı ‘Abu’ydu. Abulafia, yayınevinde arzı endam ettiğinde, Belbo’nun çocuksu denebilecek sevincini, Gudrun’un sızlanmalarını, Diotallevi’nin alaylarını anımsadım.</p>

  <p class="block1">Abu’, Belbo’nun kendisini eleştirenlere özel yanıtı, bir üniversiteli, okula yeni başlamış bir öğrenci eğlencesi olmuştu, kuşkusuz, ama makineyi kullanırken gösterdiği katışım tutkusu hakkında çok şey söylüyordu. Solgun gülümseyişiyle, bir oyuncu olamayacağını anladığı anda zeki bir seyirci olmaya karar verdiğini söylerdi hep. -Ciddi bir dürtü yoksa, yazmak bir şeye yaramaz, o zaman en iyisi, başkalarının kitaplarını yeniden yazmaktır, iyi bir editör de bunu yapar- Belbo makinede bir çeşit sanrı bulmuş, evdeki eski piyanoda, eleştirilme korkusu olmaksızın Daha Dün Annemizin üstüne çeşitlemeler yaparmışçasına parmaklarını tuşların üstünde dolaştırmaya koyulmuştu. Yaratmayı düşünmüyordu: yazmaktan alabildiğine yılgın, bunun yaratı değil, elektronik yetenek sınaması, bir çeşit beden eğitimi olduğunu biliyordu. Ama bu oyunda, onu hep taciz eden hortlaklarını unutarak, ellisinde birinin yeniyetmeliğine dönüşünün alıştırmasını yapma olanağını buluyordu. Ne olursa olsun, Belbo’nun madensel bir bellekle kurduğu diyalog, onun doğal karamsarlığını, geçmişle çetin hesaplaşmasını yumuşatmıştı: nesnel, boyun eğen, sorumsuz, transistorla donatılmış, insansal olmayan, ama Belbo’nun bir alışkanlık olmuş yaşama acısının ayrımına varmamasını sağlayacak denli insancıl bir bellekle kurduğu diyalog.</p>

  <p class="block13"><i class="calibre6">Filename:</i><sup class="text5"><sup class="calibre4" id="back_note_16"><a class="calibre5" href="index_split_137.html#note_16" title="16">16</a></sup></sup> <i class="calibre6">Abu</i></p>

  <p class="block13"><i class="calibre6">Ah ne güzel bir kasım sonu sabahı, başlangıçta söz vardı,</i><sup class="text6"><sup class="calibre4" id="back_note_17"><a class="calibre5" href="index_split_137.html#note_17" title="17">17</a></sup></sup> <i class="calibre6">Ey savaşçı Akhilleus’un tanrıçası olan sen, bana kadınları, cengâverleri, aşkları anlat. Nokta, satırbaşı. Dene dene parakalö parakalö, doğru programla evirmeceler</i><sup class="text6"><sup class="calibre4" id="back_note_18"><a class="calibre5" href="index_split_137.html#note_18" title="18">18</a></sup></sup> <i class="calibre6">bile yapabilirsin, Rhett Butler adında güneyli bir kahramanla Scarlett adında şımarık bir kızla ilgili bir roman yazmış, sonra da pişman olmuşsan, bir buyruk vermen yeter, Abu bütün Rhett Butler’ları prens Andre’ye, bütün Scarlett’leri Nataşa’ya, Atlanta’yı da Moskova’ya dönüştürür, böylece sen de Savaş ve Barış’ı yazmış olursun.</i></p>

  <p class="block14">Şimdi bir şey yapıyorum: bu tümceyi yazıyorum, Abu’ya ‘a’ları ‘akka’, ‘u’ları ‘ulla’, ‘e’leri de ‘enne’ yapmasını buyuruyorum. Fince gibi bir şey çıkıyor ortaya.</p>

  <p class="block13"><i class="calibre6">Şimdi bir şenney yakkapıyorullam: bulla tümcenneyi yakkazı yorullam Akkabulla’yakka, ‘akka’lakkarı ‘akkakkakka’, ‘ulla’lakkarı ‘ullakka’, ‘enne’lenneri </i> <span class="text7">/</span> <i class="calibre6">denne ‘ennennenne yakkapmakkasını bulayullarullayorullam. Fincenne gibi birşenney çıkıyor ortakkayakka.</i></p>

  <p class="block13"><i class="calibre6">Ah ne keyif, ah farklılığın baş döndürücülüğü, ah benim ideal bir uykusuzluk çeken ideal okuyucu/yazarım,</i><sup class="text6"><sup class="calibre4" id="back_note_19"><a class="calibre5" href="index_split_137.html#note_19" title="19">19</a></sup></sup> <i class="calibre6">ah finnegan’ın uyanıklığı,</i><sup class="text6"><sup class="calibre4" id="back_note_20"><a class="calibre5" href="index_split_137.html#note_20" title="20">20</a></sup></sup> <i class="calibre6">ah zarif, uysal hayvan. Düşünmene yardımcı olmuyor, ama onun adına düşünmene yardımcı oluyor. Tümüyle tinsel bir makine. Mürekkepli kalemle yazarsan, terden ıslanmış kâğıtları kazımak, ikide bir kalemini hokkaya batırmak zorunda kalırsın, ağıran bileğinin hızı düşüncelerinin hızına yetişemez, daktiloyla yazarsan harfler üst üste biner, eklemlerinin hızıyla değil, makinenin şapşal ritmiyle ilerleyebilirsin ancak. Ama bilgisayarda parmakların düşlere dalar, zihnin klavyeye değer, yaldızlı kanatlar üstünde uçarsın, sonunda ilk karşılaşmanın sevinciyle eleştiren usu düşünürsün.</i></p>

  <p class="block14">Şimdi başka bir şey yapıyorum, korkunç yazım yanlışlıklarıyla dolu bir öbeği alıyorum, onu kopya edip geçici olarak bellekle saklamasını, sonra yeniden ekran getirmesini buyuruyorum makineye.</p>

  <p class="block14">Tuşlara körlemesine basmıştım, şimdi yazım yanlışlıklarıyla dolu bu öbeği alıp yanlışını yinelemesini buyurdum makineye; sonra yanlışları düzelttim; okunaklı, kusursuz bir biçimde çıktı ortaya.</p>

  <p class="block14">Pişman olabilir, birinci öbeği kaldırıp atabilirdim; ‘olmak’la ‘olmak zorunda olmak’ın, olabilirlikle gerekliliğin ekranda birlikte var olabileceğini göstermek için bırakıyorum onu yalnızca. İsteseydim, o yüzkarası öbeği metinden çıkarır, bellekte saklayabilirdim; böylece bastırılmış isteklerimin bir arşivini yapabilir, obur Freud’cuları, metin çözümleme virtüözlerini varsayım yapma zevkinden, mesleklerinden, akademik ünlerinden yoksun bırakabilirdim.</p>

  <p class="block13"><i class="calibre6">Gerçek bellekten daha iyi bu makine; çünkü çetin alıştırmalar pahasına da olsa, anımsamayı öğreniyor, ama unutmayı öğrenemiyor. Diotallevi, görkemli merdivenli saraylara, savunmasız bir kadına korkunç şeyler yapan bir savaşçı yontusuna, her biri mucizeleri, ansızın beliriveren hortlakları, kaygı verici olayları, yürüyen mumyaları temsil eden yüzlerce odaya açılan koridorlara bayılır, bir Sefardi gibi. Bellekte unutulmaz bir iz bırakan her imgeye bir şey bağlarsın: bir düşünce, bir yafta, bir kategori, bir kozmik öge, tasımlar, zincirleme tasımlar, özlüsözler, değişleme zincirleri, zeugmalar, histeron proteron dansları, apofantik logoslar, öğeler hiyerarşisi, alay alay gün-tün eşitlikleri, paralakslar, kurutulmuş bitki koleksiyonları, cimnosofist soyağaçları -sonsuza dek sürüp gider böylece- ey Raimundo, ey Camillo, görüntüleri zihninizde canlandırmanız yetiyordu varoluşun büyük zincirini in love and joy</i><sup class="text6"><sup class="calibre4" id="back_note_21"><a class="calibre5" href="index_split_137.html#note_21" title="21">21</a></sup></sup> <i class="calibre6">yeniden kurmanıza; çünkü evrende sayfaları çözülüp dağılmış her şey zihninizde tek bir kitapta birleşmişti. Proust’a dudak bükebilirdiniz. Ama Diotallevi’yle bir ars oblivionalis</i><sup class="text6"><sup class="calibre4" id="back_note_22"><a class="calibre5" href="index_split_137.html#note_22" title="22">22</a></sup></sup> <i class="calibre6">oluşturmayı düşündüğümüz zaman, unutuşun kurallarını bulamamıştık. Olanaksız. Parmak Çocuk’un ormanda yaptığı gibi, silik izleri izleyerek yitik zamanın ardına düşebilirsin,</i><sup class="text6"><sup class="calibre4" id="back_note_23"><a class="calibre5" href="index_split_137.html#note_23" title="23">23</a></sup></sup> <i class="calibre6">ama bulduğun zamanı bile bile  yitirmeyi başaramazsın. Parmak Çocuk, sabit bir çivi gibi döner durur. Unutuşun tekniği yoktur, hâlâ rastgele, doğal süreçlere bağlıyız, beyinsel lezyonlar, unutkanlık ya da ne bileyim, yolculuk, alkol, uykuya kaçış, canına kıyma gibi doğaçlamalara.</i></p>

  <p class="block14">Oysa Abu size küçük yerel intiharlar, geçici uykusuzluklar, acısız söz yitimleri de sağlayabilir.</p>

  <p class="block14">Dün akşam neredeydin, L</p>

  <p class="block14">İşte, patavatsız okuyucu, hiçbir zaman bilemeyeceksin yukarıda boşlukta asılı kalmış o yarım satırın, gerçekten yazdığım, ama sonra yazmamış (hatta düşünmemiş) olmayı istediğim uzun bir tümcenin en başı olduğunu; yazdığım şeyin hiç olmamış olmasını isterdim çünkü. Bir buyruk yetti: yakışıksız öbeğin üstüne sütümsü bir salya yayıldı, ‘sil’ tuşuna bastım, sonra, vıjjt her şey yok oldu.</p>

  <p class="block14">Ama dahası var. Canına kıymanın tragedyası şurada: pencereden atlar atlamaz, yedini katla altıncı kat arasında şöyle düşünür insan: “Ah, keşke geri dönebilseydim!” Ama yapacak bir şey yoktur. Küt diye yere düşersin. Oysa Abu hoşgörülüdür, pişman olmana izin verir. Vaktinde karar verip kütükten çağırma tuşuna hassaydım, yitik metnimi geri alabilirdim. Ne rahatlık. Ne rahatlık, istersem anımsayabileceğimi bilirsem, hemen unuturum.</p>

  <p class="block13"><i class="calibre6">Bardan bara dolaşıp havada iz bırakan mermilerle yabancı gemileri parçalamaya kalkışmayacağım artık; sonunda canavar beni parçalayıncaya dek. Böylesi çok daha iyi, düşünceleri parçalıyorsun. Binlerce asteroidden oluşan bir gökada bu; tümü de sıraya girmiş, beyaz ya da yeşil asteroidler, üstelik sen yaratıyorsun onları. Fiat Lux,</i><sup class="text4"><sup class="noteref" id="back_note_24"><a class="calibre5" href="index_split_137.html#note_24" title="24">24</a></sup></sup> <i class="calibre6">bim bom, yedi gün, yedi dakika, yedi saniye, gözlerinin önünde bir evren doğar; Numerus Clausius’dan</i><sup class="text4"><sup class="noteref" id="back_note_25"><a class="calibre5" href="index_split_137.html#note_25" title="25">25</a></sup></sup> <i class="calibre6">başka, kesin uzamsal zamansal çizgiler de yoktur orada, zaman içinde geri gidebilirsin; harfler uyuşuk uyuşuk yeniden belirirler, yokluktan çıkar, uslu uslu yokluğa dönerler. Onları yeniden çağırdığın, birleştirdiğin, sildiğin zaman doğal yerlerinde çözülüp dağılırlar, yeniden biçimlenirler; bir denizaltı senfonisidir bu, yumuşakça bağlanıp çözülmeler, kendi kendini yutan kuyruklu yıldızların jelatinimsi dansı, Yellow Submarine’deki turnabalığı gibi.</i><sup class="text4"><sup class="noteref" id="back_note_26"><a class="calibre5" href="index_split_137.html#note_26" title="26">26</a></sup></sup> <i class="calibre6">Başparmağınla usulca dokunursun, geri gelmez olan, gerisin geri obur bir sözcüğe doğru kaymaya başlar, kursağında yok olup gider, hüüüp diye emilir, sonra ekran kararır. Basmayı sürdürürsen, sözcük kendi kendini yer, yokluğuyla beslenir, tıpkı bir Cheshire karadeliği</i><sup class="text4"><sup class="noteref" id="back_note_27"><a class="calibre5" href="index_split_137.html#note_27" title="27">27</a></sup></sup> <i class="calibre6">gibi.</i></p>

  <p class="block13"><i class="calibre6">Utancın elvermediği bir şey yazarsan, her şey diskette son bulur; sonra diskete bir şifre verirsin, artık kimse okuyamaz seni; gizli ajanlar için olağanüstü bir şey; iletiyi yazıp saklarsın, sonra disketi cebine koyup aylak aylak dolaşırsın, Torquemada</i><sup class="text4"><sup class="noteref" id="back_note_28"><a class="calibre5" href="index_split_137.html#note_28" title="28">28</a></sup></sup> <i class="calibre6">bile ne yazdığını bilemez, bir sen bilirsin, bir de öteki (öteki?). Tut ki işkence ediyorlar sana, şifreyi bilgisayara girermiş gibi yaparsın, sonra gizli bir tuşa basarsın, ileti yok olur gider.</i></p>

  <p class="block14">Ah, özür dilerim dersin, yanlışlıkla başparmağımı bastım, her şey yok oldu. Ne yazmıştım? Anımsamıyorum. Açıklayacak bir mesajım yok. Ama ileride, kimbilir, belki de.</p>

  <p class="block5" id="calibre_pb_8"> </p>
</body>
</html>