<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Foucault Sarkacı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block8">81</h2>

  <p class="block34">Yeraltındaki insanlar en yüksek bilgiye ermişlerdir... Bizim çılgın insanlığımız onlara karşı bir savaş başlatacak olursa, gezegenimizin yüzeyini havaya uçurabilirler.</p>

  <p class="block34">(Ferdinand Ossendowski, Beasts, Men and Gods, 1924, V)</p>

  <p class="block19">&nbsp;</p>

  <p class="block1">Hastaneden çıktıktan sonra Lia’nın yanında kaldım; çünkü eve döner dönmez, bebeğin bezlerini değiştirirken, üstesinden gelemeyeceğini söyleyerek ağlamaya başladı. Biri bunun doğal olduğunu söyledi: doğum heyecanının ardından, üstesinden gelinmesi gereken görevin büyüklüğü karşısında bir yetersizlik duygusu gelirdi. Kendimi işe yaramaz duyumsadığım -kuşkusuz emzirme işine uygun değildim- evin içinde aylak aylak dolaştığım o günlerde, saatler boyunca, yersel akımlarla ilgili ne buldumsa okudum.</p>

  <p class="block1">Yayınevine dönünce, Agliè’ye onlardan söz ettim. Alabildiğine canı sıkıldığını belirten bir el devinimi yaptı: “Kundalini yılanının gizini anıştırmaya gücü yetmeyen eğretilemeler bunlar: Çin toprak falı da toprakta ejderhanın izlerini arıyordu, ama yeraltı yılanı gizli yılanın bir göstergesinden başka bir şey değildir. Tanrıça kendi üstüne çöreklenmiş bir yılan gibi kıvrılıp öncesiz sonrasız uykusunu uyur. Kundalini, yüreği usul usul çarparak, ağır cisimleri hafif cisimlere bağlar. Bir su çevrintisi gibi, OM hecesinin yarısı gibi.</p>

  <p class="block1">“Yılan hangi gizi anıştırır peki?”</p>

  <p class="block1">“Yersel akımları. Ama gerçek olanları.”</p>

  <p class="block1">“Peki, gerçek yersel akımlar nedir?”</p>

  <p class="block1">“Yılanı anıştıran büyük bir evrenbilimsel eğretileme.”</p>

  <p class="block1">Canın cehenneme Agliè, dedim kendi kendime. Ben daha çoğunu biliyorum.</p>

  <p class="block1">Notlarımı Belbo ile Diotallevi’ye okudum; artık kuşkumuz kalmamıştı. Sonunda, Tapınakçılar’a saygın bir giz sağlayacak duruma gelmiştik. En ekonomik, en ince çözümdü bu; binlerce yıllık bilmecelerimizin bütün parçaları yerli yerine oturuyordu.</p>

  <p class="block1">Demek ki, Keltler, yersel akımları biliyorlardı; Atlantislilerden öğrenmişlerdi bunu; batık kıtadan kurtulanların bir bölüğü Mısır’a, bir bölüğü Britanya’ya göç ettikleri zaman.</p>

  <p class="block1">Atlantisliler de, Avalon’dan yola çıkıp Mu kıtasını geçerek, ta Avustralya’nın ortasındaki çöle dek ilerleyen –o sıralarda bütün kıtalar boydan boya geçilebilecek tek bir kara yığınıydı, o şaşılası Pangea- atalarımızdan öğrenmişlerdi yersel akımları. Kocaman Ayers Rock üstüne oyulmuş gizemsel alfabeyi okuyabilseydik (Aborijinler okuyabiliyorlar, ama susuyorlar), Yanıt’ı alabilirdik. Ayers Rock, bilinmeyen büyük dağın antipodudur, yani Kutup, gerçek, gizemsel Kutup, herhangi bir kentsoylu kâşifin ulaşabileceği Kutup değil: Her zamanki gibi -Batı biliminin yanlış bilgisiyle gözleri kör olmamış herkesin açıkça görebileceği gibi- bizim gördüğümüz kutup, gerçek kutup değildir; çünkü gerçek Kutup hiç kimsenin göremediği kutuptur, dudakları mühürlenmiş bazı müritlerden başka.</p>

  <p class="block1">Ama Keltler, akımların yerküredeki konumlarını ortaya çıkarmanın yeterli olduğuna inanıyorlardı: İşte bu nedenle taş-anıtlar dikmişlerdi: menhirler uzaktan duyarlı aygıtlardı, tıpkı biyel kolları, akımların kollara ayrılıp yön değiştirdikleri noktalara yerleştirilen elektrik prizleri gibi. Leyler belirlenmiş akımların yollarını gösteriyordu. Dolmenler, Druidler’in toprak falı aracılığıyla yeryuvarlağının tasarımını çıkarmaya çalıştıkları enerji yoğunlaştırma odalarıydı. Kromlekler ve Stonehenge, akımların düzenini kestirebilmek için takımyıldızların düzeninin incelendiği makro-mikro-kozmik gözlemevleriydi; çünkü, Tabula Smaragdina’ya göre, yukarıda olan, aşağıda olanın eşbiçimidir.</p>

  <p class="block1">Ama sorun bu değildi, ya da en azından yalnız bu değildi. Atlantik göçünün öteki kolu da anlamıştı bunu. Mısırlıların bu gizli bilgileri, Hermes Trismegistes aracılığıyla Musa’ya geçmiş, o da bu bilgileri, ardına takılmış, üstü başı dökülen, kursakları hâlâ manna ile dolu insanlara iletmemek için sıkı sıkı saklamıştı. Onlara anlayabilecekleri kadarını, On Emir’i sunmuştu. Gerçeği, soylu gerçeği Eski Ahit’in ilk beş kitabına koymuştu Musa. Kabalacılar bunu anlamışlardı.</p>

  <p class="block1">“Düşünün,” dedim, “her şey daha o zaman Süleyman’ın Tapınağı’nın ölçülerinde açık bir kitap gibi yazılmıştı; gizin bekçileri de, Büyük Beyaz Kardeşlik ya da&nbsp;Essenler’i oluşturan Gül-Haçlar’dı. Bilindiği gibi, bunlar gizlerine İsa’yı ortak etmişlerdi. İsa’nın çarmıha gerilmesinin gerçek nedeni -başka türlü anlaşılamazdı bu neden-budur...”</p>

  <p class="block1">“Kuşkusuz, İsa’nın çektiği acılar bir alegori, Tapınakçılar’ın yargılanmasının bir ön-duyurusudur.”</p>

  <p class="block1">“Doğru. Arimathea’lı Joseph de İsa’nın gizini Keltler’in ülkesine götürüyor, geri götürüyor ya da. Ama gizin hâlâ tamamlanmamış olduğu açık; Hıristiyan Druidler gizin yalnızca bir parçasını biliyorlar. Graal’in içrek anlamı budur işte: Eksik olan bir şey var, ama ne olduğunu bilmiyoruz. Gizi -Tapınak’ın açıkça söylediği şeyi-sezinleyenler, Filistin’de kalan bir avuç hahamdır yalnızca. Bu gizi, gizemci Müslüman mezheplerine, Sufîler’e, İsmailîler’e, Mütekellimînler’e açıyorlar. Tapınakçılar da onlardan öğreniyorlar.”</p>

  <p class="block1">“Sonunda Tapınakçılar çıktı ortaya. Kaygılanmaya başlamıştım.”</p>

  <p class="block1">Plan’ı ellerimizle biçimlendiriyorduk; yumuşak kil gibi başparmaklarımıza, kurmaca isteğimize boyun eğiyordu. Tapınakçılar bitmez tükenmez sam yelinin estiği çölde aynı eyeri paylaştıkları arkadaşlarına sarılmış- o uykusuz gecelerde ortaya çıkarmışlardı gizi. Babil büyücülerinin kalıtı olan, Mekke’deki Kara Taş’ın kozmik yoğunlaşma güçlerini bilenlerden parça parça koparıp almışlardı onu. Çünkü artık Babil Kulesi’nin -ne yazık ki tasarımcılarının gururu yüzünden fazla aceleye getirilmiş, haklı olarak başarısızlığa uğramış- dünyadaki tüm taş-anıtların en güçlüsünü yapma girişiminden başka bir şey olmadığı açıktı. Ama Babilli mimarlar yanlış hesap yapmışlardı. Çünkü, Peder Kircher’in gösterdiği gibi, kule doruk noktasına ulaşmış olsaydı, aşırı ağırlık yüzünden yerin eksenini doksan derece, belki de daha çok döndürecek, zavallı dünyamız, dimdik yukarı doğru yükselen taçlı bir fallus yerine, kısır bir körbağırsak uzantısı, pörsük bir penis, aşağı doğru sarkan bir maymun kuyruğu, güney kutbunda bir Malkut’un başdöndürücü uçurumunda yitik bir Şekinah, penguenler için gevşek bir hiyeroglif olacaktı.”</p>

  <p class="block1">“Peki, özetle, Tapınakçılar’ın ortaya çıkardıkları bu giz neydi?”</p>

  <p class="block1">“Acele etmeyin, ona da sıra gelecek. Dünyanın yaratılması yedi gün sürdü. Şimdi de biz deneyelim.”</p>

  <p class="block3" id="calibre_pb_89">&nbsp;</p>
</body>
</html>
