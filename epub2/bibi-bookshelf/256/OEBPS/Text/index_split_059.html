<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Foucault Sarkacı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block8">61</h2>

  <p class="block34">Bu Altın Post üç başlı bir Canavar tarafından korunur; birinci baş sudan, ikincisi topraktan, üçüncüsü de havadan türemiştir. Bu üç başın, tüm öteki Canavar’ları yutacak olan çok güçlü tek bir Canavarda birleşmesi gerekir.</p>

  <p class="block34">(Jean d’Espagnet, Arcanum Hermeticae Philosophiae Opus, 1623, 138)</p>

  <p class="block19">&nbsp;</p>

  <p class="block1">Arkadaşlarımı buldum. Agliè’ye, kulağıma bir toplantıyla ilgili bazı sözler çalındığını söyledim.</p>

  <p class="block1">“Ooo,” dedi Agliè, “meraklısınız bakıyorum! Ama anlıyorum sizi. İnsan hermetik gizemlerin içine dalarsa, bu konuda her şeyi öğrenmek ister. Bildiğim kadarıyla, bu akşam, Eski ve Kabul Edilmiş Gül-Haç Tarikatı’nın yeni bir üyesini erginleme töreni yapılacak.”</p>

  <p class="block1">“Biz de bulunabilir miyiz?” diye sordu Garamond.</p>

  <p class="block1">“Bulunamazsınız. Bulunmamalısınız. Kesinlikle bulunmamalısınız. Ama biz de Yunan mitolojisindeki kişiler gibi yapacağız; görmemiz gereken şeyi göreceğiz, Tanrılar’ın gazabını göze alacağız. Bir göz atmanızı sağlayacağım.” Dar bir merdivenden karanlık bir koridora çıkardı bizi; bir perdeyi sıyırdı, kapatılmış bir pencereden, aşağıdaki, yanan mangallarla aydınlatılmış salona bir göz atabildik. Duvarlar, üstüne zambaklar işlenmiş damasko kumaşla kaplanmıştı; dipte, yaldızlı bir sayvanla örtülü bir taht duruyordu. Tahtın iki yanında, iki sehpa üstünde, kartondan ya da plastik bir maddeden oyulmuş bir ayla bir güneş vardı. İçreklik bakımından oldukça kabaydılar, ama kalay kâğıdı ya da -doğal olarak- altın, gümüş yaldızlı maden yapraklarıyla kaplandıklarından, belli bir etki yaratıyorlardı; çünkü doğrudan doğruya maltızların alevleriyle aydınlatılıyorlardı. Tavandan sayvanın&nbsp; üstüne doğru, değerli taşlarla -ya da cam parçacıkları- pırıl pırıl parlayan, kocaman bir yıldız sarkıyordu. Tavan büyük, gümüş gibi parlak yıldızlarla, süslü gök mavisi damasko kumaşlı kaplanmıştı.</p>

  <p class="block1">Tahtın önünde, palmiye yapraklarıyla süslenmiş uzun bir masa, üstünde bir kılıç vardı; masanın tam önünde, pençeleri açık, doldurulmuş bir aslan. Başının içine kırmızı bir ampul konmuş olmalıydı, çünkü gözleri kor gibi parlıyor, gırtlağından alevler çıkıyordu sanki. Salon’un elinden çıkmış olmalı, diye düşündüm; o gün Münih’te, maden ocağında hangi tuhaf müşterilerden söz ettiğini anladım sonunda.</p>

  <p class="block1">Masanın başında Bramanti duruyordu. Al bir tunik, yeşil işlemeli tören giysileri, kenarları altın yaldızlı beyaz bir pelerin, göğsünde pırıl pırıl parlayan bir haç, kırmızı-beyaz bir sorguçla süslü, biraz piskoposların ayin başlığını andıran bir başlıkla tepeden tırnağa donanmıştı. Önünde, onun gibi kırmızı tunikli, ama tören giysileri olmayan, ağırbaşlıca dizilmiş yirmi kadar insan. Tümünün de göğüslerinde bana yabancı gelmeyen altın madalyalar vardı. Bir Rönesans portresini anımsadım; iri bir Habsburg burnu, bele takılı, ayakları sarkan o tuhaf kuzu. O adamlar da, Altın Post’un pek de kötü sayılmayacak taklitleriyle süslenmişlerdi.</p>

  <p class="block1">Bramanti yakarıyormuş gibi kollarını yukarı kaldırmış, konuşuyordu; ötekiler de ara ara yanıtlıyorlardı onu. Sonra Bramanti kılıcını kaldırdı, ötekiler de tuniklerinden bir kama ya da bir kâğıt keseceği çıkarıp yukarı kaldırdılar. O zaman Agliè perdeyi indirdi. Gereğinden çok şey görmüştük.</p>

  <p class="block1">Oradan uzaklaştık (çağdaş dünyanın sapıklıklıkları konusunda olağanüstü bilgisi olan Diotallevi’nin belirttiği gibi, Pembe Panter adımlarıyla). Kendimizi yeniden bahçede bulduk; biraz soluk soluğa kalmıştık.</p>

  <p class="block1">Garamond şaşkınlıktan donakalmıştı. Ama bunlar... Mason mu?”</p>

  <p class="block1">“Mason ne demektir?” diye karşılık verdi Agliè. “Bunlar bir şövalye tarikatına bağlı; Gül-Haç’tan esinlenmiş, dolaylı olarak da Tapınakçılar’dan.”</p>

  <p class="block1">“Peki ama, bütün bunların Masonlukla ne ilişiği var?” diye sordu gene Garamond.</p>

  <p class="block1">“Gördüklerimizin Masonlukla ortak bir yanı varsa, o da Bramanti’nin kuttöreninin de, taşralı politikacılarla meslek sahibi insanlar için bir hobi olmasıdır. Ama başından beri böyle olmuştur: Masonluk, Tapınak söylencesine dayanan silik bir kurgudur. Karikatürün karikatürü. Ne var ki, bu baylar korkunç derecede ciddiye alıyorlar onu. Ne yazık! Dünya bu akşam gördükleriniz gibi Gül-Haçlar ve Tapınakçı bozuntularıyla dolup taşıyor. Bunlardan bir açıklama beklememelisiniz, arasıra içlerinde güvenilir bir erginlenmişe rastlayabilirseniz de.”</p>

  <p class="block1">“Ama gene de,” dedi Belbo, sesinde alay ya da güvensizlik olmaksızın, sorun onu kişisel olarak ilgilendiriyormuş gibi, “gene de, onlarla birlikte oluyorsunuz. Bunların arasında -özür dilerim, ama- kime inanıyorsunuz... ya da bir zamanlar inanıyordunuz?”</p>

  <p class="block1">“Hiçbirine, kuşkusuz. Bön birine benziyor muyum ben? Soğukkanlılıkla, anlayışla, ilgiyle bakıyorum onlara. Tıpkı bir tanrıbilimcinin, Ermiş Gennaro’nun mucizesini bekleyerek çığlıklar atan Napoli’li kalabalıklara bakabileceği gibi. Bu insanlar bir inanca, derin bir gereksinime tanıklık ediyorlar; tanrıbilimci ise, bu, ter içinde, ağzı salyalı insanlar arasında dolaşır, çünkü bilinmeyen bir ermişe, üstün bir gerçeğin taşıyıcısına, bir gün Kutsal Üçlü’nün gizine yeni bir ışık serpecek birine rastlayabilir. Ama Kutsal Üçlü Başka, Ermiş Gennaro başka.”</p>

  <p class="block1">Başedilmez bir adamdı Agliè. Onun hermetik kuşkuculuğunu, dinsel tören usulleri konusundaki umursamazlığını, küçümsediği tüm boşinanların saygınlığını kabul etmesine yol açan o üstün inançsızlığını nasıl açıklayacağımı bilmiyordum.</p>

  <p class="block1">“Basit,” diye yanıtladı Belbo’yu, “Tapınakçılar -gerçek Tapınakçılar’dan söz ediyorum- bir giz bırakmışlar, bir süreklilik kur-muşlarsa, onları arayıp bulmak gerekir; özellikle de, kendilerini kolayca gizleyebilecekleri, belki de denizde balık gibi başkalarının dikkatini çekmeden dolaşabilmek için kuttörenler, söylenceler yarattıkları çevrelerde. Suçluların başını, kötülüğün beynini arayan polis ne yapar? Ayaktakımının arasına girer, küçük işler çeviren, aradığı kişinin işlediği muhteşem suçları tasarlamaları bile olanaksız dolandırıcıların gittikleri batakhanelerin altını üstüne getirir. Teröristlerin lideri, yeni çömezler edinmek için ne yapar? Nerede arayıp bulur onları? Yapıları elvermediğinden hiçbir zaman putlaştırdıkları kişiler gibi olamayacakları için, onların tavrına açık açık öykünen bu sözde yıkıcıların buluşma yerlerinde. Yitik ışık yangınlarda aranır ya da yangın hızını aldıktan sonra, alevlerin kuru dallar, yarı yanmış yapraklar altında hışıldadığı ağaç altlarında. Gerçek bir Tapınakçı için, bu karikatürler kalabalığından daha iyi bir gizlenme yeri olabilir mi?”</p>

  <p class="block3" id="calibre_pb_59">&nbsp;</p>
</body>
</html>
