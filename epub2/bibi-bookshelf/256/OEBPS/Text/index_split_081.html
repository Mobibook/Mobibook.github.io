<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Foucault Sarkacı</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="block8">73</h2>

  <p class="block34">Başka garip bir şifre-yazı olayı da, 1917’de, en iyi Bacon uzmanlarından biri olan Viyana’lı Doktor Alfred Von Weber Ebenhoff tarafından sunuldu. Ebenhoff, daha önce Shakespeare’in yapıtlarında denenmiş olan dizgeleri, Cervantes’in bazı yapıtlarına uygulamaya başladı... Bu çalışma sırasında, şaşırtıcı, somut bir kanıt ortaya çıkardı: Don Kişot’un Shelton tarafından yapılmış ilk çevirisinde, Bacon’un elyazısıyla düzeltmeler vardı. Ebenhoff, bundan, bu İngilizce metnin romanın aslı olduğu, Cervantes’in bunun İspanyolca değişkesini yayımladığı sonucuna vardı.</p>

  <p class="block34">(J. Duchaussoy, Bacon, Shakespeare ou Saint-Germain?, Paris, La Colombe, 1962, s. 122)</p>

  <p class="block19"> </p>

  <p class="block1">Bundan sonraki günlerde Jacopo Belbo’nun, Gül-Haç dönemiyle ilgili tarihsel yapıtları yutarcasına okumaya daldığını açıkça anladım. Ama vardığı sonuçları anlatırken, fantezilerinin yalnızca yalın bir özetini veriyordu. Bundan değerli sonuçlar çıkarıyorduk. Belbo’nun, Abulafia’da çılgınca bir alıntılar oyununun kendi kişisel mitlerine karıştığı çok daha karmaşık bir öykü yazmakta olduğunu şimdi anlıyorum. Bir başkasının yazdığı bir öykünün parçalarını birleştirme olasılığıyla yüz yüze gelince, Belbo anlatı biçiminde kendi öyküsünü yazma dürtüsünü buluyordu. Bundan hiç söz etmedi bize. Kurmaca oluşturma yeteneğini yüreklice denemekte mi olduğunu, yoksa, sıradan bir Şeytancı gibi çarpıttığı Büyük Öykü’nün içinde kendi kimliğini bulmaya mı çalıştığını hâlâ kesinlikle bilmiyorum.</p>

  <p class="block14">Dosya adı: Doktor Dee’nin garip kabinesi</p>

  <p class="block13"><i class="calibre6">Uzun zamandır Talbot olduğumu unuttum. En azından Kelley adını almaya karar verdiğimden beri. Aslında bütün yaptığım, belgeleri çarpıtmaktı, herkesin yaptığı gibi. Kraliçenin adamları kıyıcıydı. Zavallı kesik kulaklarımı örtmek için</i><sup class="text4"><sup class="noteref" id="back_note_198"><a class="calibre5" href="index_split_137.html#note_198" title="198">198</a></sup></sup> <i class="calibre6">bu kara sivri başlığı giymek zorundayım; bu yüzden herkes benim büyücü olduğumu fısıldıyor birbirine. Varsın olsun. Doktor Dee de böyle ünlendiği için alıp yürüyor.</i></p>

  <p class="block14">Mortlake’e onu görmeye gittim; bir haritayı inceliyordu. Dalıp gitmiş-”o Yaşlı Şeytancı. Kurnaz gözlerinde uğursuz balkımalar, küçük keçi sakalını sıvazlayan kemikli eli.</p>

  <p class="block13"><i class="calibre6">“Roger Bacon’ın bir elyazması,” dedi, “İmparator II. Rudolf tarafından Ödünç verildi bana. Prag’ı bilir misiniz? Görmenizi salık veririm. Yaşamınızı baştan başa değiştirecek bir şey bulabilirsiniz orada. Tabula locorum rerum et thesaurorum absconditorum Menabani...</i><sup class="text4"><sup class="noteref" id="back_note_199"><a class="calibre5" href="index_split_137.html#note_199" title="199">199</a></sup></sup></p>

  <p class="block14">Kaçamak bir göz atınca, doktorun gizli bir alfabeyle yazılmış bir el-yazmasının çevriyazısıyla uğraştığını gördüm. Ama elyazmasını hemen bir sararmış sayfalar yığınının altına sakladı. Her sayfanın, kâğıtçının işliğinden daha yeni çıkmış olsa bile, sarardığı böyle bir çağda yaşamak ne güzel.</p>

  <p class="block14">Doktor Dee’ye bazı yeni denemelerimi, özellikle de Dark Lady -çocukluğumun en ışıltılı imgesi, zamanın gölgesi onu yuttuğu, elimden aldığı için esmer- ile ilgili şiirlerimi göstermiştim; trajik bir öykü taslağı da vardı aralarında. Yedi Denizler Jim’inin öyküsü: Sir Walter Raleigh’in ardısıra İngiltere’ye dönüyor, babasının, karısıyla zina işleyen öz kardeşi tarafından öldürüldüğünü öğreniyor. Banotuyla.</p>

  <p class="block14">“Yeteneğiniz var, Kelley,” dedi Dee. “Ama para gerek size. Genç bir adam var, kim olduğunu hayalinizden bile geçiremeyeceğiniz birinin evlilik dışı oğlu; onun, anlı şanlı biri olmasını istiyorum. Pek yetenekli değil, siz onun gizli ruhu olacaksınız. Yazın; onun ününün gölgesinde yaşayın. Bir siz, bir de ben bileceğiz ünün gerçekte sizin olduğunu.”</p>

  <p class="block13"><i class="calibre6">Böylece yıllardır o solgun delikanlının adıyla, kraliçe ve tüm İngiltere için oyunlar yazıyorum. If I have seen further it is by standing on ye sholders of a Dwarf.</i><sup class="text4"><sup class="noteref" id="back_note_200"><a class="calibre5" href="index_split_137.html#note_200" title="200">200</a></sup></sup> <i class="calibre6">Otuz yaşındaydım; hiç kimse bunun ömrün en güzel çağı olduğunu söyleyemez.</i></p>

  <p class="block14">“William,” dedim, “saçlarını kulaklarını örtecek kadar uzat, yakışıyor sana.” Bir planım vardı (onun yerini almak için mi?)</p>

  <p class="block13"><i class="calibre6">İnsan, gerçekte kendisi olan bu Mızrak-sallayan’a</i><sup class="text4"><sup class="noteref" id="back_note_201"><a class="calibre5" href="index_split_137.html#note_201" title="201">201</a></sup></sup> <i class="calibre6">duyduğu nefretle yaşayabilir mi? That sweet thief which sourly robs from me.</i><sup class="text4"><sup class="noteref" id="back_note_202"><a class="calibre5" href="index_split_137.html#note_202" title="202">202</a></sup></sup> <i class="calibre6">“Tasalanma, Kelley,” diyor Dee. “Gölgede kalmak, dünyayı keşfetmeye hazırlanan kişinin ayrıcalığıdır. Keepe a Lowe profyle.</i><sup class="text4"><sup class="noteref" id="back_note_203"><a class="calibre5" href="index_split_137.html#note_203" title="203">203</a></sup></sup> <i class="calibre6">William maskelerimizden biri olacak.” Sonra bana -ne yazık ki çok- az Kozmik Gizdüzen’ den söz etti. Tapınakçılar’ın gizinden? Ye Globe.</i><sup class="text4"><sup class="noteref" id="back_note_204"><a class="calibre5" href="index_split_137.html#note_204" title="204">204</a></sup></sup></p>

  <p class="block14">Uzun süre, akşamları erken yattık, ama bir akşam, geceyarısı, Dee’ nin özel kasasını karıştırdım, bazı formüller buldum, onun dolunaylı gecelerde yaptığı gibi, melekleri çağırmak istedim. Dee beni, Makrokozmos çemberinin ortasında, kırbaçlanmış gibi yere serilmiş buldu. Alnımda Süleyman’ın Beş-köşeli Yıldız’“. Şimdi başlığımı gözlerimin üstüne biraz daha indirmeliyim.</p>

  <p class="block13"><i class="calibre6">“Nasıl yapılacağını bilmiyorsun daha,” dedi Dee. “Dikkat et, burnunu da koparttırırım sonra. I will show you Fear in a Handful of Dust...”</i><sup class="text4"><sup class="noteref" id="back_note_205"><a class="calibre5" href="index_split_137.html#note_205" title="205">205</a></sup></sup></p>

  <p class="block14">Kemikli elini kaldırdı, o korkunç sözcük çıktı ağzından: Garamond-içimde bir ateş yandığını duyumsadım. Kaçtım (gecenin içine doğru).</p>

  <p class="block13"><i class="calibre6">Aradan bir yıl geçtikten sonra, Dee beni bağışladı; bana Dördüne Gizemler Kitabı’nı sundu: “Post riconciliationem kellianam.”</i><sup class="text4"><sup class="noteref" id="back_note_206"><a class="calibre5" href="index_split_137.html#note_206" title="206">206</a></sup></sup></p>

  <p class="block13"><i class="calibre6">O yaz, anlaşılması güç öfkeler sarmıştı içimi. Dee, Mortlake’e çağırdı beni. Ben, William, Spenser, bir de kaçamak bakışlı genç bir soylu, Francis Bacon. He had a delicate, lively, hazel Eie. Doctor Dee told me it was like the Eie of a Viper.</i><sup class="text4"><sup class="noteref" id="back_note_207"><a class="calibre5" href="index_split_137.html#note_207" title="207">207</a></sup></sup> <i class="calibre6">Dee, Kozmik Gizdüzen hakkında biraz bilgi verdi bize. Tapınakçılar’ın Frenk kanadıyla buluşarak aynı haritanın iki parçasının birleştirilmesiyle ilgiliydi bu bilgi. Dee ile Spenser gideceklerdi, Pedro Nunez’in eşliğinde. Bacon’la bana bazı belgeler emanet etti; onları ancak geri dönmeyecek olurlarsa açmaya andiçtik.</i></p>

  <p class="block14">Geri döndüler, hakaretler yağdırıyorlardı birbirlerine. “Olamaz,” diyordu Dee, “Plan matematikseldir, kusursuzdur, benim Monas lerogliphica’mın yıldızlara özgü kusursuzluğu gibi. Ermiş Yuhanna Gecesi buluşacaktık onlarla.” Kendimi önemsetmek için, “Hangi Ermiş Yuhanna Gecesi? Size göre mi, onlara göre mi?” diye sordum.</p>

  <p class="block13"><i class="calibre6">Dee, eliyle alnına bir şaplak indirdi; korkunç küfürler savurdu. “Oh,” dedi, “from what power hast thou this powerful might?”</i><sup class="text4"><sup class="noteref" id="back_note_208"><a class="calibre5" href="index_split_137.html#note_208" title="208">208</a></sup></sup> <i class="calibre6">Solgun William tümceyi not etti, aşağılık yapıt hırsızı. Dee harıl harıl takvimleri, yıllıkları karıştırıyordu. “Allah kahretsin! Allah belâsını versin, nasıl bu kadar aptal olabilirim?” Nunez’e, Spenser’e hakaretler yağdırıyordu. “Her şeyi ben mi düşüneceğim? Kozmografyacı bozuntusu!” diye bağırdı Nunez’e karnına, öfkeden mosmor kesilmiş. Sonra: “Amanasiel Zorobabel,” diye bağırdı. Nufiez, görünmez bir koç, boynuzlarını saplamış gibi oldu; sarardı, birkaç adım geriledi, sonra pörsüdü, yere yığıldı. “Salak,” dedi Dee.</i></p>

  <p class="block14">Spenser’in beti benzi atmıştı. “Oltaya bir yem takabiliriz,” diyebildi güçlükle. “Bir şiir yazıyorum, bitmek üzere. Periler kraliçesi ile ilgili bir alegori. Bir Kızıl Haç Şövalyesi sokabilirim içine... izin verirseniz, yazayım. Gerçek Tapınakçılar kendilerini tanıyacaklar, bildiğimizi anlayacaklar, bizimle bağ kuracaklardır...”</p>

  <p class="block14">“Seni bilirim,” dedi Dee. “Şiirini bitirinceye, insanlar farkına varıncaya dek bir beş yıl geçer, belki de daha çok. Bu yem fikri gene de fena sayılmaz.” “Niçin onlarla melekleriniz aracılığıyla bağ kurmuyorsunuz, Doktor?” diye sordum.</p>

  <p class="block14">“Salak,” dedi gene, bu kez bana. “Tritemius’u okumadın mı? Alıcının melekleri, mesajı alırsan onu açıklamak için girerler araya. Atlı ulak değil, benim meleklerim. Fransızlar’ı kaçırdık. Ama bir planım var. Alman sırasındakilerden birini nasıl bulacağımı biliyorum. Prag’a gitmeliyim.”</p>

  <p class="block14">Bir ses işittik. Damasko kumaştan ağır bir perde kaldırıldı, solgun bir el görür gibi olduk, sonra O belirdi, Yüce Bakire. “Efendimiz,” dedik diz çökerek. “Dee,” dedi, “her şeyi biliyorum. Atalarımın, Şövalyeleri, onlara dünyanın egemenliğini bağışlamak için kurtardıklarını sanmayın. Sizden, gizin sonunda Tac’ın olmasını istiyorum, anlıyor musunuz; bunu istiyorum sizden.”</p>

  <p class="block14">“Efendimiz, ne pahasına olursa olsun gizi istiyorum, Taç için istiyorum onu. Gize sahip olan öteki kişileri bulmalıyım; en kısa yol bu. Bildiklerini aptal aptal bana açtıkları zaman onlardan kurtulmak zor olmayacak benim için, kılıçla ya da arsenikle.”</p>

  <p class="block14">Bakire Kraliçe’nin yüzünde tüyler ürpertici bir gülümseme belirdi: “Güzel, benim uysal Dee’m,” dedi. “Çok bir şey istemiyorum, bütün istediğim Mutlak Erk. Başarırsanız, size bir Dizbağı nişanı. Sana gelince William,” -çapkınca bir yumuşaklıkla küçük asalağa döndü- “bir Dizbağı nişanı, bir de altın post. Ardımdan gel.”</p>

  <p class="block13"><i class="calibre6">William’ın kulağına fısıldadım: “Perforce I am thine and that is in me...”</i><sup class="text4"><sup class="noteref" id="back_note_209"><a class="calibre5" href="index_split_137.html#note_209" title="209">209</a></sup></sup> <i class="calibre6">William, utangaç bir gönül borcuyla bakarak ödüllendirdi beni, sonra kraliçenin ardından yürüdü, perdenin arkasında gözden yitti. Je ti-ens la reine!</i><sup class="text4"><sup class="noteref" id="back_note_210"><a class="calibre5" href="index_split_137.html#note_210" title="210">210</a></sup></sup></p>

  <p class="block14">-----------------------------------------------------------------------------------------------------</p>

  <p class="block13"><i class="calibre6">Altın Kent’te</i><sup class="text4"><sup class="noteref" id="back_note_211"><a class="calibre5" href="index_split_137.html#note_211" title="211">211</a></sup></sup> <i class="calibre6">Dee ile birlikteydim. Yahudi mezarlığı yakınlarında daracık, pis kokulu geçitler boyunca yürüyorduk; Dee dikkatli olmamı söyledi. “Buluşmanın gerçekleşmediği haberi yayılmışsa, öteki gruplar kendi adlarına hemen harekete geçebilirler,” dedi, “Yahudilerden korkuyorum; Kudüslüler “m burada, Prag’da birçok ajanları var...”</i></p>

  <p class="block14">Akşamdı. Kar mavimsi mavimsi balkıyordu. Yahudi mahallesinin karanlık girişinde, Noel pazarında işportalar kümelenmişlerdi; ortada isli meşalelerin aydınlattığı kukla tiyatrosunun kırmızı kumaşla örtülü açık saçık sahnesi. Dört köşe taştan yapılmış bir kemerin altından, parmaklıklarından uzun buz saçaklarının sarktığı bronz bir çeşmenin yanından geçer geçmez, başka bir geçit açıldı önümüzde. Eski kapıların üstünde, altın yaldızlı aslanlar, bronz halkalara dişlerini geçirmişlerdi. Belli belirsiz bir ürperti duvarlar boyunca yayılıyor, alçak damlardan çıkan açıklanması olanaksız sesler hırıldayarak olukların içine süzülüyordu. Evler, hortlaksı yaşamlarını, gizli bir yaşamı açığa vuruyorlardı... Yıpranmış bir cüppeye sarınmış yaşlı bir tefeci, değercesine geçti yanımızdan. “Athanasius Pernath’dan sakının,” diye mırıldandığını işitir gibi oldum... “Benim korktuğum bambaşka bir Athanasius...” diye mırıldandı Dee. Ansızın Kuyumcular Sokağında bulduk kendimizi.</p>

  <p class="block14">Tam o sırada -eprimiş başlığımın altında artık olmayan kulaklarım bu anıyla ürperiyor- apansız karşımıza çıkan yeni bir geçidin karanlığında bir dev belirdi: yüzünde donuk bir anlam, bedeni bakır pasıyla zırhlanmış, beyaz odundan boğum boğum bir bastona dayanmış, boz renkli, korkunç bir yaratık. Yoğun bir sandalağacı kokusu yayılıyordu bu görüntüden. Karşımda duran yaratıkta büyüyle ölümcül bir yılgınlık somutlaşmıştı. Gene de, omuzlarına tünemiş, donuk, bulutsu yuvardan ayıramıyordum gözlerimi; bir Mısır iblisinin yırtıcı yüzünü, ardındaki çoğul yüzleri imgelemimin, belleğimin karabasanları- güçlükle seçebiliyordum. Hortlağın, geçidin karanlığında beliren çizgileri, tüm bedeni, ağır, madensi bir solukla soluyormuş gibi gevşeyip kasılıyordu. Gözlerimi dikmiş ona bakarken -korkunç bir şey- ayak yerine, soluk, kanı çekilmiş etleri ortak merkezli şişlikler gibi boğum boğum, biçimsiz çotuklar gördüm karın üstünde.</p>

  <p class="block14">Benim doymak bilmez anılarım...</p>

  <p class="block14">“Golem!” dedi Dee. Sonra kollarını gökyüzüne kaldırdı, geniş yenli kara cüppesi yere düştü; ellerinin göğe uzanmış durumuyla, yeryüzünün yüzeyi ya da derinlikleri arasında bir kuşak, bir göbek bağı yaratırcasına. “Jezebel, Malkuth, Smoke Gets in Your Eyes!” dedi. Sonra Golem, birdenbire, bir esintiyle yıkılan kumdan yapılma bir kale gibi dağıldı; havada atomlar gibi parçalanan kilden gövdesinin parçacıkları gözlerimizi kör etmişti neredeyse, sonunda ayaklarımızın dibinde küçük bir kül yığını kaldı. Dee eğildi, kemikli parmaklarıyla külleri karıştırdı, bir tomar çıkardı, koynuna soktu.</p>

  <p class="block14">Tam o anda gölgelerin içinden yaşlı bir rabbi belirdi; başında benimkine çok benzeyen yağlı b/r takke vardı.</p>

  <p class="block13"><i class="calibre6">“Siz Doktor Dee olmalısınız,” dedi. “Here Comes Everybody,”</i><sup class="text4"><sup class="noteref" id="back_note_212"><a class="calibre5" href="index_split_137.html#note_212" title="212">212</a></sup></sup> <i class="calibre6">diye yanıtladı Dee, alçakgönüllükle, “Rabbi Ailevi. Sizi görmek ne güzel...”</i></p>

  <p class="block14">“Buralarda dolaşan bir yaratık gördünüz mü?” diye sordu adam.</p>

  <p class="block14">“Bir yaratık mı?” dedi Dee, şaşırmış gibi yaparak. “Nasıl bir yaratık?”</p>

  <p class="block14">“Hadi, Dee,” dedi Rabbi Ailevi. “Benim Golem’imdi o.”</p>

  <p class="block14">“Sizin Golem’iniz mi? Nedir o?”</p>

  <p class="block14">“Dikkat edin, Doktor Dee,” dedi Rabbi Ailevi, öfkeden mosmor kesilmiş.</p>

  <p class="block14">“Boyunuzdan büyük işlere kalkışıyorsunuz.”</p>

  <p class="block14">“Neden söz ettiğinizi anlamıyorum, Rabbi Ailevi,” dedi Dee. “imparator için birkaç onsluk altın yapmaya geldik biz buraya. Büyücü taslakları değiliz.”</p>

  <p class="block14">“Tomarı geri verin bari,” diye yalvardı Rabbi Ailevi.</p>

  <p class="block14">“Hangi tomarı?” diye sordu Dee, şeytanca bir saflıkla.</p>

  <p class="block14">“Lanet olsun size, Doktor Dee,” dedi Rabbi. “Doğru söylüyorum, yeni yüzyılın doğuşunu göremeyeceksiniz.” Sonra gecenin içinde uzaklaştı, ara/arında hiç sesli harf bulunmayan belirsiz sessiz harfler mırıldanarak. Ah, Dil, Şeytanca, Kutsal Dil!</p>

  <p class="block13"><i class="calibre6">Dee, geçidin nemli duvarına yaslanmış duruyordu, yüzü külrengi, saçları diken diken. “Rabbi Allevi’yi tanırım,” dedi. “1608 yılının 5 Ağustos’unda öleceğim, Gregoryen takvime göre. Bunun için tasarımı gerçekleştirmeme yardım edin, Kelley. Onu sonuna ulaştıracak olan sizlersiniz. Gilding pale streams with heavenly alchymy, unutmayın.”</i><sup class="text4"><sup class="noteref" id="back_note_213"><a class="calibre5" href="index_split_137.html#note_213" title="213">213</a></sup></sup> <i class="calibre6">Anımsayacaktım, William da, benimle birlikte ve bana karşın anımsayacaktı.</i></p>

  <p class="block14">Başka bir şey söylemedi. Sırtını camlara sürten sarı duman, diliyle sokak köşelerini yalıyordu. Şimdi bir başka ara sokaktaydık; yer düzeyin-deki ızgaralardan ak buğular çıkıyor, koyudan açığa doğru giden bir sis grisinin arasından duvarları eğri büğrü, in gibi bakımsız evler seçiliyordu... Sırtında eprimiş bir redingot, başında silindir şapka, yaşlı bir adamın (basamakları alışılmadık biçimde dik) bir merdivenden el yordamıyla indiğini seçtim. Dee de gördü onu: “Caligari!” diye bağırdı. “O da burada, Madame Sosostris’in evinde, The Famous Clairvoyante! Acele etmeliyiz.”</p>

  <p class="block14">Adımlarımızı sıklaştırdık; az ışıklandırılmış, uğursuz, Semitik bir ara sokakta, yıkık dökük bir evin kapısına vardık.</p>

  <p class="block14">Kapıyı tıklattık; sanki bir büyüyle açıldı. Yedi kollu şamdanlar, kabartma tetragramlar, ışık demeti biçiminde David yıldızlarıyla süslenmiş geniş bir salona girdik. Parlaklığını yitirmiş eski resimlerin renginde eski kemanlar, dar uzun bir masanın üstüne anamorfik bir düzensizlikle yığılmıştı. Tavandan mumyalanmış kocaman bir timsah sarkıyor, akşam yelinde, bir ya da birçok meşale -belki de hiç meşale yoktu- usul usul salınıyordu. Dipte, altında küçük bir tapınağın durduğu bir çeşit tente ya da sayvanın önünde, yaşlı bir adam diz çökmüş, aralıksız, sövercesine Tanrının yetmiş iki adını mırıldanarak yakarıyordu. Birden, bir Nous çakıntısıyla aydınlanmış gibi, onun Heinrich Khunrath olduğunu anladım.</p>

  <p class="block14">“Konuya gelin, Dee,” dedi, arkasına dönüp, yakarışını yarıda keserek, “Ne istiyorsunuz?” Doldurulmuş bir armadilloya, yaşı olmayan bir iguanaya benziyordu. “Khunrath,” dedi Dee, “üçüncü buluşma gerçekleşmedi.” Khunrath korkunç bir lanet savurdu: “Lapis Exillis! Şimdi ne olacak?”</p>

  <p class="block14">“Khunrath,” dedi Dee, “bir olta atıp Alman Tapınakçı grubuyla temasa geçirebilirsiniz beni.”</p>

  <p class="block14">“Bir düşüneyim,” dedi Khunrath. Maier’e sorabilirim; sarayda birçok insanla ilişkisi vardır onun. Ama siz de bana Bakire Sütü’nün, Filozofların En Gizli Fırını’nın gizini açıklayacaksınız.”</p>

  <p class="block14">Dee gülümsedi ?Ah, o Sophos’un kutsal gülümsemesi!? yakarıyormuş gibi büzüldü, alçak sesle fısıldadı: “Arıtılmış Cıva’yı dönüştürüp suda ya da Bakire Sütü’nde çözülmesini istersen, iyice dövülerek toz haline getirilmiş Şey’i lamın üstüne, küçük ağırlıklarla kadehin arasına koyarsın, üstünü örtmezsin, ama sıcak havanın çıplak maddeye çarpmasını sağlayacak biçimde üç kömürle yakılmış ateşin üstüne koyarsın, sekiz güneş günü tutarsın, sonra kaldırırsın, bir mermerin üstünde incecik bir hamur haline gelinceye dek iyice döversin. Bunu yaptıktan sonra, maddeyi cam bir imbiğin içine koyar, bir su kazanı üstünde, suyun yüzeyinden iki parmak yukarıda, havada asılı kalacak biçimde Balneum Mariae’de damıtırsın; o sırada Balneum’un altındaki ateşi de yakarsın. O zaman, işte ancak o zaman, Gümüş suya değmediği halde, bu sıcak, nemli dölyatağı da suya dönüşür.”</p>

  <p class="block14">“Üstadım,” dedi Khunrath, diz çöküp Doktor Dee’nin kemikli, neredeyse saydam elini öperek. “Üstadım, dediğini yapacağım. Sen de isteğini elde edeceksin. Şu sözcükleri unutma: Gül ve Haç. Onlardan söz edildiğini işiteceksin.”</p>

  <p class="block14">Dee paltoyu andıran cüppesine sarındı; yalnızca pırıl pırıl, kötü kötü bakan gözleri dışarıda kaldı. “Gidelim, Kelley,” dedi. “Bu adam elimizde artık. Sana gelince, Khunrath, Londra’ya dönünceye dek, Golem’i bizden uzak tut. Sonra Prag tek bir odun yığını gibi yansın, kül olsun.”</p>

  <p class="block14">Gitmeye davrandı. Khunrath sürüne sürüne gelip cüppesinin eteğine yapıştı: “Belki bir gün bir adam gelecek sana. Senin hakkında yazmak isteyecek. Dost ol onunla.”</p>

  <p class="block14">“Güc’ü bana ver,” dedi Dee, etsiz yüzünde dile getirilmez bir anlamla, “durumu güvencede olur.”</p>

  <p class="block14">Dışarı çıktık. Atlantik’in üstünde bir alçak basınç, doğuya, Rusya üstüne yerleşmiş bir yüksek basınca doğru ilerliyordu.</p>

  <p class="block13"><i class="calibre6">“Moskova’ya gidelim,”</i><sup class="text4"><sup class="noteref" id="back_note_214"><a class="calibre5" href="index_split_137.html#note_214" title="214">214</a></sup></sup> <i class="calibre6">dedim.</i></p>

  <p class="block14">“Hayır,” dedi Dee, “Londra’ya dönüyoruz.”</p>

  <p class="block14">“Moskova’ya, Moskova’ya,” diye mırıldanıyordum çılgın gibi. Oraya hiçbir zaman gitmeyeceğini çok iyi biliyordun, Kelley. Seni Kule bekliyordu.</p>

  <p class="block14">-----------------------------------------------------------------------------------------------------</p>

  <p class="block14">Londra’ya döndük. Doktor Dee, “Onlar Çözüm’e bizden önce varmaya çalışıyorlar,” dedi. “Kelley, William için onlarla ilgili bir şey yazmalısın... şeytanca, sinsice insanın kafasının içine giren bir şey.”</p>

  <p class="block14">Şeytan götürsün, dediğini yaptım, ama William metni bozdu, her şeyi Prag’dan Venedik’e aktardı. Dee küplere bindi. Ama o solgun, kaypak William, kral ailesinden kapatması tarafından korunduğunu duyuyordu. Gene de yetmiyordu bu ona. En güzel sonelerini, birer birer eline verirken, utanmaz bir bakışla, bana O’nu, Sen’i soruyordu, my Dark Lady. Senin adının bu kılkuyruğun dudaklarından çıktığını işitmek ne korkunç! (Ruhu ikiyüzlülüğe, başkalarının yaşantısını yaşamaya hükümlü kılınmış bu adamın, bu adı Bacon için aradığını bilmiyordum. “Yeter artık,” dedim ona. “Gölgede kalıp, sana ün kazandırmaktan bıktım. Ne yazacaksan kendin yaz.”</p>

  <p class="block14">“Yazamam,” diye yanıtladı, hortlak görmüş gibi bakarak. “O izin vermez.”</p>

  <p class="block14">“Kim, Dee mi?”</p>

  <p class="block13"><i class="calibre6">“Hayır, Verulam.</i><sup class="text4"><sup class="noteref" id="back_note_215"><a class="calibre5" href="index_split_137.html#note_215" title="215">215</a></sup></sup> <i class="calibre6">Oyunu düzenleyenin o olduğunu anlamadın mı? Sonradan kendisininmiş gibi böbürleneceği yapıtlar yazmaya zorluyor beni. Anladın mı, Kelley, gerçek Bacon benim; ama gelecek kuşaklar bunu bilmeyecekler. Ah asalak! Bu cehennem zebanisinden öyle nefret ediyorum ki!”</i></p>

  <p class="block14">“Bacon domuzun biridir, ama yeteneği vardır,” dedim. “Niçin yazacaklarını kendisi yazmıyor?”</p>

  <p class="block14">Bunu yapmaya vakti olmadığını bilmiyordum. Yıllar sonra, Gül-Haç çılgınlığı Almanya’yı baştan başa sarınca, ayrımına vardık bunun. O zaman, tek tük belirtileri, ağzından kaçırdığı sözcükleri birbirine bağlayarak, Gül-Haç manifestoları yazarının o olduğunu anladık. Johan Valentin Andreae takma adıyla yazıyordu!</p>

  <p class="block14">O zaman, Andreae’nin kimin için yazdığını anlamamıştım, ama şimdi, içinde gevşediğim bu hücrenin karanlığında, kafam don İsidro Parodi’ninkinden daha aydınlık, anlıyorum bunu. Soapes, hapisane arkadaşım, eski bir Portekiz Tapınakçısı anlatmıştı: Andreae, başka bir hapisanede yan gelmiş yatan bir İspanyol için bir şövalye romanı yazıyordu. Nedenini bilmiyorum, ama bu tasarı, La Mancha şövalyesinin serüvenlerinin gizli yazan olarak tarihe geçmek isteyen aşağılık Bacon’ın işine yarıyordu. Andreae’den, onun için gizli gizli bir roman yazmasını  istemişti; sonradan, romanın gizli kalmış gerçek yazarıymış gibi yapacak, gölgede kalıp (ama neden, neden?) bir başkasının başarısının tadını çıkaracaktı.</p>

  <p class="block14">Ama konudan sapıyorum. Bu zindanda her yanım buz kesti, başparmağım sızlıyor. Sönmek üzere olan bir lâmbanın az ışığında, Wİlliam’ın adıyla anılacak son yapıtları yazıyorum.</p>

  <p class="block14">-----------------------------------------------------------------------------------------------------</p>

  <p class="block13"><i class="calibre6">Doktor Dee öldü, “Işık, biraz daha ışık”</i><sup class="text4"><sup class="noteref" id="back_note_216"><a class="calibre5" href="index_split_137.html#note_216" title="216">216</a></sup></sup> <i class="calibre6">diye mırıldanıp bir kürdan isteyerek. Sonra şöyle dedi: “Qualis Artifex Pereo!”</i><sup class="text4"><sup class="noteref" id="back_note_217"><a class="calibre5" href="index_split_137.html#note_217" title="217">217</a></sup></sup> <i class="calibre6">Onu öldürten Bacon’dı. Kraliçe, yıllarca, kafası da yüreği de abuk sabuk yaşadıktan sonra, Verulam ne yapmış yapmış ölmeden önce onu ayartmıştı. Kraliçenin yüz çizgileri çoktan değişmiş, iskelete dönmüştü. Bütün yediği, azıcık beyaz ekmekle hindiba çorbasıydı. Yanıbaşında bir kılıç bulunduruyor, öfke anlarında perdelere, çekildiği odanın duvarlarını kaplayan damasko kumaşlara çılgınca saplıyordu onu. (Ya birisi arkasına sinmiş dinliyorsa? Yoksa fare mi? İyi fikir ihtiyar Kelley, not edeyim şunu.) Zavallıcık bu hale gelince, Bacon’un, gözleri görmez olmuş, bir koyun postuna sarınmış kraliçenin dizlerine kapanarak, piçi William olduğuna onu inandırması kolay oldu. Altın Post! Tahtta gözü var, diyorlardı, ama onun bambaşka bir şey istediğini biliyordum, Plan’ın denetimini. St. Albans Vikontu olduğu zamandı bu. Kendini güçlü duyunca da, Dee’yi ortadan kaldırdı.</i></p>

  <p class="block14">-----------------------------------------------------------------------------------------------------</p>

  <p class="block13"><i class="calibre6">Kraliçe öldü, yaşasın kral... Can sıkıcı bir tanıktım ben. Bir akşam tuzağa düşürdü beni; tam Dark Lady’nin benim olabileceği akşam. Kollarımın arasında dans ediyordu benimle, düşler gördüren otların etkisi altında yitip gitmiş, o, öncesiz sonrasız Sophia, yüzü yaşlı bir dişi keçinin yüzü gibi kırış kırış... Bir avuç silâhlı adamla içeri girdi, gözlerimi bağlattı, hemen anladım: zaçyağı! Nasıl da gülüyordu. O da gülüyordu, nasıl da gülüyordun, Pin BalI Lady</i><sup class="text4"><sup class="noteref" id="back_note_218"><a class="calibre5" href="index_split_137.html#note_218" title="218">218</a></sup></sup> <i class="calibre6">-oh maiden virtue rudely strumpeted, oh gilded honor shamefully misplac’d!</i><sup class="text4"><sup class="noteref" id="back_note_219"><a class="calibre5" href="index_split_137.html#note_219" title="219">219</a></sup></sup> <i class="calibre6">- yırtıcı elleriyle sana dokunuyordu; s” de Simon diyordun ona, uğursuz yarasını öpüyordun...</i></p>

  <p class="block14">“Kule’ye, Kule’ye,” diye gülüyordu Verulam. O zamandan beri de, Soapes denilen bu karakoncolosla birlikte burada yatıyorum, mahkûmlar, Yedi Denizler Jim’i diye biliyorlar beni. Derinliğine inerek, büyük bir şevkle, felsefe, hukuk, tıp okudum; ne yazık ki tanrıbilim de. Şimdi buradayım, zavallı çılgın, eskisinden fazla bir şey de bilmiyorum üstelik.</p>

  <p class="block14">-----------------------------------------------------------------------------------------------------</p>

  <p class="block14">Bir yarığa gözümü uydurup, kralın düğününü seyrettim, kırmızı haç şövalyeleri trompetlerin sesine uyarak at oynatıyorlardı. Orada olup da trompeti ben çalmalıydım, Cecilia için; bir kez daha ödülüm elimden alınmıştı. William çalıyordu; bense gölgede, onun için yazıyordum.</p>

  <p class="block13"><i class="calibre6">“Nasıl öç alacağını anlatacağım sana,” diye fısıldadı Soapes; o gün kendisinin gerçekte kim olduğunu açıkladı bana: yüzyıllardır bu zindana gömülü kalan Bonapartçı bir papaz.</i><sup class="text4"><sup class="noteref" id="back_note_220"><a class="calibre5" href="index_split_137.html#note_220" title="220">220</a></sup></sup></p>

  <p class="block14">“Buradan çıkacak mısın?” diye sordum.</p>

  <p class="block13"><i class="calibre6">“If...”</i><sup class="text4"><sup class="noteref" id="back_note_221"><a class="calibre5" href="index_split_137.html#note_221" title="221">221</a></sup></sup> <i class="calibre6">diye başlamıştı yanıtlamaya. Ama sonra sustu. Kaşığıyla Tritemius’tan öğrendiğini bana gizlice söylediği gizemli bir alfabeyle, duvara vura vura, bitişik hücredeki mahkûma mesajlar iletmeye başladı. Monsalvat kontuna.</i></p>

  <p class="block14">-----------------------------------------------------------------------------------------------------</p>

  <p class="block14">Yıllar geçti. Soapes duvara vurmaktan bir an bile geri kalmadı. Bunu kimin için, hangi amaçlarla yaptığını şimdi biliyorum. Adı Noffo Dei idi (Hangi gizemli Kabala’dan ötürü, Dei ile Dee’nin sesleri böylesine birbirine yakın? Tapınakçılar’ı kim elevermişti?) Dei, Soapes’un talimatıyla Verulam’ı eleverdi. Ne dediğini bilmiyorum, ama Bacon birkaç gün önce tutuklandı. Eşcinsellikle suçlandı, çünkü (bunun doğru olabileceğini düşününce ürperiyorum,) sen, Dark Lady, Druidler’le Tapınakçılar’ın Kara Bâkire’si, öncesiz sonrasız er-dişiden başka bir şey değildin, şimdi de öylesin. Kimin, kimin bilge ellerinden çıkma? Şimdi artık biliyorum, sevgilinin, Saint-Germain kontunun! Peki, Saint-Germain Bacon’ın ta kendisi değilse, kimdir? (Soapes, bu birçok yaşam yaşamış karanlık Tapınakçı ne çok şey biliyordu...)?</p>

  <p class="block14">-----------------------------------------------------------------------------------------------------</p>

  <p class="block13"><i class="calibre6">Verulam hapisten çıktı; büyü sanatlarıyla yeniden hükümdarın gözüne girdi. William’ın dediğine göre, şimdi gecelerini Thames boyunda, Pilad’s Pub’da, gizini öğrenmek için Londra’ya getirttikten sonra, Oram’da korkunç bir biçimde yaktırdığı Nolalı’nın</i><sup class="text4"><sup class="noteref" id="back_note_222"><a class="calibre5" href="index_split_137.html#note_222" title="222">222</a></sup></sup> <i class="calibre6">kendisi için icat ettiği o garip makineyle oynayarak geçiriyormuş. Meleksi bir ışığın parıltısında, sonsuz dünyalarda çılgınca koşan küçük küreleri yutan, yıldızsı bir makine bu. Verulam, yengi kazanmış bir hayvanın vuruşlarıyla, makinenin kasasına kaşığıyla açık saçık darbeler indiriyor: Dekanlar’ın egemenliğindeki gök cisimlerinin devinimlerini yansılamak; Andreae’ye yorulan Manifestoların kutsal dilini yansılayarak, Yüce Kuruluş’un en son gizlerini ve -Gottlieb’s</i><sup class="text4"><sup class="noteref" id="back_note_223"><a class="calibre5" href="index_split_137.html#note_223" title="223">223</a></sup></sup> <i class="calibre6">olduğunu söylediği- Yeni Atlantis’in gizini anlamak için. Ah! diye bağırıyorum (s’ecria-t-il), artık apaçık bilincinde -ama artık çok geç, boşuna- yüreğim korsemin dantelleri arasında gözle görülür biçimde çarparken: işte bunun için trompetimi, uğurluğumu, tılsımımı aldı elimden, cinlere buyruk verebilecek kozmik bağı. Süleyman’ın Evi’nde ne düzenler kuracak kimbilir? Artık çok geç, diye yineliyorum kendi kendime, gereğinden çok yetki verildi ona.</i></p>

  <p class="block14">-----------------------------------------------------------------------------------------------------</p>

  <p class="block14">Bacon’ın öldüğünü söylüyorlar. Soapes bunun doğru olmadığına inandırıyor beni. Cesedini gören olmamış. Hesse Landgraf’ının yanında takma bir adla yaşıyor; artık en yüce gizemlere erginlenmiş, ölümsüzlüğe erişmiş, Plan’ın zaferi için suskun savaşımını sürdürmeye hazır: kendi adına, kendi denetimi altında.</p>

  <p class="block13"><i class="calibre6">Bacon’ın öldüğü söylentisinin ardından, William, demir parmaklıkların gizleyemediği ikiyüzlü gülüşüyle, beni görmeye geldi. 11 numaralı sonede niçin belli bir boyacıdan söz ettiğimi sordu bana, şiiri alıntıladı: “To What it Works, Like the Dyer’s Hand...”</i><sup class="text4"><sup class="noteref" id="back_note_224"><a class="calibre5" href="index_split_137.html#note_224" title="224">224</a></sup></sup></p>

  <p class="block14">“Bu sözcükleri ben yazmadım,” dedim. Doğruydu da... Bacon’ın, ortadan yitmeden önce, onları araya sıkıştırdığı açık; Saint-Germain’i bir boya uzmanı gibi saraydan saraya barındıracak olanlara gizemli bir işaret vermek amacıyla... Sanırım, gelecekte, insanları, William’ın yapıtlarını kendisinin yazdığına inandırmaya çalışacak. Bir hücrenin karanlığından bakınca, her şey nasıl da apaçık görünüyor!</p>

  <p class="block14">-----------------------------------------------------------------------------------------------------</p>

  <p class="block13"><i class="calibre6">Where Art Thou, Muse, That Thou Forget’st So Long?</i><sup class="text4"><sup class="noteref" id="back_note_225"><a class="calibre5" href="index_split_137.html#note_225" title="225">225</a></sup></sup> <i class="calibre6">Kendimi yorgun, hasta duyuyorum. William, Globe’daki soytarılıkları için yeni şeyler bekliyor benden.</i></p>

  <p class="block14">Soapes yazıyor. Omzunun üstünden eğilip bakıyorum. Anlaşılmaz bir mesaj çiziktiriyor: Riverrun, past Eve and Adam’s... Sayfayı saklıyor, yüzüme bakıyor; bir hortlaktan daha solgun olduğumu görüyor, gözlerimde ölüm’ü okuyor. “Sen dinlen.</p>

  <p class="block14">Korkma. Ben senin yerine yazarım,” diye fısıldıyor. öyle de yapıyor, maskenin maskesi. Ben yavaş yavaş sönüyorum, o son ışığımı da alıyor elimden, karanlığın ışığını.</p>

  <p class="block2"> </p>

  <p class="block8"><br class="calibre11" id="calibre_pb_81"/></p>
</body>
</html>