<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Drizzt Do'urden'in Maceraları 1 Miras</title>
  <meta content="R. A. Salvatore" name="author" />
  <meta content="2013-7-17" name="creation-time" />
  <meta content="2013-7-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2">Cattibrie bir ok yerleştirdi ve dönüp baktı.</p>

      <p class="calibre2">Aegis-fang tavana vurdu.</p>

      <p class="calibre2">Tavan çökmeden bir saniye önce Cattibrie'in oku cızırdaya-rak yochlola saplandı, iri kayalar çökerek devrildi; aralarında kalan bütün boşluklar ise çabucak taş ve toprak yığınlarıyla kaplanarak havaya toz bulutlan yükseltti. Mağara şiddetle sarsıldı, çöken tavanın sesi bütün tünellerde yankılandı.</p>

      <p class="calibre2">Şimdi ne Cattibrie ne de Bruenor ayakta değildi, îkisi de yere sinmiş ve kollarını korunmacı bir şekilde kafalarının üzerine koymuşlardı. İkisi de karanlığın ve toz bulutunun arasından hiçbir şey göremiyordu; ikisi de hem canavarın, hem de Wulfgar'ın çöken tonlarca kayanın altında kalışını göremedi.</p>

      <p class="calibre2">&nbsp;</p>
    </div>

    <h1>BÖLÜM 7</h1>

    <div class="s1">
      <p class="calibre2"><span class="none3">Ben öldüğüm zaman...</span></p>

      <p class="calibre2"><span class="none3">Dostlarımı, babamı, akıl hocamı, 'ölüm' denilen en büyük muammaya kaptırdım. Anayurdumu terkettiğim günden, yani o şeytan Malice 'in bana Zaknafein 'i Örümcek Kraliçe 'ye kurban ettiğini söylediği günden beridir keder nedir biliyorum. Keder çok garip bir duygu, zira odak noktası değişken. Zaknafein için, Montolio için ya da Wulfgar için mi keder duyuyorum? Yoksa sonsuza dek katlanmak zorunda olduğum o kayıp için kendi adıma mı keder duyuyorum?</span></p>

      <p class="calibre2"><span class="none3">Bu belki de ölümlü yaşamda sorulan en temel sorudur ve yine de cevabı hiç bulunamaz...</span></p>

      <p class="calibre2"><span class="none3">Tabii eğer cevap inançta yatıyor olmazsa.</span></p>

      <p class="calibre2"><span class="none3">Babamla yaptığımız kılıç oyunlarını, Montolio ile birlikte dağ patikalarındaki yürüyüşlerimizi ve hepsinden daha yoğun olarak Wulfgar ile olan anıları, yani hayatımdaki şu son birkaç yılın bir özetiymiş gibi zihnimden hızla geçen hatıraları düşündüğümde hâlâ hüzün duyuyorum. Kelvin Yığınında, Buzyeli Vadisinin tundrasına genç Wulfgar ile beraber baktığımız ve onun göçebe halkının kanıp ateşlerini gördüğümüz günü hatırlıyorum, işte o, Wulfgar ile benim gerçek dost olduğumuz andı- ikimizin de hayatındaki bütün belirsizliklere rağmen her zaman birlikte olacağımızı farkettiği an.</span></p>

      <p class="calibre2"><span class="none3">Beyaz ejder Buz Ölüm'ü, dev soyu Biggrin'i ve eğer yanımda kahraman Wulfgar olmasaydı, o iki dövüşte de feci şekilde ölüp gitmiş olacağımı hatırlıyorum. Dostumla zaferi paylaştığımızı, aramızdaki güven ve sevgi bağını -sımsıkı, ama rahatsız etmeyecek bir şekilde- pekiştirdiğimizi hatırlıyorum.</span></p>

      <p class="calibre2"><span class="none3">O ölürken yanında değildim. Onun bana hiç şüphesi" vereceği desteği, ben orada olup ona veremedim.</span></p>

      <p class="calibre2"><span class="none3">Ona, "Elveda!" diyemedim</span></p>

      <p class="calibre2"><span class="none3">Ben öldüğümde, yalnız mı olacağım? Eğer canavarların silahları ya da bir hastalığın pençele</span><span class="none3">ri beni öldürmezse, Cattibrie'</span><span class="none3">dan, Regis'den ve hatta Brıtenor'dan daha uzun süre yaşayacağım. Hayatımın bu evresinde şiddetle inanıyorum ki, yanımda başka her kim olursa olsun, eğer bu üçü olmazsa gerçekten de yalnız başıma ölürüm.</span></p>

      <p class="calibre2"><span class="none3">Bu düşünceler o kadar da kötü değil. Wulfgar 'a binlerce kez elveda demiştim. Benim için ne kadar önemli olduğunu ona her hissettirişimde, sözlerim ve hareketler</span><span class="none3">imle aramızdaki sevgiyi her vur</span><span class="none3">gulayışımda ona veda etmiştim. Veda, hayatı her gün yaşamakla edilir. Sevgi ve dostlukla, beden kalıcı olmasa bile hatıraların sonsuz olduğunu göstermekle edilir.</span></p>

      <p class="calibre2"><span class="none3">Wulfgar kendisine başka bir mekan ve başka bir hayat buldu— buna inanmak zorundayım, yoksa varoluşun mantığı kalır mı?</span></p>

      <p class="calibre2"><span class="none3">Benim kederim esasında kendim için; kaç asır geçerse geçsin hayatımın sonuna kadar hissedeceğim o kaybetme duygusu için. Ama o kaybetme duygusunun içinde bir dinginlik, ilahi bir huzur var. Wulfgar 'ı tanımış olmak ve şimdi kederimi körükleyen o hadiseleri onunla paylaşmış olmak; hiçbir zaman onun yanında yürümeyip, savaşmayıp şu dünyaya onun kristal mavisi gözlerinden bakmamış olmaktan çok daha iyi.</span></p>

      <p class="calibre2"><span class="none3">Ben öldüğümde... benim için matem tutacak, paylaştığımız neşeleri ve acıları, yani benim hatıramı yaşatacak dostlarım olsun isterim.</span></p>

      <p class="calibre2"><span class="none3">İşte ruhun ölümsüzlüğü, her zaman baki kalan mirası budur. Keder ateşinin yakıtıdır.</span></p>

      <p class="calibre2"><span class="none3">Ama aynı şekilde, inanç ateşinin de yakıtıdır.</span></p>
    </div>

    <div class="s2">
      <p class="calibre2"><span class="none3">-Drizzt Do'Urden</span></p>
    </div>

    <div class="s1">
      <p class="calibre2">&nbsp;</p>

      <p class="calibre2">Geniş mağarada havada asılı duran toz bulutları titrek ışığı loşlaştırarak aşağı çökmeye devam etti; meşalelerden birisi düşen büyük bir kayanın altında kalmış, ışığı ise göz açıp kapayınca kadar sönmüştü. Tıpkı Wulfgar'ın gözlerindeki ışık gibi.</p>

      <p class="calibre2">Gümbürtü en sonunda durduğunda çöken tavanın büyük parçalan zemine yerleştiğinde, Cattibrie dönüp doğrularak oturmayı başardı ve moloz yığınlarıyla dolu olan oyuğa baktı. Gözlerindeki toz toprağı sildi, karşısındaki manzaranın acı gerçeğini tamamen idrak edene kadar gözlerini kırpıştırarak karanlığa doğru baktı.</p>

      <p class="calibre2">Canavarın görünürde kalan tek dokungacı temiz bir şekilde kopmuştu ve hâlâ genç kadının ayak bileğine dolanmış duruyordu. Moloz yığının yanında duran arka kısmı ise refleksif bir şekilde seğiriyordu.</p>

      <p class="calibre2">Onun ardında sadece yığın halindeki kayalar vardı. Bu feci durumun büyüklüğü Cattibrie'a üstün geldi. Kadın bayılacak gibi olarak yan tarafa doğru sendeledi. Sadece içinde bir hiddet ve reddediş patlaması yaşandığında gücünü bulabildi. Ayağını dokungaç-tan kurtararak elleri ve dizleri üzerinde ileri doğru emekledi. Ayağa kalkmaya çalıştı ama zonklayan başı buna izin vermedi. Yine zayıflatıcı bir baş dönmesi dalgası geldi ve onu kendisini bilinçsizliğe doğru bırakrrtası için davet etti.</p>

      <p class="calibre2">Wulfgar!</p>

      <p class="calibre2">Cattibrie emeklemeye devam etti, seğiren dokungacı bir kenara savurdu ve çıplak elleriyle taş yığınını kazıp kaldırmaya başladı. Derisini sıyırdı ve bir tırnağını acı verici bir şekilde yardı. Bu göçük yol arkadaşlarının Mithril Salonuna ilk geldiklerinde Drizzt'in altında kaldığı göçüğe ne kadar da çok benziyordu. Ama o, tavanı çökerttiği gibi zemini de çökertmesi için yapılan ve Drizzt'i sağ salim bir şekilde alt kata düşüren cüce tasarımı bir tuzaktı.</p>

      <p class="calibre2">Cattibrie bunun tasarlanmış bir tuzak olmadığını kendisine hatırlattı; daha aşağıdaki mağaraya açılan bir oluk yoktu. Kız kayaların barbarın hayatta kalmasını sağlayacak bir açıyla yıkılmış olması için dua ederek, Wulfgar'ı göçüğün altından çıkartmak için gözü dönmüş bir şekilde kazmaya devam ederken dudaklarından hafif bir inilti yükseldi.</p>

      <p class="calibre2">Sonra Bruenor kızın yanına geldi, baltası ile kalkanını yere fırlattı ve gözü dönmüş bir şekilde yığına saldırdı. Güçlü cüce birkaç büyük taşı kenara itmeyi başardı, ama oyuğun dış kısmı kayalardan temizlendiğinde durdu ve yığına boş boş bakarak öylece kalakaldı.</p>

      <p class="calibre2">Cattibrie eşelemeye devam etti, babasının kaşlarını çatmış olduğunu farketmemişti.</p>

      <p class="calibre2">İki asırdan fazla bir süredir madencilik yapan Bruenor gerçeği anladı. Tavan tamamen çökmüştü.</p>

      <p class="calibre2">Oğlan ölüp gitmişti.</p>

      <p class="calibre2">Kalbinin reddettiği gerçeği zihni ona söylemeye başlarken Cattibrie ağlayıp burnunu çekerek kazmaya devam etti.</p>

      <p class="calibre2">Bruenor, kızın beyhude yere debelenmesini durdurmak için elini kızın koluna koydu ve kız kafasını kaldırıp ona baktığında, yüzündeki ifade sert cücenin kalbini paramparça etti. Yüzü toz toprakla kaplanmıştı. Yanaklarında kurumuş kan vardı ve saçları da katı-laşan kanla kafasına yapışmıştı. Burenor sonra sadece Cattibrie'ın gözlerine, yaşlarla parıldayan ahu gibi derin mavi gözlerine baktı.</p>

      <p class="calibre2">Bruenor yavaşça kafasını salladı.</p>

      <p class="calibre2">Cattibrie geriye doğru düşüp yere oturdu, kanayan elleri gevşek bir şekilde kucağına düştü. Gözlerini kırpmıyordu. O ve dostları, şimdiye kadar bu son noktaya kaç kez yaklaşmıştı? Kaç defa ölümün açgözlü pençelerinden son anda kurtulmayı başarmışlardı?</p>

      <p class="calibre2">Onlardan daha güçlü olan düşmanları burada ve şimdi, aniden ve hiç uyarmadan onlara. Wulfgar'a üstün gelmişti.</p>

      <p class="calibre2">Kendi kabilesinin lideri olan o güçlü savaşçı, Cattibrie'ın evleneceği adam göçüp gitmişti işte. Cattibrie, Bruenor, hatta kudretli Drizzt Do'Urden bile ona yardım edememiş, yaşanan hadiseyi değiştirecek hiçbir şey yapamamışlardı.</p>

      <p class="calibre2">"Beni kurtardı," diye fısıldadı genç kadın.</p>

      <p class="calibre2">Bruenor onu duymuyormuş gibiydi. Cüce sürekli olarak kocaman gözyaşlarıyla bir araya toplanıp yanaklarından aşağı süzülen tozu toprağı siliyordu. Wulfgar, Bruenor'un oğlu gibiydi. Sert cüce bir savaşın ardından -daha o sadece bir çocukken- Wulfgar'ı sözde bir köle olarak, ama esasında çocuğa daha iyi şeyler öğretmek için himayesine almıştı. Bruenor, Wulfgar'ı güvenilir, dürüst karakterli bir adam olarak yetiştirmişti. Cücenin hayatındaki en mutlu (Mithril Salonunu geri aldığı günden bile daha mutlu) günü, Wulfgar ile Cattibrie'ın evleneceklerini ilan ettikleri gün olmuştu.</p>

      <p class="calibre2">Bruenor ağır bir taşı tekmeledi, darbesinin gücüyle taş kenara yuvarlandı.</p>

      <p class="calibre2">Aegis-fang orada duruyordu.</p>

      <p class="calibre2">Muhteşem savaş çekicinin, cüce tanrısı Dağ Altındaki Sırların Bekçisi Dumathoin'in sembolleriyle süslü olan baş kısmını görünce, cesur cücenin dizleri boşaldı. Bruenor yere doğru uzanıp çekici moloz yığınından çıkartabilecek gücü bulmadan önce kendisini zorlayarak derin nefesler aldı ve dengesini korumaya çalıştı.</p>

      <p class="calibre2">Bu çekiç Bruenor'un en büyük eseri, hatırı sayılır demircilik kabiliyetinin ideal bir örneğiydi. Bu çekici yaparken bütün sevgisini ve yeteneğini ortaya koymuştu, onu Wulfgar için yapmıştı.</p>

      <p class="calibre2">Silahı görünce, Cattibrie'ın zorlukla zaptettiği sakinliği tıpkı tavan gibi çöküverdi. Sessiz hıçkırıklarla omuzları inip kalkıyordu. Kız zangır zangır sarsılıyor ve toz duman dolu loş ışıkta çok narin görünüyordu.</p>

      <p class="calibre2">Bruenor, kızı izlerken güç buldu. Kendisine Mithril Salonunun Sekizinci Kralı olduğunu, tebaası ve kızı için sorumluluklarının bulunduğunu hatırlattı. Kıymetli savaş çekicini sırt çantasının kayışına taktı, Cattibrie'ın omuzuna kolunu doladı ve kızı ayağa kaldırdı.</p>

      <p class="calibre2">"Oğlan için hiçbir şey yapamayız." diye fısıldadı Bruenor. Cattibrie cüceyi iterek ondan uzaklaştı ve moloz yığınına geri döndü. Hırlayarak kenara birkaç küçük taş attı. Beyhude yere uğraştığını, oyuğu tonlarca toprağın ve çoğu taşınamayacak kadar büyük olan taşların kaplamış olduğunu görebiliyordu. Ama Cattibrie kazmaya devam etti, barbardan öylece vazgeçemezdi. Başka hiçbir seçenek herhangi bir umut vadetmiyordu.</p>

      <p class="calibre2">Bruenor'un elleri kibarca kızın kollarını kavradı.</p>

      <p class="calibre2">Genç kadın hırlayarak cüceyi üzerinden silkeledi ve kazma işine geri döndü.</p>

      <p class="calibre2">"Hayır!" diye kükredi Bruenor ve kızı tekrar yakaladı. Bu sefer güç kullanarak onu yerden kaldırdı ve ittirerek moloz yığınından uzaklaştırdı. Onu sertçe yere oturttu, geniş omuzlarını genç kadın ile moloz yığını arasına koydu ve Cattibrie etrafından hangi şekilde dolaşmaya çalışırsa çalışsın Bruenor önünü kesti.</p>

      <p class="calibre2">"Hiçbir şey yapamazsın!" diye kızın yüzüne yüzüne bir düzine kez haykırdı.</p>

      <p class="calibre2">"Denemek zorundayım!" diye en sonunda yalvardı kız, Bruenor'un kendisini bırakmayacağını bariz bir şekilde anladığı zaman.</p>

      <p class="calibre2">Bruenor kafasını olumsuz anlamda salladı— Cattibrie'in o anda ona yumruk atmasını engelleyen tek şey, cücenin gözlerindeki yaşlar ve bariz bir şekilde görünen ıstırabıydı. Kız o zaman sakin-leşti, inatçı cücenin elinden sıyrılma uğraşını kesti.</p>

      <p class="calibre2">"Bitti," dedi Bruenor ona. "Oğlan... oğlum, yolunu kendisi çizdi. Bizim için, yani senin ve benim için kendisini feda etti. Duyduğun acının seni burada, tehlikede tutmasına izin vererek onun anısına saygısızlık etme."</p>

      <p class="calibre2">Bruenor'un inkar edilemez nitelikteki sözleri karşısında Cattibrie'ın omuzları çöküverdi. Bruenor baltasını ve kalkanını geri almaya gittiğinde genç kadın moloz yığınına, yani Wulfgar'ın höyük mezarına geri dönmedi.</p>

      <p class="calibre2">Cüce onun yanına geldi ve sırtına kolunu doladı.</p>

      <p class="calibre2">"Veda et," diye önerdi ve Cattibrie'ı da alıp gitmeden önce bir süre bekledi. İlk önce kızın okunu geri aldılar, sonra da mağaradan dışarı çıkıp geldikleri giriş kısmına doğru geri gittiler.</p>

      <p class="calibre2">Cattibrie cücenin yanında yürürken durdu ve sanki hangi voldan gideceklerini merak edermiş gibi ona ve tünele merakla baktı.</p>

      <p class="calibre2">"Pwent ile kedi kendi yollarını bulmak zorunda kalacaklar," diye kızın boş bakışlarına cevap verdi Bruenor, Cattibrie'ın şaşkınlığını yanlış anlayarak.</p>

      <p class="calibre2">Cattibrie, Guenhwyvar için endişelenmiyordu. Büyülü heykelcik hâlâ elindeyken pantere kimsenin zarar veremeyeceğini biliyordu ve kayıp savaş öncüsü için hiç mi hiç endişelenmiyordu.</p>

      <p class="calibre2">"Drizzt ne olacak?" diye sordu, kısa ve öz bir şekilde.</p>

      <p class="calibre2">"Tahminimce elf hayatta," diye yanıtladı Bruenor emin bir şekilde. "O Drowlardan birisi bana onun nerede olduğunu sordu.</p>

      <p class="calibre2">Drizzt hayatta ve onların elinden kaçtı. Ve bana kalırsa, Drizzt'in bu tünellerden kurtulma şansı bizimkinden yüksektir. Hatta kedi şimdi onunla bile olabilir."</p>

      <p class="calibre2">"Ve bize ihtiyaç duyuyor da olabilir," diye tartıştı Cattibrie, Bruenor'un kendisini hafifçe tutan elinden kurtularak. Yayını omu-zuna astı, yüzünde sert ve kararlı bir ifadeyle kollarını göğsünün üzerinde kavuşturdu.</p>

      <p class="calibre2">"Eve gidiyoruz, kızım," diye sertçe emretti Bruenor. "Drizzt'in nerede olduğunu bilemeyiz. Onun gerçekten de hayatta olduğunu sadece tahmin ve ümit ediyorum!"</p>

      <p class="calibre2">"İşi şansa bırakamaya razı mısın yani?" diye basitçe sordu. "Eğer bize ihtiyacı varsa herşeyi riske atmaya razı mısın? Bir dostumuzu, eğer kiralık katil Regis'i öldürdüyse iki dostumu/u kaybettik. Drizzt'i bırakmayacağım, her ne tehlike olursa olsun." Aklında başka bir hatıra daha canlandığında yüzünü buruşturdu. Cattibrie başka bir varoluş düzlemi olan Tarterus'da kaybolduğu zaman, Drizzt Do'Urden onu dünyaya geri götürmek için anlatılması imkansız dehşetlerle yüzleşmişti.</p>

      <p class="calibre2">"Tarterus'u hatırlıyor musun?" dedi Bruenor'a. Bu düşünce, çaresizlik içindeki cücenin gözlerini kırpıştırıp başını çevirmesini sağladı.</p>

      <p class="calibre2">"Vazgeçmeyeceğim," dedi Cattibrie yine, "her ne tehlike olursa olsun." Kara elflerin kaçmış olduğu öteki tarafta duran tünel girişine baktı. "Hiçbir kahrolası kara elf ve onların şeytan dölü dostu yüzünden vazgeçmeyeceğim!"</p>

      <p class="calibre2">Bruenor uzun bir süre sessiz kalıp Wulfgar'ı ve kızının kararlı sözlerini düşündü. Drizzt etrafta olabilirdi, yaralanmış ya da tekrar yakalanmış olabilirdi. Eğer aşağıdaki tünellerde kaybolan Bruenor ve yukarıda, onun yerinde duran Drizzt olsaydı Drowun hangi yolu seçeceği konusunda cücenin hiç şüphesi yoktu.</p>

      <p class="calibre2">Tekrar Cattibrie'a ve onun ardında duran moloz yığınına baktı. Wulfgar'ı kaybetmişti. Cattibrie'ı da kaybetmeyi nasıl göze alabilirdi.</p>

      <p class="calibre2">Bruenor Cattibrie'ı daha dikkatle inceledi ve kızın gözlerinde için için yanan kararlılığı gördü. "Aferin kızıma," dedi cüce sessizce.</p>

      <p class="calibre2">Geriye kalan tek meşaleyi aldılar ve mağaranın öteki tarafındaki kapıdan çıkıp kayıp dostlarını aramak için daha derin tünellere doğru ilerlediler.</p>

      <p class="calibre2">Karanlıkaltı'nın ebedi zifirinde yetişmemiş olan birisi karanlığın yoğunluğundaki hafif değişimi, taze havanın iç ürperten esintisini hissedemezdi. Bu değişimler Drizzt'e, yüze atılan bir tokat kadar bariz geliyordu. Drow, Regis'i de sürükleyerek adımlarını hızlandırdı.</p>

      <p class="calibre2">"Ne oldu?" diye sordu korkmuş olan buçukluk. Sanki Artemis Entreri'nin en yakındaki gölgelerin arasından fırlayıp kendisini yutmasını bekliyormuş gibi tedirginlikle etrafına bakmıyordu.</p>

      <p class="calibre2">Yukarı doğru meyleden geniş ama alçak bir yan geçitten geçtiler. Drizzt tereddüt içindeydi. Yön tayin etme duyusu ona az önce doğru tüneli geçmiş olduğunu haykırıyordu. Fakat, o sessiz yakarışları duymazdan geldi ve yoluna devam etti. Dış dünyaya açılan geçidin onun ve Regis'in temiz havaya çıkabilecekleri kadar geniş olmasını ümit ediyordu.</p>

      <p class="calibre2">Geçit genişti. Tünelde bir virajı döndüler ve yüzlerine vuran ayaz rüzgarı hissettiler. İleride daha aydınlık bir geçit gördüler. Geçidin ötesinde kule gibi yükselen dağlar görülüyordu... ve yıldızlar!</p>

      <p class="calibre2">Buçukluğun rahatlayarak verdiği derin nefes, Regis'i taşıyan Drizzt'in o andaki hislerini mükemmel bir şekilde yansıtıyordu. Tünelden dışarı çıktıklarında ikisi de önlerinde uzanan dağ manzarasının muhteşemliği, Karanlıkaltı'nın yıldızsız gecelerinden çok farklı olan yüzey dünyasının saf güzelliği karşısında adeta büyülendiler. Üzerilerinden esip geçen rüzgar sanki canlı ve hayat dolu bir varlık gibiydi.</p>

      <p class="calibre2">Üçyüz metrelik sarp dağ yamacının taban kısmına giden yolun üçte ikisini aşmış, dar bir çıkıntıya gelmişlerdi. Sağ taraflarında dar bir patika yukarı çıkıyordu, sol taraftaki ise aşağı iniyordu. Ama inen patika sadece hafif bir açıyla meyilliydi ve onları yamacın ne aşağısına indirme, ne de yukarısına çıkartma konusunda umut vadetmiyordu.</p>

      <p class="calibre2">Drizzt önünde kule gibi yükselen duvarı ölçüp tarttı. Zemine inen birkaç yüz metrelik mesafeyi kendisinin kolayca aşabileceğini, ya da pek sorun çekmeden zirveye tırmanabileceğim biliyordu. Ama Regis'i de beraberinde götürebileceğini sanmıyordu. Ayrıca tanımadığı yabancı bir arazide Mithril Salonuna dönmesinin ne kadar süreceğini bilmeden dolaşma ihtimalinden de pek hoşlanmıyordu.</p>

      <p class="calibre2">Dostları pek uzakta değildi ve tehlike altındaydı.</p>

      <p class="calibre2">"Bekçi Vadisi orada," diye umutla belirtti Regis, kuzeybatıyı işaret ederek, "muhtemelen birkaç milden uzak değildir.''</p>

      <p class="calibre2">Drizzt başıyla onayladı ama, "yeniden yeraltına inmeliyiz," diye cevapladı.</p>

      <p class="calibre2">Regis bu fikir karşısında pek memnun kalmamış gibi gözükse bile, şu an içinde bulunduğu durumdayken bu çıkıntıdan aşağı inemeyeceğini anladığından dolayı Drowla tartışmadı.</p>

      <p class="calibre2">"Tebrikler," diye Entreri'nin sesi geldi köşe başından. Kiralık katilin karanlık suratı görünür oldu. Kemerinde duran hançerinin mücevherleri tıpkı ısı algılayan gözleri gibi parıldıyordu. "Buraya geleceğini biliyordum," diye Drizzt'e açıkladı. "Temiz havayı farke-deceğini ve onun peşinden gideceğini biliyordum."</p>

      <p class="calibre2">"Beni mi yoksa kendini mi tebrik ediyorsun?" diye sordu Drow rancer.</p>

      <p class="calibre2">"İkimizi de!" diye yanıtladı Entreri, içten bir kahkaha atarak. Onlara doğru yaklaşmaya devam ederken gülümsemesi ve bembeyaz dişleri gözden kayboldu. Yerine soğuk, kaşları çatık bir bakış geldi. "Elli metre önce geçmiş olduğunuz tünel gerçekten de sizi bir üst seviyeye çıkartacaktı, ki muhtemelen dostlarınızı orada bulabilirdiniz— tabii ki ölü dostlarınızı."</p>

      <p class="calibre2">Drizzt bu yemi yutmadı, hiddetine boyun eğip de ileri hücum etmedi.</p>

      <p class="calibre2">"Ama oraya gidemiyorsunuz, değil mi?" diye alay etti Entreri. "Sadece sen benimle arayı açabilir ve istediğim dövüşten sakınabilirsin. Ama ne yazık ki yol arkadaşın yaralı. Bunu düşün Drizzt Do'Urden. Buçukluğu geride bırak ve kaçıp serbest kal!"</p>

      <p class="calibre2">Drizzt bu saçma düşünceye cevap verme zahmetine bile girmedi.</p>

      <p class="calibre2">"Ben olsam onu bırakırdım," diye belirtti Entreri, soğuk bakışlarını Regis'e doğru çevirerek. Buçukluk, garip bir şekilde inledi ve Drizzt'in güçlü kolları arasına yığıldı.</p>

      <p class="calibre2">Drizzt, Regis'in Entreri'nin acımasız ellerinde yaşadığı dehşetleri düşünmemeye çalıştı.</p>

      <p class="calibre2">"Onu bırakmayacaksın," diye devam etti Entreri. "Aramızdaki bu farkı, senin güç dediğin ama benim zayıflık olduğunu bildiğim bu farkı uzun süre önce teşhis etmiştik zaten." Sadece on adım ötedeydi; ince kılıcı tıslayarak kınından çıktı ve onu mavi-yeşil bir parıltıyla aydınlattı. "Evet işimize dönelim," dedi. "Kaderimize dönelim. Senin için hazırladığım savaş alanını beğendin mi? Bu çıkıntıyı aşmanın tek yolu senin arkanda kalan tünel. Böylece ben de. tıpkı senin gibi hiçbir yere kaçamam. Sonuna kadar savaşmam gerekli." Konuşurken uçuruma baktı. "Kaybeden için bir ölüm düşüşü," diye gülümseyerek açıkladı. "Ertelenmeyecek bir dövüş."</p>

      <p class="calibre2">Drizzt içine dolan hisleri, göğsünde ve gözlerinin arkasında hasıl olan sıcaklığı inkar edemezdi. Kalbinin ve ruhunun derinliklerinde bir yerde bu dövüşü arzuladığını, Entreri'nin yanlış yolda olduğunu ve onun varlığının değersizliğini kanıtlamak istediğini de inkar edemezdi. Yine de eğer Drizzt Do'Urden'e mantıklı bir seçenek sunulsaydı bu dövüş asla gerçekleşmezdi. Egosunun, arzularının ölüm dövüşü için doğru bir sebep olmadığını anlıyor ve bu gerçeği tamamen kabul ediyordu. Şimdi ardında çaresiz bir haldeki Regis ve üst katmanda kara elflerle yüzleşen dostları varken bu meydan okumayı kabul etmeliydi.</p>

      <p class="calibre2">Palalarının sert metalden kabzalarını ellerinde hissetti. Parıltı hiddetli bir mavi ışık saçarken, Drizzt gözlerinin normal ışık tayfına tamamen odaklanmasını sağladı.</p>

      <p class="calibre2">Bir elinde kılıcını, diğerinde hançerini tutan Entreri durdu ve Drizzt'e yaklaşmasını işaret etti.</p>

      <p class="calibre2">Bir günden az bir süre içinde Parıltı, kiralık katilin ince kılıcıyla üçüncü ve Drizzt ile Entreri sözkonusu olduğu için sonuncu kez yüzleşti.</p>

      <p class="calibre2">Önce hafifçe başladılar. İkisi de üzerinde durdukları bu sıradı-şı arenada adımlarını dikkatle ölçüp tartıyordu. Çıkıntı bu noktadayken yaklaşık beş metre genişliğindeydi, ama Drizzt'in ve Entreri'nin arka tarafında hatırı sayılır derecede damlıyordu.</p>

      <p class="calibre2">Entreri hamlesine kılıcını ters yöne savurarak başladı, hançer ise onun ardından ileri doğru saplandı.</p>

      <p class="calibre2">İki tane sert savuşturma sesi duyuldu ve Drizzt bir palasım Entreri'nin kılıçlan arasında açık kalan bölgeye soktu; ki bu açık bölge göz açıp kapayıncaya kadar geri gelip Drizzt'in saldırısını savuşturan bir kılıç tarafından kapandı.</p>

      <p class="calibre2">Daire çizdiler. Drizzt duvara doğru yaklaştı, kiralık katilse çekinmeden uçurumun kenarına doğru gitti. Entreri, saldırısına bu sefer beklenmedik bir şekilde hançeriyle başladı ve alçaktan geldi.</p>

      <p class="calibre2">Drizzt kısa mesafeli darbeden sıçrayarak kurtuldu ve yere inerken iki kılıcını da kiralık katilin eğilmiş olan kafasına doğru indirdi. Entreri'nin kılıcı sola ve sağa savruldu ve takip eden darbeleri engellemek için kafasının üzerinde yatay bir şekilde hareket etti. Kiralık katil dengesini sağlayana kadar Drizzt'i kontrol altında tutabilmek için kılıcının açısını hafifçe değiştirdi ve ileri doğru sapladı.</p>

      <p class="calibre2">"Bu dövüş çabuk bitmeyecek," diye söz verdi Entreri, şeytanca gülümseyerek. Sanki kendi iddiasını çürütmek istermişçesine, şiddetle ileri doğru sıçrayarak kılıcını savurdu.</p>

      <p class="calibre2">Drizzt'in elleri gözle takip edilemeyecek bir hızla hareket etti, palaları ise kurnaz açılarla savrulan silaha arka arkaya vurdu. Kara elf yan tarafa doğru hareket etti ve sırtının duvara yaslanmasını engelledi.</p>

      <p class="calibre2">Drizzt, kiralık katilin tahminiyle tamamen hemfikirdi— kim kazanırsa kazansın, bu dövüş çabuk bitmeyecekti. Birçok dakika, belki de bir saat boyunca dövüşebilirlerdi. 'Peki ne için?' diye düşündü Drizzt. Ne kazanmayı bekleyebilirdi ki? Acaba Vierna ve çetesi yeniden ortaya çıkıp dövüşü erkenden sonlandıracak mıydı?</p>

      <p class="calibre2">O zaman kaçacak bir yerleri yokken ve kısa bir mesafe ötede birkaç yüz metrelik bir uçurum varken Drizzt ile Regis ne kadar da savunmasız olurdu!</p>

      <p class="calibre2">Kiralık katil yine şiddetle saldırdı. Drizzt yine palalarıyla doğru ve mükemmel derecede dengeli savunma hamleleri yaptı. Entreri ona vurabilecek kadar yaklaşamadı bile.</p>

      <p class="calibre2">Ardından Entreri, Drizzt'in önceki iki dövüşte yaptığı hareketleri taklit ederek dönmeye ve silahlarını bir pervanenin uçları gibi kullanmaya başladı. Böylece Drizzt'i çıkıntının daha dar olan kısmına doğru geri püskürtebilecekti.</p>

      <p class="calibre2">Drizzt, kiralık katilin yalnızca iki kere izledikten sonra bu cüretkar ve zor manevrayı bu kadar eksiksiz bir şekilde öğrenebilmiş olmasına şaşırdı. Ama bu Drizzt'in icat ettiği bir savaş manevrasıy-dı. Bu yüzden Drow hamleyi nasıl karşılayacağını biliyordu.</p>

      <p class="calibre2">O da palalarını yukarı ve aşağı doğru savurarak dönmeye başladı. Her dönüşle birlikte keskin silahlar arka arkaya birbirilerine çarptı ve arada sırada karanlık geceye kıvılcımlar saçtı. Metallerden keskin çığlıklar yükseliyor, yeşil ve mavi ışıklar gözle takip edilemeyecek bir şekilde içice geçiyordu. Drizzt dosdoğru Entreri'nin yanından geçmeye başladı— kiralık katil aniden dönüş yönünü değiştirdi, ama Drizzt bunu farketti ve durdu. Böylece iki palası da yön değiştiren kılıç ve hançerin darbelerini önledi.</p>

      <p class="calibre2">Drizzt. Entreri'ye karşı saldırı düzenleyerek bir kez daha dönmeye başladı. Bu sefer Entreri tekrar aksi istikamete dönmeden önce Drow bunu tahmin etti ve kiralık katilden evvel yön değiştirdi.</p>

      <p class="calibre2">Araya girmeye cüret edemeden çaresizce onları izleyen Regis -ya da dövüşü seyretmekte olan gece yaratıkları- bu muhteşem dansı. Parıltı ile kiralık katilin ışıldayan kılıcının içice geçen renklerini, Drizzt'in gözlerindeki menekşe renkli kıvılcımları ve Ent-reri'nin gözlerindeki kızıl parıltıyı sözlerle tarif edemezdi. Silahların çınlaması bir senfoniye dönüşmüş, dansın arkasında çalan çok sesli bir müzik halini almıştı ve bu iki amansız düşman arasında garip bir uyum olduğunu gözler önüne seriyordu.</p>

      <p class="calibre2">İkisi de aynı anda birbirilerinden bir metre mesafe uzakta durdu. Dönüp durmanın bir sonu olmayacağını ve ikisinin de bundan bir avantaj sağlayamayacağını anlamışlardı. İkisi de bir terazinin iki kefesine koyulmuş aynı ağırlıktaki nesnelermiş gibi öylece duruyordu.</p>

      <p class="calibre2">Bunu farkeden Entreri kahkaha attı, bu anın tadını çıkartmak için güldü. Bu dövüş oyunu muhtemelen şafak vaktine kadar sürecek ve muhtemelen bir sonuca varamayacaktı.</p>

      <p class="calibre2">Drizzt bunu hiç komik bulmuyordu. Dövüşün başında içinde duyduğu o gizli dövüş hevesi geçip gitmiş ve onu sadece sorumluluğuyla baş başa bırakmıştı— Regis ve tünellerdeki dostlarına karşı sorumluluğuyla.</p>

      <p class="calibre2">Kiralık katil, kılıcıyla alçaktan şiddetle saldırdı. Entreri yavaş yavaş doğrulurken kılıcı da onunla beraber yükselerek ve kurnazca düşünülmüş birçok farklı açıdan darbeler yağdırarak Drizzt'in savunmasını yokladı.</p>

      <p class="calibre2">Entreri, rakibinin bir savuşturma ritmi tutturmasına izin verdi, sonra bu tempoyu sert bir hançer darbesiyle bozdu. Kiralık katil bir anlığına hançerinin hedefe saplanacağını düşünerek neşeyle inledi.</p>

      <p class="calibre2">Parıltı'nın kabza kısmı temiz bir şekilde hançerin yolunu kesti, onu yakaladı ve Drizzt'in böğür kısmından taş çatlasa bir milim ötede öylece tuttu. Kiralık katil gerçeği anladığında yüzünü buruşturdu ve inatla hançeri ittirmeye çalıştı.</p>

      <p class="calibre2">Drizzt'in yüz ifadesi hâlâ soğuktu; hançer yerinden kıpırda-yamadı.</p>

      <p class="calibre2">Drowun bilekleriyle yaptığı bir bükme hareketiyle kılıç ve hançer birbirinden ayrıldı. Entreri geri çekilip yakın temastan kurtulmayı ve bir sonraki fırsatı kollayarak dövüşe devam etmeyi düşünebilecek kadar akıllıydı.</p>

      <p class="calibre2">"Seni neredeyse haklıyordum," diye alay etti Entreri. Drizzt, ne sözlerle, ne vücut hareketleriyle, ne de kara derili yüzündeki yılmaz ifadeyle herhangi bir cevap vermediğinde kiralık katil de hiddetini gizledi.</p>

      <p class="calibre2">Bir pala ileri doğru hızla savruldu ve Entreri kılıcıyla onun yolunu kestiğinde rüzgarın arasından yüksek bir çınlama sesi duyuldu.</p>

      <p class="calibre2">Bu ani ses Drizzt'in düşüncelerini böldü ve ona Vierna'nın pek yakınlarda olabileceğini hatırlattı. Dostlarını feci bir tehlike içinde, yakalanmış ya da ölmüş olarak aklında canlandırdı ve sebebini açıklayamayacağı bir şekilde Wulfgar'a karşı vicdan azabı hissetti. Bakışlarını Entreri'nin bakışlarına kenetledi ve bütün bunların sebebinin onu kandırıp tünellere sokan ve dostlarından ayıran düşmanın bu adam olduğunu kendisine hatırlattı.</p>

      <p class="calibre2">Ve şimdi Drizzt dostlarını koruyamıyordu.</p>

      <p class="calibre2">Bir pala çaprazlamasına savruldu; diğeri ise öteki taraftan geldi. Drizzt bu manevrayı iki kez daha tekrarladı. Her hareketle metalin metale vurmasıyla çıkan her çınlamayla birlikte düşünceleri görevine yoğunlaşmasını ve duygusal olarak hazır hale gelmesini sağladı, savaşçı sezgilerini arttırdı.</p>

      <p class="calibre2">Her darbe mükemmel bir şekilde hedeflenmişti, saldıran silahları önlemek için yapılan her manevra da mükemmeldi. Yine de gözlerini zihinsel bir savaş içinde birbirine kenetlemiş olan Entreri ile Drizzt, kendi ellerinin fizikî hareketlerini izlemiyordu. Drizzt'in yüksekten gelen kesme darbesinin rüzgarı kiralık katilin saçlarını havalandırdığında Entreri gözünü dahi kırpmadı, aynı şekilde katilin kılıcı Drizzt'in gözüne ramak kala savuşturulurken Drow da renk vermedi.</p>

      <p class="calibre2">Drizzt vücut deviniminin arttığını, vuruş ve savuşturmalardan oluşan savaş temposunun hızlandığını hissediyordu. En az onun kadar kendisini savaşa kaptırmış olan Entreri de Drizzt'e ayak uyduruyordu.</p>

      <p class="calibre2">İkisinin vücut hareketleri, el ve silahların gözle görülemez hızına yetişmeye başladı. Entreri bir omuzunu eğdi ve kılıcını dosdoğru ileri sapladı; Drizzt tam bir daire çizdi ve darbeyi sırtı dönükken savuşturduktan sonra kılıcın erişebileceği mesafeden uzağa sıçradı.</p>

      <p class="calibre2">Vierna tarafından yakalanan Bruenor ile Cattibrie'ın görüntüleri rancera ıstırap veriyordu; Drizzt, Wulfgar'ı boğazında bir Drow kılıcıyla yaralanmış ya da ölmek üzere olarak aklında canlandırdı. Barbarı bir cenaze ateşinin tepesinde yanarken tasavvur etti, Drizzt'in anlayamadığı bir sebepten dolayı zihninde canlanan ve kolayca aklından söküp atamayacağı bir görüntüydü bu. Drizzt bu görüntüleri kabul etti, bu zihinsel saldırıya bütün ilgisini odakladı ve hırsını körüklemesi için dostları adına duyduğu korkuya izin verdi. 'İşte kiralık katil ile aramızdaki fark bu.' dedi kendisine. Daha doğrusu bunu hareketlerinin kesin ve iyi düşünülmüş olması için zihninin açık kalması gerektiğini şiddetle savunan içgüdülerine bir cevap olarak söylemişti.</p>

      <p class="calibre2">Entreri oyunu hep öyle oynardı. Her zaman kontrol sahibiydi, önündeki düşmandan gayri hiçbir şey hissetmezdi.</p>

      <p class="calibre2">Drizzt'in dudakları arasından hafif bir hırıltı kaçtı; lavanta renkli gözleri yıldız ışığıyla parıldadı. Kafasının içinde Cattibrie acıyla haykırıyordu.</p>

      <p class="calibre2">Entreri'ye gözü dönmüş bir şekilde hücum etti.</p>

      <p class="calibre2">Kılıcı ve hançeriyie iki palayı kontrol altında tutabilmek için çılgınlar gibi uğraşan kiralık katil ona güldü. "Öfkene boyun eğ," diye azarladı. "Disiplinini kaybet!"</p>

      <p class="calibre2">Entreri anlamıyordu; Drizzt'in amacı da kesinlikle buydu zaten.</p>

      <p class="calibre2">Parıltı hedefe doğru savruldu ve tahmin edilebileceği gibi Entreri'nin kılıcı tarafından savuşturuldu. Fakat bu sefer işler kiralık katil için o kadar da kolay olmayacaktı. Drizzt geri çekildi ve tekrar saldırdı. Kılıcım kiralık katilin dengede duran silahına bilinçli bir şeklide üstüste vurdu. Diğer kılıcı öteki taraftan şiddetle içeri doğru savruldu; Entreri'nin hançeri bu darbeyi savuşturdu.</p>

      <p class="calibre2">Drizzt'in gözü dönmüş bir şekilde savurduğu darbeler kiralık katili topuklarının üzerinde tutuyordu. Bir düzine, daha doğrusu iki düzine darbe sanki çınlayan çelikten çıkan tek ve uzun bir haykırış gibi geliyordu kulağa.</p>

      <p class="calibre2">Entreri'nin yüz ifadesi kahkahasına ihanet edip sert bir hâl aldı. Drizzt'in bu kadar vahşi bir saldırı kombinasyonu sergileyeceğini, bu denli cüretkar olacağını tahmin etmemişti. Eğer kiralık katil silahlarından birini sadece tek bir anlığına serbest bırakmayı başarabilirse, Drow darbeye açık kalırdı.</p>

      <p class="calibre2">Ama Entreri ne kılıcını ne de hançeri serbest bırakamıyordu. Drizzt'in içinde yanan alevler onu körüklüyor, hareketlerini inanılmaz derecede hızlı hale getiriyor ve konsantrasyonunun .mükemmel olmasını sağlıyordu. 'Benim hayatımın Dokuz Cehennemin dibine kadar yolu var,' diye karar verdi Drow, zira bu savaşı onun kazanmasına dostlarının ihtiyacı vardı.</p>

      <p class="calibre2">Saldırı hamleleri ardarda devam etti; Regis, metal silahların feci feryat ve çığlıklarını duymamak için kulaklarını elleriyle kapadı. Fakat buçukluk, hissettiği bütün dehşete rağmen gözlerini bu iki kılıç ustasının dövüşünden bir türlü ayıramıyordu. Dövüşün başından beri Regis, kimbilir kaç defa içlerinden birisinin ya da ikisinin birden uçurumdan aşağı yuvarlanacağını sanmıştı! Kimbilir kaç defa kılıcın ya da bir palanın hedefi bulduğunu düşünmüştü! Ama, her nasıl oluyorsa, hâlâ dövüşüyorlardı. Her saldırı kılpayıyla hedefi kaçırıyor, her savunma ise mümkün olan son anda yerini alıyordu.</p>

      <p class="calibre2">Parıltı, kılıca vurdu; Drizzt'in öteki taraftan takip eden hamlesi savuşturulmadı, ama Entreri ayağını kaldırıp bir adım gerileyince pala kısa düştü.</p>

      <p class="calibre2">Kiralık katilin hançer tutan kolu ileri doğru savruldu. Entreri, Drizzt'in hata yaptığını düşünerek hayvansal bir zafer çığlığı attı.</p>

      <p class="calibre2">Parıltı, durduğu yüksek yerden aşağı Entreri'nin tahmin ettiğinden, mümkün olabileceğine inandığından çok daha hızlı bir şekilde geldi ve Drizzt'in açıkta kalan göbeğine hançeri saplayamadan yarım saniye önce kiralık katilin kolunu yardı. Pala geriye doğru savrulup kılıcı uzaklaştırdı. Savunmasız kaldığını farkeden Entreri rakibine yaklaşmak için ileri doğru zıpladı.</p>

      <p class="calibre2">Ani saldırısı Entreri'nin hayatını kurtardı. Drizzt kılıcının uç kısmını bir öldürme darbesi yapabilecek açıya getiremezdi, ama kabzasıyla yumruk atabilirdi ve öyle yaptı. Entreri'nin yüzüne sert bir darbe indirdi ve adamın geriye doğru sendelemesini sağladı.</p>

      <p class="calibre2">Kara elf ileri atıldı, amansızca parlayan kılıçlarıyla Entreri'yi uçurum kenarına doğru püskürtü. Kiralık katil sağ tarafa doğru gitmeyi denedi, ancak palalardan birisi onun kılıcına çarptı. Bu sırada diğer palanın yaptığı manevra da Drizzt'in rakibinin dosdoğru karşısında kalmasını sağladı. Kiralık katil sola doğru davrandı, ama hançer tutan yaralı kolu tepki vermekte gecikeceği için Drowun elinden zamanında kurtulamayacağını biliyordu. Entreri durduğu yerde durdu ve darbeleri çılgınlar gibi savuşturdu. Gözü dönmüş olan düşmanını geri püskürtebilmek için bir karşı saldırı fırsatı bulmaya çalışıyordu.</p>

      <p class="calibre2">Çılgınlar gibi sergilediği vücut hareketlerini bir ritme oturtturan Drizzt'in nefesi kısa ve kesik kesik çıkıyordu. Dostlarının ölmekte olduğunu -ve onları koruyamadığını!- kendisine tekrar tekrar hatırlatırken Drizzt'in gözleri alevler içinde parlıyor ve düşmanına aman vermiyordu.</p>

      <p class="calibre2">Öfkesine kendisini çok kaptırmıştı, hançer ona doğru uçarken bu hareketi zar zor farketti. En son anda yana doğru eğildi. Fakat elmacık kemiğinin üzerinde üç santim uzunluğunda bir kesik yarası açılmış, daha da önemlisi Drizzt'in saldırı ritmi dağılmıştı. Kolları harcadığı çabadan dolayı ağrıyordu: vücut devinimi tükenmek üzereydi.</p>

      <p class="calibre2">Kiralık katil hırlayarak saldırdı. Kılıcı saplama hamlesi yaptı, hatta Entreri hafif bir darbe bile indirmeyi başararak Drizzt'in etrafından dolaşıp onunla yer değiştirdi. Rancer, dengesini sağlayabildiği zaman, ayak parmakları dağ duvarına doğru dönük olan kimse Entreri değil kendisiydi. Topukları ise çıkıntının kenarında havada duruyor ve dağ rüzgarının esintisini hissediyordu.</p>

      <p class="calibre2">"Ben daha iyiyim!" diye ilan etti Entreri ve yaptığı saldırıyla neredeyse bu iddiasını kanıtlayacaktı. Kılıcıyla kesme darbesi savurarak Drizzt'in bir topuğunu uçurum kenarından kaldırmaya zorladı.</p>

      <p class="calibre2">Drizzt ağırlığım öne doğru verebilmek için bir dizinin üzerine çöktü. Sertçe esen rüzgarı hissetti, buçukluğun onun adını haykırdığını duydu.</p>

      <p class="calibre2">Entreri geriye doğru sıçrayıp hançerini alabilirdi, ancak düşmanını şimdi öldürebileceğini ve oyunu bitirmek için bundan daha iyi bir fırsat yakalayamayacağını sezmişti. Kılıcı hiddetle aşağı doğru indi; Drizzt darbenin gücüyle iki büklüm olmuş ve uçurum kenarına daha da yaklaşmış gibiydi.</p>

      <p class="calibre2">Drizzt ruhunun derinliklerine erişti, ırkının doğuştan gelen büyüsüne başvurdu... ve karanlık küresi oluşturdu.</p>

      <p class="calibre2">Drizzt yuvarlanarak yana doğru dalışa geçti. Çıkıntının bir metre ilerisinde, Entreri'nin hemen yanında oluşturduğu karanlık küresinin ötesinde ayağa kalktı.</p>

      <p class="calibre2">Entreri inanılmaz bir şekilde hâlâ önünde duruyor ve acımasızca saldırıyordu.</p>

      <p class="calibre2">"Senin numaralarını biliyorum, Drow," diye belirtti hünerli katil.</p>

      <p class="calibre2">Drizzt Do'Urden o anda pes etmek, sadece ağırlığını geriye doğru vermek ve uçurumun kendisini almasını sağlamak istedi. Ama bu Drizzt'in çabucak kurtulduğu kısa bir zayıflık anıydı, boyun eğmez ruhunu ateşleyen ve yorgun kollarına güç veren bir andı.</p>

      <p class="calibre2">Ama kana susamış Entreri'nin ruhu da aynı şekilde yükselmişti.</p>

      <p class="calibre2">Drizzt'in ayağı aniden kaydı ve Drow uçurum kenarına tutunmak zorunda kalarak kılıcını bıraktı. Parıltı kayalara çarpa seke uçurumdan aşağı düştü.</p>

      <p class="calibre2">Entreri'nin kılıcı aşağı doğru indi ve Drizzt'in diğer elindeki pala tarafından durduruldu. Kiralık katil haykırarak geri çekildi ve çabucak bir darbe daha indirdi.</p>

      <p class="calibre2">Drizzt bu darbeyi durduramazdı, Entreri bunu biliyordu. Zafer anı en sonunda gelip çattığı için kiralık katilin gözleri kocaman açıldı. İki büklüm kalmış olan vücut açısı yanlıştı, Drizzt aynı anda hem kılıcını indirip hem de darbeyi savuşturamazdı.</p>

      <p class="calibre2">Onu durduramazdı!</p>

      <p class="calibre2">Drizzt onu durdurmaya çalışmadı. Yuvarlanabilmek için sessizce bir ayağını bükmüştü ve çaprazlamasına ileri atıldı. Kılıç hızla aşağı doğru savrulup kılpayıyla hedefi kaçırdı. Drizzt yerde yatan vücudunu döndürdü, bir ayağıyla Entreri'nin ayak bileğini tekmeledi diğerini ise düşmanın bacağına doladı ve kiralık katilin dizinin arkasına vurdu.</p>

      <p class="calibre2">Entreri, Drowun ayağının kaymasının ve palasının düşürmesinin sadece bir numara olduğunu o zaman farketti. Artemis Entreri, ölüm darbesine duyduğu açlığının kendisini mağlup ettiğini o zaman anladı.</p>

      <p class="calibre2">Hevesle savurduğu darbe yüzünden vücut ağırlığı öne vermiş olduğu için uçurum kenarına doğru tökezledi.'Vücudundaki her kas sımsıkı gerildi; ince kılıcını Drizzt'in ayağına sapladı ve bir şekilde Drowun kılıç saplanmış çizmesine diğer elini atmayı başardı.</p>

      <p class="calibre2">Düz çıkıntıda hâlâ yan yatmış bir şekilde duran Drizzt için, kiralık katilin vücut ağırlığı ve hızı çok fazlaydı. Drow dosdoğru aşağı çekildi ve Entreri'nin üzerinden uçarak kayalara çarptı. Çıkıntılı uçurumdan aşağı yuvarlanırken vücudunda oluşan bir sürü yara ve çürük nedeniyle ayağındaki acıyı unuttu.</p>

      <p class="calibre2">Drizzt diğer palasını sıkıca tuttu, kabzasını iki kaya arasında kalan bir oyuğa sapladı ve diğer eliyle tutunacak bir yer buldu.</p>

      <p class="calibre2">Drizzt sarsılarak durdu, Entreri ise eliyle tutunabileceği bir yer bulması imkansız olan oyuğun yanında onun ayağına saplı olan kılıcıyla havada asılı kaldı. Drizzt bütün iç organlarının, kılıç saplanmış olan ayağından dışarı fırlayacağını düşündü. Aşağı baktığında Entreri'nin kollarından birisinin çılgınlar gibi savrulmakta olduğunu gördü; diğeri ise çaresiz bir şekilde kılıcın kabzasına tutunmuştu. Bu da tehlikeli ve sallantıda olan bir can simidiydi.</p>

      <p class="calibre2">Kılıç ayağını yararak birkaç santim kaydığında Drizzt inledi ve yüzünü buruşturdu. Neredeyse acıdan bayılacaktı.</p>

      <p class="calibre2">Entreri'nin, "Hayır!" diye itiraz ettiğini duydu. Kiralık katil, görünüşe bakılırsa hayatının nasıl da pamuk ipliğine bağlı olduğunu anlamıştı ve kıpırtısız durdu.</p>

      <p class="calibre2">Drizzt kafasını eğdi ve hâlâ yerden üçyüz metre yüksekte havada asılı duran katile baktı.</p>

      <p class="calibre2">"Böyle zafer kazanamazsın!" diye ona seslendi Entreri, çaresiz bir hiddet patlamasıyla. "Bu dövüşün amacını bozuyor ve şerefini lekeliyor."</p>

      <p class="calibre2">Drizzt kendisine Cattibrie'ı hatırlattı ve yine garip bir şekilde Wulfgar'ı kaybetmiş olduğunu hissetti.</p>

      <p class="calibre2">"Sen kazanmadın!" diye haykırdı Entreri.</p>

      <p class="calibre2">Drizzt bıraktı lavanta renkli gözlerindeki alevler cevap versin. Ellerini sabitledi, dişlerini sıktı ve ayağını döndürdü. Drizzt, ayağından çıkmakta olan uzun kılıcın santim santim kayışını haz veren bir acıyla hissetti.</p>

      <p class="calibre2">Entreri debelenip tekmeler savurdu. Serbest eliyle Drizzt'e tutunmasına ramak kalmıştı ki kılıç serbest kaldı.</p>

      <p class="calibre2">Kiralık katil, aşağı doğru yuvarlanarak gecenin karanlığında kayboldu. Çığlığı ise dağ rüzgarının iniltisi tarafından adeta yenilip yutuldu.</p>

      <p class="calibre2">&nbsp;</p>
    </div>

    <div class="s">
      <p class="calibre2"><span class="none6">-21-</span></p>
    </div>

    <div class="s1">
      <p class="calibre2">Drizzt yavaşça vücudunu büktü, deşilmiş olan çizmesine bir elini atmayı ve ne yapıp edip kan akışını durdurmayı başardı. En azından yara temiz ve netti. Drizzt birkaç deneme yaptıktan sonra hâlâ ayağını kullanabildiğini, ne kadar acı verse bile ayakta durabileceğini farketti.</p>

      <p class="calibre2">"Regis?" diye haykırdı uçurumun kenarına doğru. Buçukluğun kafasının kara sureti çıkıntının kenarından uzandı.</p>

      <p class="calibre2">"Drizzt?" diye ürkekçe seslendi Regis. ''Ben... ben... sandım ki..."</p>

      <p class="calibre2">"Ben iyiyim," diye onu temin etti Drow. "Entreri düştü." Drizzt o mesafeden Regis'in çocuksu suratını göremiyordu, ama bu haberin ıstırap çekmiş olan dostunu nasıl da neşelendirdiğini tahmin edebiliyordu. Entreri, Regis'in peşini birçok yıl boyunca bırakmamış, onu iki kez yakalamıştı ve bunlar buçukluk için pek de hoş deneyimler olmamıştı. Regis, Artemis Entreri'den bu dünyadaki herşeyden daha fazla korkuyordu ve görünüşe bakılırsa şimdi o korkularını bir kenara bırakabilirdi.</p>

      <p class="calibre2">"Parıltfyı görüyorum!" diye heyecanla seslendi buçukluk, kolunun sureti uçurum kenarından uzanıp aşağıyı işaret ederek. "Sağında, en dipte ışıldıyor."</p>

      <p class="calibre2">Drizzt o yöne doğru baktı, ama kayalar önünde dosdoğru bir açıyla meyil yaptığı için uçurumun dip kısmını göremiyordu. Milim milim kenara yaklaştı ve Regis'in söylediği yerde büyülü palayı gördü. Kılıcın mavi ışığı, vadi zeminindeki karanlık taşlar üzerinde fener gibi parlıyordu. Drizzt bir süreliğine bu işareti düşünüp taşındı. Pala, neden elinde durmadığı-halde öyle parlıyordu ki? Her zaman kılıcın ışığının kendisinin bir yansıması, içinde yanan alevlerin vurgulu bir dışavurumu olduğunu düşünmüştü.</p>

      <p class="calibre2">Artemis Entreri'nin palayı almış olduğu fikriyle birlikte yüzünü buruşturdu. Drizzt kiralık katili, Parıltı'yı ironik bir yem olarak elinde tutarken ve ona doğru sırıtırken tasavvur etti.</p>

      <p class="calibre2">Drizzt bu karanlık düşünceyi çabucak aklından defetti. Entreri'nin tutunacak bir yer bulması imkansız olan girintili bir uçurumdan aşağı düştüğünü ve çakılırken dağ duvarından gitgide uzaklaştığını görmüştü. Kiralık katilin umabileceği tek şey on onbeş metre düştükten sonra hoplaya zıplaya yan tarata yuvarlanmak olabilirdi. Ölmemiş bile olsa vadinin zemin kısmında ayakta durmadığı kesindi.</p>

      <p class="calibre2">Öyleyse Drizzt'in şimdi ne yapması gerekiyordu? Derhal Regis'in yanına geri dönüp arayışa çıkmayı ve dostlarının başına neler geldiğini öğrenmeyi düşündü. Tehlike geçtikten sonra buraya Bekçi Vadisinden dolaşarak da gayet rahat gelebilirdi ve şansı yaver giderse kılıcı herhangi bir goblin veya dağ trolü bulmamış olabilirdi.</p>

      <p class="calibre2">Fakat Vierna'nın çetesiyle bir kez daha savaşabileceği ihtimalini düşününce, Drizzt elinde Parıltı olursa kendisini daha iyi hissedeceğini anladı. Aşağı tekrar baktı ve pala onu çağırdı. Bu çağrıyı zihninde hissetmişti; hayal mi gördüğünden yoksa Parıltı'nın onun henüz bilmediği bazı özelliklere mi sahip olduğundan emin değildi. Drizzt'in ilgisini çeken başka birşey daha vardı. Bu gerçeği başka kimseye etmese bile kendisine itiraf etmesi gerekiyordu. Entreri'ye ne olduğu konusundaki merakı öyle kolayca giderilemezdi. Eğer kiralık katilin cesedini dağ duvarının taban kısmında bulursa Drizzt kendisini çok daha rahat hissederdi.</p>

      <p class="calibre2">''Ben kılıcı almaya gidiyorum," diye yukarı. Regis'e doğru haykırdı Drow. "Gecikmeyeceğim. Herhangi bir sorun çıkarsa seslen."</p>

      <p class="calibre2">Yukarıdan hafif bir sızlanma sesi geldiğini duydu, ama Regis sadece, "Acele et!" diye haykırdı ve onun kararına karşı çıkmadı.</p>

      <p class="calibre2">Drizzt elinde kalan palasını kınına soktu. Elini sağlam yerlere atarak ve yaralı ayağına mümkün olduğunca az yük vererek girintili bölgeden aşağı dikkatle inmeye başladı. Yaklaşık beş metre indikten sonra epey meyilli olan ama dimdik inmeyen ve gevşek taşlarla dolu bir alana geldi. Burada elini atabileceği bir yer yoktu, ama Drizzt'in elini herhangi bir yere atmaya ihtiyacı da yoktu. Sırtını duvara sıkıca yasladı ve hafifçe aşağı doğru kaydı.</p>

      <p class="calibre2">Üzerine gelen tehlikeyi gözünün ucuyla gördü; yarasa kanatlarına sahipti, insan boyundaydı ve dağ koyağı rüzgarlarıyla birlikte uçarken keskin açılarla pike yapıyordu. Tehlike ona doğru yaklaşırken Drizzt kendisini hazırladı ve tanıdığı bir kılıcın yeşil-mavi parıltısını gördü.</p>

      <p class="calibre2">Entreri'i.</p>

      <p class="calibre2">Entreri uçarak Drowun yanından geçerken ve omuzuna hafif bir darbe indirirken alaycı bir neşeyle güldü. Entreri'nin pelerini dönüşüm geçirmiş ve yarasa kanatlan şeklini almıştı!</p>

      <p class="calibre2">Düzenbaz katilin uçurum kenarında dövüşmeyi seçmesinin asıl sebebini Drizzt şimdi anlıyordu.</p>

      <p class="calibre2">Kiralık katil ikinci kez süzülerek geçti. Bu sefer daha yakına geldi, Drizzt'e kılıcının yanıyla vurdu ve sırtına çizmesiyle bir tekme attı.</p>

      <p class="calibre2">Drizzt bu darbelerle birlikte yuvarlandı. Sonra ayağının altındaki gevşek taş yığınları sallanırken tehlikeli bir şekilde aşağı kaymaya başladı. Palasını çekti ve katilin bir sonraki pike darbesini savuşturmayı başardı.</p>

      <p class="calibre2">"Senin benimki gibi bir pelerinin var mı?" diye alay etti Entreri, belli bir mesafe ötede keskin bir dönüş yaparak. Sanki havada asılı duruyormuş gibiydi. ''Altında onu yakalayacak bir ağ olmayan küçük zavallı, Drow." Bir neşeli kahkaha daha duyuldu ve kiralık katil süzülerek dalışa geçti. Bütün avantajların elinde olduğunu bildiğinden ve hevesinin kendisini mağlup etmesine izin vermemek için hâlâ Drow ile arasındaki mesafeyi koruyordu.</p>

      <p class="calibre2">Kiralık katilin hızlı uçuşunun devinimini taşıyan kılıç Drizzt'in palasına sertçe çarptı. Rancer, ince kılıcı kendi vücudundan uzakta tutmayı başarmış olsa bile kiralık katil bu pike saldırısından bir puan almış sayılırdı.</p>

      <p class="calibre2">Drizzt bir kez daha kaydı. Yüzünü duvara doğru çevirdi ve taşa eliyle yapıştı. Bir kolunu vücudunun altına koydu ve aşağı doğru kaymayı engellemek için vücut ağırlığından yararlanarak parmaklarını gevşek çakıl taşları arasına gömdü. Hem durduğu tehlikeli yeri koruması, hem de kiralık katilin saldırılarını savuşturması gereken Drizzt, o feci anda çaresiz gibi görünüyordu...</p>

      <p class="calibre2">Kiralık katil bir iki pike daha yaparsa Drizzt muhtemelen aşağı düşüp ölecekti.</p>

      <p class="calibre2">"Benim sayısız numaralarımı bilmiyorsun!" diye zaferle haykırdı kiralık katil, tekrar avının üzerine doğru dalışa geçerken.</p>

      <p class="calibre2">Katil dalışa geçtiğinde, Drizzt onunla yüzleşmek için hızla döndü. Drow rancerin serbest olan elinde Entreri'nin görmeyi hiç ummadığı birşey vardı ve Drizzt'in kolu dosdoğru ileri uzanmıştı.</p>

      <p class="calibre2">"Sen de benimkileri bilmiyorsun!" diye lafı yapıştırdı Drizzt. Kiralık katilin aniden kaçamak bir hâl alan pikelerini inceledi ve oluğun alt kısmında öldürdüğü Drowdan almış olduğu el arbaletini ateşledi.</p>

      <p class="calibre2">Entreri elini boynunun yanına attı ve ona saplandıktan sadece bir saniye sonra oku çekip çıkarttı. "Hayır!" diye feryat etti, zehirin içini yakarak damarlarına karıştığını hissederek. "Lanet olsun sana! Lanet olsun sana, Drizzt Do'Urden!"</p>

      <p class="calibre2">Uyurken havada uçma fikrinin pek akıllıca olmadığını bildiğinden dolayı duvara doğru dalışa geçti. Ama büyük bir atardamar sayesinde bütün vücuda pompalanan sinsi zehir gözlerini kararttı.</p>

      <p class="calibre2">Drizzt'in yedi metre sağında duvara çarpıp sekti ve elinden düşer düşmez parlak kılıcının ışığı söndü.</p>

      <p class="calibre2">Drizzt önce bir inilti sonra da birkaç lanet sözü duydu. Ama bu kez, bu sözler derinden gelen bir esnemeyle bölünüp gitmişti.</p>

      <p class="calibre2">Pelerinin yarasa kanatları hâlâ çırpılıyor ve kiralık katili havada tutuyordu. Fakat Entreri, bitap düşen zihnini yoğunlaştınp da yolunu tayin edemiyordu. Katil, hızla uçuşa geçerek dağ rüzgarla-rıyla birlikte sürüklenmeye başladı ve ardada iki kez koyak duvarına sertçe çarptı.</p>

      <p class="calibre2">Drizzt kemik kırılma sesini duydu; Entreri'nin sol kolu gevşeyip sarktı. Bacakları da gevşekleşmiş katilin bütün gücü zehir tarafından tüketilmişti.</p>

      <p class="calibre2">"Lanet olsun sana," dedi yine. halsiz bir sesle. Bilincini bir yitirip bir kazandığı barizdi. Derken pelerin, görünüşe bakılırsa bir hava akımıyla doldu. Zira Entreri, vadiden aşağı doğru hızla süzülmeye başladı ve ölüm gibi sessiz bir şekilde karanlık tarafından yutuluverdi.</p>

      <p class="calibre2">Çevik Drizzt'in, bulunduğu o noktadan aşağı inmesi zor olmadı. Bu yolculuk birkaç dakika boyunca savunmasını gevşetebileceği ve az önce yaşanan şeyin ne kadar da büyük bir hadise olduğunu düşünebileceği bir molaya dönüştü. Entreri ile arasındaki rekabet başlayalı o kadar da çok zaman olmamıştı, özellikle de bir Drow cifinin zaman algısına göre, ama Drizzt'in şimdiye kadar yaşadığı herşeyden daha şiddetli ve daha ölümcül geçmişti. Kiralık katil, Drizzt'in tam anlamıyla bir antitezi, ruhunun karanlık bir aynası, geleceği için duyduğu en büyük korkuların yansımasıydı.</p>

      <p class="calibre2">Şimdi bitmişti işte. Drizzt o aynayı paramparça etmişti. 'Herhangi birşey kanıtlayabildim mi?' diye merak etti. Muhtemelen ka-nıtlayamamıştı. ama en azından Drizzt, bu dünyayı oldukça tehl:ke-li ve kötü kalpli bir adamdan kurtarmıştı.</p>

      <p class="calibre2">Parıltı'yı kolayca buldu. Drow onu yerden kaldırınca pala canlı bir ışıkla parladı. Daha sonra kılıcın içsel ışığı yavaşça azaldı ve gümüşümsü gövdesinden yıldız ışıklarının yansımasını sağladı. Drizzt bu görüntüyü takdir etti ve palayı kınının içine saygıyla geri soktu. Entreri'nin kayıp kılıcını da aramayı düşündü ancak harcayacak zamanı olmadığını, Regis'in ve muhtemelen diğer dostlarının ona ihtiyacı olduğunu kendisine hatırlattı.</p>

      <p class="calibre2">Birkaç dakika sonra buçukluğun yanına geri döndü, Regis'i yerden kaldırdı ve tünel girişine doğru başı çekti.</p>

      <p class="calibre2">"Entreri?" diye ürkekçe sordu buçukluk, sanki kiralık katilin en sonunda öldüğüne kendisini kolayca inandıramıyormuş gibi.</p>

      <p class="calibre2">"Dağ rüzgarlarıyla kayboldu," diye kesin bir şekilde yanıtladı Drizzt, ama ses tonunda biraz olsun kibir yoktu. "Rüzgarlarla kaybolup gitti."</p>
    </div>

    <div class="s">
      <p class="calibre2">* * *</p>
    </div>

    <div class="s1">
      <p class="calibre2">Drizzt, buçukluğa verdiği o üstü kapalı cevabın ne kadar doğru olduğunu asla bilemezdi. Vücudu uyuşan ve bilincini hızla yitirmekte olan Artemis Entreri, geniş vadinin yükselen hava akımlarıyla birlikte kıvrıla süzüle uçmaya devam etti. Zihnini odaklayamıyor, şekil değiştirmiş olan pelerine telepatik emirler veremiyordu ve onun talimatları olmadığı için büyülü kanatlar kendi kendilerine çırpılmaya devam ediyordu.</p>

      <p class="calibre2">Kulağının yanından hızla esip geçen rüzgarın hızının arttığını hissetti. Uçtuğunun bile şöyle böyle farkında olarak hızla havada süzülmeye devam etti.</p>

      <p class="calibre2">Entreri çılgınlar gibi kafasını salladı ve uyku zehirinin inatçı pençelerinden kurtulmaya çalıştı. Aklının bir köşesinde tamamen uyanması, kontrolü ele geçirmesi ve kendisini yavaşlatması gerektiğini biliyordu.</p>

      <p class="calibre2">Ama yanaklarından süzülerek esip geçen rüzgar ona çok tatlı geliyor; kulaklarındaki esinti sesi ona bir özgürlük, ölümlü dünyanın zincirlerinden kurtulmuş olma hissi veriyordu.</p>

      <p class="calibre2">Gözleri kırpılarak açıldığında katil, sadece yıldızsız ve meşum bir karanlık gördü. Bunun vadinin sonu olduğunu, bir dağ duvarı olduğunu anlayamadı.</p>

      <p class="calibre2">Rüzgar sesi onu rüyaya dalması için teşvik ediyordu. Duvara bodoslama çarptı. Kafasının içinde ve vücudunda ateşten patlamalar meydana geldi; büyük bir sarsıntıyla ciğerlerindeki bütün hava dışarı çıktı.</p>

      <p class="calibre2">Bu çarpışmayla birlikte büyülü pelerininin yırtıldığının, yani kanatların tılsımının bozduğunun farkında değildi. Şimdi kulaklarında esen rüzgarın aşağı düşüş sesi olduğunun ya da o anda yerden altmış metre yüksekte durduğunun da farkında değildi.</p>

      <p class="calibre2">Savaş birliğinin başını bir düzine zırhlı cüce çekiyordu. Birbirine kenetlenmiş olan kalkanları düşman silahlarına karşı sert bir metal duvar oluşturmuştu. Bu kalkanlar özel menteşelere sahipti. Böylece koridor daraldığı zaman cüce safının dış kısmında duran askerler en öndeki sıranın arkasına geçebiliyordu.</p>

      <p class="calibre2">General Dagna ve onun seçkin süvari birliği onların arkasından geliyordu. Bu birlikteki askerler yürümüyor, özel yaban domuzu binekleriyle ilerliyordu. Her savaşçının elinde ağır bir arbalet yayı ve yaylara gerilmiş hazır bekleyen gümüş beyazı renginde metalden uçlara sahip özel oklar bulunuyordu. Süvarilere daha kolay bir geçiş sağlamak için her biri iki elinde de yanan meşaleler olan ışık taşıyıcıları, Dagna'nın yirmi kişilik askerlerinin kanca dişli binekleri arasında dolaşıyordu. Cüce ordusunun geri kalan kısmı arkadan geliyordu. Yüzlerindeki ifade sertti, goblinlerle savaşmak üzere bu tünellerden aşağı indikleri zamankinden oldukça farklıydı.</p>

      <p class="calibre2">Cüceler, etrafta kara elflerin dolaşıyor olması konusunda gülüşüp şakalaşmıyordu. Bildikleri kadarıyla kralları feci bir tehlike altındaydı.</p>

      <p class="calibre2">Yan geçide geldiler. Karanlık kürelerinin süresi çok önceden bitmiş olduğu için bu geçit temizdi. Karşılarında, tünelin ilerisinde ettin kemikleri duruyordu. Nedense bir önceki savaşın gürültü patırtısından hiç etkilenmemiş gibi görünüyorlardı.</p>

      <p class="calibre2">"Rahipler."' diye fısıldadı Dagna. Onun bu sessiz çağrısı cüce safları boyunca arkaya doğru tekrarlandı. Dagna'nın seçkin birliğine en yakın olan saflar arasından yarım düzine cüce rahip çıkıp geldi. Üzerlerinde demirci önlüğünden oluşan papaz giysileri vardı ve mithril savaş çekici şeklindeki kutsal sembollerini havaya kaldırmış sıkı sıkı tutuyorlardı. İki tanesi yana, iki tanesi öne ve geri kalan ikisi de yukarı doğru nişan aldı.</p>

      <p class="calibre2">"Pekala," dedi Dagna, ön sıradaki kalkan taşıyıcı cücelere, "onlara vurmalarına değecek birşeyler verin bakalım."</p>

      <p class="calibre2">Oniki cüce, geniş kavşak mağarada iki yana sıralandığında kalkanlardan oluşan duvar açıldı.</p>

      <p class="calibre2">Hiçbir şey olmadı.</p>

      <p class="calibre2">"Kahretsin," diye söylendi Dagna, hiçbir şey yaşanmadan geçen birkaç saniyeden sonra. Kara elflerin, onları pusuya düşürmek için başka bir yere geri çekildiğini anlamıştı. Bir dakika içinde savaş sıraları eski halini aldı ve ordu daha hızlı adımlarla yola çıktı. Tabii düşmanlarının arkadan saldırmayacağından emin olmak için küçük bir cüce birliği yan geçitten aşağı doğru ilerledi.</p>

      <p class="calibre2">Saflar arasında fısıltılar ve homurtular dolaşıyordu, bu gecikmeyle birlikte savaşa hevesli cücelerin sinirleri bozulmuştu.</p>

      <p class="calibre2">Bir süre sonra zincire bağlı olan ve ordunun tam orta kısmında duran savaş köpeklerinden birisinin hırıltısı geldi. Bu onların duyabildiği tek uyarı sinyaliydi.</p>

      <p class="calibre2">Yukarıdan arbalet yayları 'klik' etti ve birbirine geçmiş olan kalkanlara çarpıp zararsız bir şekilde savuşturuldu. Ama bazıları yüksek açılardan gelerek ikinci ve üçüncü saftaki cücelere saplandı. Bir meşale taşıyıcısı yere yığıldı. Elinde tuttuğu meşaleler en yakındaki iki yaban domuzu süvarisi için küçük bir sorun teşkil etti. Ama hem cüceler hem de binekleri iyi eğitimliydi ve bu hadise kargaşaya yol açmadı.</p>

      <p class="calibre2">Rahipler mırıldanmaya başladılar ve büyülü heceleri ezberlerinden okudular; Dagna ve süvarileri arbaletlerinin ucundaki okları yanan meşalelere tuttular; en ön sıra hep bir ağızdan ona kadar saydıktan sonra kalkanları üzerilerinde kalacak şekilde sırt üstü yere yattılar.</p>

      <p class="calibre2">Süvariler hücuma geçti. Zırhlı savaş domuzlan hırlıyor ve ucu magnezyumla kaplı olan arbalet okları şiddetli bir beyaz ışıkla parlıyordu. Hücuma geçen süvariler hızla meşale ışığının ötesindeki karanlığa daldılar. Ama rahip büyüleri karanlığı bozarak önlerindeki koridoru aydınlattı.</p>

      <p class="calibre2">Dagna, hevesli ekibinin her elemanı gibi neşeyle haykırdı. Kara elflerin bu sefer itişip kakıştığını görmüşlerdi. Görünüşe bakılırsa Drowlar, cücelerin ani ve şiddetli saldırısıyla gafil avlanmıştı. Drowlar, kısa bacaklı cücelerden daha hızlı koşabileceklerinden emindi. Ve bunu yapabilirlerdi de. Ama tıknaz, kanca dişli yaban domuzlarından hızlı koşamazlardı.</p>

      <p class="calibre2">Dagna, kara elflerden birisinin döndüğünü ve sanki birşey fır-latacakmış gibi elini uzattığını gördü. Görmüş geçirmiş bilge general, bu yaratığın doğuştan gelen büyüsünü kullanmakta olduğunu, gözünü yakan büyülü ışıkları söndürmeye çalıştığını içgüdüsel bir şekilde anladı.</p>

      <p class="calibre2">Ucu magnezyumla kaplı olan ok, Drowun göbeğini deşip iç organlarını aydınlattığında kara elfin ışığa bakış açısı tahmin edileceği gibi çabucak değişiverdi.</p>

      <p class="calibre2">"Kumtaşı!" diye haykırdı Dagna'nın yanındaki bir süvari, yer yüzündeki en meşhur cüce küfrünü ederek. General, yol arkadaşının geriye yattığını ve silahının başım yukarı doğru kaldırdığım gördü. Süvari cüce aniden sarsıldı— bir çeşit okla vurulduğu barizdi. Ama bineğinin üzerinden düşüp de taş zeminde yuvarlanmadan önce kendi arbalet yayını ateşlemeyi başardı.</p>

      <p class="calibre2">Alevler içinde yanan ok hedefi kaçırdı. Fakat tavan kirişleri arasında duran Drowun sonunu da hazırladı, zira arkadan hızla gelen yaya cüce askerlere kara elfm yerini açık etmişti.</p>

      <p class="calibre2">"Tavana!" diye haykırdı bir cüce ve iki düzine arbalet okçusu dizleri üzerine çöküp gözlerini yukarı dikti. Az sayıdaki sarkıtın arasında kıpırdayan birşeyler gördüler ve hemen hemen hepsi aynı anda ateş etti.</p>

      <p class="calibre2">Onlar silahlarını yeniden kurarken, yanlarından daha fazla cüce geçti. Savaş köpekleri ise tedirginlikle uluyordu. Dagna'nın birliği sıcak takip üzerindeydi, aydınlık bölgenin ötesine geçmiş olmalarına da aldırış etmiyorlardı hani. Tüneller oldukça düzdü ve kaçan Drowlar arayı pek açamamıştı.</p>

      <p class="calibre2">Rahiplerden birisi diz çökmüş olan arbalet okçularına yardım etmek için duraksadı. Okçular ona atış yapacakları yeri işaret etti, rahip de o bölgeye bir ışık büyüsü yaptı.</p>

      <p class="calibre2">Göğsü yirmi tane ağır arbalet okuyla deşilen ölü Drow, kıpırtısız bir şekilde havada asılı kaldı. Sanki ışık büyüsü ateşleyici bir etki yapmışçasına Drowun levitasyon büyüsü sona erdi ve kara elf altı metre yüksekten yere çakıldı.</p>

      <p class="calibre2">Cüceler onu izlemiyordu bile. Tavanda beliren ışık ölen Drowun gizlenmiş olan iki yoldaşını daha gözler önüne sermişti. Bu kara elfler ışık büyüsüne karşı derhal karanlık küresi oluşturdular. Ama bu onların işine pek yaramadı, zira hünerli arbalet okçuları onlara nişan almıştı ve artık hedefi görmeleri gerekmiyordu.</p>

      <p class="calibre2">Arbalet yayları çılgınlar gibi 'klik' ederek tavandaki sarkıtlardan seken bir ok yağmuru başlattığında iniltiler ve ıstırap dolu bir feryat yükseldi. İki Drow yere çakıldı. Bir tanesi yere çarptıktan sonra kıvranmaya başladı, pek de ölmüş gibi değildi.</p>

      <p class="calibre2">Vahşi cüceler, kara elfm üzerine çullandılar ve silahlarının dip kısımlarıyla onu linç ettiler.</p>

      <p class="calibre2">Sıcak takipteki süvariler yılan gibi kıvrılan yan geçitlerle dolu bir bölgeye çıktıklarında tünel sayısı arttı. Dagna, gitgide büyüyen labirente ve artan karanlığa rağmen hedefinin yönünü kolayca tespit etti. Aslında bu karanlık Dagna'nın işine yarıyordu. Zira peşinden koşturduğu Drow omuzundan vurulmuştu ve beyaz ışıkla parlayan magnezyum ona yol gösteriyordu.</p>

      <p class="calibre2">Gitgide arayı kapattı ve Drowun onunla yüzleşmek için döndüğünü gördü. Kara elfin omuzu ön taraftan bakılınca kıpkırmızı parlıyordu. Dagna, arbalet yayını bir kenara attı ve ağır gürzünü hızla çekti. Bu sırada yaban domuzunu sanki Drowun yaralı tarafına yakın bir geçiş yapacakmış gibi bir açıya getirdi.</p>

      <p class="calibre2">Yemi yutan Drow, vücudunu yana doğru döndürdü ve işe yarar durumdaki silah tutan tek kolunu vücudunun önüne kaldırdı.</p>

      <p class="calibre2">Dagna, en son anda başını eğip yaban domuzunun yönünü değiştirdi ve vahşi cücenin yeni yöntemini anlayan Drowun gözleri faltaşı gibi açıldı. Kara elf zıplayıp kenara çekilmeye çalıştı ancak darbeyi sertçe yedi. Domuzun kafası, Drowun dizinin hemen yukarısına tosladı ve Dagna'nın demir miğferi de göbeğine sertçe indi. Drow havada geriye doğru beş metreye yakın bir mesafe boyunca uçtu ve tünel duvarı onu aniden durdurmasaydı daha da uçacak gibiydi.</p>

      <p class="calibre2">Duvarın dibinde kıvrılıp kalmış ve bilincini yarı yarıya kaybetmiş olan Drow, Dagna'nın bineğiyle yaklaştığını ve gürzünün havaya doğru kalktığını gördü.</p>

      <p class="calibre2">Kafasında meydana gelen patlama en az omzundaki magnezyum kadar yoğun bir ışık saçtı. Sonra Drow için sadece karanlık vardı.</p>

      <p class="calibre2">Kan tazıları, cüce ordusunun büyük bir bölümünü ana mağaranın sol tarafından aşağı, birbirine bağlanan daha doğal mağaraların olduğu bir bölgeye doğru götürdü. Aralarında rahipler de bulunan askerler dosdoğru içeri daldılar. Bu sırada silah yerine alet taşımakta olan diğer cüceler ise onların arkasında ve yan geçitlerde çalışmaya başladılar.</p>

      <p class="calibre2">Bir dört yol ağzına geldiklerinde iz süren kan tazıları sağ ve sol tarafa ayrılmak istediler. Fakat kurnaz cüceler, köpekleri dosdoğru gitmeye zorladılar. Tahmin edildiği gibi bir düzineden fazla kara elf, onların ardından ana koridora doluşup o baş belası oklarını fırlatmaya başladı.</p>

      <p class="calibre2">Ordu hızla manevra yaptı. Rahipler alanı aydınlatmak için büyülerini kullandılar ve dörde bir oranıyla sayıca az olan Drowlar akıllılık edip kaçtılar. Önlerinde bir sürü tünel mevcutken geriye giden yolun kesilmiş olmasından korkmak için bir sebepleri yoktu. Cücelerin sayılarını iyi biliyorlardı ve seçeneklerinin yalnızca yarısından azının engellenmiş olacağından eminlerdi.</p>

      <p class="calibre2">Fakat seçtikleri ilk koridorun sonunda yeni inşa edilmiş ve öteki taraftan sürgülenmiş olan demir bir kapıya çattıklarında yaptıkları hatayı anladılar. Kara elfler kapının kenarından öteki tarafı görebiliyordu; yani cüceler bu kapıyı garip şekilli tünel ağzına mükemmel bir şekilde oturtacak zaman bulamamıştı— fakat kapıyı aşmanın hiçbir yolu yoktu.</p>

      <p class="calibre2">Bir sonraki tünel daha fazla gelecek vadediyor gibiydi ve kaçan Drowlar için o tünelin açık olması şarttı. Zira çılgınlar gibi havlayan köpeklerle birlikte gelen cüce birliği, Drowların hemen arkasındaydı. Bir köşeyi dönen kara elfler başka bir kapıyla karşılaştılar. Kapının arkasında çalışan, yani son rötuşları koymakta olan cücelerin çekiç seslerini duydular.</p>

      <p class="calibre2">Çaresiz kalan kara elfler kapının öbür tarafına karanlık küreleri yerleştirip cücelerin işini yavaşlattılar. O karışıklıkta, kapıyla duvar arasında kalan en geniş çatlakları bulup cüce ustalara körlemesine ateş açarak daha da büyük bir karmaşaya yol açtılar. Drowlardan biri elini açık bir yerden sokup kapıyı kilitleyen sürgüyü buldu.</p>

      <p class="calibre2">Çok geç kalmıştı. Köpekler köşeyi döndü ve cüce birliği, kara elflerin üzerine kapandı.</p>

      <p class="calibre2">Savaş alanını bir karanlık küresi kapladı. Gücünü neredeyse tüketmiş olan bir cüce rahip, bir karşı-büyü yaptı. Ancak başka bir Drow alanı tekrar kararttı. Cesur cüceler körlemesine savaştılar ve katıksız hiddetleri sayesinde Drowların becerisiyle boy ölçüştüler.</p>

      <p class="calibre2">Bir cüce göremediği düşmanının kılıcı kaburgalarına batıp akciğerini deştiğinde içinde alev alev yanan bir acı hissetti. Cüce yarasının ölümcül olduğunu biliyor, akciğerlerinin kanla dolup nefes almasını engellediğini hissediyordu. Karanlık alandan çıkıp iyileştirici büyülere sahip bir rahibin yanına gitmeyi umarak geri çekilebilirdi. Fakat o kritik anda cüce, düşmanının saldırıya açık olduğunu ve eğer kendisi savaştan kaçarsa başka bir dostunun o kara elfin acımasız kılıcını vücudunda bulabileceğini biliyordu. İleri doğru saldırdı ve tabii ki Drowun kılıcı vücuduna daha da fazla saplandı. Fakat cüce de savaş çekicini savurdu ve düşmanına üstüste iki kere vurdu.</p>

      <p class="calibre2">Ölen Drowun üzerine devrildi ve sakallı yüzünde acı bir tatmin gülümsemesiyle birlikte ölüp gitti.</p>

      <p class="calibre2">Yanyana hücum eden iki cüce hedefleri olan düşmanın dalışa geçerek aralarından sıyrıldığını hissetti, ama zamanında dönmeyi başaramayıp demir kapıya sertçe tosladılar. Dikkatleri dağılan ama yan taraflarında bir hareket sezen iki cüce de aynı anda çekiçlerini savurdular ve birbirilerine vurdular.</p>

      <p class="calibre2">İkisi de üstüste yere yığıldı ve kara elfin tekrar üzerlerine geldiğini hissetti— ama bu sefer kara elf bir cüce mızrağının ucuna saplanmış bir halde sertçe demir kapıya vurdu. Yaralı Drow iki cücenin üzerine yığıldı. Cücelerin ise kendilerine sunulan fırsatı hızla değerlendirecek kadar bilinçleri yerindeydi ve güçleri vardı. Tekmeler atıp ısırarak, silah kabzalarıyla veya kolçaklarıyla darbeler savurarak bahtsız kara elfi birkaç saniye içinde paramparça ettiler.</p>

      <p class="calibre2">O dar koridorda yirmiden fazla cüce, Drow silahlarıyla can vermişti. Ama yeni bölgelere inen yolu kapamış olan onbeş Drow, yani kara elf birliğinin yarısı temizlenmişti.</p>

      <p class="calibre2">Birkaç Drow, peşlerindeki domuz süvarileriyle arayı açmıştı. Arka taraftaki mağaraya, yani Drizzt ile Entreri'nin Vierna ve çetesinin göz zevki için dövüşmüş olduğu mağaraya geri dönebilecek kadar öndeydiler. Parçalanmış olan kapıyı ve birkaç ölü Drowu gördüklerinde, Vierna'nın grubuna feci bir baskın yapılmış olduğunu anladılar. Ama yine de içlerinden birisi oluğa atlamadan -daha doğrusu oluğa atlayıp da girişi kapayan büyülü ağa yapışmadan-önce pek yakında kurtulacaklarını düşünüyorlardı.</p>

      <p class="calibre2">Ağa takılan Drow çaresizce debelendi, iki kolu da tamamen yapışmıştı. Onun yol arkadaşları sonu gelen dostlarını kurtarmayı hiç düşünmeden odanın öbür kapısına baktılar.</p>

      <p class="calibre2">Savaş domuzlarının homurtuları duyuldu; bir düzine cüce süvarisi, bineklerini mahmuzlayarak neşeyle mağaraya daldı.</p>

      <p class="calibre2">General Dagna, odaya beş dakika sonra geldiğinde yerde ölü yatan beş kara el f, iki cüce ve üç tane domuz gördü.</p>

      <p class="calibre2">Etrafta başka düşmanın kalmadığından emin olan general, bu alanın incelenmesini emretti. Cobble'ın büyülü demir duvar altında ezilip kalan ölü vücudunu bulduklarında kalpleri kederle doldu. Ama bu görüntü yine de bir parça umut veriyordu. Zira Bruenor ile diğerlerinin tam bu noktada düşmanlara sert bir darbe indirdiği kesindi ve görünüşe bakılırsa, zavallı Cobble haricinde hepsi hayatta kalmayı başarmıştı.</p>

      <p class="calibre2">"Neredesin, Bruenor?" diye sordu general, boş tünellere doğru. "Neredesin?"</p>

      <p class="calibre2">Yorgun ve yaralı olan ve destek için birbirilerine dayanan Cattibrie ile Bruenor, dolambaçlı tüneller arasından daha derinlerdeki doğal koridorlara doğru ilerlerken, onlara güç veren tek şey keskin azimleri ve yenilgiyi şiddetle reddetmeleriydi. Bruenor serbest olan elinde meşaleyi tutuyordu. Cattibrie'ın yayı da elinde hazır bekliyordu. Kara elflerle bir daha karşılaşırlarsa hayatta kalabileceklerini ikisi de pek sanmıyordu. Ama kalplerinin derinlerinde ikisi de kaybedeceklerine inanmıyordu.</p>

      <p class="calibre2">"O lanet kedi nerede?" diye sordu Bruenor. "Ve tabii o vahşi herif?"</p>

      <p class="calibre2">Kesin bir cevabı olmayan Cattibrie kafasını sağa sola salladı.</p>

      <p class="calibre2">Pwent'in nereye gittiğini kim bilebilirdi ki? Dövüşün yaşandığı mağaradan dışarı gözü dönmüş bir hiddetle çıkmıştı ve şimdiye kadar Garumn Geçidine kadar koşmuş dahi olabilirdi. Fakat Guenhwyvar'ın durumu farklıydı. Cattibrie, bir elini kesesinin içine attı ve hassas parmaklarıyla detaylı panter heykelciğine dokundu. Panterin artık etrafta olmadığını hissediyor ve bu hisse güveniyordu. Zira eğer Guenhwyvar madde düzlemden ayrılmamış olsaydı şimdiye kadar onlarla irtibata geçmiş olurdu.</p>

      <p class="calibre2">Cattibrie duraksadı. Bruenor ise birkaç adım attıktan sonra durdu ve şaşkınlıkla döndü. Tek dizinin üzerine çökmüş olan genç kadın yayını yanına bırakmıştı, panter heykelciğini iki elinin içinde tutuyor ve dikkatle inceliyordu.</p>

      <p class="calibre2">"Gitmiş mi?" diye sordu Bruenor.</p>

      <p class="calibre2">Cattibrie omuz silkti ve heykelciği yere koyduktan sonra hafifçe Guenhwyvar'a seslendi. Uzun bir süre hiçbir şey olmadı. Ama tam Cattibrie heykelciği alıp kesesine geri atacaktı ki, tanıdık gri bir duman bulutu oluştu ve bir şekil almaya başladı.</p>

      <p class="calibre2">Guenhwyvar gerçekten de feci görünüyordu! Panterin kasları sarkmış, yorgunluktan gevşemişti. Kara kürklü omuzlarından biri deşilip dışarı doğru dönmüştü. Yaranın altındaki kaslar ve tendonlar görülebiliyordu.</p>

      <p class="calibre2">"Ah, geri git!" diye haykırdı Cati-brie, bu manzara karşısında dehşete kapılarak. Heykelciği yerden aldı ve panteri geri yolmaya hazırlandı.</p>

      <p class="calibre2">Guenhwyvar çok hızlı harekete geçti. Kedinin durumunu hesaba katan Cattibrie ile Bruenor, onun bu kadar hızlı hareket etmesinin imkansız olduğunu düşünüyordu. Kedinin bir patisi Cattibrie'a doğru yükseldi ve heykelciğin yere düşürmesini sağladı. Panter kulaklarını geri yatırdı ve hafifçe hırladı.</p>

      <p class="calibre2">"Bırak kedi kalsın," dedi Bruenor.</p>

      <p class="calibre2">Cattibrie, duyduklarına inanamayarak cüceye baktı.</p>

      <p class="calibre2">"Bizden daha kötü görünmüyor," diye açıkladı Bruenor. İlerledi ve elini hafifçe panterin kafasına koyarak onu yatıştırdı. Guenhwyvar'ın kulakları yeniden dikleşti ve kedi hırlamayı bıraktı. "Ve bizim kadar da azimli."</p>

      <p class="calibre2">Bruenor kafasını çevirip önce Cattibrie'a sonra da kızın ardında duran koridora baktı. "Üçümüz öyleyse," dedi cüce, "bitkiniz ve geberip gitmeye hazırız— ama o leş kokulu Drowları da yanımızda götürmeden ölmeyeceğiz!"</p>

      <p class="calibre2">Drizzt düşmana yaklaştığını hissetti ve diğer kılıcını, yani Parıltı'yı çekti. Palanın mavi ışığıyla parlamaması için kılıca sıkıca yoğunlaştı. Bereket ki pala ona mükemmel bir şekilde itaat etti. Drizzt o anda yanında duran buçukluğun pek farkında değildi. Keskin duyuları etrafta düşman olduğuna dair bir ipucu arayışıyla dört bir ayrı yöne yoğunlaşmıştı. Alçak bir giriş kısmından geçerek pek büyük olmayan ve daha çok bir koridorun geniş bölümü gibi görünen bir mağaraya girdi. Mağarada biri yan tarafta zeminde, diğeri de dosdoğru karşıda ve yukarıda olmak üzere iki çıkış daha bulunuyordu.</p>

      <p class="calibre2">Drizzt aniden Regis'i yere doğru itti ve geri çekilip duvara yaslandı. Gözleri ve silahları yan taraftaki kapıya doğru dönmüştü. Fakat yan kapıdan içeri giren bir Drow değil, bir cüceydi— muhtemelen iki yol arkadaşının da şimdiye kadar gördüğü en garip görünüşlü cüce.</p>

      <p class="calibre2">Pwent, koşarak üç adım atsa kara elfin yanına varabilirdi ve yürekten kükremesi, baskın avantajını ele geçirdiğine inandığını açıkça gösteriyordu. Cüce, kafasını öne eğerek miğfer sivrisini Drizzt'in göbek hizasına doğru indirdi ve kenarda yatan minik kişinin uyarı niteliğinde cıyakladığını duydu.</p>

      <p class="calibre2">Drizzt ellerini yukarı kaldırdı ve güçlü, hassas parmaklarıyla duvardaki oyukları hissetti. İki palası da hâlâ elindeydi ve sıkıca tutunabileceği pek fazla oyuk yoktu, ama çevik Drow oyuğa ihtiyaç duymuyordu. Kendisine güveni tam olan savaş öncüsü körlemesine hücum ettiğinde, Drizzt bacaklarını yukarı kaldırıp miğfer sivrisinin önünden çekti.</p>

      <p class="calibre2">Pwent kafa üstü duvara tosladı ve miğfer sivrisiyle taşın üzerinde üç santimlik bir oyuk açtı. Drizzt'in bacakları aşağı salındı ve savaş öncüsünün kafasının iki yanına dolandı. Drowun palaları da aşağı indi ve kabzaları Pwent'in açıkta kalan ensesine sertçe vurdu.</p>

      <p class="calibre2">Cüce inleyerek yüzüstü yere düşerken, miğfer sivrisi duvara sürtünüp çığlıklar atarak garip bir şekilde yana doğru büküldü.</p>

      <p class="calibre2">Drizzt sıçrayarak uzaklaştı ve parlamaya hevesli olan palanın ortalığı mavi bir ışıkla aydınlatmasına izin verdi.</p>

      <p class="calibre2">"Cüce," diye belirtti Regis, şaşkına dönmüş bir halde.</p>

      <p class="calibre2">Pwent inleyip yüzüstü yuvarlandı; Drizzt cücenin boynunda, üzerinde Battlehammer Klanının köpüklü bira arması olan bir muska gördü.</p>

      <p class="calibre2">Pwent kafasını sağa sola salladı ve aniden sıçrayıp ayağa kalktı.</p>

      <p class="calibre2">"Bi-sıfır öndesin!" diye kükredi ve Drizzt'e doğru hücuma geçti.</p>

      <p class="calibre2">"Biz düşman değiliz," diye açıklamaya çalıştı Drow rancer. Pwent yaklaşıp kolçak çivilerini kullanarak sağ sol kombinasyonuyla yumruklar savurduğunda Regis yine haykırdı.</p>

      <p class="calibre2">Drizzt kısa düşen yumruklardan kolayca kaçtı ve düşmanının zırhında bulunan çok sayıdaki keskin çıkıntıyı farketti.</p>

      <p class="calibre2">Pwent yine saldırdı ve darbesine belirli bir menzil kazandırmak için yumruğunu vücuduyla takip etti. Drizzt bu darbenin hedefe ulaşmaya hiç şansı olmayan bir savaş hilesi olduğunu biliyordu. Deneyimli Drow, Pwent'in savaş taktiğini çoktan çözümlemişti ve cücenin bu sahte yumruğu, Drizzt'in üzerine atılabilmek için ona yaklaşmak amacıyla savurduğunu biliyordu. Bir pala ışık saçarak geldi ve yumruğu önledi. Drizzt, ikinci palasını kafasının üzerine kaldırıp ona daha fazla yaklaştı (ki bu Pwent'in tahmin ettiğinin tam tersiydi), sonra da yukarıdaki silahını geniş bir yay çizecek şekilde akıcı bir hareketle aşağı indirerek yana doğru çekildi. Pala cücenin dizinin arka tarafına çarptı.</p>

      <p class="calibre2">Pwent az sonra yapacağı hücumu bir anlığına unuttu ve tehlikeye açık olan dizini içgüdüsel olarak kaldırdı. Drizzt baskıya devam etti ve cücenin dizini yukarı doğru kaldırmaya devam etmesini sağlayacak şekilde saldırdı. Pwent havaya yükseldi ve sert bir şekilde sırt üstü yere çakıldı.</p>

      <p class="calibre2">"Kes şunu!" diye haykırdı Regis, yerde yatan ve tekrar ayağa kalkmaya çalışan inatçı cüceye. "Kes şunu. Biz senin düşmanların değiliz."</p>

      <p class="calibre2">"Doğru söylüyor," diye ekledi Drizzt.</p>

      <p class="calibre2">Tek dizinin üzerine doğrulmuş olan Pwent duraksadı ve şaşkınlıkla önce Regis'e sonra Drizzt'e baktı. "Buraya buçukluu bulmaya geldik," dedi Drizzt'e. Kafasının allak bullak olduğu barizdi. "Onu bulmaya ve canlı canlı derisini yüzmeye geldik ve sen bana ona güvenmemi mi söylüyon?"</p>

      <p class="calibre2">"O başka bir buçukluk," diye belirtti Drizzt, kılıçlarını kınlarına sokarak.</p>

      <p class="calibre2">Düşmanının az önce ona sunduğu avantajı farkeden cücenin yüzünde istençdışı bir gülümseme belirdi.</p>

      <p class="calibre2">"Senin düşmanın değiliz," dedi Drizzt kesin bir sesle, lavanta renkli gözleri tehlikeli bir şekilde parlayarak, "ama senin ahmak oyununu oynayacak vaktim yok."</p>

      <p class="calibre2">Pwent öne doğru eğildi. Kasları gerilmişti, ileri doğru sıçrayıp Drowu ikiye bölmeye hevesliydi.</p>

      <p class="calibre2">Drowun gözlerince yine şimşekler çaktı ve Pwent, rakibinin az önce düşüncelerini okumuş olduğunu anlayarak sakinleşti</p>

      <p class="calibre2">"İstiyorsan saldır bakalım," diye uyardı Drizzt, "ama bil ki, bu sefer yere düştükten sonra bir daha asla ayağa kalkamayacaksın."</p>

      <p class="calibre2">Nadiren gözü korkan Thibbledorf Pwent, bu sert tehdidi ve rakibinin rahat tavrını düşünüp tarttı ve Cattibrie'ın ona bu Drow hakkında söylediklerini hatırladı— tabii eğer bu gerçekten de efsanevi Drizzt Do'Urden idiyse. "Sanırım dostuz," diye kabul etti gözü korkan cüce ve ayağa yavaşça kalktı.</p>

      <p class="calibre2">Pwent kendisine yol gösterip başı çekerken, Drizzt dostlarına ne olduğunu kısa süre içinde öğreneceğinden ve kız kardeşiyle bir kez daha yüzleşeceğinden emindi. Savaş öncüsü, ona Bruenor ve diğerleri hakkında fazla bilgi veremiyordu, tabii onlardan ayrıldığı zaman hepsinin zor durumda olduğunu söylemekten başka.</p>

      <p class="calibre2">Bu haberler Drizzt'i daha da hızlandırdı. Cattibrie'in çaresizce esir düşüp Vierna tarafından işkence gördüğü düşüncesi zihninde uçuşup duruyordu. İnatçı Bruenor'u Vierna'nın yüzüne tükürürken aklında canlandırdı— ve tabii Vierna'yı da cevap olarak cücenin yüzünü yırtıp parçalarken.</p>

      <p class="calibre2">Bu bölgede pek az mağara vardı, uzun ve dar tüneller daha yaygındı. Tünellerin bazıları tamamen doğaldı; diğerleri ise goblin-lerin desteğe ihtiyaç duyduğu yerlerde işlenmişti. Derken üçü tamamen tuğlalarla döşenmiş uzun, düz, hafifçe yukarı meyleden ve birkaç yan geçide ayrılan bir tünele geldiler. Drizzt, uzun ve karanlık koridorun sonunda duran kara elf siluetlerini göremedi. Ama Parıltı aniden ışık saçtı ve Drow da onun uyarısından şüphe duymadı.</p>

      <p class="calibre2">Bir saniye sonra, bir arbalet tabancası oku karanlığın içinden hızla fırlayıp Regis'in koluna battığında kılıcın uyarısı doğrulanmış oldu. Buçukluk inledi; Drizzt onu geri çekti ve az önce önünden geçmiş oldukları bir yan tünelin girişindeki güvenli bir köşeye yatırdı. Drow koridora geri döndüğünde Pwent'in çılgınlar gibi şarkı söyleyerek hücuma geçmiş olduğunu, üstüste zehirli oklar yediğini ama hiç aldırış etmeden ilerlemeye devam ettiğini gördü.</p>

      <p class="calibre2">Drizzt onun peşinden koşturdu, Pwent'in bir başka yan koridorun karanlık girişinin önünden geçip gittiğini gördü ve cücenin bir tuzağa balıklama dalmış olduğunu içgüdüsel olarak anladı.</p>

      <p class="calibre2">Bir saniye sonra bir arbalet tabancası oku cücenin yanından hızla geçip Drizzt'e saplanınca, Drow rancer savaş öncüsünü takip etmeyi kesti. Kafasını eğip ön koluna acı verici bir şekilde saplanmış olan oka baktı ve Pwent'in panzehir iksiri uyku zehirine karşı koyduğunda içinde bir yanma hasıl oldu. Drizzt olduğu yere yığılmayı, düşmanlarının zehirin onu bayılttığını ve onu kolayca yakalayabileceklerini sanmasını sağlamayı düşündü.</p>

      <p class="calibre2">Ama Pwent'i yalnız bırakamazdı ve bu karşılaşmayı daha fazla bekleyemeyecek kadar hiddetlenmişti. Düşman tehdidini sona erdirmenin zamanı gelmişti.</p>

      <p class="calibre2">Yan tüneldeki karanlık oluğa süzüldü ve kendisini tamamen ele vermesin diye Parıltı'yı biraz geride tuttu. Yukarıdan hiddetli bir kükreme duyuldu, onun ardından bir cüce küfrü yağmuru başladı. Drizzt, Pwent'in kurbanlarını elinden kaçırdığını anladı.</p>

      <p class="calibre2">Drizzt yan taraftan gelen hafif bir tıpırtı sesi duydu ve orada her kim varsa onun savaş öncüsünün sesine geldiğini anladı. Derin bir nefes aldı, içinden üçe kadar saydı ve vahşice ışık saçan Parıltı ile birlikte sıçrayıp köşeyi döndü. En yakındaki Drow geri çekilip Drizzt'e bir arbalet oku daha fırlattı. Ok Drizzt'in kaliteli zırhının omuzundaki açık bir yerden içeri dalıp tenine battı. Drizzt, Pwent'in panzehirinin ikinci bir oku kaldırabilecek kadar güçlü olduğunu ümit etti ve savaş öncüsünün koridorda yaptığı hücumda birçok kez vurulduğu gerçeğiyle biraz rahatladı.</p>

      <p class="calibre2">Drizzt hücuma geçerek arbalet okçusunu geri püskürttü, düşman Drow ise yakın dövüş silahını çekebilmek için debelendi. Eğer elinde kılıç ve kama tutan ikinci bir Drow yardımına gelmeseydi Drizzt onu çabucak halledebilirdi. Drizzt, küçük ve kabaca daire çizen bir odaya gelmişti. Sağ tarafında muhtemelen daha ileriden ana koridora açılan başka bir çıkış daha duruyordu. Fakat Drizzt, rakiplerinin ölçülü darbelerini savuştururken odanın fiziksel özelliklerine, hatta savaşın ilk hamlelerine bile dikkat etmedi. Gözleri düşmanlarının ötesine, odanın arka tarafına kenetlenmişti. Zira Vierna ile paralı asker Jarlaxle orada duruyordu.</p>

      <p class="calibre2">"Bana büyük acılar çektirdin, kayıp kardeşim," diye ona hırladı Vierna, "ama şimdi yeniden elime düştüğüne göre ödediğim bedel alacağım ödüle değecek."</p>

      <p class="calibre2">Rahibenin her sözünü dinleyen, yani dikkati başka yerde olan Drizzt, neredeyse bir kılıcın savunmasını aşmasına izin verecekti. Son anda kılıcı kenara savuşturdu ve palalarını çapraz bir hamleyle aşağı doğru savurdu.</p>

      <p class="calibre2">Fakat kara elf askerler birlikte iyi iş çıkartıyordu ve bu saldırıyı önlediler. Önce biri, sonra diğeri karşı saldırı yaptı ve Drizzt savunmaya çekilmek zorunda kaldı.</p>

      <p class="calibre2">''Seni dövüşürken izlemeyi çok seviyorum," diye devam etti Vierna. Şimdi yüzünde kendini beğenmiş bir gülümseme vardı. "Ancak seni öldürmeleri riskini göze alamam— şimdi olmaz." Rahibe birşeyler mırıldanmaya başladı ve Drizzt kadının büyüsünün ona, muhtemelen zihnine yöneltilmiş olacağını anladı. Dişlerini sıktı ve işkence gören Cattibrie görüntüsünü aklında canlandırıp zihnine katıksız bir hiddet duvarı örerek saldırıyı hızlandırdı.</p>

      <p class="calibre2">Vierna zafer dolu bir haykırışla büyüsünü serbest bıraktı. Drizzt'in üzerine dalgalar halinde enerji yayıldı, zihnine ve vücuduna durduğu yerde durup teslim olmasını emretti.</p>

      <p class="calibre2">Drow rancerin ruhunun derinliklerinden birşeyler yükseldi; Ka-ranlıkaltı'nda geçirdiği günlerden beridir su yüzüne çıkmamış olan vahşi ve ilkel alt benliğiydi bu. Tekrar avcı olmuştu, duygulardan yoksun ve zihinsel zayıflıktan uzaktı. Büyüyü silkeleyip üzerinden attı. palalarıyla düşmanlarının silahlarına sert darbeler indirdi ve iki rakibini zorladı.</p>

      <p class="calibre2">Vierna'nın gözleri şaşkınlıkla faltaşı gibi açıldı. Yanında duran Jarlaxle ise açıkça sırıttı.</p>

      <p class="calibre2">"Lloth'un sana bahşettiği güçler beni etkileyemez," diye ilan etti Drizzt. "Ben Örümcek Kraliçe'yi reddediyorum!"</p>

      <p class="calibre2">"Sen Örümcek Kraliçe'ye kurban edileceksin!" diye laf yetiştirdi Vierna. Drizzt'in sağ tarafındaki tünelden içeri bir Drow askeri daha girdiğinde rahibe tekrar avantajı ele geçirmiş gibiydi. "Öldürün onu!" diye emretti rahibe. "Kurban burada ve şimdi verilsin. Bu toplumdışı yaratığın kafirliğine artık müsamaha göstermeyeceğim!"</p>

      <p class="calibre2">Drizzt muhteşem dövüşüyor, iki düşmanını da saldırı hamlesi yapmaktan çok savunma yapmaya zorluyordu. Fakat üçüncü asker de dövüşe katılırsa...</p>

      <p class="calibre2">İş oraya asla varmadı. Sağ taraftaki tünelden vahşi bir kükreme sesi geldi ve alışılageldik çılgın hücumunu sergilerken kafasını öne eğmiş olan Thibbledorf Pwent odaya daldı. Şaşkına dönen Drow askerine yan taraftan girişti. Bükülmüş olan miğfer sivrisi bahtsız kara elfin ince kalçasını deşti ve karnına kadar saplandı.</p>

      <p class="calibre2">Pwent koşmaya devam etti ve güçlü bacakları şişlenmiş drowun ayaklarına dolandı. İkisi de o sırada afallamış olan Vierna'nın hemen önünde 'güm' diye yere yığıldı.</p>

      <p class="calibre2">Pwent onu acımasızca sarsarken Drow çaresiz ve umutsuz bir şekilde debelendi.</p>

      <p class="calibre2">Drizzt çabucak müttefikinin yanına gitmesi gerektiğini biliyordu. Vierna ile karşı karşıyayken ve paralı asker ona serbestçe hançer fırlatabilecekken Pwent'in içinde bulunduğu tehlikeyi çok iyi anlıyordu. Parıltı'yı şimşek gibi parlayan bir hareketle aşağı doğru çaprazlamasına indirdi ve iki rakibinin kılıcını da kenara savuşturdu. Sonra palanın hemen arkasından hücumu devam ettirdi ve kendisini arbaletle vurmuş olan, yani ikinci bir silah taşımayan Drowa diğer kılıcını savurdu.</p>

      <p class="calibre2">Öteki Drowun kolu ileri atıldı ve kaması yoldaşını öldürmesini engelleyecek şekilde palaya vurdu. Yine de Drizzt, rakibine acı verici bir darbe indirmiş, Drowun yanağında büyük bir yarık açmıştı.</p>

      <p class="calibre2">Vierna'nın yılan başlı kamçısı ortaya çıktı. Yerde yüzüstü yatan savaş öncüsünün sırtına kamçıyı indirirken rahibenin yüzünde katıksız bir hiddet vardı. Canlı yılanlar, savaş öncüsünün kaliteli zırhında dolaştılar ve onun sert postunu ısırabilecekleri boşluklar buldular.</p>

      <p class="calibre2">Pwent miğfer sivrisini çekip kurtarmayı başardı, ölmek üzere olan kara elfin suratına kolçak çivisini sapladı, sonra da dikkatini yeni düşmanına ve onun acımasız silahına çevirdi.</p>

      <p class="calibre2">Şrak!</p>

      <p class="calibre2">Bir yılan başı omuzuna battı. İki tanesi boynunu ısırdı. Pwent arkasını dönerken kolunu savurdu, ama yılanlar elini iki kere daha ısırdı ve kolu çabucak uyuştu. Kendi iksirinin yılan zehirine karşı koyduğunu hissetti, ama duraksadı. Bayılmasına ramak kalmıştı.</p>

      <p class="calibre2">Şrak!</p>

      <p class="calibre2">Vierna ona tekrar vurdu, beş yılan kafası da cücenin yüzünde ve elinde ısırabilecekleri bir yer buldu. Pwent kadına biraz daha baktı, küfür etmek için dudaklarını araladı ve yere devrilip karaya çıkmış bir balık gibi çırpındı. Neredeyse bütün vücudu uyuşmuştu, duyuları ve kasları düzgün bir şekilde tepki veremiyordu.</p>

      <p class="calibre2">Vierna, gözlerinde açık bir nefretle Drizzt'e doğru baktı. "İşte şimdi o sefil dostlarının hepsi öldü, kayıp kardeşim!" diye hırladı. Söylediği şeyin doğru olduğuna canı gönülden inanıyordu da. Rahibe, yılan başlı kamçısını yukarı kaldırarak bir adım yaklaştı.</p>

      <p class="calibre2">Ama kardeşinin yüzünü aniden buruşturan katıksız ve dizginlene-mez öfkeyi görünce duraksadı.</p>

      <p class="calibre2">O sefil dostlarının hepsi öldü!</p>

      <p class="calibre2">Bu sözler Drizzt'in kanını ateşe verdi, kalbini taşa çevirdi.</p>

      <p class="calibre2">O sefil dostlarının hepsi öldü!</p>

      <p class="calibre2">Drizzt Do'Urden, Cattibrie'ı, Wulfgar'ı ve Bruenor'u, kıymet verdiği herşeyi kaybetmişti. Hepsini kaçıp kurtulmayı bir türlü başaramadığı ırkı yüzünden kaybetmişti.</p>

      <p class="calibre2">Düşmanlarının hareketlerini pek göremiyordu, fakat palalarının her darbeyi mükemmel bir şekilde savuşturduğunu, düşmanlarına hiçbir açık yer bırakmadan kesin bir şekilde hareket ettiklerini biliyordu.</p>

      <p class="calibre2"><span class="none3">O sefil dostlarının hepsi öldü!</span></p>

      <p class="calibre2">Yeniden avcı olmuştu, Karanlıkaltı'nın yaban topraklarında savaşıp hayatta kalıyordu. Hatta avcının da ötesine geçmiş, savaşçı kavramının özü olmuştu. Mükemmel bir içgüdüyle savaşıyordu.</p>

      <p class="calibre2">Sağ taraftan bir kılıç saplandı. Drizzt'in palası ona vurdu ve silahın uç kısmını yere doğru eğdi. Oldukça çevik olan düşman Drow bir tepki veremeden harekete geçen Drizzt, palasını kılıcın üzerinde tamamen döndürüp yukarı kaldırarak Drowu bir adım geri gitmeye zorladı.</p>

      <p class="calibre2">Pala ileri doğru atıldı ve kılıç kullanan Drowun kolunun arka tarafındaki kasları yardı. Drow acıyla haykırdı ama ne yapıp edip kılıcını tutmayı başardı. Fakat bu pek işine yaramadı, zira pala hızla geri döndü, kaliteli örgü zırhı keskin bir sesle yardı ve Drowun göğsüne kandan bir çizgi çekti.</p>

      <p class="calibre2">Drizzt, göz açıp kapama süresinde kılıcı elinde döndürdü ve pala öteki tarafa doğru yukarı savruldu. Tekrar yönünü değiştirip dördüncü kez geri savurdu ve bu son darbede hedefi kaçırmasının tek sebebi rakibinin kafasının çoktan kopmuş olmasıydı.</p>

      <p class="calibre2">Bu sırada Drizzt'in diğer eli öteki rakibin bütün darbelerini savuşturmuştu.</p>

      <p class="calibre2">Vierna'nın nefesi kesildi, Drizzt ile tek başına karşı karşıya kalan askerin de öyle. Drizzt onu da kolayca haklayacaktı. Fakat ölü düşmanının arkasında kalan açık alandan Jarlaxle'ın kolunun ileri geri hareket ettiğini gördü.</p>

      <p class="calibre2">Drizzt'in şimdi sergilediği kılıç dansı mükemmeldi ve hiddet dolu bir çaresizlikten dolayı doğmuştu. İlk palası bir metal çtnlamasıyla bir-şeye çarptı. Parıltı öteki taraftan geldi ve ikinci hançeri de savuşturdu.</p>

      <p class="calibre2">Birkaç saniye içinde olup bitmişti; beş tane hançer, onların kendisine doğru geldiğini dahi görmemiş olan bir kara el f tarafından savuşturulmuştu.</p>

      <p class="calibre2">Jartaxle geriye çekildi ve kahkahalar atarak kendi etrafında dönmeye başladı. Bu şaşırtıcı gösteriye hayran kalmış ve dövüşün hâlâ devam etmesi gerçeğiyle heyecanlanmıştı.</p>

      <p class="calibre2">Fakat Drizzt'in bütün sorunları bitmemişti. Zira Lloth'a kendisine yardım etmesi için haykıran Vierna, Drow askerine destek olmak için ileri atıldı. Rahibenin yılan başlı kamçısı ölü Drow askerinin tek kılıcından daha fazla sorun getirecekti.</p>

      <p class="calibre2">Regis, yan geçidin girişinin önünden kara siluetlerin sessizce geçmekte olduğunu farkedince bacaklarını göğsüne kıvırıp vücudunu küçük bir top haline getirdi. Siluetler geçip gidince buçukluk rahatladı. Giriş kısmına doğru sürünmeye ve bunların şeytan kara elfler olup olmadığına bakmak için enfrarujlu görüş yeteneğini kullanmaya cesaret etti.</p>

      <p class="calibre2">Kızıl kızıl parlayan gözleri buçukluğu ele verdi; ilk grubun arkasından altıncı bir asker gelmekteydi.</p>

      <p class="calibre2">Regis cıyaklayarak geri çekildi. Minicik tombul eline bir taş aldı ve onu fırlatmaya hazırlandı. Bir Drow cifine karşı gerçekten de açması bir silahtı bu!</p>

      <p class="calibre2">Kara elf, buçukluğu ve Regis'in içinde bulunduğu tüneli dikkatle düşünüp tarttıktan sonra ihtiyatla içeri girdi. Regis'in görünüşe bakılırsa çaresiz bir durumda olduğunu görünce Drowun yüzünde bir gülümseme belirdi.</p>

      <p class="calibre2">"Demek yaralısın?" diye sordu Ortak Lisanda.</p>

      <p class="calibre2">Bu ağır ve tanımadık aksanı anlaması Regis'in birkaç saniyesini aldı. Drow yavaşça yaklaşırken, buçukluk taşı tehditkar bir şekilde kaldırdı. Bir elinde acımasız bir kılıç, diğerinde ise bir hançer tutan Drow, Regis'in yanına eğildi.</p>

      <p class="calibre2">Drow kahkahayı bastı. "Beni çakıl taşınla öldürecek misin?'' diye alay etti. Ellerini iki yana açtı ve Regis'e göğsünde boş bir alan sundu. "Vur bana öyleyse, minik buçukluk. Hançerim boğazına sıkı bir çizgi çekmeden önce beni biraz eğlendir."</p>

      <p class="calibre2">Titremekte olan Regis, sanki Drowun teklifini kabul edecekmiş gibi taşı fırlatmak üzere geri çekti. Fakat ileri doğru fırlayan şey buçukluğun diğer eliydi. Bu elinde ise Artemis Entreri'nin yere düşürmüş olduğu hançeri vardı.</p>

      <p class="calibre2">Kaliteli örgü zırhı yarıp geçerken ve afallamış kara elfîn yumuşak derisine saplanırken, ölümcül hançerin mücevherleri sanki silah canlıymış ve öldürmeye açlık duyuyormuş gibi parladı.</p>

      <p class="calibre2">Regis, hançerin nasıl da kolay bir şekilde saplandığını farke-dince şaşkınlıkla gözlerini kırpıştırdı. Sanki düşmanı metalden örgü zırh yerine ince bir parşömen giyiyor gibiydi. Hançerin içinden bir güç dalgası geçip Regis'in koluna yayılmaya başladığında, buçukluğun eli neredeyse silahın kabzasını bırakacaktı. Drow bir tepki vermeye çalıştı. Eğer düşmanı iki silahından birisini savurursa Re-gis'in hiçbir şansı kalmazdı.</p>

      <p class="calibre2">Ama Drow saldırmadı, sebebi her neyse bunu yapamadı. Gözleri şaşkınlıkla faltaşı gibi açılmıştı, vücudu spazmlar geçirip sarsıldı. Regis'e düşmanının hayat gücü çalınıyormuş gibi geldi. Kendi ağzı da bir karış açık olan Regis, şimdiye kadar gördüğü en feci dehşet ifadesine bakmaktaydı.</p>

      <p class="calibre2">Buçukluğun kolundan vücuduna daha fazla yaşam enerjisi yayıldı, Drowun silahının yere düştüğünü gördü. Regis, babasının eskiden ona anlattığı hikayeleri hatırladı, gece yaratıklarına dair hikayeleri. O anda, kurbanının kanıyla ziyafet çeken bir vampirin hissedeceği gibi hissettiğini düşündü, içine sapkın bir sıcaklığın yayıldığını hissetti.</p>

      <p class="calibre2">Yaraları iyileşiyordu!</p>

      <p class="calibre2">Drow kurban ölerek yere yığıldı. Regis büyülü hançere boş boş baktı. O silahın acımasız ısırığını hissettiği zamanları tek tek hatırlayan buçukluk üstüste, defalarca ürperdi.</p>
    </div>

    <div class="s">
      <p class="calibre2">* * *</p>
    </div>

    <div class="s1">
      <p class="calibre2">İki Drow. onları Vierna ile Jarlaxle'ın yanına geri götürecek olan dolambaçlı tünellerde sessiz ama hızlı bir şekilde ilerliyordu. O vahşi cüce ile arayı açmış olduklarından emindiler ve Pwent'in yan tünellerden ilerleyip Vierna'ya onlardan evvel vardığını bilmiyorlardı.</p>

      <p class="calibre2">Tünellere başka bir cücenin, yaşlarla dolu gözleri karşılaştığı her düşmana ölüm vadeden kızıl sakallı bir cücenin girdiğini de bilmiyorlardı.</p>

      <p class="calibre2">Köşeyi dönen kara elfler, ana tünele paralel ilerleyen ve yan odaya açılacak olan bir geçide girdiler. Sadece birkaç adım önlerinde olan ve korkusuzca, vahşice hücum eden cücenin kısa ama geniş suretini gördüler.</p>

      <p class="calibre2">İki Drow ile cüce, birbirilerine girip karmakarışık bir top halini aldılar. Bruenor gözü dönmüş bir şekilde kalkanıyla saldırıp bol çentikli baltasını körlemesine sallıyordu.</p>

      <p class="calibre2">"Oğlumu öldürdünüz!'' diye böğürdü cüce. İki rakibi de Ortak Lisanı anlayamasalar bile Bruenor'un hiddetini yeterince iyi farket-mişlerdi. Drowlardan birisi ayağa kalkıp dengesini sağladı ve kılıcını süslü kalkanın üzerinden savurdu. Cücenin omuzuna kolundaki bütün gücü çalması gerekecek sertlikte bir darbe indirdi.</p>

      <p class="calibre2">Bruenor darbe yediğinin farkına vardıysa bile bunu çaktırmadı.</p>

      <p class="calibre2">"Oğlumu!" diye hırladı, diğer Drowun kılıcını güçlü bir balta hamlesiyle kenara savuşturarak. Drow ikinci kılıcıyla saldırdı ve cüceye baskı yaptı. Ama Bruenor bu darbeyi kabul etti, hatta hiç geri çekilmedi. Aklında tek birşey vardı; öldürmek.</p>

      <p class="calibre2">Baltasını alçaktan savurdu. Drow baltanın üzerinden sıçrayıp kurtuldu, ancak Bruenor savurmayı kesti ve yön değiştirdi. Drow, ayakları yere değer değmez yeniden zıplamaya çalıştı, ama Bruenor çok hızlı hareket ediyordu. Cüce baltayı Drowun ayak bileğinin üstüne doğru döndürdü ve bütün gücüyle savurarak tam manasıyla Drowun ayağını yerden kesti.</p>

      <p class="calibre2">Diğer kara elf yere düşen yoldaşını korumak için cüceye çullandı. Kılıcı ileri atılıp Bruenor'un yüzünü deşti ve bir gözünü çıkartıp kör etti. Bruenor, içini kavuran acıyı yine duymazdan geldi ve bir boğa gibi hücum edip Drowa yaklaştı.</p>

      <p class="calibre2">"Oğlumu!" diye yine haykırdı ve bütün gücüyle baltasını aşağı savurdu. Baltanın keskin yeri kaçmaya çalışan yerdeki Drowun omurgasına saplandı.</p>

      <p class="calibre2">Bruenor, tam zamanında kalkanını kaldırdı ve ayaktaki Drowun kılıcını engelledi. Dengesini yitiren ve geriye doğru tökezleyen cüce, baltasına sıkıca asıldı ve en sonunda silahı serbest bıraktı.</p>

      <p class="calibre2">Yılan başları birbirilerinden bağımsız hareket ediyor gibiydi. Drizzt'e farklı açılardan saldırıyor, ısırıyor ve tekrar ısırmak için geri çekiliyorlardı. Yanında Vierna'nın savaştığını görüp cesaret bulan erkek Drow da Drizzt'i zorluyordu. Rahibeye yaranmak için, acımasız Örümcek Kraliçe'nin şanı için onu öldürmeye uğraşan dro-wun kılıcı ve kaması çılgınlar gibi savruluyordu.</p>

      <p class="calibre2">Drizzt bu saldırılar karşısında kendisine hakimiyetini korudu. Darbeleri savuşturmak ya da onlardan kaçıp kurtulmak ve düşmanlarını, özellikle de Vierna'yı kendisinden uzakta tutmak için palalarını ve ayaklarını uyum içinde hareket ettiriyordu.</p>

      <p class="calibre2">Fakat başının dertte olduğunu biliyordu; özellikle de kurnaz paralı asker Jarlaxle arka taraftan dolaşıp Vierna ile erkek asker arasında bir açık alan bulunca. Drizzt yine hançerlerin havada uçuşmasını bekledi ve Vierna'nın kamçısıyla ilgilenmesi gerekirken, bu sefer o hançerlerin ısırığından nasıl kaçacağını gerçekten de bilmiyordu.</p>

      <p class="calibre2">Paralı askerin ona doğru bir hançer fırlatmak yerine bir büyü değneği uzattığını görünce Drizzt'in korkuları iki katına çıktı.</p>

      <p class="calibre2">"Ne yazık, Drizzt Do'Urden," dedi paralı asker. "Senin yeteneklerine sahip bir savaşçı için bir sürü adamımı feda ederdim." Drow lisanında büyü sözleri söylemeye başladı. Drizzt yana doğru kaçmaya çalıştı ancak Vierna ile öteki Drow baskı yapıp onu olduğu yerde tuttu.</p>

      <p class="calibre2">Bir ışık parlaması oldu ve bir şimşek büyüsü eğilen Vierna ile Drow askerinin önünde oluşmaya başladı. Ama paralı asker büyüyü harekete geçiren sözleri söylediğinde, Drizzt'in arkasından havada uçan kara bir siluet geldi ve Drow rancerin omuzuna basarak üzerinden sıçradı. Bu kara siluet Vierna ile erkek savaşçının arasında kalan boş yerden uçtu ve öteki tarafa geçti.</p>

      <p class="calibre2">Guenhwyvar büyülü saldırıyı tamamen kendi üzerine yemiş ve daha şimşek patlaması başlamadan önce büyülü enerjiyi kendi vücuduna hapsetmişti. Panter büyünün etkisiyle havada uçtu ve şaşkına dönen paralı askere çarpıp onu yere devirdi.</p>

      <p class="calibre2">Ani ışık parlaması ve panterin birden ortaya çıkışı deneyimli Drizzt'in dikkatini dağıtmadı. Büyük bir nefretle dolup taşan ve Drizzt'i öldürmeyi saplantı haline getirmiş olan Vierna da dikkatini savaştan ayırmadı. Fakat diğer Drow ani ışık patlamasıyla birlikte gözlerini kıstı ve kafasını bir saniyeliğine çevirip omuzunun üzerinden geri baktı.</p>

      <p class="calibre2">O bir saniye geçtikten sonra, yani Drow kafasını tekrar geri çevirdiğinde Parıltı'nın ölümcül sivri ucunu zırhını yararken ve kalbine doğru ilerlerken buldu.</p>
    </div>

    <div class="s">
      <p class="calibre2">* * *</p>
    </div>

    <div class="s1">
      <p class="calibre2">Işık parlaması yarım saniyeden fazla sürmemişti ve yan mağaranın giriş kısmının ötesine, ana koridora pek fazla ışık saçma-mıştı. Ama Guenhwyvar'ı izlemek için koridorun köşesine sinmiş olan Cattibrie, yaklaşmakta olan kara elf grubunun narin siluetlerini o yarım saniye içinde gördü.</p>

      <p class="calibre2">Havaya bir ok attı ve okun gümüş renkli ışığını kara elflerin yerini net olarak görmek için kullandı. Yüzü acımasız bir ifadeyle buruştu.Yara bere içindeki genç kadın fırlattığı gümüş okun ardından ayağa kalktı ve yükselirken bir ok daha atarak düşmanlarını avlamaya başladı.</p>

      <p class="calibre2">Tek düşündüğü şey Wulfgar'ın intikamını almaktı. Korku duymuyordu, el arbaletlerinden gelen tahmin edilebilir cevabı duyunca ürküp geri çekilmedi. İki arbalet oku kıza saplandı.</p>

      <p class="calibre2">Bir gümüş ok daha fırladı, bu seferki bir kara elfın omuzuna girdi ve onu yere devirdi. Daha ikinci okun ışıktan kuyruğu yok olmadan önce, Cattibrie üçüncü oku da yolladı. Bu seferki ise inşa edilmiş tünelin taş duvarına sürtünüp sekerken bir banshee gibi çığlık attı.</p>

      <p class="calibre2">Genç kadın ilerlemeye devam etti. Kendisi oklar ışıktan kuyruklarıyla geçtiğinde düşmanlarının suretlerini kısa bir süreliğine yakalayabilirken, kara elflerin onun attığı her adımı açıkça görebildiğini biliyordu..</p>

      <p class="calibre2">İçgüdüleri yukarı ateş etmesini söyledi ve fırlattığı ok, levi-tasyonla havada duran bir Drowun yüzünün tam ortasında patlayıp başını uçurduğunda Cattibrie acımasızca gülümsedi. Darbenin şiddeti Drowun vücudunu ters çevirdi ve ceset kıpırtısız bir şekilde havada öylece asılı kaldı.</p>

      <p class="calibre2">Cattibrie attığı bir sonraki okun ışığını göremedi ve kara elflerin onun üzerine bir karanlık küresi yerleştirdiğini o zaman anladı. 'Ne kadar ahmakça!' diye düşündü. Zira şimdi kızın onları göremediği gibi. onlar da kızı göremiyordu.</p>

      <p class="calibre2">Yürümeye devam etti, karanlık küresinden dışarı çıkarak yine ateş etti ve bir düşmanını daha öldürdü.</p>

      <p class="calibre2">Yüzünün yanını bir arbalet tabancası oku sıyırdı ve çenesini acı verecek şekilde çentti.</p>

      <p class="calibre2">Çenesini dimdik tutan, dişlerini sıkan Cattibrie yürümeye devam etti. Geri kalan iki Drow onun üzerine doğru hızla gelirken kırmızı renginde parlayan gözlerini gördü. İkisinin de kılıçlarını çekmiş olduğunu biliyordu ve saldırıya geçti. Drowların gözlerini hedef olarak belleyip yayını kaldırdı.</p>

      <p class="calibre2">Üzerine bir karanlık küresi çöktü.</p>

      <p class="calibre2">Genç kadının içini bir dehşet sardı, ama o hisse karşı inatla savaştı ve yüz ifadesi değişmedi. Bir Drow kılıcı kalbine saplanmadan önce sadece birkaç saniyesi olduğunu biliyordu. Düşmanlarının son durduğu yeri zihninde canlandırdı ve yapacağı atış için açısını belirledi.</p>

      <p class="calibre2">Yukarı bir ok daha attı. İleriden ve soldan gelen hafif tıpırtılar duydu, döndü ve ateş etti. Sonra içgüdülerinden başka hiçbir duyusunu kullanmadan üçüncü ve dördüncü kez ateş etti. En azından kara elfleri yaralamayı ve onları yavaşlatmayı ümit ediyordu. Kendisini yüzüstü yere attı ve yan tarafa doğru atış yaptı, oku karanlığı yararak uzaklaştığında ve görünüşe göre hedefi vuramadığında Cattibrie yüzünü ekşitti.</p>

      <p class="calibre2">Hâlâ içgüdüleriyle hareket eden Cattibrie sırt üstü yuvarlandı, yukarıya ateş etti ve tok bir saplanma sesi duydu. Sonra ok havada duran Drowu tavana çivilediğinde keskin bir çatırtı geldi. Yukarıdan taş parçaları döküldü ve Cattibrie kollarını üzerine kapadı.</p>

      <p class="calibre2">Uzun bir süre boyunca kıvrılmış bir şekilde durdu. Tavanın üzerine çökmesini ya da bir kara elfin hızla gelip onu kesip biçmesini bekliyordu.</p>

      <p class="calibre2">Drowun kılıcı cüceye iri baltanın kendisine vurabilecek kadar yaklaştığından daha çok yaklaşıyordu. Ama Bruenor ile yalnız başına yüzleşen Drow, savaşı kazanamayacağını, bu düşmanı durduramayacağını biliyordu. Doğuştan gelen büyüsüne başvurdu ve cücenin dış hatlarını mavi ışıklı, zararsız alevlerle kapladı— buna peri ateşi deniliyordu. Alevler cücenin suretini ayırdedilebilir derecede aydınlatmış ve onu Drow için daha kolay bir hedef haline getirmişti.</p>

      <p class="calibre2">Bruenor bana mısın demedi.</p>

      <p class="calibre2">Drow şiddetli ve dosdoğru bir saplama hareketiyle saldırıp cüceyi topukları üzerine çekilmeye zorladı. Sonra hızla döndü ve kendisi ile düşmanı arasına birkaç metrelik mesafe koyup cücenin üzerine karanlık küresi çökertmeyi düşünerek kaçmaya başladı.</p>

      <p class="calibre2">Bruenor. Drowun uzun adımlarına yetişmeye uğraşmadı bile. Baltasını kendisine yaklaştırdı, iki eliyle sıkıca kavradı ve kafasının üzerinde geriye kaldırdı.</p>

      <p class="calibre2">"Oğlumu!" diye bütün hiddetiyle haykırdı ve bütün gücüyle baltayı fırlattı. Bu cüretkar bir hareketti, evladını kaybetmiş ve gözü dönmüş bir babanın yapacağı cinsten bir davranıştı. Bruenor'un baltası, Aegis-fang'in Wulfgar'a döndüğü gibi onun ellerine dönmeyecekti. Eğer balta hedefe vuramazsa...</p>

      <p class="calibre2">Drow kıvrımlı yan tünelin köşesini dönmeden bir saniye önce balta ona çarptı, kalçasına ve sırtına saplanarak onu dönemecin öteki köşesindeki duvara kadar fırlattı. Drow kendisini toplamaya çalıştı, düşürdüğü kılıcını arayarak ve nefes almaya uğraşarak birkaç saniye yerde debelendi.</p>

      <p class="calibre2">Eli yerdeki silahını tam kavrayacakken bir cüce çizmesi tarafından sertçe ezildi ve parmakları kırıldı.</p>

      <p class="calibre2">Bruenor, saplanmış olan baltanın açısına ve silahın keskin yerinden fışkıran kanlara baktı. "Sen öldün," dedi soğukça ve baltasını iç kaldırıcı bir çatırtıyla Drowun vücudundan çekip aldı.</p>

      <p class="calibre2">Drow onun sözlerini uzaktan geliyormuş gibi duydu. Ama zihni o zamana kadar çoktan kapanmıştı, bütün düşünceleri tıpkı kanı gibi hızla akıp gidiyordu.</p>

      <p class="calibre2">Yoldaşı ölmüş olsa bile Vierna pes etmedi. Savaşın aniden aleyhine dönmüş olması konusunda hiçbir endişe emaresi göstermedi. Ablasının bu görüntüsüne bakan Drizzt'in midesi kalktı. Kadının yüzü Örümcek Kraliçe'nin sıkça teşvik ettiği bir nefretle çarpılmış; mantığın, bilincin ve vicdanın ötesinde bir hiddetle buruşmuştu.</p>

      <p class="calibre2">Fakat Drizzt. hissettiği karmaşık duyguların kılıç kullanma becerisine etki etmesine izin vermedi. Vierna dostlarının öldüğünü ilan ettikten sonra bunu yapmazdı zaten. Kendisine doğru savrulan yılan başlarına sıkça vuruyor, ama herhangi birine ciddi bir şekilde hasar verecek kadar iyi bir darbe indiremiyordu.</p>

      <p class="calibre2">Yılan dişleri koluna battı. Drizzt vücuduna yayılan uyuşukluk dalgasını hissetti ve öteki kılıcını savurarak yılan başını kamçıdan ayırdı. Fakat bu hareket diğer tarafını açıkta bıraktı ve ikinci bir yılan başı omuzunu ısırdı. Üçüncü bir kafa ise yan taraftan suratına doğu geliyordu.</p>

      <p class="calibre2">Arkaya doğru savurduğu ters darbe en yakındaki engerek kafasını koparttı ve diğer yılanı da savuşturdu.</p>

      <p class="calibre2">Vierna'nın kamçısında sadece üç yılan başı kalmıştı, ancak bu darbeler Drizzt'i sersemletmişti. Drizzt birkaç adım geriledi ve girişin yan tarafındaki sert duvardan destek aldı. Omuzuna baktı ve kopmuş olan yılan başının dişlerini derine batırmış bir halde hâlâ orada durduğunu görünce dehşete kapıldı.</p>

      <p class="calibre2">Drizzt, Taulmaril'den, yani Cattibrie'ın yayından gelen gümüş ışıklan o zaman tanıdı. Guenhwyvar hayattaydı ve etrafta dolanıyordu; Cattibrie da dışarı koridorda savaşıyordu. Drizzt, koridorun çok uzağında, mağaranın sağ tarafında kalan bir yerden Bruenor Battlehaıner'ın kolayca tanınan sesiyle hiddet dolu kükreyişini duyuyordu.</p>

      <p class="calibre2">"Oğlumu!"</p>

      <p class="calibre2">"Onların öldüğünü söylemiştin,"' diye belirtti Drizzt, Vierna'ya.</p>

      <p class="calibre2">"Onlar önemli değil!" diye haykırdı Vierna. Fakat en az Drizzt kadar hayrete düşmüş olduğu barizdi. "Önemli olan tek şey sensin. Sen ve ölümünün bana getireceği şan, şöhret!" Üç yılan başını önünde savurarak yaralı kardeşinin üzerine çullandı.</p>

      <p class="calibre2">Drizzt içinde tekrar güç buldu. Dostlarının orada bulunması, onların da dövüşe karışmış olmaları ve onun kazanmasına ihtiyaç duyduklarını bilmesi Drizzt'i tekrar ateşledi.</p>

      <p class="calibre2">İleri atılmak ya da kılıç savurmak yerine Drizzt, yılan başlarının üzerine gelmesine izin verdi, iki ısırık daha yedi, ancak Parıltı bir engereğin kafasını tam ortadan ikiye böldü ve yılanın yarılmış vücudunu kullanışsız hale getirdi.</p>

      <p class="calibre2">Drizzt duvardan güç alıp ileri atıldı ve Vierna'yı şaşkına çevirerek geri püskürttü. Ablasının savunmasını aşıp da vücuduna bir darbe indirme fırsatını birkaç defa yakalamasına rağmen, sürekli olarak Vierna'nın kamçısının yılan başlarına saldırarak kılıçlarını hızla ve sertçe savurdu.</p>

      <p class="calibre2">Başka bir yılan kafası daha yere düştü.</p>

      <p class="calibre2">Vierna, büyük bir kısmı yok edilmiş olan kamçısıyla saldırmaya devam etti. Ama geri kalan yılan başını ileri doğru savuramadan önce bir pala kolunda derin bir yarık açtı. Kamçı yere düştü. Silah Vierna'nın elinden düşer düşmez, az önce kıvrılıp hareket eden yılan cansız bir kayışa dönüştü.</p>

      <p class="calibre2">Vierna, Drizzt'e doğru tısladı— vahşi bir hayvan gibi görünüyordu. Boş elleri üstüste açılıp kapanırken havadan başka birşey yakalayamıyordu.</p>

      <p class="calibre2">Drizzt hemen yaklaşmadı, yaklaşması da gerekmiyordu. Zira Parıltı'nın ölümcül ucu ablasının savunmasız göğsünden sadece birkaç santim ötede duruyordu.</p>

      <p class="calibre2">Vierna'nın elleri kemerine doğru seğirdi. Orada karmaşık örümcek ağı ürünleriyle süslü olan ikiz gürzleri duruyordu. Drizzt o silahların kudretli olduğunu tahmin edebiliyordu ve Menzoberran-zan'daki günlerinde Vierna'nın o silahlan hünerle kullanışına bizzat tanık olmuştu.</p>

      <p class="calibre2">"Yapma," diye emretti, silahları kastederek.</p>

      <p class="calibre2">"İkimiz de Zaknafein tarafından eğitildik," diye hatırlattı ona Vierna ve babasının bahsinin geçmesi Drizzt'e acı verdi. "Dersini en iyi kimin öğrenmiş olduğunu anlamaktan mı korkuyorsun yoksa?"</p>

      <p class="calibre2">"İkimiz de Zaknafein'in evladıyız," diye karşılık verdi Drizzt. Parıltı'nın çılgınlar gibi ışıldayan ucunu kullanarak Vierna'nın eline tokat attı ve kemerinden uzaklaştırdı. "Bu çılgınlığa devam edip de onun anısına saygısızlık etme. Daha iyi bir yol var, ablacığım, bilemediğin bir ışık."</p>

      <p class="calibre2">Vierna gıdaklar gibi kahkaha atarak Drizzt ile dalga geçti. Yoksa Drizzt onu, yani Lloth'un bir rahibesini yolundan döndüre-bileceğine geçekten inanıyor muydu?</p>

      <p class="calibre2">"Yapma!" diye daha sertçe emretti Drizzt, Vierna'nın eli yine gürzlerden birine doğru seğirdiğinde.</p>

      <p class="calibre2">Rahibe elini gürze attı. Parıltı Vierna'nın göğsüne saplandı, kalbini yarıp geçti ve kanlı ucu sırtından dışarı çıktı.</p>

      <p class="calibre2">Drizzt ondan sonra kadının yanına geldi. Dizleri boşalan Vierna'nın kollarını sıkıca tuttu ve ona destek oldu.</p>

      <p class="calibre2">Vierna yavaşça yere doğru yığılırken, ikisi de gözlerini hiç kırpmadan birbirilerine baktılar. Rahibenin hiddeti ve saplantısı uçup gitmiş yerine huzurlu bir bakış gelmişti. Bir Drowun yüzünde nadiren görülebilecek bir ifadeydi bu.</p>

      <p class="calibre2">"Üzgünüm," diye sessizce dudaklarını oynatabildi Drizzt.</p>

      <p class="calibre2">Vierna kafasını sağa sola sallayıp bu özürü reddetti.</p>

      <p class="calibre2">Zaknafein Do'Urden'in kızının derinlere gömülmüş olan kısmı sanki yaşadığı sonu onaylıyor gibiydi.</p>

      <p class="calibre2">Sonra Vierna'nın gözleri sonsuza dek kapandı.</p>

      <p class="calibre2">&nbsp;</p>
    </div>

    <h1 id="sigil_toc_id_6">BÖLÜM 8</h1>

    <div class="s1">
      <p class="calibre2">"Tebrikler." Bu söz Drizzt'e beklenmedik bir tokat gibi çarptı ve Vierna ölmüş olsa bile savaşın henüz kazanılmamış olabileceğini ona hatırlattı. Yan tarafa sıçradı ve palalarını savunma durumunda havaya kaldırdı.</p>

      <p class="calibre2">Jarlaxle'a şöyle bir bakınca silahlarını indirdi. Paralı asker, mağaranın uzaktaki duvarına dayanmış oturuyordu ve bir bacağı garip bir açıyla yana doğru bükülmüştü.</p>

      <p class="calibre2">"Panter," diye açıkladı paralı asker, sanki bütün hayatını yüzeyde geçirmiş kadar akıcı bir Ortak Lisan konuşarak. "Öleceğimi sandım. Panter beni alaşağı etti." Jarlaxle omuz silkti. "Belki de büyülü şimşeğim hayvanın canını yakmıştır."</p>

      <p class="calibre2">Şimşeğin bahsinin geçmesi Drizzt'in akhna büyü değneğini getirdi ve bu Drowun hâlâ çok tehlikeli olduğunu hatırlattı. Drizzt yere sindi ve savunmacı bir şekilde yana doğru kıvrıldı.</p>

      <p class="calibre2">Jarlaxle acıyla yüzünü buruşturdu ve savunmaya geçen ranceri sakinleştirmek için boş elini havaya kaldırdı. "Değneği ortadan kaldırdım," diye temin etti Drizzt'i. "Eğer seni çaresiz bir şekilde -yani şu anda senin beni yakaladığına inandığın bir şekilde-yakalasaydım da onu kullanmak istemezdim zaten."</p>

      <p class="calibre2">"Beni öldürmeye niyetliydiniz," diye soğukça yanıtladı Drizzt.</p>

      <p class="calibre2">Paralı asker yine omuz silkti ve yüzünde bir gülümseme belirdi. "Eğer Vierna kazansaydı ve ben ona yardım etmeseydim, o beni öldürecekti," diye sakince açıkladı. '"Ve sen ne kadar becerikli olsan bile onun kazanacağını sanmıştım."</p>

      <p class="calibre2">Kulağa oldukça mantıklı geliyordu ve Drizzt, faydacılığın kara elfler arasında yaygın bir özellik olduğunu biliyordu. "Yine de benim ölümüm için Lloth seni ödüllendirir," diye mantık yürüttü Drizzt.</p>

      <p class="calibre2">"Ben Örümcek Kraliçe'ye kölelik etmem," diye yanıtladı Jarlaxle. "Ben bir fırsatçıyım."</p>

      <p class="calibre2">"Bu bir tehdit miydi?"</p>

      <p class="calibre2">Paralı asker yüksek sesle kahkaha attı ve kırık bacağındaki zonklama sebebiyle yine yüzünü buruşturdu.</p>

      <p class="calibre2">Bruenor yan geçitten hışımla mağaraya girdi. Drizzt'e şöyle bir baktıktan sonra Jarlaxle'a döndü. Hiddetini daha tam olarak çıkartamamıştı.</p>

      <p class="calibre2">"Dur!" diye talimat verdi Drizzt, cüce savunmasız gibi görünen paralı askere doğru ilerlemeye başladığında.</p>

      <p class="calibre2">Bruenor kayarak durdu ve Drizzt'e soğuk bir bakış fırlattı. Bu bakış sağ gözü fena şekilde oyulmuş olan ve alnından başlayıp sol yanağına kadar feci bir kan çizgisi uzanan cücenin delik deşik yüzü sayesinde daha da meşum bir hâl almıştı. "Esire falan ihtiyacımız yok," diye hırladı Bruenor.</p>

      <p class="calibre2">Drizzt, Bruenor'un sesindeki nefreti ve Wulfgar'ı dövüş sırasında görmemiş olduğu gerçeğini düşünüp tarttı. "Diğerleri nerede?"</p>

      <p class="calibre2">"Ben buradayım," diye yanıtladı Cati-brie, ana tünelden çıkıp Drizzt’in arkasından yaklaşarak.</p>

      <p class="calibre2">Drizzt dönüp ona baktı. Kızın kir içindeki suratı ve sert yüz ifadesi çoğu şeyi açıklıyordu. "Wulf— diye sormaya başladı Drizzt, ama Cattibrie, sanki bu ismin yüksek sesle söylenmesini kaldıramayacakmış gibi başını vakarla sağa sola salladı. Cattibrie, Drizzt'in yanına geldi ve Drow rancer, hâlâ kızın çenesine saplı duran küçük arbalet okunu görünce yüzünü buruşturdu.</p>

      <p class="calibre2">Cattibrie'in yüzünü hafifçe okşadı, açıkça görülen dart okunu tuttu ve çekerek çıkarttı. Baş dönmesi ve acı dalgaları Cattibrie'ın vücudunu sararken, Drizzt elini derhal kızın omuzuna koyarak ona destek oldu.</p>

      <p class="calibre2">"Umarım pantere zarar vermemişimdir," diye araya girdi Jarlaxle, "hakikaten de muhteşem bir yaratıkmış!"</p>

      <p class="calibre2">Drizzt, lavanta renkli gözlerinde şimşekler çakarak hızla döndü.</p>

      <p class="calibre2">"Sana yem atıyor," diye belirtti Bruenor, parmaklarını kanlı baltasının sapına doğru hevesle uzatarak, '"merhamet dilemeden merhamet diliyor."</p>

      <p class="calibre2">Drizzt bundan o kadar da emin değildi. Menzoberranzan'ın dehşetlerini, bir Drowun hayatta kalabilmek için aşabileceği mesafeleri biliyordu. Öz babası Zaknafein, yani Drizzt'in içtenlikle sevdiği tek Drow da bir katildi, sadece hayatta kalabilmek için Matron Malice'e katil olarak hizmet veriyordu. Bu paralı askerin faydacılığı da Zaknafein'inki gibi olabilir miydi acaba?</p>

      <p class="calibre2">Drizzt buna inanmak istiyordu. Vierna ayağının dibinde ölü yatıyorken, yani ailesi ve ırkıyla olan bütün bağları kopmuşken bu dünyada yalnız olmadığına inanmak istiyordu.</p>

      <p class="calibre2">"Ya şu köpeği öldür ya da onu sürükleyerek yanımızda götürelim,'' diye hırladı Bruenor. sabrı dolup taşarak.</p>

      <p class="calibre2">"Senin seçimin ne olurdu, Drizzt Do'Urden?" diye sakince sordu Jarlaxle.</p>

      <p class="calibre2">Drizzt, Jarlaxle'ı bir kez daha inceledi. Bu Drowun pek de Zaknafein gibi olmadığına karar verdi. Zira, Drizzt'in yüzey elfıni kesip biçtiği söylentilerini öğrendiğinde babasının ona duyduğu hiddeti çok iyi hatırlıyordu. Zaknafein ile Jarlaxle arasında yadsınamaz nitelikte bir fark vardı. Zaknafein sadece ölümü hallettiklerini düşündüğü kimseleri, sadece Lloth'a ya da diğer şeytani güçlere hizmet edenleri öldürürdü. O olsa böyle bir avda Vierna'nın yanında yer almazdı.</p>

      <p class="calibre2">Drizzt'in içine aniden dolup taşan hiddet neredeyse paralı askere saldırmasına sebep olacaktı. Fakat Menzoberranzan'ın ezici ağırlığını, yani tipik kara elf mizacında olmayanların sırtına binen şeytani yükü hatırlayıp bu dürtüye karşı savaştı. Zaknafein, kendisini Lloth'un şeytani usullerine birçok kez kaptıracak gibi olduğunu Drizzt'e itiraf etmişti ve Karanlıkaltı'nda yalnız başına geçirdiği günlerde Drizzt Do'Urden, dönüşmüş olabileceği ya da dönüşmüş olduğu şeyden sık sık korku duymuştu.</p>

      <p class="calibre2">Nasıl olur da bu kara elfin hükmünü verebilirdi? Palaları kınlarına geri giriverdi.</p>

      <p class="calibre2">"Oğlumu öldürdü!"' diye kükredi Bruenor. Görünüşe bakılırsa Drizzt'in niyetini anlamıştı.</p>

      <p class="calibre2">Drizzt kararlı bir şekilde kafasını sağa sola salladı.</p>

      <p class="calibre2">"Merhamet garip birşey, Drizzt Do'Urden," diye belirtti Jar-Iaxle. "Güç mü, yoksa zayıflık mı?"</p>

      <p class="calibre2">"Güç." diye çabucak yanıtladı Drizzt.</p>

      <p class="calibre2">"Ruhunu kurtarabilirim," diye yanıtladı Jarlaxle, "ya da vücudunu mahvedebilirim." Geniş siperlikli şapkasıyla Drizzt'e selam verdi. Sonra aniden harekete geçti ve kolunu pelerininin altından dışarı çıkarttı. Jarlaxle'ın önünde zemine küçük bir nesne çarpıp patladı ve mağarayı ışık geçirmez bir dumanla doldurdu.</p>

      <p class="calibre2">"Lanet olsun!" diye hırladı Cattibrie ve dumanlar arasından uçup uzaktaki duvara bir gümbürtüyle saplanan gümüş kuyruklu bir ok fırlattı. Bruenor baltasını çılgınlar gibi savurarak hücum etti, ama karşısında darbe vurabileceği birşey yoktu. Paralı asker gitmişti.</p>

      <p class="calibre2">Bruenor dumanların arasından çıkıp geri geldiğinde Drizzt ile Cattibrie'ı yerde yatan Thibbledorf Pwenfin yanında buldu.</p>

      <p class="calibre2">"Ölmüş mü?" diye sordu cüce kral.</p>

      <p class="calibre2">Drizzt, savaş öncüsüne doğru eğildi ve Pwent'in, Vierna'nın yılan başlı kamçısından feci darbeler yemiş olduğunu hatırladı. "Hayır," diye cevapladı. "O kamçılar öldürmek için tasarlanmamış-tır, sadece geçici bir süre felç eder."</p>

      <p class="calibre2">Drizzt'in keskin kulakları, Bruenor'un sessizce, "Ne yazık," diye mırıldandığını kaçırmadı.</p>

      <p class="calibre2">Savaş öncüsünü kedisine getirmeleri birkaç dakikalarını aldı. Pwent sıçrayarak ayağa kalktı— ve çabucak geri yığıldı. Tekrar kalkabilmek için uğraştı ve Drizzt ona yaptığı değerli yardımlar için teşekkür etme gafletinde bulunana kadar debelenmeye devam etti.</p>

      <p class="calibre2">Ana koridorda, beş ölü Drow buldular. Bir tanesi karanlık küresinin oluşmuş olduğu yerde, hâlâ tavana saplanmış bir halde duruyordu. Cattibrie bu küçük birliğin nereden geldiğini Drizzt'e açıklayınca Drowun içi ürperdi.</p>

      <p class="calibre2">"Regis," dedi nefes nefese ve buçukluğu bıraktığı yan geçide doğru koridor boyunca hızla koşturdu.</p>

      <p class="calibre2">Regis orada oturuyordu. Dehşete kapılmış bir vaziyetteydi, bir Drow cesedinin altında yarı yarıya ezilmişti ve mücevherli hançeri sıkı sıkıya elinde tutuyordu.</p>

      <p class="calibre2">"Haydi gel, dostum," dedi Drizzt ona, rahatlayarak. "Eve dönme zamanı geldi."</p>
    </div>

    <div class="s">
      <p class="calibre2">* * *</p>
    </div>

    <div class="s1">
      <p class="calibre2">Yara bere içindeki beş yol arkadaşı tüneller arasında yollarını bulurken birbirilerine dayanıp destek oluyorlardı. Drizzt berbat haldeki gruba göz gezdirdi, bir gözü kapanmış olan Bruenor'a ve hâlâ kaslarını kontrol etmekte güçlük çeken Pwent'e baktı. Drizzt'in kendi ayağı da acı verici bir şekilde zonkluyordu. Savaş adrenalini yavaş yavaş azaldıkça Drizzt yarayı daha keskin bir şekilde hisseder olmuştu. Fakat Drow ranceri dehşete düşüren şey fiziksel sorunlar değildi. Wulfgar'ı kaybetmiş olmanın şoku zamanında onun yoldaşı olanların kalbine ağır bir şekilde çökmüş gibiydi.</p>

      <p class="calibre2">Cattibrie, yediği duygusal darbeyi reddedip tekrar hiddetlenebilecek ve bütün kalbiyle savaşabilecek miydi? Peki ya Bruenor— öyle feci yaralanmıştı ki, Drizzt onun Mithril Salonuna canlı olarak dönebileceğinden bile emin değildi— bir savaşı daha atlatabilecek miydi?</p>

      <p class="calibre2">Drizzt bundan emin olamıyordu. Homurtular çıkartan bineklerinin üzerindeki cüce süvarilere öncülük eden General Dagna, adamlarıyla birlikte ilerideki tünelin köşesini döndüğünde Drizzt rahatlayarak nefes verdi.</p>

      <p class="calibre2">Bruenor onları görünce vücudunun yere yığılmasına izin verdi. Cüceler ise yaralı krallarını ve Regis'i yerden kaldırıp savaş domuzlarına sıkıca bağlamakta ve grubu bu nahoş tünellerden götürmekte çabuk davrandılar. Pwent de bir domuzun semerine binmeyi kabul etti. Ama Drizzt ile Cattibrie, dosdoğru Mithril Salonuna dönmediler. Domuzlarından inmiş olan üç cüce süvarinin -ki bunlara General Dagna da dahildi- refakatinde, Cattibrie, Drizzt'i Wulfgar'ın öldüğü mağaraya götürdü.</p>

      <p class="calibre2">Drizzt çökmüş olan oyuğa bakar bakmaz barbarın ölümü konusunda hiçbir şüphe olamayacağını anladı. Hiçbir şüphe, hiçbir kurtuluş yolu yoktu. Dostunu sonsuza dek kaybetmişti.</p>

      <p class="calibre2">Cattibrie, savaşın detaylarını yeniden anlattı ve Wulfgar'ın yiğitçe ölümünü anlatmadan önce sesini kontrol edebilmek için uzun bir süre duraksamak zorunda kaldı.</p>

      <p class="calibre2">En sonunda moloz yığınına baktı, sessizce "Elveda." dedi ve üç cüceyle birlikte mağaradan ayrıldı.</p>

      <p class="calibre2">Drizzt uzun dakikalar boyunca çaresiz bir şekilde taş yığınına bakarak yalnız başına durdu. Kudretli Wulfgar'ın o taşların altında olduğuna inanası gelmiyordu bir türlü. Bu an ona gerçek değilmiş gibi geliyor, aklına bir türlü yatmıyordu.</p>

      <p class="calibre2">Ama gerçekti.</p>

      <p class="calibre2">Ablasının düzenlediği akına, dolayısıyla da Wulfgar'ın ölümüne kendisinin sebep olduğunu farkeden Drowun içini vicdan azabı kapladı. Fakat bu düşünceleri derhal defetti ve bir daha aklına getirmeyi reddetti.</p>

      <p class="calibre2">Şimdi güvenilir yol arkadaşına, sevgili dostuna veda etme zamanıydı. Wulfgar'ın yanında olmak istiyordu. Genç barbarın yanında olup onu teselli etmek, ona yön göstermek, bir kez daha onunla bakışıp haylazca göz kırpmak ve birlikte ölümün sunacağı her türlü gizemle cesurca yüzleşmek istiyordu.</p>

      <p class="calibre2">"Elveda, dostum,'' diye fısıldadı, beyhude yere sesinin çatlamasını engellemeye çalışarak. "Bu yolculuğa yalnız başına çıkıyorsun."</p>

      <p class="calibre2">Mithril Salonuna geri dönüş, yara bere içindeki bitkin dostlar için kutlu bir hadise olmadı. Aşağı tünellerde yaşanan o felaket yüzünden kendilerini zafer kazanmış gibi görmüyorlardı. Drizzt, Bruenor, Cattibrie ve Regis'in dördünün de Wulfgar'ın ölümüne bakış açısı farklıydı. Zira barbarın her biriyle ilişkisi birbirinden farklı olmuştu— Bruenor için bir oğul, Cattibrie için evleneceği adam, Drizzt için bir yoldaş ve Regis için bir koruyucuydu.</p>

      <p class="calibre2">Bruenor'un fiziksel yaraları çok ciddiydi. Cüce kral bir gözünü kaybetmişti ve hayatının geri kalan günlerinde yüzünde alnından çenesine kadar uzanan koyu kırmızımsı bir yara taşıyacaktı. Fakat çektiği fiziksel acılar Bruenor'un en önemsiz sorunuydu.</p>

      <p class="calibre2">Önlerindeki birkaç gün içinde sert cüce birçok defa baş rahiple birlikte düğün için yapması gereken bazı düzenlemeler olduğunu aniden hatırlayıp duracaktı. Bununla birlikte Cobble'ın yanında olup ona yardım edemeyeceğini ve baharda Mithril Salonunda bir düğün olmayacağını da hatırlayacaktı...</p>

      <p class="calibre2">Drizzt, cücenin yüzüne kazınıp kalan derin kederi görebiliyordu. Drow rancer, Bruenor" u tanıdığı günden beridir onun ilk defa yaşlı ve yorgun göründüğünü düşündü. Cüceye bakmayı Drizzt'in içi kaldıramıyordu. fakat Cattibrie ile her ne zaman karşılaşsa kalbi daha da beter bir şekilde parçalanıyordu.</p>

      <p class="calibre2">Kız eskiden gençti, cıvıl cıvıl, hayat doluydu ve kendisini ölümsüz hissediyordu. Şimdi Cattibrie'ın dünyaya bakış açısı paramparça olmuştu.</p>

      <p class="calibre2">Bitmek tükenmek bilmeyen uzun saatler geçerken dostlar çoğunlukla yalnız kalmayı tercih ettiler. Drizzt, Bruenor ve Cattibrie birbirilerini nadiren görüyor, Regis'i ise hiçbiri görmüyordu.</p>

      <p class="calibre2">Ve hiçbiri buçukluğun Mithril Salonunun batı kapısından çıkıp Bekçi Vadisine gitmiş olduğunu bilmiyordu.</p>

      <p class="calibre2">Regis, uzun ve dar vadinin en güney kısmındaki kayalıklı bir çıkıntıda yerden yirmi metre yukarıya milim milim tırmandı. Yırtık pırtık olmuş bir pelerin sayesinde kayalara asılı kalmış olan gevşek bir insan suretinin önüne geldi. Buçukluk rüzgar onu sertçe iterken çıkıntılı kayaya sıkıca tutunarak yüzüstü yere yattı ve pelerine doğru eğildi. Altta duran adam Regis'i hayretlere düşürecek şekilde hafifçe kıpırdandı.</p>

      <p class="calibre2">"Canlı mısın?" diye fısıldadı Regis, bu durumu takdir ederek. Kemikleri bariz bir şekilde kırılmış ve her tarafı deşilmiş olan Ent-reri burada bir günden fazla bir süredir asılı duruyordu. "Hâlâ hayatta mısın?" Her zaman, özellikle de Artemis Entreri söz konusuyken ihtiyatlı olan Regis, mücevherli hançeri çıkarttı ve keskin ucunu pelerinin dikiş yerine dayadı. Böylece elini hafifçe oynatarak bu tehlikeli katili aşağı düşürebilirdi.</p>

      <p class="calibre2">Entreri kafasını yana doğru çevirmeyi başardı ve zayıf bir şekilde inledi, fakat konuşup cümle kuracak gücü kendisinde bulamadı.</p>

      <p class="calibre2">"Sende bana ait olan birşey var," dedi Regis ona.</p>

      <p class="calibre2">Kiralık katil biraz daha döndü ve neler olduğunu görebilmek için kendisini zorladı. Regis, adamın paramparça olmuş yüzünün manzarası karşısında suratını buruşturdu ve irkilerek hafifçe geri çekildi. Elmacık kemiği parçalanıp toz halini almış ve yüzünün yan tarafının derisi tamamen yarılmış olan kiralık katilin Regis'e doğru çevirdiği gözüyle hiçbir şey göremediği barizdi.</p>

      <p class="calibre2">Ve Regis, kemikleri kınlan ve her bir yarasıyla feci ıstıraplar çekmekte olan adamın hiçbir şey göremediğinin farkında bile olmadığından emindi.</p>

      <p class="calibre2">"Yakut süs," dedi Regis, daha güçlü bir sesle, Entreri'nin boynundaki zincirde asılı duran hipnotize edici mücevheri görerek.</p>

      <p class="calibre2">Entreri görünüşe bakılırsa buçukluğun sözlerini anlamıştı. Zira eli mücevhere doğru seğirdi, fakat devam edecek gücü bulamadan gevşeyip geri düştü.</p>

      <p class="calibre2">Regis kafasını salladı ve yürüyüş bastonunu yerden aldı. Hançeri hâlâ pelerinin dikiş yerine sıkı sıkıya dayalı tutan buçukluk, aşağı doğru eğildi ve Entreri'y i dürttü.</p>

      <p class="calibre2">Kiralık katil tepki vermedi.</p>

      <p class="calibre2">Regis sopayı daha sert bir şekilde yine ittirdi ve kiralık katilin gerçekten de çaresiz durumda olduğundan emin olana kadar onu birkaç kez daha dürttü. Yüzünde kocaman bir gülümseme beliren Regis, bastonunun ucunu kiralık katilin boynundaki zincirin altına koydu ve hafifçe kaldırıp döndürerek yakut süsü serbest bıraktı.</p>

      <p class="calibre2">"Nasılmış bakalım?" diye sordu Regis, kıymetli yakutunu geri alırken. Bastonunu bir kez daha ittirerek Entreri'nin ensesini dürttü.</p>

      <p class="calibre2">"Çaresiz olmak, başka birinin kaprislerine esir olmak nasıl bir şeymiş? Şimdi içinde bulunduğun duruma kaç kişiyi soktun acaba?" Regis onu tekrar dürttü. "Yüz mü?"</p>

      <p class="calibre2">Regis tekrar vurmaya davrandı, ama tam o sırada kiralık katilin kemerine asılı duran başka bir değerli nesne gördü. Bu nesneyi almak yakut süsü almaktan çok daha zor olacaktı. Ama Regis ne de olsa bir hırsızdı ve iyi bir hırsız olmakla ovunurdu (tabii ki gizlice). İpek kumaştan ipini kaya çıkıntısının ucuna doladı ve dengesini korumak için bir ayağıyla Entreri'nin sırtına basarak aşağı sarktı.</p>

      <p class="calibre2">Maske ona aitti.</p>

      <p class="calibre2">Hırsızlık yapmakta olan buçukluk, adet yerini bulsun diye ellerini kiralık katilin ceplerine daldırıverdi. Küçük bir para kesesi ve oldukça değerli bir mücevher buldu.</p>

      <p class="calibre2">Entreri inledi ve dönmeye çalıştı. Bu hareketle korkuya kapılan buçukluk, göz açıp kapayıncaya kadar kaya çıkıntısının üzerine geri döndü ve hançeri yine pelerinin dikiş yerine dayadı.</p>

      <p class="calibre2">"Sana merhamet edebilirim," diye belirtti buçukluk, kafasını kaldırıp havada daireler çizmekte olan akbabalara bakarak. Bu leşçi kuşlar Entreri'yi gözlerine kestirmişti. "Bruenor ile Drizzt'i seni esir almaları için buraya getirebilirim. Belki de bize değerli bilgiler verebilirsin."</p>

      <p class="calibre2">İki parmağı eksik olan eline bakınca -ki o iki parmağı kiralık katil, buçukluğun şu anda elinde tuttuğu hançerle kesmişti- Regis'in aklına Entreri'nin ona yaptığı işkencelerin hatıraları bir sel gibi hücum etti. 'Ne kadar da güzel bir ironi,' diye düşündü Regis.</p>

      <p class="calibre2">"Hayır." diye karar verdi. "Bugün kendimi pek de merhametli hissetmiyorum." Kafasını kaldırıp tekrar yukarı baktı. "Seni burada akbabalara yem olman için bırakmalıyım," dedi.</p>

      <p class="calibre2">Entreri hiçbir tepki vermedi.</p>

      <p class="calibre2">Regis kafasını salladı. Soğuk ve hissiz olabilirdi, ama o kadar değil. Yani Artemis Entreri kadar değil. "Drizzt seni aşağı düşürdüğünde tılsımlı kanatlar canını kurtarmıştı," dedi, "ama artık kanat falan yok!"</p>

      <p class="calibre2">Regis bileğini bükerek pelerinin dikiş yerini kesti ve işin geri kalan kısmını kiralık katilin vücut ağırlığına bıraktı.</p>

      <p class="calibre2">Regis, çıkıntılı kayadan aşağı inmeye başladığında Entreri hâlâ orada asılı duruyordu ama pelerin yırtılmaya başlamıştı.</p>

      <p class="calibre2">Artemis Entreri'nin yapacak numarası kalmamıştı.</p>

      <p class="calibre2">Matron Baenre, minderli koltuğunda rahatça oturuyor, kırış buruş parmaklarıyla koltuğun sert taştan kenarlarına sabırsızlıkla vuruyordu. Bu özel toplantı odasında bulunan diğer tek mobilya onun oturduğuna benzer başka bir koltuktu. Baenre'nin karşısındaki koltukta oturan kişi ise sıradışı paralı askerdi.</p>

      <p class="calibre2">Jarlaxle, Matron Baenre'nin duymayı tamamen beklediği bir raporla birlikte Mithril Salonundan henüz dönmüştü.</p>

      <p class="calibre2">"Drizzt Do'Urden hâlâ serbest," diye sessizce mırıldandı. Oldukça tuhaf bir şekilde Jarlaxle'a sanki bu gerçek, gizlice işler çeviren matron anayı pek rahatsız etmiyormuş gibi geliyordu. 'Bu sefer Baenre neyin peşinde acaba?' diye merak etti paralı asker.</p>

      <p class="calibre2">"Ben Vierna'yı suçlu görüyorum," dedi Jarlaxle sakince. "En genç kardeşinin marifetlerini hafife aldı." Paralı asker şeytanca kıkırdadı. "Ve bu hatanın bedelini hayatıyla ödedi."</p>

      <p class="calibre2">"Ben de seni suçlu görüyorum," diye çabucak lafı yapıştırdı Matron Baenre. "Sen nasıl ödeyeceksin?"</p>

      <p class="calibre2">Jarlaxle gülümsemedi ve bu tehdide sert bir bakışla cevap verdi. Baenre'nin tıpkı bir hayvan gibi korkuyu sezebildiğini ve hareketlerine çoğunlukla bu sezinin yön verdiğini bilecek kadar iyi tanıyordu onu.</p>

      <p class="calibre2">Matron Baenre sert bakışa karşılık verdi, parmakları ise hâlâ fıkırdıyordu.</p>

      <p class="calibre2">"Cüceler bize karşı mümkün olabileceğine inandığımızdan daha hızlı bir şekilde organize oldu," diye devam etti paralı asker, birkaç rahatsızlık dolu sessizlik anından sonra. "Savunmaları ve azimleri çok güçlü, görünüşe bakılırsa Drizzt Do'Urden'e olan sadakatleri de öyle. Benim planım" -kendisine vurgu yaptı-"mükemmel bir şekilde işliyordu. Drizzt Do'Urden'i pek sıkıntı çekmeden yakalamıştık. Ama Vierna benim isteklerime karşı çıktı ve Mithril Salonundan yeterince uzaklaşmadan önce insan casusa anlaşmasının şartını yerine getirmesi için izin verdi. Drizzt Do'Urden'in dostlarının ona olan sadakatini anlayamadı."</p>

      <p class="calibre2">"Drizzt Do'Urden'i geri getirmek için gönderilmiştin," dedi Matron Baenre, oldukça sessiz bir şekilde. "Drizzt burada değil. Demek oluyor ki sen başarısız oldun."</p>

      <p class="calibre2">Jarlaxle bir kez daha sessizleşti. Matron Baenre'nin yürüttüğü düz mantıkla tartışmanın hiçbir anlamı olmadığını biliyordu. Zira Baenre, yapacağı hiçbir hareket konusunda herhangi birinin onayına ihtiyaç duymaz ve herhangi bir onay da beklemezdi. Burası Menzoberranzan'dı ve Drowların şehrinde Matron Baenre'den üstün biri yoktu.</p>

      <p class="calibre2">Yine de Jarlaxle, buruş kırış matron ananın onu öldüreceğinden korkmuyordu. Kadın ona çıkışmaya devam etti ve azarlamayı bitirdikten sonra sesi yükselip bir çığlık halini aldı. Ama Jarlaxle, bütün bu hadise boyunca Baenre'nin kendi kendine eğleniyor olduğu gibi bir izlenime kapıldı. Ne de olsa oyun hâlâ devam ediyordu; Drizzt Do'Urden hâlâ serbestti ve yakalanmayı bekliyordu. Ayrıca Matron Baenre'nin bir iki düzine askerin -hem de hepsi erkek- ve Vierna Do'Urden'in ölümüne ödenmiş büyük bir bedel olarak bakmayacağını da biliyordu.</p>

      <p class="calibre2">Matron Baenre o sırada Jarlaxle'ı öldürmeden evvel uygulayabileceği işkence seçeneklerini sunmaya başlamıştı— onun en gözde işkencesi 'deri çalma' tekniği, yani çeşitli asitler ve özel tasarım tırtıklı bıçaklar kullanarak kurbanın tüm derisini bir santim derinliğinde yüzme metoduydu.</p>

      <p class="calibre2">Jarlaxle bu fikir karşısında kahkahasını zaptedebilmek için elinden gelenin en iyisini yaptı.</p>

      <p class="calibre2">Matron Baenre aniden durdu. Jarlaxle ise, matron ananın onun kendisini ciddiye almadığını farkettiğinden korktu. Zira Jarlaxle bunun ölümcül bir hata olabileceğini biliyordu. Vierna ve ölen erkekler Baenre'nin umurunda değildi -hatta görünüşe bakılırsa Drizzt'in hâlâ serbest olmasından memnundu- ama matron ananın damarına basmak kesinlikle yavaş ve ıstırap dolu bir ölüm tatmak demekti.</p>

      <p class="calibre2">Baenre'nin duraksaması sanki sonsuz gibiydi; hatta kafasını çevirip başka yere bile bakmıştı. Jarlaxle'a doğru geri döndüğünde paralı asker rahat bir nefes aldı. Zira kadın sakinleşmişti ve sanki aklına az önce birşey gelmiş gibi gülümsüyordu.</p>

      <p class="calibre2">"Hiç hoşnut değilim," dedi. Bu bariz bir yalandı tabii. "Ama başarısızlığını bu seferlik affedeceğim. Bana değerli bilgiler getirdin."</p>

      <p class="calibre2">Jarlaxle onun kimden bahsettiğini biliyordu.</p>

      <p class="calibre2">"Beni yalnız bırak," dedi, sanki hiç umursamıyormuş gibi elini sallayarak.</p>

      <p class="calibre2">Jarlaxle biraz daha kalmayı ve mükemmel bir şekilde dolaplar çeviren matron ananın şimdi neler tasarladığına dair birkaç ipucu yakalamayı dilerdi. Fakat böyle garip bir ruh hali içindeyken Baenre'ye ters gitmemesi gerektiğini de iyi biliyordu. Jarlaxle'ın bir haydut olarak asırlar boyunca hayatta kalmasının sebebi bir mekanı ne zaman terkedeceğini bilmesiydi.</p>

      <p class="calibre2">Kendisini iterek ayağa kalktı, ağırlığını kırık bacağına yavaşça verdi, sonra yüzünü buruşturdu ve Baenre'nin kucağına düşecek gibi oldu. Kafasını sallayan Jarlaxle bastonunu aldı.</p>

      <p class="calibre2">"Triel iyileştirme büyüsünü tamamlamadı da," dedi özür dilercesine. "Ona emretmiş olduğunuz üzere yaramla ilgilendi, ama büyüye bütün enerjisini verdiğini sanmıyorum."</p>

      <p class="calibre2">"Bunu hakettiğinden eminim." Soğuk matron ananın vereceği tek cevap buydu işte. Jarlaxle'a bir kez daha elini sallayarak defolmasını işaret etti. Muhtemelen Baenre, kızına onu acı çekecek bir halde bırakması talimatını vermişti ve muhtemelen onun odadan topallayarak çıkışını izlemekten büyük bir haz duyuyordu.</p>

      <p class="calibre2">Ayrılan paralı asker ardından kapıyı kapar kapamaz, Matron Baenre içten bir kahkaha attı. Baenre, Drizzt Do'Urden'in yakalanması girişimi için onay vermişti. Ama bu, operasyonun başarılı olmasını dilediği anlamına gelmiyordu. Aslında kırış buruş matron ana, herşeyin tam da şu anda olduğu gibi olmasını umut etmişti.</p>

      <p class="calibre2">"Sen bir ahmak değilsin Jarlaxle. Yaşamana izin vermemin sebebi de bu zaten," dedi bomboş olan odaya. "Bunun Drizzt Do'Ur-den ile alakası olmadığını şimdiye kadar anlamış olman gerekirdi. O sadece küçük bir sorun, bataklıktaki bir sinek ve benim düşüncelerime dahil olmaya layık değil.</p>

      <p class="calibre2">"Ama o münasip bir mazeret," diye devam etti Matron Baenre, bir yüzüğe kakılmış ve boynuna bir zincirle asılmış olan kocaman bir cüce dişini parmaklan arasında döndürerek. Baenre elini uzatıp zincirin klipsini açtı ve nesneyi avucunun içinde tutarak kadim Cüce Dilinde hafifçe mırıldanmaya başladı.</p>
    </div>

    <div class="s1">
      <p class="calibre2"><span class="none5">Diyarlardaki bütün cüceler adına</span></p>

      <p class="calibre2"><span class="none5">Ağır kalkanlar ve parlak miğferler adına</span></p>

      <p class="calibre2"><span class="none5">Sallanan çekiçlerin çınlayışını duy</span></p>

      <p class="calibre2"><span class="none5">Çık ortaya ödülüm, eziyet çeken Kral!</span></p>
    </div>

    <div class="s1">
      <p class="calibre2">Cüce dişinin ucunda mavimsi bir duman haresi belirdi. Saniyeler geçtikçe duman haresi güç ve hacim kazandı. Kısa süre içinde Matron Baenre'nin avucunda küçük bir fırtına hortumu oluştu. Zihinsel emirle birlikte bu fırtına hortumu kadından uzaklaştı, hız ve ışığı şiddetlendi ve dışarı doğru uzanırken hacmi de büyüdü. Birkaç saniye sonra dişten tamamen ayrıldı ve şiddetli mavi bir ışıkla parlayarak odanın tam ortasında hızla dönmeye devam etti.</p>

      <p class="calibre2">Fırtına hortumunun ortasında azar azar bir suret belirdi. Bu, yukarı kaldırdığı ellerini sıkıca birbirine kenetlemiş bir halde girdabın ortasında kıpırtısız duran yaşlı, boz sakallı bir cüceydi.</p>

      <p class="calibre2">Girdap ve mavi ışık yok olarak yaşlı cücenin hayaletini geride bıraktı. Somut bir görüntü değildi, sadece yarı saydamdı. Ama hayaletin ayırdedilebilir nitelikleri -mesela aralara kızıl serpiştirilmiş boz sakalı ve çelik grisi gözleri- net bir şekilde görülüyordu.</p>

      <p class="calibre2">"Gandalug Battlehammer,'" dedi Matron Baenre derhal, ruhu tamamen kendi emri altında tutabilmek için cücenin gerçek adının bağlayıcı nitelikteki gücünü kullanarak. Karşısında Mithril Salonunun İlk Kralı, yani Battlehammer Klanının atası duruyordu.</p>

      <p class="calibre2">Yaşlı cüce en eski düşmanına bakarken gözlerini nefretle kısmıştı.</p>

      <p class="calibre2">''Çok uzun zaman oldu," diye alay etti Baenre.</p>

      <p class="calibre2">''Senden uzakta olacağımı garanti edeceğimi bilsem sonsuza kadar ıstırap çekmeye razıyım, Drow cadısı!" diye cevapladı hayalet, hırıltılı bir sesle. "Hem de..."</p>

      <p class="calibre2">Matron Baenre, elini şöyle bir sallayarak hiddetli ruhun sesini kesti. "Seni buraya şikayetlerini dinlemek için çağırmadım," diye cevap verdi. "Sana oldukça ilginç bulacağın bazı bilgiler sunmak için çağırdım."</p>

      <p class="calibre2">Ruh yana doğru döndü ve gür saçlı kafasını kasten Baen-re'den çevirip omuzunun üzerinden başka yere baktı. Gandalug umursamaz ve kayıtsız görünmeye çalışıyordu, ama çoğu cüce gibi yaşlı kral da gerçek hislerini saklama konusunda pek başarılı değildi.</p>

      <p class="calibre2">"Haydi ama, sevgili Gandalug," diye alay etti Baenre. "Bu bekleyiş senin için kimbilir ne kadar da sıkıcı geçmiş olmalı! Sen zindanında otururken asırlar gelip geçti. Torunlarının ne halde olduğu kesinlikle ilgini çekiyordur."</p>

      <p class="calibre2">Gandalug başını öbür omuzuna, yani Baenre'ye doğru geri çevirerek düşünceli bir tavır takındı. O kırış buruş yaşlı Drowdan nasıl da nefret ediyordu! Fakat kadının onun torunlarından bahsetmesi yaşlı kralı endişelendirmişti, bu kadarını inkar edemezdi. Saygıdeğer bir cüce için soy mirası en önemli şey demekti, hatta mücevherler ve değerli taşlardan bile daha üstündü. Ve klanının atası olan Gandalug, Battlehammer Klanı ile müttefik olan her cüceyi kendi çocuklarından sayardı.</p>

      <p class="calibre2">Endişesini saklayamadı.</p>

      <p class="calibre2">"Mithril Salonunu unutmamı mı ümit ediyordun?" diye alay edercesine sordu Baenre. "Sadece ikibin yıl geçti, yaşlı cüce."</p>

      <p class="calibre2">"ikibin yıl," diye adeta tükürdü Gandalug, tiksinmiş bir halde. "Neden zıbarıp ölmüyorsun, yaşlı cadı?"</p>

      <p class="calibre2">"Pek yakında," diye yanıtladı Baenre ve kendi sözlerindeki gerçeklik payını düşünerek başıyla onayladı, "ama ikibin yıl önce başladığım işi bitirmeden ölmem.</p>

      <p class="calibre2">"O kader gününü hatırlıyor musun, yaşlı kral?" diye konuşmaya devam etti Baenre. Kadının o günü yeniden yaşatmaya, eski yaraları açıp cüceyi katıksız bir umutsuzluğa sokmaya niyetli olduğunu anlayan Gandalug yüzünü buruşturdu.</p>
    </div>

    <div class="s1">
      <p class="calibre2"><span class="none5">Salonlar yeniydi ve damarlar kalındı</span></p>

      <p class="calibre2"><span class="none5">Gümüş ışıkla duvarlar parlardı</span></p>

      <p class="calibre2"><span class="none5">Kral gençti, maceraya hazırdı</span></p>

      <p class="calibre2"><span class="none5">Ve halkı hep bir ağızdan türkü yakardı</span></p>

      <p class="calibre2"><span class="none5">Gandalug, mithril tahtından yönetirken salonu</span></p>

      <p class="calibre2"><span class="none5">Baltlehamer Klanı hen</span><span class="none5">üz</span> <span class="none5">yeni doğmuştu.</span></p>
    </div>

    <div class="s1">
      <p class="calibre2">Baenre'nin sözlerindeki büyüye itaate zorlanan Gandalug, düşüncelerinin geçmişin dolambaçlı koridorlarına, Mithril Salonunun kurulduğu zamana, çocuklarının ve torunlarının hayatı için geleceğe umutla baktığı günlere döndüğünü farketti.</p>

      <p class="calibre2">Yani Yvonnel Baenre ile tanışmadan kısa bir süre öncesine.</p>

      <p class="calibre2">Gandalug, Battlehammer Klanının çalışkan cücelerinin, devasa mağaranın eğimli duvarlarını yontusunu ve sonunda Mithril Salonunun Yeraltıkent halini alacak olan basamak katmanları şekillendiricini izliyordu. Bu mağara Gandalug 'un üçüncü kuşak torunu ve klanın en büyük kahramanı olan Bruenor^ 'un hayaliydi, ki bin tane cücenin buraya çalışmaya geldiği resmi törende başı çeken kimse de o olmuştu.</p>

      <p class="calibre2">"Bruenor 'a devretmekle iyi iş yaptın," diye belirtti, yaşlı kralın yanında duran kirli cüce. Gandalug 'un tahtı, Bruenor 'un ağabeylerine değil de Bruenor 'a devretme kararından bahsediyordu. Yaygın ırkların çoğunun aksine cüceler, soy miraslarını ve unvanlarını otomatik olarak en yaşlı çocuklara devr'etmezlerdi. Bu konuda en uygun olanı seçmek gibi faydacı bir yaklaşım sergilerlerdi.</p>

      <p class="calibre2">Gandalug başıyla onayladı ve kararından memnundu. Yaşlıydı, dört asrı epeyce aşmıştı ve yorgundu. Hayatındaki en büyük amacı kendi klanını, Battlehammer Klanını kurmaktı ve ikiyüz yıldan fazla bir süreyi krallığı için uygun bir bölge arayarak geçirmişti. Battlehammer Klanı, Mithril Salonunu kurup oraya yerleştikten kısa süre sonra Gandalug, gerçeği görmeye, görev zamanının bitmiş olduğunu farketmeye başladı. Tutkularını yerine getirmiş ve böylece tatmin olmuş olan Gandalug, oğullarının ve genç cücelerin onun önüne serip durduğu planlarla başa çıkacak enerjisinin kalmadığını anladı. Mesela inşa edilecek olan devasa Yeraltıkent 'in ya da tesisin doğu ucundaki geniş yarığın üzerinde boylu boyunca uzanacak bir köprünün; veya yüzeye, dağların güneyine kurulacak ve etraftaki krallıklarla aralarındaki ticaret bağını sağlayacak olan bir şehrin planları gibi.</p>

      <p class="calibre2">Tabii ki, bunların hepsi de Gandalug'a muhteşem fikirler gibi geliyordu, ama onların gerçekleştirilmesini sağlamak konusunda içinde büyük bir tutku yoktu.</p>

      <p class="calibre2"><span class="none7">* Bahsi geçen Bruenor, şu andaki kral Bruenor'un adaşı ve isim babasıdır (Ç N.)</span></p>

      <p class="calibre2">Saçlarında ve favorilerinde hâlâ eski günlerin alev kızılından izler taşıyan boz sakallı yaşlı cüce, biricik yol arkadaşına takdir dolu bir bakış attı. Şu iki asır içinde Gandalug kendisine Crommower Pwent kadar iyi başka bir yol arkadaşı daha bulamazdı herhalde. Ve şimdi önünde son bir yolculuk daha uzanırken tahtından kendi isteğiyle inen kral, onun kendisine eşlik etmesinden memnuniyet duyuyordu.</p>

      <p class="calibre2">Asil Gandalug'un tam aksine, Crommower pisti. Hâlâ kapkara olan bir sakalı vardı ve kocaman, sivri demirli miğferi başına sıkıca otursun diye saçlarını kazıtmıştı. "Eer miiferim devamlı yana kayıp durursa, herşeye kafa üstü dalamam, diil mi yani? " demeye bayılırdı Crommower. Ve doğrusunu söylemek gerekirse, Cromm-ower Pwent herşeye kafa üstü dalmaya bayılırdı. O bir savaş öncüsüydü, dünyaya karşı tek bir bakış açısı olan bir cüceydi. Eğer herhangi birşey kralını tehdit eder ve tanrılarına hakarette bulunursa, Pwent onu öldürürdü. İşte bu kadar düz ve basitti. Kafasını öne eğer ve düşmanını bir kebap gibi şişlerdi. Düşmanını kolçak çivileriyle, dirsek çivileriyle ve dizlik çivileriyle darmaduman ederdi. Düşmanının bir kulağını ısırarak kopartır, pençeler, tekmeler, tükürürdü. Ama en önemlisi, savaşı kazanırdı.</p>

      <p class="calibre2">Hayatı vahşi dünyada zorlu bir şekilde geçmiş olan Gandalug, Crommower 'e klanındaki herkesten, hatta kıymetli ve vefalı evlatlarından bile daha çok değer verirdi. Ama onun bu görüşü klan tarafından pek paylaşılmazdı. Ne kadar sert olurlarsa olsunlar bazı cüceler, Crommower 'in pis kokusuna bile güçlükle tahammül edebilirdi. Ve tabii savaş öncüsünün tırtıklı zırhının, sanki bir tebeşir tahtasını tırmıklar gibi iç kaldırıcı bir şekilde cıyaklayan zırhına da.</p>

      <p class="calibre2">Birinin yanında yürüyerek ve çoğunlukla çaresiz olan durumlarda beraber savaşarak geçirilen iki koca asır, böyle gerçeklerin önemsizleşip kaybolmasını sağlıyordu.</p>

      <p class="calibre2">"Gel bakalım, dostum," dedi yaşlı Gandalug. Çocuklarına, Mithril Salonunun yeni kralı olan Bruenor 'a ve bütün klanına çoktan veda etmişti zaten. Şimdi yanında Crommover ile birlikte tekrar yolculuk etme zamanıydı, birçok yıldır olduğu gibi. "Mithril Salonunun sınırlarını genişletmek için ayrılıyorum, " diye ilan etmişti Gandalug, "klanım için daha büyük servetler aramak için. " Ve cüceler bunun ardından tezahürat yapmıştı. Ama o gün birçok göz yaşarmıştı, zira bütün cüceler Gandalug 'un bir daha yuvaya geri dönmeyeceğini anlamıştı.</p>

      <p class="calibre2">"Sence bu yolculuktan bi iki kavga doğuş çıkartabilcek miyiz? " diye sordu Crommower. Biricik kralının yanında hoplaya sıç-raya yürüyor ve zırhı da her adımıyla gürültülü çığlıklar atıyordu.</p>

      <p class="calibre2">Boz sakallı yaşlı cüce ise sadece kahkaha attı.</p>

      <p class="calibre2">İkisi Mithril Salonu tesisinin tam altında ve batısındaki tünelleri araştırarak birçok gün geçirdi. Fakat yolda kıymetli gümüş mithrilden pek az buldular— bunlar da kesinlikle tesisin ana sahasındaki dev maden damarlarıyla boy ölçüşecek gibi değildi hani. Yılmayan iki gezgin daha aşağılara, cüce algılarına bile yabancı gelen mağaralara, binlerce tonluk kayanın katıksız basıncıyla oluşmuş kristal dizilerinin bulunduğu koridorlara, garip bitkilerin ürkünç ve güzel renklerle parladığı tünellere indiler.</p>

      <p class="calibre2">Karanlıkaltı 'na indiler.</p>

      <p class="calibre2">Lambalarının gazları tükeneli ve meşaleleri yanıp bileli çok olmuştu ki Pwent aradığı kavga dövüşü buluverdi.</p>

      <p class="calibre2">Isı algılayan enfrarujlu görüşleriyle gördükleri renk cümbüşlerinin önce griye dönüşüp solması, sonra da mürekkep karası bir karanlığa boğıılmasıyla başladı herşey.</p>

      <p class="calibre2">"Kralım!" diye çılgınlar gibi seslendi Crommower. "Görme yeterliğimi kaybettim!"</p>

      <p class="calibre2">"Ben de öyle!" diyerek pis kokulu savaş öncüsünü temin etli Gandalug. Ve tahmin ettiği gibi, bir kükreme ve yerde tıpırdayan ayak sesleri duydu. Crommower kendisine şişleyecek bir düşman aramak için hızla hücuma geçmişti de.</p>

      <p class="calibre2">Gandalug da savaş öncüsünün, çıkardığı gürültünün peşinden koştu. Bir büyücünün ya da bir rahibin üzerlerine bir karanlık küresi çökerttiğini bilecek kadar büyü görüp geçirmişti ve boz sakallı yaşlı cüce, bunun muhtemelen dosdoğru yapılacak olan saldırının yalnızca başlangıcı olduğunu da biliyordu.</p>

      <p class="calibre2">Crommower'in homurtuları ve tangırtıları, Gandalug'ıın ona oranla sadece birkaç yara bereyle karanlık alandan dışarı çıkmasını sağladı. Üzerine başka bir karanlık küresi çökmeden önce, düşmanına şöyle bir bakmayı başarabildi.</p>

      <p class="calibre2">"Bunlar Drow, Crommover!" diye dehşet dolu bir sesle haykırdı Gandalug. Zira o zamanlarda bile acımasız kara elflerin şöhreti en sert yüzey sakinlerinin bile tüylerini ürpertirdi.</p>

      <p class="calibre2">"Onnarı gördüm, " diye şaşırtıcı bir şekilde rahat olan bir cevap geldi Crommower 'dan. "Bu cılız şeylerden elli tane haklamamız, yere yatırıp kollarını başları üzerine kaldırmamız ve koldaşlıktan sonra onnarı pencere kepengi olarak kullanmamız gerek! "</p>

      <p class="calibre2">Ortalıkta Drowların olması ve büyü kullanılması, Gandalug'a kendisi ile savaş öncüsünün oldukça feci bir durumda bulunduğunu söylüyordu. Ama yine de dostunun güven dolu tavrıyla kendisi de güven kazanarak kahkaha attı.</p>

      <p class="calibre2">İkinci küreden dışarı hoplaya seke çıktılar ve üzerlerine bir üçüncüsü çöküverdi. Bu seferki küre ile beraber el arbaletlerinden çıkan hafif 'klik' sesleri de geldi.</p>

      <p class="calibre2">"Şunu yapmayı keser misiniz?" diye şikayette bulundu Crommower, karşısındaki gizemli düşmanlara. "Eğer sizi göremiy-ceksem— Ahh! Sizi gidi sinsi pislikler! —sizi göremezsem nasıl şişe geçireceem ki?"</p>

      <p class="calibre2">Bu karanlık küresinin öteki tarafına çıktıklarında uzun dikit sütunlar ve sarkıtlarla dolu olan daha geniş bir mağaraya gelmişlerdi. Gandalug, Crommower 'in ensesinin yan tarafından küçük bir dart oku çekip çıkarttığını gördü.</p>

      <p class="calibre2">İkisi yerde kayarak fren yapıp durdular; üzerlerine başka karanlık küresi düşmedi ve ortalıklarda hiç kara elf yoktu. Fakat iki deneyimli savaşçı da etraftaki dikit sütunların düşmanlara birçok saklanma imkanı sunduğunu anlamıştı.</p>

      <p class="calibre2">"Zehirli miydi? " diye ciddi bir endişeyle sordu Gandalug. zira Drow dart oklarının feci şöhretini biliyordu.</p>

      <p class="calibre2">Crommower, minik dart okuna ilgiyle baktı, sonra ucunu dudakları arasında götürdü ve şiddetle emdi. Çalı gibi kaşlarını düşünceli düşünceli çattı ve sıvıyı tadarken dudaklarını şapırdattı.</p>

      <p class="calibre2">"Evet, " diye bildirdi ve dart okunu omuzunun üzerinden geriye fırlattı.</p>

      <p class="calibre2">"Düşmanlarımız pek uzakta değil, " dedi Gandalug, etrafına bakınarak.</p>

      <p class="calibre2">"Pöh, muhtemelen sıvışıp gitmişlerdir, " diyerek kıs kıs güldü Crommover. "Bu da çok kötü bişii tabii. Miğferim paslanıyo. Onu şööle bi yağlamak için bi parça cılız elf kanı kullanabilirdim. Ah!" Savaş öncüsü aniden hırladı ve omuzuna saplanmış olan ikinci bir dart okunu çıkarttı. Gandalug, dart okunun saplanış yönünü takip ettiğinde tuzağı anlayıverdi— Drow elfleri dikit sütunlar arasında saklanmıyordu, levitasyonla yükselmiş bir halde sarkıtlar arasına gizlenmişlerdi!</p>

      <p class="calibre2">"Ayrılalım!" diye haykırdı savaş öncüsü. Gandalııg'u sıkıca tuttu ve onu kenara doğru ittirdi Normalde cüceler bir arada durur ve sırt sırta savaşırdı, ama Gandalug bu isteğin sebebini anlıyor ve</p>

      <p class="calibre2">Crommower 'in fikrine katılıyordu. Crommower 'in savaş çılgınlığıy-la gözü döndüğü zamanlarda birden fazla cücenin yanlışlıkla bir kolçak çivisi ya da diz sivrisi yemişliği vardı.</p>

      <p class="calibre2">Kara elflerin birkaçı ellerinde silahlarıyla hızla aşağı indi ve Crommower Pwent, tipik bir savaş öncüsü şiddetiyle kendini kaybetti. Etrafta hoplayıp sıçradı, elflere ve dikit sütunlara bindirdi, miğfer sivrisiyle bir Drowu göbeğinden şişledi ve ölen Drow miğfer sivrisine takılıp kalınca da küfrü bastı. Öne doğru eğilmiş olan Crommower, sırtına birkaç tane kesik darbesi yedi, ama sadece hiddetle haykırıp güçlü kaslarını gerdi ve doğruldu. Beraberinde ise şişlenmiş olan bahtsız Drowu da havaya kaldırdı.</p>

      <p class="calibre2">Çılgınlar gibi dövüşen Crommower, düşman birliğinin çoğunu meşgul ederken Gandalug ilk başlarda iyi iş çıkarıyordu. İki dişi Drowla karşı karşıyaydı. Yaşlı cüce, bu şeytani yaratıkların ne kadar da güzel olduğunu düşünmeden edemedi. Yüz hatları düzgün açılıydı, ama keskin değildi; saçları bakımlı bir cüce hanımın sakalından bile daha parlaktı ve gözleri de oldukça derindi. Fakat yaptığı bu gözlemler Gandalug'un Drowlann yüzünü yarıp yolma isteğini etkilemedi tabii. Savaş baltasını ileri geri savurarak hem kalkanları hem de silahları kenara savuşturdu ve iki dişiyi geri püskürttü.</p>

      <p class="calibre2">Fakat derken sırtına göremediği bazı büyülü şeyler çarptığında, Gandalug bir kez daha, sonra bir kez daha acıyla yüzünü buruşturdu. Büyülü enerji cücenin kaliteli levha zırhını aştı ve derisine nüfuz etti. Birkaç saniye sonra boz sakallı yaşlı cüce, Crommower'in "Lanet büyücü!" diye hiddetle tükürükler saçarak hırladığını duydu ve dostunun da aynı şekilde büyü saldırısına uğradığını anladı.</p>

      <p class="calibre2">Crommower, miğferine şişlenmiş olan olu Drowun bacakları arasından ileri bakıp büyü kullanıcısının yerini tespit etti. "Büyücülerden nefret ediyom, " diye söylendi ve uzakta duran Drowa doğru yolunu yararak açmaya başladı.</p>

      <p class="calibre2">Büyücü, Crommower 'in anlamadığı bir lisanda birşeyler söyledi. Ama dövüşmekte olduğu altı kara elf de bir anda iki yana açılıp büyücü ile cücenin arasındaki alanı boş bıraktığı zaman, Crommower 'in neler döndüğünü anlaması gerekirdi.</p>

      <p class="calibre2">Fakat savaş hiddetiyle ve kana susamışlıkla kendinden geçmiş olan Crommower, o anda mantıklı düşünecek durumda değildi zaten. Büyücüye şöyle okkalı bir yumruk indirmeyi düşünerek ileri hücum etti. Bu sırada olu drov cücenin miğferine şişlenmiş bir şekilde hoplayıp zıplıyordu. Savaş öncüsü, büyücünün birşeyler söylemekte olduğunu ve elinde metal bir büyü değneği tuttuğunu farketmedi.</p>

      <p class="calibre2">Sonra, ani bir ışık patlamasıyla gözleri körleşen Crommower, bir şimşek büyüsünün enerjisiyle geriye doğru havada uçarken buldu kendisini. Bir dikit sütuna sertçe çarptı ve aşağı yavaşça kayarak kıç üstü yere oturdu.</p>

      <p class="calibre2">"Büyücülerden nefret ediyom, " diye ikince kez söylendi cüce. Ölü Drowu ittirerek kafasından fırlattı, ayağa sıçradı ve üzerinden dumanlar tüter bir halde yeniden hücum etmeye başladı.</p>

      <p class="calibre2">Kafasını öne eğip miğfer sivrisini hizaya getirdi ve sütunlara çarpıp sekerken zırhı cıyaklayarak şiddetle ileri doğru depara kalktı. Savaş öncüsü bir orak gibi geçerken, az önce dövüşmekte olduğu diğer kara elfler iki taraftan üzerine kapanıp kaliteli kılıçlarıyla ve tılsımlı gürzleriyle darbeler savurdular. Cücenin açılan yaralarından gürül gürül kanlar aktı.</p>

      <p class="calibre2">Crommower'in haykırışı hiç kesilmemişti ve hâlâ devam ediyordu; yaraları hissediyorduysa bile bunu çaktırmıyordu. Dosdoğru Drow büyücüsüne odaklamış olduğu hiddeti cücenin gözünü döndürmüştü.</p>

      <p class="calibre2">Büyücü, askerlerinin bu deli yaratığı durduramayacağını o zaman anladı. Doğuştan gelen büyüsüne baş vurdu ve bu çılgın cücelerin uçamadığını umarak levitasyonla yerden yükselmeye başladı.</p>

      <p class="calibre2">Gandalug, arkasında yaşanan kargaşayı duydu ve Crommower 'in aldığı her bir büyülü darbeyle yüzünü buruşturdu. Ama boz sakallı yaşlı cüce, dostuna yardım edebilecek durumda değildi. Bu dişi Drowlar şaşırtıcı bir şekilde iyi savaşçılar çıkmıştı, mükemmel bir uyumla çalışıyor ve bütün saldırılarını karşılıyor, hatta birkaç darbe indirmeyi bile başarıyorlardı. Bir tanesi acımasız derecede keskin olan kılıcıyla kesikler atıyor, diğeri ise şiddetle parlayan gürzünü savurup duruyordu. Gandalug 'un birçok yeri kanıyordu, ama bu yaraların hiçbiri ciddi değildi.</p>

      <p class="calibre2">Üçü danseder gibi bir dövüş ritmi tutturmuştu ki, gürz kullanan Drow geri çekildi ve büyü sözleri söylemeye başladı.</p>

      <p class="calibre2">"Hayır, yapamayacaksın, " diye fısıldadı Gandalug ve kılıç tutan Drowun üzerine sertçe atılıp kadına sarıldı Narin Drow. sert cücenin katıksız gücüyle boy ölçüşecek gibi değildi. Gandalug da onu gerive doğru fırlattı ve yoldaşıyla çarpışıp büyüyü bozmasını sağladı.</p>

      <p class="calibre2">Boz sakallı yaşlı cüce, Mithril Salonunun İlk Kralı ileri atıldı, iki Drowu süslü kalkanıyla tartakladı ve kurmuş olduğu klanın köpüklü bira armasıyla onlara vurup durdu.</p>

      <p class="calibre2">Koridorun aşağısında, Crommower yana doğru döndü, tam manasıyla bir dikit sütunun üzerine çıkıp koştu ve yukarı doğru sıçradı. Miğfer sivrisi yükselmekte olan büyücünün dizine saplandı, diz kapağını parçaladı ve bacağın öbür tarafından dışarı çıktı.</p>

      <p class="calibre2">Büyücü ıstırap içinde haykırdı. Levitasyon gücü ikisini de havada tutacak kadar güçlüydü ve o acı dolu anda yaralı Drow, büyüyü salıp bozmayı akıl edemedi. İkisi tuhaf bir şekilde havada asılı durdu. Crommower, vücudunu bir o yana bir buyana savurarak bacağı paramparça etti, kolçak çivileriyle yukarı doğru yumruk attı ve çiviler Drowun kalçalarına gömüldüğünde gülümsedi.</p>

      <p class="calibre2">Savaş öncüsünün kafasından aşağı sıcak bir kan yağmuru boşalıyor ve onun hiddetini körüklüyordu.</p>

      <p class="calibre2">Ama diğer Drowlar Crommower 'in altındaydı ve cüce ise yerden o kadar da yüksekte değildi. Kılıçlar ayağını keserken bacaklarını göğsüne çekmeye çalıştı. Sonra bir Drow uzun bir mızrak çıkartıp savaş öncüsünün böbreğine sertçe sapladığında Cromm-ower aniden sarsıldı ve bunun yapacağı son savaş olduğunu anladı.</p>

      <p class="calibre2">Gürz taşıyan drov: tekrar geri çekilip bir köşe başına saklandı ve Gandalug da kılıç tutan dişiye hızla saldırdı. Tıpkı az önce yaptığı gibi tekrar kalkanıyla hücum edecek ve kadını geri alacakmış gibi gösterdi. Fakat kurnaz yaşlı cüce duraksadı, yere eğildi ve baltası yan taraftan savrularak dişi Drowun ayaklarını gövdesinden ayırdı. Gandalug derhal düşmanının üzerine çullandı, kılıçtan gelen acı bir kesiği kabul etti ve dişi Drowun kafasını ikiye yaran bir darbeyle karşılık verdi.</p>

      <p class="calibre2">Tam kafasını kaldırıp bakmıştı ki, hemen önünde büyülü bir çekiç belirdi ve yüzüne 'küt' diye vurdu. Gandalug dilini ağzının içinde gezdirdi ve genç dişiye -bu drov gerçekten de gençti- gözlerine inanamaz bir halde bakarken bir dişini tükürdü.</p>

      <p class="calibre2">"Şaka ediyor olmalısın, " diye belirtti boz sakallı yaşlı cüce. Dişi Drowun başka bir büyü yapmaya başlamış olduğunu, yani büyüyle oluşturulmuş bir el kullanarak cücenin dişini kendisine doğru çekmekte olduğunu zar zor farketti.</p>

      <p class="calibre2">Büyülü çekiç saldırıyı sürdürdü ve Gandalug ölü Drowun yanında ayağa kalkmaya başladığında kafasının yanına ikinci darbeyi yedi "Sen öldün, " diye acımasızca gülümseyerek söz verdi genç dişiye. Fakat yankılanarak bir çığlık yükseldiğinde cücenin bütün neşesi kayboluverdi. Gandalug birçok vahşi savaş görmüştü; bir ölüm çığlığı duyduğunda onu tanırdı ve bu çığlığın bir cüceden yükseldiğini de biliyordu.</p>

      <p class="calibre2">Toparlanmaya çalışarak, Crommover ile onun bu yolculuğun son maceraları olmasını tamamen beklediklerini kendisine hatırlatarak bir saniye harcadı. Bir kez daha önündeki duruma odaklandığında genç dişi Drowun köşe başında daha da geriye çekildiğini gördü ve hafifçe büyü sözleri mırıldandığını duydu. Gandalug diğer kara elflerin kısa süre içinde tepesine bineceğini biliyordu, ama iki dişi yoldaşlarım ölü bulacakları konusunda kararlıydı. İnatçı cüce genç dro-wun ona ne gibi bir büyü hazırladığına hiç aldırış etmeden ileri atıldı.</p>

      <p class="calibre2">Cüce köşeyi döndüğünde dişi Drowu geçit koridorunun tam ortasında savunmasız bir şekilde, ellerini iki yana indirmiş bir halde dururken buldu. Boz sakallı yaşlı cüce hücuma geçti—fakat etrafını saran ani bir hortum, bir rüzgar girdabı onu durdurdu ve olduğu yerde kalmasını-sağladı.</p>

      <p class="calibre2">"Ne halt karıştırıyorsun? " diye kükredi Gandalug. Sinsi büyüye karşı çılgınlar gibi direndi, ama büyünün inatçı pençelerinden bir türlü kurtulamıyor, hatta namussuz dişiye doğru ayağını bile kıpırdatamıyordu.</p>

      <p class="calibre2">Derken Gandalug kalbinin derininde feci bir şey hisseti. Artık kasırganın vücuduna çarpışını hissetmiyordu, ama rüzgar hortumu, sanki derisinin içinden geçmenin bir yolunu bulmuş gibi devam ediyordu. Gandalug ruhuna bir şeylerin asıldığını, sanki iç organlarının deşilip dışarı çıkarıldığını hissetti.</p>

      <p class="calibre2">"Ne halt..?" diye tekrar sormaya başladı. Ama dudaklarının kontrolünü, bütün vücudunun kontrolünü kaybedince sözleri anlaşılmaz bir şekilde kayboldu. Çaresiz bir şekilde Drowa doğru uçtu, uzatmış olduğu eline ve elindeki garip nesneye doğru— 'O da ne öyle? ' diye merak etti. 'Elinde ne tutuyor? '</p>

      <p class="calibre2">Bu onun dişiydi.</p>

      <p class="calibre2">Sonra sadece bir boşluk vardı. Gandalug çok uzak bir yerden kara elflerin konuşmasını duydu ve arkasını dönüp baktığında son bir manzara daha gördü. Bir vücut -onun vücudu!- yerde ölü yatıyordu ve etrafı birkaç kara elf tarafından sarılmıştı.</p>

      <p class="calibre2">Onun vücudu...</p>

      <p class="calibre2">Cücenin hayaleti, o namussuz genç dişi olan Yvonnel Baen-re'nin ona bir kez daha zorla yaşattığı rüyadan, daha doğrusu kabustan uyanırken sendeleyip sarsıldı. Baenre o hatıraların inatçı cüceye uygulayabileceği en feci işkence olduğunu biliyordu ve bu yüzden sık sık bunu tekrarlardı.</p>

      <p class="calibre2">Şimdi Gandalug ona katıksız bir nefretle bakıyordu. İkibin yıldan sonra işte yine karşı karışa duruyorlardı. Zavallı Gandalug'un kaçmayı başaramadığı feci anılarla boş, bembeyaz bir hücre içinde geçen ikibin yıldan sonra.</p>

      <p class="calibre2">"Mithril Salonunu terkettiğin zaman tahtını oğluna bırakmıştın," diye belirtti Baenre. Hikayeyi zaten biliyordu, işkence ettiği esirinden bu bilgiyi birçok asır önce söküp almıştı. "Mithril Salonunun yeni kralının adı Bruenor— bu senin oğlunun da adıydı, değil mi?"</p>

      <p class="calibre2">Ruh dimdik durdu, bakışlarını sert ve kararlı bir şekilde sabit tuttu.</p>

      <p class="calibre2">Matron Baenre ona güldü. "Mithril Salonunun şekli şemali ve savunma hatları senin hafızanda var," dedi, "şimdi de o zaman olduğundan pek farklı değildir, tabii eğer cücelerin adetlerini anlaya-bilmişsem. Ne kadar ironik değil mi? Sen Gandalug, yani Mithril Salonunu bulup Battlehammer Klanını kuran kişi, hem salonun hem de klanın sonunun gelmesine yardımcı olacaksın."</p>

      <p class="calibre2">Cüce kral hiddetle uludu ve boyutu büyümeye başladı. Devasa bir hâl alan eller Baenre'nin cılız, kırış buruş boğazına doğru uzanmaya başladı. Matron ana ona tekrar güldü. Cücenin dişini havaya kaldırdı; onun emriyle rüzgar hortumu geri gelerek Gandalug'u yakaladı ve onu bembeyaz zindanına geri tıktı.</p>

      <p class="calibre2">"Demek Drizzt Do'Urden kaçmayı başardı," diye kedi gibi mırıldandı Matron Baenre. Hiç de mutsuz değildi. "O, şansımıza gelen bir mazeretten başka birşey değil!"</p>

      <p class="calibre2">Drizzt Do'Urden'in nasıl da onun ihtiyaç duyduğu ittifakı kurmasını sağlayacağını: rastlantı ve kaderin, yaklaşık ikibin yıldır arzuladığı fetih savaşının yöntemini ve fırsatını ona nasıl da güzel bir şekilde sunduğunu düşünerek koltuğunda rahatça oturan Baenre'nin yüzüne kocaman, şeytani bir gülümseme yayıldı.</p>

      <p class="calibre2">Drizzt Do'Urden özel odasına oturmuş olan biten şeyleri düşünüyordu. Wulfgar'ın hatıraları bütün düşüncelerine egemendi. Ama bunlar kasvetli görüntüler değildi, Wulfgar'ın gömülüp kalmış olduğu o mağara oyuğunun manzarası da değildi. Drizzt kule gibi uzun adamla paylaştığı sayısız macerayı, her zaman heyecan verici, sık sık da pervasız olan o maceraları hatırlıyordu. Drizzt inancına güvenerek Wultgar'ı kalbinin bir köşesine, babası Zaknafein'in anılarını koymuş olduğu köşeye koydu. Wulfgar'ı kaybetmiş olmakla duyduğu üzüntüyü inkar edemezdi, inkar etmek de istemiyordu zaten. Ama dimdik duruşlu genç barbarla olan bir sürü iyi hatırası o acıyla başa çıkabiliyor, Drizzt Do'Urden'in sakin yüzüne acı-tatlı bir gülümseme getirebiliyordu.</p>

      <p class="calibre2">Cattibrie'ın da zamanla aynı şekilde kabulleneceğini biliyordu. O gençti, güçlüydü ve her ne kadar tehlikeli olursa olsun en az Drizzt ve Wulfgar kadar maceraya arzu duyuyordu. Cattibrie gözyaşlarıyla birlikte gülümsemeyi öğrenecekti.</p>

      <p class="calibre2">Drizzt'in tek korkusu Bruenor içindi. Cüce kral pek genç değildi, geri kalan yıllarında yaşanacak olanlara, yani geleceğe bakmaya o kadar da hazır değildi. Ancak Bruenor, uzun ve zorlu yaşamı boyunca birçok trajedi yaşamıştı. Ayrıca genelleme yapılacak olursa ölümü doğal bir hadise olarak kabullenmek çilekeş cüceler için bir tarzdı. Drizzt, Bruenor'un devam edebilecek kadar güçlü olduğuna güvenmek zorundaydı.</p>

      <p class="calibre2">Bu düşünceler Drizzt'in aklına Regis ve yaşanan diğer hadiseler gelene kadar zihninde dönüp durdu. Entreri, yani birçok kişiye birçok acılar çektirmiş olan şeytani adam artık yoktu. Faerun'un dört bir köşesinde bu haberle kaç kişinin cümbüş yapacağını kim bilebilirdi?</p>

      <p class="calibre2">Ve Do'Urden Evi, yani Drizzt'i ırkının karanlık dünyasına bağlayan unsur da artık yoktu. Drizzt acaba en sonunda Menzober-ranzan'ın pençelerinden kurtulabilmiş miydi? Drizzt, Bruenor, Cattibrie ve Mithril Salonundaki diğer herkes şimdi Drow tehdidi sona erdi diye rahata kavuşabilecek miydi?</p>

      <p class="calibre2">Drizzt bundan emin olmayı diliyordu. Wulfgar'ın öldürüldüğü savaşın hikayelerine bakılacak olursa bir yochlol, yani Lloth'un birinci elden bir hizmetkarı gelmişti. Eğer onu yakalamak için düzenlenen akın sadece Vierna'nın çaresiz çırpınmalarından ibaret idiyse, aralarına o denli güçlü bir yaratığı getiren şey neydi?</p>

      <p class="calibre2">Bu düşünce Drizzt'in pek hoşuna gitmiyordu. Drow tehdidinin bitip bitmediğini ve en sonunda o şehri huzura kavuşabilecek şekilde geride bırakmayı başarıp başaramadığını merak ederek öylece odasında oturdu.</p>

      <p class="calibre2">"Konaktaşı ulakları geldi," dedi Cattibrie, Bruenor'a kapıyı çalma nezaketinde dahi bulunmadan cücenin özel odasına dalıvere-rek.</p>

      <p class="calibre2">"Umurumda değil." diye huysuzca yanıtladı cüce kral.</p>

      <p class="calibre2">Cattibrie onun yanına doğru yürüdü, geniş omuzunu kavradı ve dönüp kendisine bakması için cüceyi zorladı. Aralarında geçen şey eğer hayatlarına devam etmez ve geleceğe bakmazlarsa, Wulfgar'ın ölümünü daha da amaçsız bir hale getirmiş olacaklarını anladıkları ve kederlerini paylaştıkları bir andı.</p>

      <p class="calibre2">Eğer hayat yaşanmayacaksa, ölüm bir kayıp sayılır mı?</p>

      <p class="calibre2">Bruenor kızının ince beline kolunu doladı, onu kendisine doğru çekti ve şimdiye kadar hiç sarılmadığı gibi kıza sıkıca sarıldı. Derin mavi gözlerinden yaşlar süzülen Cattibrie da ona sıkı sıkıya sarıldı. Ama aynı şekilde hayat dolu genç kızın yüzünde bir gülümseme de belirdi. Bruenor'un omuzu kontrol edemediği hıçkırıklarla yükselip alçalsa bile Cattibrie onun da yakında huzura kavuşacağından emindi.</p>

      <p class="calibre2">Yaşadığı bütün olaylara rağmen Bruenor, hâlâ Mithril Salonunun Sekizinci Kralıydı ve tattığı bütün maceralara, neşelere ve hüzünlere rağmen Cattibrie daha yirmi yaşını yeni doldurmuştu.</p>

      <p class="calibre2"><span class="none5">Hâlâ yapılacak çok şey vardı.</span></p>
    </div>
  </div>
</body>
</html>
