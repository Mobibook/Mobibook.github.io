<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Benim De Söyleyeceklerim Var</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre7" id="filepos13224"></p>

  <p class="calibre7"><span class="calibre9">Biz Bu Hale Düşecek İnsanlar mıydık?</span></p>

  <p class="calibre10">Aslında gerçeği söylemek gerekirse öyle çok görkemli, dillere destan, görenlerin “Aha ilişki, ooo çok coşkun ilişki, vay vay çok taşkın ilişki” dedikleri bir ilişki değildi bizimkisi. Herkesinki gibi sıradan, zaman zaman sıkıcı, coşkunluğu da taşkınlığı da belirli sınır ve kalıplar içerisinde, ekseriyetle dört duvar arasında yaşayan bir ilişkiydi bizim ilişkimiz. Abartı ve şaşaadan uzak, yalın ama mutlu bir çifttik.</p>

  <p class="calibre10">Ama ne yazık ki yaşadığım kadını artık tanıyamıyordum. İlk başlarda ne kadar inkâr etse de onu hep başkalarının ellerine, parmaklarına bakarken yakalıyordum. Zamanla kulağına fısıldadığım sevgi sözcükleri ona yetmez oldu. “Seni... Eee böyle seviyorum aşkım, eee şöyle seviyorum aşkım” diye aşk nameleri söylemem onun için artık hiçbir şey ifade etmiyordu. Oysaki eski günlerde nasıl da ışıl ışıl olurdu gözlerinin içi... Biraz zorladım; &nbsp;ilişkimizin ne kadar sağlam ve ulvî temeller üzerine kurulduğundan, bu aşkın karşısında hiçbir süper gücün duramayacağından, hatta ikimiz el ele verirsek Kovaceviç’li, Ronaldo’lu dünya karmasını bile yeneceğimizden falan bahsettim... Olmadı. Işıldatamadım o gözlerinin içini. Sadece kuru bir “Haklısın bebeğim’le yetindim.</p>

  <p class="calibre10">Sonra “Şerefsiz! ” dedim. “İşin düşünce ararsın di mi ? ” dedim. Korkuyla ve şaşkınlıkla “Bana mı dedin? ” dedi. “Yok be aşkım. Sana ne diyicem, Samet denyosu aklıma geldi de birden ona sinirlendim” dedim. “Bugün aradı bu beni. Böyle bir yalaklanmalar falan... Dedim: ‘Ne? ’ Dedi: ‘Dünya evine giriyorum. ’ Dedim: ‘Eee? ’ Dedi: ‘Abi nevresim takımı, çatal bıçak seti bi de fiskos masası aldım da kefil gerekiyor, sen olur musun? ’ Anında telefonu suratına kapattım çiçeğim” dedim. Ve “Ulan şerefsiz! Nevresim takımı alıyorsan bana mı alıyorsun? Fiskos masasında aile fotoğrafımı ben mi sergiliycem? Çıkar dünyası olmuş be aşkısı! ” diye veryansın ettim sevdiceğime. Veryansın etmemle canım sevgilimin gözlerinde o aylardır görmediğim ışıltıyı görmem bir oldu. Fark etmiştim; “Seni seviyorum” sözcüğü Richter ölçeğinde 2 şiddetinde bir deprem yaratıyorsa onun yüreğinde, “nevresim takımı” 7, “zigon sehpa” 9 şiddetindeydi. Evet o artık yuva kurmak, evlenmek istiyordu. Ama dile getiremiyordu...</p>

  <p class="calibre10">Peki bu kadın, bu beraber olduğum insan bu hale nasıl gelmişti? Daha dün gibi hatırlıyorum <span class="italic"><span class="bold">Dövüş Kulübü</span></span> filmini izlemiştik. Ben filmden çok etkilenmiş, gerek mesajsal, gerekse çekimsel olarak çok beğenmiştim filmi de sevdiğim itiraz etmişti... <span class="italic"><span class="bold">Dövüş Kulübü</span></span>'nün Hollywood’un planlı bir ürünü olduğunu, Amerikan sömürgeciliğinin kendi ürettiği teze yine kendi ürettiği antitezi ürün olarak sunup, “İşte buyrun, alın size muhalefet. Bununla yetinin” diyerek dünyadaki kapitalizm karşıtlarını ve yükselen anarşist akımları sindirmeye çalıştığını, bu yaptıklarının tıpkı <span class="italic"><span class="bold">Gözcü</span></span> gazetesinin “Yeterrrr!” diye manşetler atıp, amaçsız, neye ve kime karşı olduğu belli olmayan tıraş bir isyan sergilemesine benzetebilineceğini, dolayısıyla Brad Pitt ve Edward Norton’un iki ayrı terbiyesiz, şerefsiz çocuğu olduğunu falan söyledi. Ben “He aşkım, haklısın” desem de içimden "Yok lan, şahane filmdi işte. Sanırım sevdiceğim gaza gelip tırt bir çıkarımda bulundu bu sefer... Hem <span class="italic"><span class="bold">Gözcü</span></span>’nün ‘Asabi’ eki de zaman zaman duygularıma tercüman oluyor” diye içimden geçirmiştim. Ama ne olursa olsun beni seven bu kadının çıkarımı tırt da olsa pırt da olsa onun dünya görüşü hakkında bana bir ipucu vermiyor muydu?</p>

  <p class="calibre10">Böyle düşünen bir kadını kim niye ve nasıl bu hale getirmişti?.. <span class="italic"><span class="bold">Aylaklığa Övgü</span></span> kitabından çok etkilendiğini söyleyen bir kadın, şimdi benden set üstü ocak taksidine girmemi istiyorsa ben yakarım o kitabı aga! Neyse, fazla fevrî davranmadan konuyu anlamazlıktan geldim, geçiştirdim.</p>

  <p class="calibre10">Bi gün evde otururken giyindi süslendi, elinde bir çeyrek altınla geldi yanıma. Ama nasıl giyinmek... Böyle siyah kumaş, kollan transparan olan bir elbise giymiş, saçım topuz yaptığı yetmezmiş gibi bi de kenarından lüle lüle bi tutam bırakmış, yüzüne de sim sürmüş. “Yürü gidiyoruz” dedi. “Nereye?” dedim. “Babam aradı, kaynıgillerin Güldal’ın düğünü varmış. Oraya gideceğiz” dedi. “Aman dur!” dememe fırsat vermeden Güldal’ın gelinliğini, burası böööyle açık, yanlardan dökümlü mökümlü diye uzuun uzun anlatmaya başladı. Sonra “gelin başı” dedi, “kız tarafı” dedi. Düğünü hâkim evinde yapacaklarmış, oğlan tarafı zenginmiş ama cimriymiş, bakalım Nevzat Eniştesi geline ne takacakmış, “Para yok, para yok” deyip üç katlı ev yaptırmasını biliyorlarmış, damat anasından gizli gelinin üzerine ev almışmış...</p>

  <p class="calibre10">İyice kendini kaybetmişti, anlattıkça coşuyor, coştukça gözlerinin içi daha bi ışıldıyordu. Hiç olmadığı kadar mutluydu. Bense kadınımdaki bu dehşetengiz değişimi acı, korku ve merakla izliyordum. En sonunda dayanamadım, patladım. “Hay Güldal’a bir, Nevzat Eniştene iki be! Bana bunları niye yapıyorsun bebeğim? Nedir bu tiyatro? Nedir bu düğün, ev, bark teraneleri ?” diye kollarından tutarak haykırdım. Gayet sakin “Umut, biz evlenmeyecek miyiz yoksa?” diye sordu. Allak bullak olmuştum. “Eee evlenicez ama böyle değil, böyle gürültülü patırtılı değil. Sessiz, sakin olacak, sadece bi imza atıcaz. Taksite, gelin başına, davetiyeye, şaklabanlığa esir olmadan...” diye bir şeyler geveledim. “Aaa üstüme iyilik sağlık. Ne öyle sahipsizler gibi evlenilir miymiş hiç ?” diye itiraz etti. Arsızlığa verip “Yavrucuğum, bebeğim, söyle n’oldu sana? N’oldu bize? Biz bu hale düşecek insanlar mıydık ?” diye ağlamaya başladım. Çok sinirlenmişti. “Cirrieeee fizirreeeezzrrz!” diye anlamsız ve tiz bi şekilde bağırmaya başladı. Korktuğum için kaçıp komodinin arkasına saklandım. “Cirridieeeeeeeee friiiziiiiiiiiii!” diye bağırarak üzerime doğru geldi. Duvar ile komodin araşma sıkışmıştım, kaçamıyordum.</p>

  <p class="calibre10">Ter içinde uyandım. Sevdiceğim her şeyden habersiz yanımda uyuyordu. Ama o tiz ses, o “Cirriee fiziriee”ler kesilmemişti. Her şeyin bir rüya olmasından dolayı sevincimden aşkımı öpecekken sesin kaynağını fark ettim. Aşkımın güzel burnundaki bi tatak kurumuş, o nefes aldıkça ötüyordu. Onu uyandırmadan burnunu hafifçe sıkıp, içerdeki tatağın yönü değiştirip, sesi kestim. Uykum kaçmıştı. Yataktan kalkıp pencereden dışarıyı seyrettim. Karşıdaki mobilyacının vitrininde bildim bileli duran zigon sehpa satılmıştı. Sonra kendi kendime “Ulan Umut, ne sallıyorsun Allah aşkına. Biz ikimiz kim, koskoca dünya karması kim? Tek başına Luis Figo bizi yeşil sahaların maymunu yapar be” dedim. Sonra gittim öptüm bebeğimi, sarılarak uyuduk.</p>

  <p class="calibre3" style="margin:0pt; border:0pt; height:1em"></p>

  <div class="mbppagebreak" id="calibre_pb_5"></div>
</body>
</html>
