<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <title></title>
  <link href="../Styles/igormrdn.css" type="text/css" rel="stylesheet"/>
</head>

<body>
  <h4><p class="p9"><span class="t1"><b>altı</b></span></p></h4>

  <p class="p7">İyi de David Selig gücünün geri gelmesini neden istiyor? Neden yitip gitmesine izin vermiyor? Bu güç her zaman başındaki bela, üzerindeki lanet olmadı mı? Onu diğer insanlardan koparıp sevgisiz bir hayata mahkum bırakmadı mı? Uğraşma Duvid. Bırak gitsin. Bırak yitsin. Öte yandan, gücün olmadan nesin sen? İnsanlarla aranda sendeleyen, önceden kestirilemeyen, seni tatmin etmeyen bu temas da olmazsa onlara nasıl dokunabileceksin? Gücün, öyle ya da böyle, insanlığa katılmanı sağlıyor ve katılabildiğin tek yol bu. Ondan vazgeçmeye dayanamıyorsun. Kabul et. Sana verilen bu hediyeyi, bu yeteneği hem seviyor hem de hakir görüyorsun. Sana bütün yaptıklarına rağmen onu kaybetmekten ödün kopuyor. Mücadele etmenin beyhude olduğunu bile bile gücünün son zerresine dört elle sarılıp savaşacaksın. Savaş o halde. Huxley’yi bir daha oku. Yiyorsa asit dene. Kırbaçlanmayı dene. En azından oruç tutmayı dene. İyi madem, oruç tutalım. Kızartılmış erişteyi pas geçiyoruz. Çin böreğini de. Daktiloya yeni bir kağıt koyalım ve toplumun simgesi olarak Odysseus’u düşünelim bakalım.</p>
</body>
</html>