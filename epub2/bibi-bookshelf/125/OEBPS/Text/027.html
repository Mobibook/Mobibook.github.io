<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <title></title>
  <link href="../Styles/igormrdn.css" type="text/css" rel="stylesheet"/>
</head>

<body>
  <h4><p class="p6"><span class="t1"><b>yirmi üç</b></span></p></h4>

  <p class="p13">David Selig</p>

  <p class="p13">Selig Çalışmaları 101, Prof. Selig</p>

  <p class="p13">10 Kasım 1976</p>

  <p class="p10"><b>Gündelik Hayatın Faktörlerinden Biri Olarak Entropi</b></p>

  <p class="p7">Entropi fizikte termodinamik bir sistemin enerjisinin işe dönüşemeyecek şekilde dağıtılma derecesinin matematiksel ifadesi olarak tanımlanır. Daha genel bir metafor olarak bakıldığında ise, entropinin, evren de dahil olmak üzere her türlü sistemin giderek artan bir düzensizliğe ve atalete yönelik tersinemez eğilimi olduğu söylenebilir. Başka bir deyişle, evrendeki şeylerin tabiatında sürekli olarak daha kötüye gitme eğilimi vardır; sonunda öyle kötüye giderler ki ne kadar kötüye gittiklerini bilmenin yollarından bile yoksun kalırız.</p>

  <p>Amerikalı büyük fizikçi Josiah Willard Gibbs (1839-1903) termodinamiğin ikinci yasasını, yani kapalı bir sistemde rastgele hareket eden enerjinin artan düzensizliğini tanımlayan yasayı kimyaya uygulayan ilk kişidir. Evren yaşlandıkça düzensizliğin spontane bir şekilde arttığı ilkesini en kesinlikli şekilde ileri süren de yine odur. Gibbs’in önayak olduğu kavrayışları felsefe alanına genişleten düşünürlerden parlak matematikçi Norbert Wiener (1894-1964) <i>The Human Use of Human Beings</i> adlı kitabında şöyle der: ‘Entropi arttıkça, evren ve evrendeki bütün kapalı sistemler doğalında bozulup ayırt edici özelliklerini kaybetmeye, olasılığı en az olan durumdan en çok olan duruma, yani ayrımların ve formların var olduğu bir düzen ve farklılık halinden kaos ve aynılık haline geçmeye meyleder.’ Gibbs’in evreninde düzen en küçük, kaos ise en büyük olasılıktır. Ama evren bir bütün olarak, tabii eğer evrenin bütünlüğü diye bir şey varsa, kötüleme eğilimindeyse de, istikameti evrenin genel istikametine ters görünen ve içinde düzenin artması yönünde sınırlı ve geçici bir eğilim barındıran yerel anklavlar vardır. Hayat bu anklavlarda yuva bulur kendine.</p>

  <p>Wiener bu yüzden genelde canlılar âlemini, özeldeyse insanlığı entropiye karşı verilen savaşın kahramanları olarak över ve bir diğer pasajında bu savaşı kötülüğe karşı savaşa denk tutar: ‘Bu rastgele öğeyi, bu organik eksikliği (yani evrenin dokusundaki temel şans öğesini) çok şiddetli bir mecaz kullanmadan kötülük sayabiliriz.’ Wiener’e göre insanlar anti-entropik işlemler yürütürler. Bizim duyu reseptörlerimiz vardır. Birbirimizle iletişim kurarız. Birbirimizden öğrendiğimiz bilgilerden faydalanırız. Dolayısıyla biz evrensel kaosun spontane yayılımının pasif kurbanlarından öte bir şeyiz. ‘İnsan ırkı olarak bizler, kapalı sistemler değiliz. Dışarıdan besin alıp enerji üretiyoruz; sonuç itibarıyla, hayatiyetimizin bu kaynaklarını da içeren daha büyük bir dünyanın parçalarıyız. Ama daha da önemlisi, duyu organlarımızla dışarıdan bilgi alıyor ve alınan bilgiler doğrultusunda hareket ediyoruz.’ Diğer bir deyişle, geri bildirim var. İletişim kurarak çevremizi kontrol etmeyi öğreniyoruz. Şöyle devam ediyor Wiener: ‘Kontrol ve iletişim yoluyla, doğanın düzeni geriletme ve anlamı yok etme eğilimiyle savaşıyoruz; entropinin artma eğilimiyle.’ Çok uzun vadede entropinin hepimizi haklaması kaçınılmaz görünüyor; ama kısa vadede karşı koyabiliriz. ‘Dünyanın ölümünün son evrelerini gözleyen izleyiciler değiliz henüz.’</p>

  <p>Peki ya bir insan, ister kazara ister seçimle olsun, kendini kapalı bir sisteme çevirirse?</p>

  <p>Bir münzevi, örneğin. Karanlık bir mağarada yaşıyor. Hiçbir bilgi girmiyor içeri. Mantar yiyor. Mantarlar ancak yaşamaya devam edebilmesine yetecek kadar enerji veriyor, bunun haricinde bir girdi yok. Kendi manevi ve zihinsel kaynaklarını kanırtmak durumunda, ki bunlar da eninde sonunda tükeniyor. Yavaş yavaş kaos büyüyor içinde, entropi kuvvetleri bir o sinapsı, bir bu sinir düğümünü ele geçiriyor yavaş yavaş. Entropiye teslim olma süreci tamamlanana dek giderek daha az miktarda duyu verisi alıyor. Sonra hareket etmeyi, büyümeyi, nefes almayı, herhangi bir şekilde fonksiyon göstermeyi bırakıyor. Ölüm adıyla biliniyor bu durum.</p>

  <p>Mağarada saklanmaya da gerek yok. İnsan içsel bir göçle de kendini yaşam veren enerji kaynaklarından uzak tutabilir. Bu, genellikle, enerji kaynakları benliğin dengesine yönelik tehditler gibi göründüğü için yapılır. Gerçekten de girdiler benliği tehdit eder: Dışarıdan gelen bir etki dengeyi bozar çoğunlukla. Bununla birlikte dengenin kendisi de benlik için başlı başına bir tehdittir; ne var ki bu gerçek sıklıkla göz ardı edilir. Dengeyi sağlamak adına çılgınca çaba harcayan evli çiftler vardır. Kendilerini yalıtır, birbirlerine yapışır, evrenin geri kalanını dışarıda bırakıp kendilerini iki kişilik kapalı bir sisteme çevirirler, ta ki kurdukları ölümcül denge sabit ve acımasız bir şekilde sistemdeki bütün hayatiyeti de kapı dışarı edene kadar. Yani diğer her şeyden yeterince soyutlandıkları ölçüde, iki kişi de tek kişi gibi telef olabilir pekala. Ben buna tekeşlilik yanılgısı diyorum şahsen. Kız kardeşim Judith kocasını onunla yaşarken kendini günden güne ölüyormuş gibi hissettiği için terk ettiğini söylemişti. Tabii burada Judith’in kaltağın teki olduğu gerçeğini de es geçemeyiz.</p>

  <p>Duyusal kesinti elbette ki her zaman istek üzerine gelişen bir olay değildir. İstesek de istemesek de gelir başımıza. Ya tıpış tıpış kendi ayaklarımızla gideriz, ya da biri bizi içeri tıkar, ama eninde sonunda bir şekilde o kutuya gireriz. Entropinin uzun vadede hepimizi haklamasının kaçınılmaz olduğunu söylerken bundan bahsediyordum. Ne kadar yaşam dolu, dinç olsak, dünyayı yalayıp yutsak da zaman geçtikçe girdiler azalır. Görme, duyma, dokunma ve koku alma, aziz Will S.’nin dediği gibi, hepsi gider ve sonunda dişsiz, gözsüz, tatsız, her şeysiz kalırız. Her şeysiz. Ya da, yine aynı akıllı adamın dediği gibi, saatten saate olgunlaştıkça olgunlaşıyor, saatten saatte çürüdükçe çürüyoruz, ve böyle sürüp gidiyor aynı hikâye.<a id="k41" href="../Text/DiPNOTLAR.xhtml#a41"><sup>[41]</sup></a></p>

  <p>Örnek olarak kendimi ele almak istiyorum. Bu adamın acıklı hikâyesi ne koyuyor ortaya? Önceden olağanüstü olan güçlerinde açıklanamayan bir azalma. Girdilerde düşüş. Henüz yaşarken başından geçen küçük bir ölüm. Entropik savaşlarda verilen bir kayıp değil de neyim ben? Gözlerinizin önünde gömülmüyor muyum atalet ve sessizliğe? Izdırabım yeterince belli, yeterince kuvvetli değil mi? Kim olacağım ben, kendim olmayı bıraktığımda? Isı ölümünü ölüyorum. Spontane bir çürüme. Rastgele bir olasılık seğirtisi felaketim oluyor. Hiçliğe dönüşüyorum. Kömür ve kül oluyorum. Süpürgeyi bekleyeceğim gelip beni toplasın diye.</p>

  <p class="p11">Çok güzel olmuş, Selig. Otur, A aldın. Yazın anlaşılır, ifade tarzın güçlü, altta yatan felsefi meseleleri de çok iyi kavramışsın. Sınıf birincisi olabilirsin. Şimdi daha iyi hissediyor musun kendini?</p>
</body>
</html>