<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Tılsım</title>
  <link href="../Styles/style.css" rel="stylesheet" type="text/css" />
</head>

<body>
  <h3>Tılsım Kullanma Kılavuzu</h3>

  <blockquote class="r">
    <p>"Çok önemli bir sırrı keşfetmiştim,</p>

    <p>evrensel gerçeklik denilen şeyin</p>

    <p>anlamını çözmeye yaklaşmıştım.</p>

    <p>Ve bu yüzden beni yakalayıp</p>

    <p>ölüme mahkûm ettiler."</p>

    <p>Remedios Varo</p>

    <p>(İspanyol/Meksikalı sürrealist ressam, anarşist)</p>
  </blockquote>

  <p>2 Ekim 1968'de on bine yakın üniversite ve lise öğrencisi hükümeti protesto etmek için başkent Meksiko'nun Tlatelolco Mahallesindeki Plaza de las Tres Culturas'ta toplandı. "Olimpiyat değil, devrim istiyoruz," diye bağırıyordu öğrenciler. Halk da onları destekledi ve böylece Meksika tarihinin en büyük protesto gösterilerinden biri çıktı ortaya.</p>

  <p>Ordunun yanıtı halka ateş açmaktı.</p>

  <p>Hükümet, askerlerin protestocular tarafından kışkırtıldığını iddia etse de, sonradan, gösteriden çok önce binalara keskin nişancılar yerleştirildiği ve ilk kurşunu onlardan birinin sıktığı ortaya çıkmıştır.</p>

  <p>Yukarıda bahsettiğim protestoların başlangıcı, aynı yılın Ağustos ayında, UNAM'da<a href="../Text/dipnot.html#note_1" id="back_note_1"><sup>[1]</sup></a> gerçekleşen Rektör Barros Sierra önderliğindeki 50 bin öğrencinin hükümetin baskıcı rejimine ve üniversitenin bağımsızlığına müdahale çabalarına karşı düzenledikleri gösterilerdi. İlk gösteri yürüyüşü en ufak bir olay çıkmadan tamamlandı. Ancak ikinci protesto gösterisi için halk da yürüyüşe katılmaya çağrılınca hükümet duruma müdahale etmeye karar verdi. Protestoları durdurmaya kararlı olan Başkan Diaz Ordaz, orduyu göreve çağırdı ve UNAM askerler tarafından işgal edildi. Öğrenciler öldürüldü, dövüldü, tutuklandı. Kimsenin gözünün yaşına bakılmadı.</p>

  <p>Tanklar ve askerler üniversiteyi işgal ettiğinde kurtulmayı başaran tek bir kişi olmuştu: Sekiz gün Felsefe ve Edebiyat Fakültesi'nin en üst katındaki kadınlar tuvaletinde saklanan Uruguaylı Pedagog Alcira Soust Scaffo.</p>

  <p>Bolano'nun anlattığı onun hikâyesi. Onca zaman tuvalette kilitli kalan birinin aklından neler geçer? Belli bir süre sonra deliliğe yaklaştığında, duygular, düşünceler, geçmiş ve gelecek zihninde birbirine girerken...</p>

  <p>Önce korku.</p>

  <p>Ve sonra artık korku yok.</p>

  <blockquote class=""></blockquote>

  <p>Bu yüzden Auxilio/Alcira, Bolano'ya göre Meksika şiirinin anasıdır. O, Meksika halkının var olma, özgür olma savaşının sembolüdür. Şiirin özü de bu değil midir zaten? Direnişiyle üniversitenin bağımsızlığını simgeler o, yaşayan tarihtir.</p>

  <p>Üstelik Bolano yazdıklarını, bu kitapta okuyacaklarınızı, uydurmamıştır.</p>

  <p>Yazarımız ve Alcira Soust Scaffo 1970'te tanışırlar. Bolano, kadının yaşadıklarını ilk elden dinleme şansına sahip olanlardan biridir. Belki bu yüzden bütün kitaplarında sesi duyulur Alcira'nın. Bu yankıya "İmdat!" anlamına gelen Auxilio adını verir Bolano.</p>

  <p>En komiğiyse katliamdan sonra Tlatelolco sokaklarındaki kanların yıkanması ve 11 gün sonra hiçbir şey olmamışçasına 1968 Yaz Olimpiyat Oyunları’nın başlaması.</p>

  <p>"Neden <i>Tılsım</i>?" sorusunun yanıtıysa yine Bolano'dan: "Tarih, tarihçiler tarafından iğfal edildiğinde gerçekleri anlatmak sanatçılara düşer."</p>

  <p>** Çevirmen olarak ses çıkarmayı sevmem ama bu zorlu çeviride emeği geçen, hakkını yemek istemediğim birkaç kişi var. Her zamanki gibi aylarca maddi manevi bütün yükümü taşıyan, evinin duvarlarını <i>post-it</i>'lerle kaplamama sesini çıkarmayan, sabahlara kadar kendi kendime konuşarak koridorda dolaşmama tahammül eden annem Zühal Ateş, argo konusunda beni hiçbir zaman yarı yolda bırakmayan Eduardo Diez, gecenin bir vakti telefon açıp bu cümleye hangi kelime yakışıyor dediğimde üşenmeden yanıtlayan Tarkan Çeper, asistanlarım Büşra Kaygın, Çiğdem Bahçe ve elbette metne son şeklini veren, bunu yaparken de bir kelimenin değişmesinin dahi metnin lezzetini ne kadar etkilediğini, bir virgül eklemenin okumayı ne kadar kolaylaştırdığını bir kere daha ispatlayan Murat Uyurkulak. Sizler olmasaydınız bu kitap asla bitmezdi.</p>

  <p>&nbsp;</p>

  <p class="r">Zeynep Heyzen Ateş</p>
</body>
</html>
