<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1 class="nob" title="Metin, Sessizlik, Gösteri (1986)">Metin, Sessizlik, Gösteri</h1>

  <h2 class="not sigil_not_in_toc">(1986)</h2>

  <p><b>BASILI</b> söz yeniden üretilebilir. "Gündoğumu" sözcüğünü daktiloyla yazar ya da basarsanız veya bilgisayar ekranına yazar ya da basarsanız, aynı sözcüğü yeniden üretmiş olursunuz. Eğer "gündoğumu" sözcüğünü elle yazarsanız, sonra da ben elle yazarsam, onu yeniden üretmiş, kopyalamış olurum; ancak yazının kenarları belki biraz titrekleşip tuhaflaşır. Ama önce siz "gündoğumu", sonra da ben "gündoğumu" dersem, evet, aynı sözcüğü söylüyoruzdur ama bir yeniden üretim değil yalnızca yineleme söz konusudur, hayli değişik bir şeydir bu. Kimin söylediği önemlidir. Konuşma bir olaydır. Gündoğumunun kendisi de tekrar tekrar gerçekleşir, hatta dünya döndüğü için sürekli gerçekleşir, ama "Hep aynı gündoğumu" demenin meşru olmadığını düşünüyorum. Olaylar yeniden üretilemez. O ve M harflerinin "OM" sözcüğünü "yaptıklarını" söylemek göstergeyle olayı karıştırmaktır, tıpkı kol saatini gezegenin dönüşüyle bir saymak gibi. "OM" sözcüğü bir sestir, olaydır; bunu söylemek zaman "alır"; söylenişi zamanı "yapar". Bu sesin aracı nefestir; canlı olmamız sayesinde tekrar tekrar nefesimizle oluştururuz bu sesi. Elbette bu ses mekanik olarak da yeniden oluşturulabilir; ama o zaman dediğimiz gibi canlı olmaktan çıkar. Olay değil, olayın gölgesidir artık.</p>

  <p>Her türden yazı, sözcüğü zaman dışında sabitler ve onu sessizleştirir. Yazılı sözcük bir gölgedir. Gölgeler sessizdir. Okur o gayri faniliğe yeniden can verir nefesiyle, o sessizliğe de belki gürültü üfler.</p>

  <p>İnsanlar eskiden yazılı sözcüğün işitsel bir göstergenin görsel göstergesi olduğunun farkındaydılar; bu yüzden de yüksek sesle okurlardı - nefeslerini katarlardı sözcüğe. Anlaşıldığı kadarıyla, Romalılar oturmuş kendi kendine sessizce okuyan birini görünce birbirlerini dürtüp dalga geçerlerdi. Abelardus ve Aquinas okurken dudaklarını kıpırdatırlardı, çizgi roman okuyan cahiller gibi. Bir Çin kütüphanesinde kendi düşüncelerinizi bile duyamazsınız, Çin operasında duyduğunuzdan fazla duyamazsınız en azından.</p>

  <p>Okuryazarlık seçkin bir erkek kesimi tarafından, iktidar aracı bir ayrıcalık olarak elde tutulduğu sürece, pek çok insan metni olayla bir saydı. Edebiyat dediğimiz şey bir resitaldi: bir araya toplanmış canlı insanların az çok sabit bir anlatıyı ya da başka bir biçimsel yapıyı tekrarlara, geleneksel cümlelere, şu ya da bu ölçüde doğaçlamaya başvurarak söyleyip dinlemesiydi. <i>Odysseus, Bhagavad-Gita, Tora, Edda,</i> tüm efsaneler, destanlar, masallar, tüm bir Kuzey Amerika, Güney Amerika edebiyatı, Beyaz istilasından önce Afrika edebiyatının büyük bölümü böyleydi; Yeni Gine'den kenar mahallelere pek çok kültür ve alt kültürün edebiyatı hâlâ böyledir.</p>

  <p>Bununla birlikte dil sanatına, sanat olarak dile "yazı" deriz. Ben bir yazarım, değil mi? Kelimenin tam anlamıyla edebiyat harfler, alfabe demektir. Sözlü metin; olay olarak, gösteri olarak sözel sanat, "daha alt" bir biçim sayılıp, ilkel sayılıp küçümsenmiş, bir yana atılmıştır; yalnızca bebeklere, körlere, seçmenlere ve konferans dinlemeye gelmiş insanlara özgü görülmüştür.</p>

  <p>Gerçekte ne yapıyoruz biz burada - ben konferans verir, siz dinlerken? Son derece etnik bir şey. Sözlü kültüre tenezzül ediyoruz. Yasa dışı değil bu, ama biraz kırık. Burun kıvrılacak bir şey, çünkü sözlü metin yazılıya oranla "aşağı" sayılıyor; bugün yazılı demek de basılı demek zaten. Matbu olanın gücüne, yani sonsuz yeniden üretilebilme yetisine değer veriyoruz. Baskı virütiktir. (Erkeksi olan şimdi virütik olanda kapsanmıştır.) Modern Batı uygarlığının modeli virüstür; çevresini kendi sonsuz reprodüksiyonlarına çeviren o saf bilgi damlacığıdır.</p>

  <p>Ama sözcük, diye ciyaklar kadın, bilgi değildir. "Siktir" sözcüğünün bilgi değeri nedir? Ya" OM" sözcüğününki?</p>

  <p>Bilgi, sözcüğün bir değeri veya veçhesidir, ya da böyle olabilir. Başka değer ve veçheleri de vardır. Bunlardan biri de sestir. Anlamlılık, ille de orada bulunmayan bir göndergeye gönderim yapıldığını ima etmez; olayın kendisi de anlamlı sayılabilir: örneğin bir gündoğumu, bir gürültü gibi. Sözcük, her şeyden önce bir gürültüdür. Bilgisayarlar için bir sözcüğün bilgi dışındaki tüm veçheleri "gürültü"dür. Ancak bizler bilgisayar değiliz. Pek akıllı olmayabiliriz ama bilgisayarlardan daha akıllıyız.</p>

  <p>Artık sözünü ettiğim şeyi yapmanın vakti geldi de geçiyor; işte size sözlü edebiyattan bir öykü parçacığı, bu tür edebiyatı genellikle okuduğumuz biçimde yazılmış:</p>

  <p style="font-size: 0.70em;"><b>Derken büyük dişi Boz Ayı bunu fark etti. Kızdı, dışarı koştu, onu azarlayan adama doğru atıldı. Evine gitti hızla, onu aldı ve adamı öldürdü. Etini parça parça etti ve kemiklerini kırdı. Sonra gitti. Şimdi kendi halkını ve iki yavrusunu hatırladı. Çok kızgındı, yuvasına gitti.</b></p>

  <p>Franz Boas bu öyküyü bizim için bu şekilde, bu biçimde, bilgi sağlamak için yazmış; Tsimshia kültürü üzerine topladığı bilginin bir bölümünü aktarmak için. Ama bundan önce, ilk önce, Boas öyküyü duyduğu gibi, konuşulduğu gibi, kendisine gösteri olarak sunulduğu gibi Tsimshia dilinde yazmış, sonra sözcüğü sözcüğüne, satırı satırına İngilizce'ye çevirmiş. Nefes kümelerine göre düzenlendiğinde bu çeviri şöyle bir şey oluyor:</p>

  <div>
    <p style="font-size: 0.70em;"><b>Sonra bunu fark etti</b></p>

    <p style="font-size: 0.70em;"><b>büyük dişi Boz Ayı</b></p>

    <p style="font-size: 0.70em;"><b>Sonra geldi,</b></p>

    <p style="font-size: 0.70em;"><b>yüreği yanık olarak.</b></p>

    <p style="font-size: 0.70em;"><b>Sonra hızla koştu adama</b></p>

    <p style="font-size: 0.70em;"><b>son derece kızgın.</b></p>

    <p> </p>

    <p style="font-size: 0.70em;"><b>Sonra gitti adamın olduğu yere</b></p>

    <p style="font-size: 0.70em;"><b>onu azarlayan.</b></p>

    <p style="font-size: 0.70em;"><b>Sonra o yerde durdu.</b></p>

    <p style="font-size: 0.70em;"> </p>

    <p style="font-size: 0.70em;"><b>Sonra adamı aldı.</b></p>

    <p style="font-size: 0.70em;"><b>Sonra hepten öldürdü onu.</b></p>

    <p style="font-size: 0.70em;"><b>Ölmüştü,</b></p>

    <p style="font-size: 0.70em;"><b>adam.</b></p>

    <p style="font-size: 0.70em;"><b>Hepten bitmişti eti.</b></p>

    <p style="font-size: 0.70em;"><b>Sonra hep kırılmıştı kemikleri.</b></p>

    <p> </p>

    <p style="font-size: 0.70em;"><b>Hemen gitti.</b></p>

    <p style="font-size: 0.70em;"><b>Halkını hatırladı,</b></p>

    <p style="font-size: 0.70em;"><b>iki yavrusunun olduğu yeri.</b></p>

    <p style="font-size: 0.70em;"><b>Sonra gitti büyük dişi Boz Ayı.</b></p>

    <p style="font-size: 0.70em;"><b>Kızgındı, ve yüreği yanık.</b></p>
  </div>

  <p> </p>

  <p>Bu aydınlatıcı pasajları kendisinden aldığım Barre Toelken'in belirttiği gibi, sözcüğü sözcüğüne çeviri doğrudan, dramatik ve tuhaftır.<a href="../Text/notlar.html#_edn5" id="_ednref5" title=""><sup>[5]</sup></a> Sayfa üzerinde sessizce okurken bile kendini duyuran bir hızı, bir ritmi vardır. Boas'ın yaptığı, bu pasajı düzyazıya çevirmek olmuştur. Moliere'deki adam, "Yani ömrüm boyunca düzyazı konuştuğumu mu söylemek istiyorsun?" diye soruyordu, oysa aslında doğru değildi bu. Düzyazı, yazı teknolojisinin bir yapımıdır. Tsimshia metni ve Boas'ın bundan yaptığı ilk çevriyazım aslında ne düzyazı, ne şiir, ne de oyundur; yalnızca <i>sözel gösterinin harflerle gösterilmesidir.</i></p>

  <p>Başlangıçta müzik, tıpkı sözel metin gibi ezberden nakledilirdi (<i>recite</i>) (nitekim müziğin solo gösterimine hâlâ "resital" diyoruz). Ezberden, taklit ve meşk yoluyla sergilenirdi müzik; belirli bir esas, çeşitlemeler katılarak az çok tamı tamına tekrarlanır ya da güçlü yapı ve teknik geleneklerinin kılavuzluğunda doğaçlanırdı.</p>

  <p>İşaret ve harflerle göstermek, notasyon -müziğin yazımı, bunu basma araçları; şimdi elyazmasını bile sonsuz kere yeniden üretilebilir kılan fotoğraf yoluyla yeniden üretim teknikleri- müziğin hem kompozisyonu hem de gösterimi üzerinde devasa etkiler yaratmıştır.</p>

  <p> </p>

  <p> </p>

  <p style="font-size: 0.70em;"><i>ons</i> içinde, der. Kari Kroeber (University of Nebraska Press, Lincoln, 1981). Bu antoloji, Deli Hymes’in "İn Vain 1 Tried to Teli You": <i>Essays in Native American Ethnopoetics'</i> deki (University of Pennsylvania Press, Philadelphia, 1981), Dennis Tedlock'un <i>The Spo- ken Word and the Work of Interpretation</i> (University of Pennsylvania Press, Philadelphia, 1983) ile <i>Finding the Çenter: Narrative Poetry of the Zuni Indians'daki</i> (University of Nebraska Press, Lincoln, 1978) çalışmaları ve büyük sözel sözlü geleneklerin çevirileriyle ilgili diğer çalışmalar, bu konuşmanın büyüleyici ve karmaşık konusuna girerken benim tek kılavuzlarımda bir de Walter J. Ong'un <i>The Presence of the Word: Some Prolegomenafor Cultural and Religious History</i> (University of Minnesota Press, Minneapolis, 1981) kitabı. Konuya Amerikan yerlilerinin sözel sanatından girmek, yazılı edebiyatın üstünlüğü ya da birincilliği konusundaki tüm varsayımları da, gösteriyi ikincil, önemsiz bir estetik kategori olarak kibirle bir kenara atma yaklaşımlarını da kısa yoldan devre dışı bırakmayı sağlıyor. Böylece, aşağıdaki gibi önermeleri dert ederek kaybedeceğiniz bir zamanı kazanmış oluyorsunuz: "Bu arada gerçek basit ve açıktır: 'Aynı şiir birçok gösteride sunulur - bunlar kendi aralarında birçok bakımdan farklılaşırlar. Gösteri bir olaydır, ancak şiirin kendisi, şiir varsa eğer, bir tür dayanıklı nesne olmalıdır.'" (Wimsatt ve Be- ardsley'den alıntı yapan Roman Jakobson'dan alıntı yapan Elizabeth Fine). İnsan bu önermeyi düşündükçe önerme giderek daha az açık, daha az basit ve daha az gerçek görünüyor demek haksızlık olmaz sanırım.</p>

  <p style="font-size: 0.70em;">Bu konuşmayı yayımlamak üzere gözden geçirdikten sonra, Fine'ın nefis kitabı <i>The Folklore Text: From Perjormance to Print’</i>le (Indiana University Press, Bloomington, 1984) karşılaştım; bu kitap beni Richard Baırnıan'm <i>Verhal Art as Perjormance</i> (Wave- land Press, Prospect Heights, 111., 1984) ve Arnold Berleants'm <i>The Aesthetic Field</i> (Charles C. Thomas, Springfield, 111., 1970) kitaplarına ulaştırmakla kalmadı; bu alanda yapılmış tüm geçerli çalışma ve kuramların bir özetini ve sentezini, hakiki bir açıklık ve basitlikle, ama nihai gerçeğe ulaşmış olma iddiası gütmeksizin bana sağladı. Benim yazım da okurlarından bazılarını bu kitaba ya da eski olsun çağdaş olsun Amerikan yerli edebiyatı konusundaki kuramsal ve pratik edebiyat çalışmalarında olup biten harika şeylere ulaştırabilirse, hayırlı bir iş yapmış olacaktır.</p>

  <p> </p>

  <p> </p>

  <p>Bununla birlikte notasyona etkin biçimde direnen ya da ondan kaçınan pek çok müzik vardır; çağdaş müziğin en canlı örneklerinden bazıları (caz, synthesizer kompozisyonu) da dahildir bunlara. Her halükârda yazılı müzik gösterinin yerini alamamıştır. Senfoni ya da rock konserine gittiğimizde oturup sessizce önümüzdeki basılı partisyonları okumayız.</p>

  <p>Oysa kütüphanede yaptığımız tam da budur.</p>

  <p>Neden müziğin değil de sözcüklerin başına gelmiştir bu? Aptalca bir soru ama yanıtlamam gerekiyor. Yanıt, sanırım notanın saf bir ses, sözcüğünse saf olmayan bir ses olması. Sözcük, simgeleyen, anlam taşıyan bir sestir; saf bilgi olmamakla birlikte gösterge olarak işlev görür, görebilir. Gösterge olduğu sürece, yerine aynı derecede tercihe bağlı başka bir gösterge geçebilir, bu görsel bir gösterge de olabilir. Kendi içinde hiçbir simgesel değer, hiçbir "anlam" taşımayan notanın yerineyse başka bir gösterge geçirilemez. Ancak bir gösterge tarafından belirtilebilir.</p>

  <p>Konuşulan sözcük ve söylenen nota zihne aynı nazik helezonik tensel kapıdan, kulaktan girer. Yazılı şiir ya da yazılı şarkı ise gözdeki o billur nicelik alıcısından geçip içerideki zihinsel kulağa ulaşmaya çalışır. Müzikte, gözün dolayımı bir rahatlık, yalnızca bir ektir; müzik hâlâ seslendirilen ve duyulan şey olmayı sürdürür. Oysa yazılı sözcük hem dış kulağı hem iç kulağı aşıp duyudışı anlamaya varan bir yol bulmuştur. Gövdeyi dışarıda bırakan bir tür kısa devre. Yazılı metin saf gösterge olarak, salt anlam olarak okunabilir. Bunu yapmaya başladığımızdan beri, sözcük bir olay olmaktan çıkmıştır.</p>

  <p>Bakın, şikâyet ettiğim yok. Yazılar, kitaplar olmasaydı, ben nasıl kocası tarihçi olan bir yazar olurdum sonra? Yazılı dil, insan kültürünün birincil edimi olan bilgi depolama ve yaymanın biricik, en büyük teknolojisidir. Bizlere bilim, başvuru, olgu, kuram, fikir kitaplarıyla dolu bir alay kütüphane sağlar. Gazeteler, dergiler sağlar. Ofis içi notlar, tuhaf kap kacak biçimleriyle elektrikli bilmemne biçme makinelerini gösteren kataloglar, federal ormansızlaşma komitelerinin bir zamanlar orman olan kâğıtlara basılmış raporlarını sağlar. İşte böyledir - okuryazarızdır biz. Artık sözcük işlemcileri de olduk; bilgi kuramıyla bilgisayar birbirine bağlandığından beri. Günün modası bu. Ama niye kendimizi tek bir modele hapsediyoruz? Niye ya/ya da? Biz ikili sistemler değiliz ki! Niye sözlü metnin yerine yazılıyı koyduk? İkisi birden dünyamıza sığamaz mıydı? Üstelik sözlü metin yer bile tutmaz, kendi kendini yeniden değerlendirir ve kâğıt hamuru gerektirmez. Sözcük müzik gibi davrandığında ve yaratıcı salt "yazar" değil de dil enstrümanının çalgıcısı olduğunda ortaya çıkan ilginç şeyleri niye terk ettik, aşağıladık?</p>

  <p>Sahne: evet. Oyunlar da basılıyor, ama yaşamları kesinlikle gösteride, oyuncunun nefesinde, seyircinin tepkisinde yatıyor hâlâ. Ama oyunlar artık edebiyatımızın merkezinde durmuyorlar. Bugün oyun dilinin estetik gücü de oyunun merkezinde değil artık. Rönesans oyunlarının, hatta Synge gibi çağımıza yakın bir yazarın oyunlarının gücü ve şanı dillerinden gelir; oysa elli küsur yıldır günlük konuşmanın salt seçilmiş bir tekrarı olarak tiyatrodan gayet memnunuz. Bunun kısmen sinema ve televizyonun etkisinden kaynaklandığından şüpheleniyorum. Bir oyun sözcükler demektir, sözcükten başka hiçbir şey değildir; filmlerde sözcükler ikincildir, ortam, en güçlü estetik değerlerin hiç de sözcüklerde yatmadığı görsel ortamdır.</p>

  <p>Elbette bu, sözcüklere ille de şu anda pek çok filmde ve televizyon oyununda olduğu kadar kötü davranılması gerektiği anlamına gelmez. Medya sözcükleri sanki sıhhi dolgu toprağıymış gibi kullanıyor. Radyoda, ilk onyıllarında pek çok gerçek sözcük oyununun yer aldığı bu mükemmel işitsel ortamda bile, sözcükler yalnızca haber ve hava durumunu vermek için kullanılıyor. "Talk show"lar sanat değil, şarkı sözleri de giderek daha az gelişmiş hale geliyor. Radyo tiyatrosu NPR ile birlikte küçük bir yeniden doğuş yaşadı; NPR'daki radyo okumaları işle ev arasındaki tıkalı yollarda dinlemek üzere okuma kasetlerine bir talep yarattı; ancak bu kitap yayıncılığına oranla hâlâ minik bir sapma. Metinlerimiz hâlâ sessiz.</p>

  <p>Sanat olarak dili nerede <i>duydum</i> ben? Bazı, ender bazı konuşmalarda - Martin Luther King... Kamp ateşinin başında anlatılan bazı güzel hayalet hikâyelerinde, bazı gerçekten komik müstehcen fıkralarda, seksen yaşındaki annemin dokuz yaşındayken yaşadığı 1906 depremine ilişkin anılarını anlatışında... Bili Cosby'nin <i>Korkak Tavuk'u</i> gibi müthiş metinlerle çalışan komedyenler sayesinde, ya da Anna Russel'ın Wagner'inkinden estetik açıdan üstün olan <i>Ring</i> versiyonunda. Şiirlerini canlı olarak ya da kasete okuyan şairlerde, gösteriye çıkan kurmaca yazarlarında - düzyazı profesyonelleri diyebiliriz bunlara. Ama amatörlerden de duydum. Birbirlerine yüksek sesle okuyan insanlardan. Varmaya çalıştığım nokta şu: Eğer içinizden okuyabiliyorsanız, yüksek sesle de okuyabilirsiniz. Doğru, biraz pratik gerektirir ama gitar çalmaya benzer; Doc Watson olmanız gerekmez, tıngırdatarak da zevk alıp verebilirsiniz. İkinci bir nokta: Bize içimizden okumamız gerektiği öğretilen pek çok şey -Jane! Dudaklarını kımıldatıyorsun!- yüksek sesle daha güzel okunur.</p>

  <p>Yüksek sesle okumak hiç kuşkusuz bir çocuk kitabını sınamanın en iyi yoludur. Bunu dikkatlice, sessiz okuyan yetişkinler için yazılmış edebiyat yapıtlarına -yani düzyazıya- uygularsanız, sonuçlar olumlu ya da olumsuz anlamda şaşırtıcı olabilir. Bir örnek: Özellikle "minimalist" edebiyatta pek moda olan şimdiki zaman anlatısı, geleneksel anlatının geçmiş zaman kipine göre daha pervasız ve yakın görünür; oysa yüksek sesle okuduğunuzda tuhaf bir biçimde tutuk ve yapay kaçar; metni okurdan mesafelendirme yolundaki nihai etkisi açığa çıkar. Başka bir örnek: Geçen bahar bir arkadaşımla <i>Persuasion</i>'ı <i>(İnanç)</i> birbirimize okuduktan sonra, deneme kabilinden ama pek bir şey ummadan <i>Deniz Feneri'ne</i> el atmaya karar verdik. Austen'ın yazdığı dönemde insanlar hâlâ bol bol yüksek sesle okurlardı, Austen'ın da metni işittiği ve kadanslarını sese uygun düşürdüğü aşikârdı; oysa Woolf pek zihinseldi, pek incelikliydi, pek... neyse, karşılaştığımız tek sorun okumamızın gözyaşları, hayranlık çığlıkları ve diğer zihinsel coşku ve denetlenemez duygu gösterileriyle kesilmesi oldu. Bir daha Virginia Woolf u asla içimden okumam; yaptığının yarısını kaçırmış oluyor insan,</p>

  <p>Şiire gelince, Beat’ler ona yeniden yaşam soluğu verdi, sonra da ilk Dylan Thomas kaydıyla Caedmon Plakçılık; bugünlerde de bütün şairler size tüm içtenlikleriyle işitilmek için yazdıklarını söylüyorlar. Ben artık biraz şüpheciyim. Bazılarının dergi sayfalarında basılmak üzere yazdığını düşünüyorum, çünkü şiirleri gösteriye dönüştürüldüğünde biraz kuru ya da biraz gevşek kalıyor. Sayfa üzerinde pek bir şeye benzemeyen başka bazı şiirlerse sesle vücut bulduklarında muhteşem biçimde canlanıyorlar. Ancak şairler dergilerde yayımlana yayımlana şair olduklarından, prim alan, sessizken bir şeye benzeyen yapıtlar oluyor. Sözlü olarak daha iyi iş gören şiir, sözlü metinlere yapılan tüm o küçük düşürücü yorumlarla -ilkel, kaba, tekrarlarla dolu, naif, vs., vs., vs.- bir "gösteri yapıtı" diye bir kenara atılabilir. Sözlü şiire özgü bazı teknikler baskıda tuhaf görünebilir (tıpkı bir dizi tek sözcüklü dize ya da tipografik numaralar gibi göz-şiirine özgü araçların gösteride yararsız ya da daha beteri olması gibi). Her iki tarzda birden çalışan Ted Hughes ya da Carolyn Kizer gibi şairlere pek kolay rastlanmaz (ancak dergi bürokratlarınca "sıradan" sayılıp aşağılanırlar). Benim izlenimime göre bugün kadınlar ses-şiiriyle erkeklerden daha ilgili. Kadınlar, "edebiyat" üzerindeki maço-bürokrat denetimden kaçmak için kasıtlı olarak canlı sese, uçucu, yıkıcı gösteriye yüzlerini dönebilirler. Bana bunu düşündüren şiirlerden biri, Judy Grahn' ın <i>The Work of a Common Woman</i> daki "O Kadın Ki"si oldu; yüksek sesle okunması gereken, içinizden okuyamayacağınız bir şiir: baskıdaki görüntüsü müzik notasyonu gibi, bu da gösterinin bir belirtisi.</p>

  <p style="font-size: 0.70em;"><b>She Who,</b></p>

  <p style="font-size: 0.70em;"><b>She, she SHE, she SHE, she WHO?</b></p>

  <p style="font-size: 0.70em;"><b>she - she WHO she - WHO she WHO - SHE?</b></p>

  <p style="font-size: 0.70em;"><b>She, she who? she WHO? she, WHO SHE?</b></p>

  <p style="font-size: 0.70em;"><b>who who SHE, she - who, she WHO - WHO?</b></p>

  <p style="font-size: 0.70em;"><b>she WHO - who, WHO - who WHO - who, WHO - who......</b></p>

  <p style="font-size: 0.70em;"><b>She, who - WHO, she WHO. She WHO - who SHE?</b></p>

  <p style="font-size: 0.70em;"><b>who she SHE, who SHE she, SHE - who WHO -</b></p>

  <p style="font-size: 0.70em;"><b>She WHO?</b></p>

  <p style="font-size: 0.70em;"><b>She SHE who, She, she SHE</b></p>

  <p style="font-size: 0.70em;"><b>she SHE, she SHE who.</b></p>

  <p style="font-size: 0.70em;"><b><i>SHEEE WHOOOOO<a href="../Text/notlar.html#_edn6" id="_ednref6" title=""><sup>[6]</sup></a></i></b></p>

  <p>(Bu konuşmayı hazırlarken Tai Chi ustası Da Liu'nun bir kitabında Taocu nefesin bir tanımını buldum: <i>"hu, şi</i> sesleri... açık ağızla nefes alıp vermek... uyum getirir. " Duyuyor musun, Judy?)</p>

  <p>Etrafta böyle şeyler gördükçe, neden ömrüm boyunca ille de sessizlik içinde çalıştım ki, diye soruyorum kendime, sanki devasa bir kütüphanecinin sürekli <i>şşşşt</i> deyip durduğu devasa bir kütüphanedeymişim gibi...</p>

  <p>Son kitabım <i>Always Corning Home,</i> Kesh ismini taşıyan Kaliforniyalı, var olmayan bir halk hakkında; bu halkın, ikisinden birini hiçbir zaman seçmedikleri için birlikte gelişmiş olan canlı birer sözlü ve yazılı edebiyat*gelenekleri var. Kitapta Kesh dilinden yapılmış olan çevirilerin çoğu (ne tesadüf ki Kesh dili ondan yapılan çevirilerin büyük kısmı tamamlandıktan sonra oluştu), gösteri parçalarının metinleri, müzik gibi gerçek anlamda ses olarak var olan şiir, anlatı ya da oyunların notasyonları. Bizdeki romanlar gibi esas olarak sessiz okunmak üzere yazılmış bir roman bölümü var; aynı şekilde gerek doğaçlama gerekse sabit ritüel nakli biçiminde yüksek sesle anlatılmış öykülerin kâğıda dökülmüş halleri de var. Kesh şiiri çoğunlukla belli vesilelerden doğuyordu -Goethe'ye göre en yüce şiir biçimidir bu- ve büyük ölçüde de yemek pişirmek veya dikiş dikmek gibi yaşamanın sıradan ve asli bir parçası olarak, alelade bir beceri olarak şiir yazan insanlar, bizim amatör diyeceğimiz insanlar tarafından yazılıyordu. Böyle oluşturulan şiirin, dikişin, yemeğin kalitesi hiç kuşkusuz büyük farklılıklar gösterir. Bize öğretilen, ancak son derece yüksek kalite şiirin şiir olduğudur; şiir mühim meseledir ve yazabilmen, hatta okuyabilmen için üstad (profesyonel) olman gerekir. Birkaç şairle bir sürü İngilizce bölümünü ayakta tutan da budur zaten. Pek güzel, ama ben başka bir şeyin peşindeydim; şık bir pasta olarak değil, ekmek olarak şiirin; başyapıt olarak değil, yaşamak için yapılan iş olarak şiirin.</p>

  <p>Şiire karşı takınılan böyle bir tutumun, ilk bakışta sanılacağı gibi şairin özel yeteneğini, sabırlı zanaatçılığını ya da kasvetli sanatını değersizleştirmeye yol açacağına inanmıyorum. Ne de olsa Shakespeare her soylunun soneler çiziktirdiği bir dönemde yazmıştır; bir sanatın yaygın olarak uygulanıyor olması, profesyonel uygulamada kalitenin yükselmesi açısından en büyük garantiyi sağlayabilir.</p>

  <p>"İkinci derece" bir profesyonel, mesela bir eleştirmen ya da İngilizce profesörü, profesyonel olmayan şiirin standartlarının daha düşük olduğunu söyleyebilir. Ancak Kesh'lerin daha yüksek ya da daha düşük diye bir değerleri yoktu; benim de yok. Değerlerini belirtmek için, neyi önemseyip yücelttiklerini belirtmek için, daha merkezi ya da daha az merkezi diyorlardı; şiir de merkezdeydi. Buradan anlayacağınız gibi, benim için de böyledir.</p>

  <p>Bununla birlikte standartların farklı olması gerektiğine tamamen katılıyorum. Çok farklı. Şiirimiz ve onun eleştirisi "profesyonel" olduğu sürece, yani erkek-egemen olduğu sürece, elimden geldiğince onu altüst etmeye çalışıyorum. Eril şiir, nihai olarak kadınların yokluğuna, Kadın ve Doğa'nın nesneleştirilmesine dayalıdır. Kesh şiirinin becerdiği başka hiçbir şey olmasa bile, en azından Lacan Baha'ya dil çıkarıyor.</p>

  <p>Bir iki yıl Kesh dilinden çeviri yaptıktan sonra, Birinci Dil olarak İngilizce'ye döndüm - ama değişmiş olarak. Kadın dili konuşup durmuştum; sessiz sözcükle değil, sesle çalışmayı sürdürmek istiyordum. Aynı zamanda ses stüdyolarında teknisyenlerle biraz çalıştığım için yetenekleri ve sanatları beni çok etkilemişti; sonuçta bu iki ilgi doğal olarak bir kasette birleşme eğilimi gösterdiler. Ses kaseti kuşkusuz esas olarak yeniden üretmek, sonsuz kopya yapmak için kullanılır. Ama konuşan sesi işleyerek, sesin alçaklığı yüksekliğiyle, perdeleriyle oynayarak, üst üste kaydederek, keserek, velhasıl ses teknisyenliği zanaatinin tüm hile ve incelikleriyle giderek gelişen enstrümanların imkânlarını devreye sokarak ses kaseti de kendi başına bir sanatsal ortam olarak kullanılabilir. Yine bir yeniden üretim teknolojisi olan matbaa ilk devreye girdiğinde yaptıkları gibi, şairler bu alanda da yeni oyunlar deneyebilirler. Şair tüm araç gereci edinip teknisyen olmadığı sürece bu bir işbirliği gerektirecektir; ona bakarsanız tüm gösteriler işbirliğiyle çıkar. Tek başına çıkılan büyük ego yolculuğu olarak şiir, sanatın bir versiyonudur yalnızca; aynı derecede zevkli ve zorlu olan başka versiyonlar da vardır.</p>

  <p>Sesli şiir, kuşkusuz, gösteri değildir: kaseti aldığınızda elinizdeki olay değil, onun yeniden üretimidir. Gayri fani gölgedir. Ama hiç olmazsa sessiz değildir, hiç olmazsa metin canlı ses tarafından örülmüştür.</p>
</body>
</html>
