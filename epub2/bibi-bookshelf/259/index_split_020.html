<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Önceki Günün Adası</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_Toc381954655" class="block5">19.<br class="calibre3"/>PARLAK DENİZCİLİK</p>
	<p class="block2"><i class="calibre4">Amarilli</i> Hollanda’dan yola çıkmış ve hemen Londra’ya uğramıştı. Burada geceleyin, denizciler güverte ile gemi ambarı arasında bir kordon oluşturmuşken, alelacele bir şeyler yüklenmiş ve Roberto yüklenenin ne olduğunu anlayamamıştı. Sonra gemi güneybatıya doğru yelken açmıştı.</p>
	<p class="block2">Roberto gemide karşılaşmış olduğu yol arkadaşlarından neşeyle söz ediyor. Öyle görünüyor ki, kaptan yola çıkışının mazereti olarak kullanacağı ve yolculuk sırasında kaybederse kaygı duymayacağı yolcuları, hülyalara dalmış ve tuhaf kimseler arasından seçmeye büyük bir özen göstermişti. Bunlar üç safa bölünmüştü: Geminin batıya doğru gideceğini anlamış olanlar (sözgelimi, Brezilya’daki oğullarına ulaşmak isteyen Galizia’lı bir karı koca ile Kudüs’e en uzun yoldan hac yolculuğu yaparak dinsel görevini yerine getirmeye karar veren yaşlı bir Yahudi), yeryüzünün büyüklüğü konusunda henüz pek belirgin düşünceleri olmayanlar (sözgelimi, Moluk adalarında servet aramaya ve oraya batı yoluyla daha kolay ulaşabileceklerine karar vermiş olan bazı gözüpekler) ve nihayet nazikçe kandırılmış olanlar (sözgelimi, Yeni Dünya’nın kuzey kıyılarında İngiliz Püritenlerle birleşmek amacında olan ve aslında geminin doğrudan güneye yelken açıp, ilk olarak Recife’ye uğrayacağını bilmeyen Piemonte vadilerinden bir sapkın tarikat üyeleri topluluğu). Bu sonuncular dolandırıldıklarını fark ettiklerinde, o sömürgeye varılmıştı bile -o zamanlar Hollandalıların elindeydi burası- ve Portekizliler arasında daha büyük dertlerle uğraşmak zorunda kalacakları korkusuyla ne olursa olsun o Protestan limanda bırakılmalarını kabul etmişlerdi. Recife’de gemiye korsanları andıran yüzüyle bir Malta şövalyesi binmişti, bu adam bir Venediklinin sözünü ettiği ve Escondida adı verilmiş olan, ancak kendisinin konumunu bilmediği bir adayı bulmak amacındaydı, <i class="calibre4">Amarilli</i>’deki başka hiç kimsenin hiçbir biçimde duymadığı bir addı bu. Bu da, kaptanın yolcularını, genellikle dendiği gibi, mumla aradığının bir göstergesiydi.</p>
	<p class="block2">Güverte altında yığılan bu küçük kalabalığın rahatıyla da hiç ilgilenilmemişti: Atlantik’i geçinceye kadar yiyecek eksik olmamış ve Amerika kıyılarından belli bir erzak sağlanmıştı. Ancak çok uzun perçemli bulutlarla soluk mavi bir gök arasında geçen bir deniz yolculuğundan sonra, Fretum Magellanicum’un ötesinde, üst düzey konuklar dışında hemen herkes en az iki ay boyunca kelebek hastalığına yol açan suyu içmek ve fare sidiği kokan bisküvileri yemek zorunda kaldı. Ve forsalar takımından bazılarıyla birçok yolcu iskorbütten öldü.</p>
	<p class="block2">İkmal için gemi yeniden yukarı Şili kıyılarının batısına çıkmıştı ve gemideki haritaların Mas Afuera olarak adlandırdıkları ıssız bir adaya yanaşmıştı. Orada üç gün kalmışlardı. İklim sağlıklı, bitkiler gürdü, hatta Malta şövalyesi bir gün bu kıyılarda deniz kazasına uğramanın ve orada bir daha ülkesine geri dönmeyi arzulamadan mutlu bir hayat sürmenin büyük bir talih olacağını söylemişti -ve burasının Escondida olduğuna kendisini inandırmaya çalışmıştı. Escondida ya da değil, eğer orada kalsaydım -diyordu kendine Roberto <i class="calibre4">Daphne</i>’de- şimdi burada, yalnızca gemi ambarında ayak izini gördüğüm için bir Davetsiz Konuk’tan korkuyor olmazdım.</p>
	<p class="block2">Sonra, ters rüzgârlar çıkmıştı, böyle diyordu kaptan, ve gemi hiçbir neden yokken kuzeye doğru gitmişti. Roberto ters rüzgâr diye bir şeyi hiç duymamıştı, aksine bu rota değişikliğine karar verildiğinde, gemi şişkin yelkenlerle yoluna devam ediyordu ve yönünü değiştirebilmek için yan yatmak zorunda kalmıştı. Olasılıkla deneylerini yapabilmek için Doktor Byrd ile adamlarının aynı meridyen boyunca ilerlemeleri gerekiyordu. Gerçek şu ki, Galopegos adalarına varmışlardı ve burada dev kaplumbağaları sırtüstü çevirip, onları kendi kabukları içinde pişirmekten büyük bir zevk almışlardı. Maltalı uzun uzun haritalarını incelemiş ve burasının Escondida olmadığına karar vermişti.</p>
	<p class="block2">Rota yeniden batıya çevrilmiş ve güney enleminin yirmi beşinci derecesinin ötesine geçildikten sonra, haritaların göstermediği bir adada yeniden su ikmali yapılmıştı. Adanın yalnızlık dışında insana sunduğu başka bir ilginç yönü yoktu, ancak gemideki yiyeceklere tahammül edemeyen ve kaptandan hiç hoşlanmayan şövalye, Roberto’ya çevresinde becerikli, cesur ve pervasız insanlardan oluşan bir grup olsa, gemiyi ele geçirseler, kaptanı terk etseler ve isteyen filikayla onun peşi sıra gitse, <i class="calibre4">Amarilli</i>’yi ateşe verseler ve o toprak parçası üzerine yerleşip, bir kez daha bilinen dünyadan uzakta, orada yeni bir toplum kursalar ne güzel olacağını söylemişti. Roberto burasının Escondida olup olmadığını sormuş ve şövalye üzgün bir biçimde hayır anlamında başını sallamıştı.</p>
	<p class="block2">Alizelerin yardımıyla yeniden kuzeybatıya doğru çıkmışlar, kehribar rengi tenleri olan vahşilerin yaşadığı bir ada bulmuşlar, vahşilerin neredeyse su düzeyindeki kumsalda bulunan bazı otların kıpırtısını öykünerek dans eden genç kızların büyük bir neşe ve canlılık kattığı şenliklerine katılarak birbirlerine armağanlar vermişlerdi. Bekâret andı içmemiş olması gereken şövalye, bu yaratıkların resmini yapmak bahanesiyle (belli bir beceriyle yapıyordu bunu), hiç kuşkusuz onlardan bazılarıyla tensel birleşme olanağını bulmuştu. Mürettebat onu taklit etmek istedi, bunun üzerine kaptan yola çıkışı öne aldı. Şövalye kalıp kalmama konusunda kararsızdı: Günlerini bol bol çizim yaparak geçirmek, yaşamını bu şekilde noktalamak ona çok güzel geliyordu. Ancak sonra burasının Escondida olmadığına karar vermişti.</p>
	<p class="block2">Sonra daha kuzeybatıya doğru kıvrıldılar ve oldukça efsanevi yerlilerin yaşadığı bir ada buldular. İki gün iki gece orada kaldılar ve Malta şövalyesi onlara öyküler anlattı: Öyküleri, Roberto’nun bile anlamadığı bir lehçede anlatıyordu, onlar ise hiç anlamıyorlardı; ancak kuma çizdiği desenlerden yararlanıyor ve bir oyuncu gibi el kol hareketleri yapıyordu, yerlileri coşturmuştu ve adamlar ona “Tusitala, Tusitala!” diye bağırarak büyük sevinç gösterilerinde bulundular. Şövalye, Roberto’ya, günlerini bu insanlar arasında onlara evrenin bütün efsanelerini anlatarak geçirmenin ne kadar güzel olacağını aktardı. “İyi ama Escondida mı burası?” diye sormuştu Roberto. Şövalye hayır anlamında başını sallamıştı.</p>
	<p class="block2">O deniz kazasında öldü, diye düşünüyordu Roberto <i class="calibre4">Daphne</i>’de, ve ben belki de onun aradığı Escondida’yı buldum, ama bunu asla anlatamayacağım ona, ne de başka birisine. Belki de bu yüzden Sinyora’sına yazıyordu. Hayatta kalabilmek için öyküler anlatmak gerekir.</p>
	<p class="block2">Şövalyenin son boş hayali, ancak birkaç gün sonra, deniz kazasına uğradıkları yerden çok uzak olmayan bir yerdeki bir akşam oldu. Doktor Byrd yeniden Ekvator’a doğru ilerlemek için sabırsızlandığından, kaptanın yaklaşmamaya karar verdiği bir takımadanın kıyısından geçiyorlardı. Roberto’nun gözünde, yolculuk sırasında kaptanın davranışının, anlatıldığını duyduğu, tüm yeni toprakları inceden inceye not eden, bulutların biçimlerini çizen, kıyı çizgisinin taslağını çıkaran, yerli nesneleri toplayan denizcilerin davranışına benzemediği açıklık kazanmıştı... <i class="calibre4">Amarilli</i>, âdeta yalnızca Kara Yapıt’ına dalmış, önünde açılan büyük dünyaya kayıtsız bir simyacının yolculuk halindeki mağarası gibi ilerliyordu.</p>
	<p class="block2">Gün batıyordu, bir adanın gölgesine karşı gökyüzündeki bulutların oyunu, bir yanda sanki dorukta yol alan zümrüt rengi balıklar gibi desenler çiziyordu. Öteki yanda kızgın ateşten gülleler geliyordu. Yukarıda, gri bulutlar vardı. Bunun hemen ardından, alev rengi güneş adanın arkasında gözden yitiyordu, ancak bulutların üzerinde, alt kenarı kan rengine dönüşen engin bir pembe yansıyordu. Birkaç saniye sonra, adanın ardındaki yangın, geminin üzerinde duracak şekilde yayılmıştı. Birkaç soluk mavi çizgiden bir fon üzerinde gök tümüyle bir mangaldı. Daha sonra her yer kan rengine büründü, sanki bir köpekbalığı sürüsü günahlarında direnenleri yutmuş gibi.</p>
	<p class="block2">“Belki de şimdi ölmek en uygunu olurdu,” demişti Malta şövalyesi. “Sizde de kendinizi bir topun ağzından sarkıtıp denize kayma arzusu uyanmıyor mu? Çok çabuk olup biterdi her şey ve hepimiz bilirdik o an... “</p>
	<p class="block2">“Evet, ama bilir bilmez, bildiğimizi bilmezdik,” demişti Roberto.</p>
	<p class="block2">Ve gemi, mürekkepbalığı denizleri arasında ilerleyerek yolculuğuna devam etmişti.</p>
	<p class="block2">Günler geri döndürülmesi olanaksız bir biçimde akıp gidiyordu. Mazarino’nun öngörmüş olduğu gibi, Roberto centilmenlerle ilişki kuramıyordu. Denizciler, geceleyin güvertede rastladığınızda dudağınızı uçuklatan hapishane kaçkınlarıydı. Yolcular açtı, hastaydı ve sürekli Tanrı’ya yakarıyorlardı. Byrd’in üç yardımcısı onun masasına oturmaya cesaret edemiyorlar ve sessizce oradan oraya koşturup, emirleri yerine getiriyorlardı. Kaptanın varlığıyla yokluğu birdi: Artık akşamları sarhoş dolaşıyor, üstelik yalnızca Flamanca konuşuyordu.</p>
	<p class="block2">Byrd, gemi feneri görevi yapabilecek kızıl saçlı koca kafasıyla sıska bir Britanyalıydı. Fırsat bulduğu an yıkanmaya çalışan, elbiselerini sudan geçirmek için yağmurdan yararlanan Roberto, aylar süren deniz yolculuğu boyunca onun bir kez olsun gömlek değiştirdiğini görmemişti. Neyse ki, Paris’in salonlarına alışmış bir delikanlı için bile bir geminin pis kokusu öyle bir kokudur ki, insan hemcinslerinin kokusunu duymamaya başlar.</p>
	<p class="block2">Byrd sıkı bir biracıydı ve Roberto yutuyormuş gibi yapıp, bardaktaki sıvıyı aşağı yukarı aynı seviyede bırakarak onunla başa çıkmayı öğrenmişti. Ancak göründüğü kadarıyla, Byrd’e öğretilen tek şey, boş bardakları doldurmaktı. Ve hep kendi bardağı boş olduğundan, bardağı dolduruyor, kadeh tokuşturmak üzere havaya kaldırıyordu. Şövalye içki içmiyor, konuşulanları dinliyor ve bir iki soru soruyordu.</p>
	<p class="block2">O dönemde-adasından dışarı yolculuk etmek isteyen her İngiliz gibi Byrd de Fransızca’yı düzgün konuşuyordu ve kendisini Roberto’nun Monferrato’da üzüm yetiştirilmesi hakkında anlattıklarına kaptırmıştı. Roberto da nazik bir biçimde, Londra’da biranın nasıl yapıldığını dinlemişti. Sonra denizle ilgili tartışmalara girmişlerdi. Roberto ilk kez deniz yolculuğu yapıyordu, Byrd ise bu konuda pek fazla konuşmak istemediği izlenimini veriyordu. Şövalye yalnızca Escondida’nın bulunabileceği noktayla ilgili sorular soruyor, ancak hiçbir iz bulunmadığı için, herhangi bir yanıt alamıyordu.</p>
	<p class="block2">Görünüşte, Doktor Byrd bu yolculuğu, bitkiler üzerinde incelemelerde bulunmak amacıyla yapıyordu ve Roberto bu konu hakkında onu sınamıştı. Hiç kuşkusuz Byrd bitkilerle ilgili şeyler konusunda cahil değildi ve bu ona Roberto’nun ilgiyle dinliyormuş gibi göründüğü uzun açıklamalarda bulunma olanağı vermişti. Gerçekten de Byrd ile yardımcıları, her ne kadar yolculuğa yalnızca bu amaçla çıkan araştırmacıların özenini göstermeseler de, ayak bastıkları her toprakta çeşitli bitkiler topluyorlardı ve birçok akşam elde ettikleri bitkilerin incelenmesiyle geçmişti.</p>
	<p class="block2">İlk günlerde Byrd, Roberto ile şövalyenin geçmişini öğrenmeye kalkışmıştı, sanki onlardan kuşkulanıyormuşçasına. Roberto, Paris’te kararlaştırdıkları hayat hikâyesini anlatmıştı: Savoia’lıydı, Casale’de imparatorluk güçleri safında çarpışmıştı, önce Torino’da, sonra Paris’te birkaç düello yüzünden başı derde girmiş, Kardinalin himayesindeki birisini yaralama bahtsızlığına uğramış ve bu yüzden, kendisini izleyenlerle arasına su engeli koymak için Pasifik yolunu seçmişti. Şövalye, bir bölümü Venedik’te, bir bölümü İrlanda’da, bir bölümü ise Amerika’nın güneyinde geçen bir sürü hikâye anlatıyor, ancak hangilerinin kendi hikâyeleri, hangilerinin başkalarının hikâyeleri olduğu anlaşılmıyordu.</p>
	<p class="block2">Sonunda Roberto, Byrd’in kadınlardan konuşmaktan hoşlandığını keşfetmişti. Azgın saraylı kadınlarla yaşadığı azgın aşklar uydurmuştu; doktorun gözleri parlıyor, bir gün Paris’i mutlaka ziyaret edeceğine söz veriyordu. Sonra kendini toparlamış ve papacıların hepsinin yoz kimseler olduğunu söylemişti. Roberto, Savoia’lılardan birçoğunun Kalvenci Protestanlar olduğunu belirtmişti. Şövalye haç çıkarmış ve yeniden kadınlar hakkındaki konuşmayı açmıştı.</p>
	<p class="block2">Mas Afuera’da gemiden inene dek doktorun hayatı belli bir düzen içinde geçiyor gibiydi ve eğer gemide birtakım gözlemler yapmışsa, bunları öteki yolcular karadayken yapmıştı. Deniz yolculuğu sırasında gündüzleri güvertede oyalanıyor, sofra arkadaşlarıyla gecenin geç saatlerine kadar oturuyor ve elbette geceleri uyuyordu. Kamarası, Roberto’nun kamarasına bitişikti, bir bölmeyle ayrılmış iki dar odaydı bunlar ve Roberto konuşulanları dinlemek için geceleri uyanık kalıyordu.</p>
	<p class="block2">Oysa, Pasifik’e girer girmez, Byrd’in alışkanlıkları değişmişti. Gemi Mas Afuera’da durduktan sonra Roberto onun her sabah yediden sekize kadar uzaklaştığını görmüştü, oysa daha önceleri o saatte kahvaltıda buluşuyorlardı. Buna karşın, geminin kuzeye doğru seyrettiği tüm dönem boyunca, kaplumbağalar adasına kadar, Byrd saat sabah altıda uzaklaşıyordu. Gemi pruvası yüzünü batıya döner dönmez, daha erken, beşe doğru kalkmaya başlamıştı ve Roberto, yardımcılarından birisinin gelerek onu uyandırdığını işitiyordu. Sonra yavaş yavaş kalkma saatini dörde, üçe, ikiye kaydırmıştı.</p>
	<p class="block2">Roberto’nun kalkış saatini denetleme olanağı vardı, çünkü yanında küçük bir kum saati getirmişti. Günbatımında, öylesine geziyormuş gibi, dümencinin yanından geçiyordu; burada, balina yağı içinde yüzen bir pusulanın yanında, yerle ilgili son verilerden yola çıkarak kılavuz kaptanın konumu ve tahmini saati kaydettiği bir çizelge vardı. Roberto bunu not ediyor, sonra gidip kum saatini ters çeviriyor ve saatin sona ermek üzere olduğunu düşündüğünde dönüp bu işlemi yineliyordu. Böylece, akşam yemeğinden sonra geç kalsa da, her zaman saati belli bir kesinlikle hesaplayabiliyordu. Bu yolla, Byrd’in her gün biraz daha erken uzaklaştığı kanısına varmıştı, bu gidişle, günün birinde gece yarısı uzaklaşacaktı.</p>
	<p class="block2">Roberto’nun gerek Mazarino’dan, gerek Colbert’le adamlarından öğrendiklerinden sonra, Byrd’in uzaklaşmalarının, meridyenlerin birbirini izleyen geçişlerine denk düştüğünü çıkarmak çok zor değildi. Sanki Avrupa’dan birisi, her gün Kanarya Adaları’nda öğle saatinde ya da bir başka yerin sabit bir saatinde, bir sinyal yolluyor, Byrd de bir başka yerden bu sinyali almaya gidiyordu. <i class="calibre4">Amarilli</i>’de saatin kaç olduğunu bildiğinden Byrd böylece hangi boylamda olduğunu bilebiliyordu!</p>
	<p class="block2">Uzaklaştığında Byrd’i izlemek yeterli olacaktı. Ancak bu kolay değildi. Sabahları ortadan yok olduğu sürece, onu başkaları görmeden izlemek olanaksızdı. Byrd karanlık saatlerde ortadan yok olmaya başladığında, Roberto onun ne zaman uzaklaştığını çok iyi biliyor, ancak Byrd’in hemen arkasından gidemiyordu. Bu yüzden bir süre bekliyor, sonra iş izleri bulmaya kalıyordu. Ancak her tür çabası boşa gitmişti. Roberto’nun birçok kez, karanlıkta bir yolda ilerlemeye çalışırken, vara vara mürettebatın hamaklarının bulunduğu yere vardığını ya da karşısında hacıları bulduğunu bir yana bırakalım; ancak çok daha sık olarak, o saatte uyumuş olması gereken birisini bulmuştu karşısında: Şu halde, birisi sürekli olarak nöbetteydi.</p>
	<p class="block2">Bu casuslardan birine rastladığı zaman Roberto her zamanki uykusuzluğundan dem vuruyor, güverteye çıkıyor ve şüpheleri üzerine çekmemeyi başarıyordu. Uzun bir süreden beri herkes, geceleri gözleri açık rüya gören ve gündüzleri gözleri kapalı geçiren tuhaf birisinden söz eder olmuştu. Ancak sonra, nöbetçi denizciyle karşılaşıp, eğer anlaşabiliyorlarsa onunla birkaç çift laf ettiği güverteye yeniden döndüğünde, gece artık yitmiş oluyordu.</p>
	<p class="block2">Bu, nasıl aylar geçip de Roberto’nun <i class="calibre4">Amarilli</i>’nin sırrını keşfetmeye yaklaştığını, ancak henüz burnunu sokmak istediği yere sokamadığını açıklıyor.</p>
	<p class="block2">Öte yandan, en başından itibaren Byrd’in bazı sırlarını açıklamasını sağlamaya çalışmıştı. Ve Mazarino’nun kendisine önermeyi aklına getirmediği bir yöntem düşünmüştü. Merakını gidermek için sabahları şövalyeye bazı sorular soruyor, şövalye bu soruları yanıtlayamıyordu. Bunun üzerine, eğer gerçekten Escondida’yı bulmak istiyorsa, ona sorduğu şeylerin çok önemli olduğuna dikkatini çekiyordu. Böylece şövalye akşamları aynı soruları doktora soruyordu.</p>
	<p class="block2">Bir gece güvertede yıldızlara bakıyorlardı ve doktor vaktin gece yarısı olması gerektiği gözleminde bulunmuştu. Birkaç saat önce Roberto’nun bilgilendirdiği şövalye şöyle demişti: “Kimbilir şu an Malta’da saat kaçtır. “</p>
	<p class="block2">“Kolay,” diye ağzından kaçırmıştı doktor. Sonra söylediğini düzeltmişti: “Yani, çok zor, dostum.” Şövalye, bunun meridyenlerin hesaplanmasıyla çıkarılamaması karşısındaki hayretini dile getirmişti: “Güneş, on beş derecelik meridyeni bir saatte kat etmiyor mu? Şu halde, Akdeniz’den kaç meridyen uzakta olduğumuzu söylemek, bunu on beşe bölmek, burada saatin kaç olduğunu bilmek, orada saatin kaç olduğunu bu yolla öğrenmek yeterli.”</p>
	<p class="block2">“Hayatlarını, hiç deniz yolculuğuna çıkmaksızın haritaları inceleyerek geçiren astronomları andırıyorsunuz. Aksi takdirde, hangi meridyende bulunulduğunu bilmenin olanaksız olduğunu bilirdiniz.”</p>
	<p class="block2">Byrd, aşağı yukarı Roberto’nun zaten bildiği, ancak şövalyenin bilmediği şeyleri yinelemişti. Ancak Byrd bu konuda konuşkan olduğunu ortaya koymuştu: “Antik bilginlerimiz, ay tutulmaları üzerinde çalışarak, şaşmaz bir yönteme sahip olduklarını düşünüyorlardı. Ay tutulmasının ne olduğunu bilirsiniz: Ay tutulması, güneş, yeryüzü ve ayın tek bir çizgi üzerinde olduğu ve yeryüzünün gölgesinin ay yüzeyine yansıdığı andır. Gelecekteki tutulmaların gününü ve kesin saatini önceden kestirmek olanaklı ve yanınızda Regiomontano’nun çizelgelerini bulundurmak yeterli olduğundan, belli bir tutulmanın Kudüs’te gece yarısı meydana gelmesi gerektiğini bildiğinizi ve sizin bu tutulmayı saat onda gözlemlediğinizi farz edin. O zaman Kudüs’le aranızda iki saatlik mesafe bulunduğunu ve dolayısıyla gözlemi yaptığınız noktanın, Kudüs’ün otuz meridyen derecesi doğusunda olduğunu bilirsiniz.”</p>
	<p class="block2">“Mükemmel,” dedi Roberto, “bravo Antikçağ bilginlerine!”</p>
	<p class="block2">“Öyle, ama bu hesap ancak belli bir noktaya kadar işe yarar. Büyük Kolomb, ikinci yolculuğu sırasında, Hispaniola açıklarında demir atmış beklerken, bir ay tutulmasından yola çıkarak hesap yapmış ve batı yönünde 23 derece hata yapmıştı, bir buçuk saat demektir bu! Dördüncü yolculukta ise, yine bir ay tutulmasından yola çıkarak yaptığı hesaplamada iki buçuk saatlik bir hata yapmıştı!”</p>
	<p class="block2">“O mu yanılmıştı yoksa Regiomontano mu?” diye sordu şövalye.</p>
	<p class="block2">“Kimbilir! Demirliyken bile hareket eden bir gemide, kusursuz çizelgeler oluşturmak her zaman güçtür. Ya da belki de Kolomb her ne pahasına olursa olsun, Asya’ya ulaşmış olduğunu kanıtlamak istiyordu ve bu arzusu, ulaştığı yerden çok daha uzağa ulaştığını kanıtlamak için onu hata yapmaya yöneltiyordu. Ya ay uzaklıkları? Bunlar, son yüzyılda çok revaçtaydı. Fikir, nasıl söyleyeyim, ‘zekice’ olan bir fikirdi. Bir aylık hareketi sırasında ay, yıldızların ilerleyişine karşı doğudan batıya tam bir dönüşü tamamlar, dolayısıyla Zodyak kadranını kateden bir gök saatinin akrebi gibidir. Yıldızlar gök aracılığıyla doğudan batıya saatte yaklaşık 15 derece hareket ederler, buna karşın ay aynı süre içinde 14 buçuk derece hareket eder. Böylece, ay yıldızlara oranla saatte yarım derece az hareket eder. İmdi, Antikçağ bilginleri ay ile <i class="calibre4">fixed sterre</i> dediğimiz şey arasındaki, yani belli bir anda sabit bir yıldız arasındaki uzaklığın yeryüzünün herhangi bir noktasından bakan herhangi bir gözlemci için aynı olduğunu düşünüyorlardı. Şu halde, bilinen çizelgeler ya da <i class="calibre4">ephemerides</i> sayesinde bunu bilmek yeterliydi ve gökyüzünü <i class="calibre4">astronomers staffe</i>, yani <i class="calibre4">the Crosse</i> ile gözlemleyerek...”</p>
	<p class="block2">“Usturlap mı?”</p>
	<p class="block2">“Evet, bu cross ile ayın, bizim başlangıçtaki meridyenimizin belli bir saatindeki yıldızdan uzaklığını hesaplarsınız ve denizdeki gözlem saatinde falan kentte falan saat olduğunu bilirsiniz. Zaman farkı bilindiğinde, boylam bulunmuş olur. Ama, ama... “ ve Byrd, konuştuğu kişileri daha da kendine bağlamak için bir süre durmuştu, “ama <i class="calibre4">Parallaxes</i> var. Ufuk üzerindeki değişik yüksekliklerdeki gök cisimlerinin kırılmasına bağlı, size açıklamaya kalkışamayacağını kadar karmaşık bir şeydir bu. Şu halde, paralakslarla, burada bulunan uzaklık, astronomlarımızın Avrupa’da bulacakları uzaklıkla aynı olmayacaktır.”</p>
	<p class="block2">Roberto, Mazarino’dan ve Colbert’den paralakslar ve paralaksları hesaplamak için bir yöntem bulmuş olduğuna inanan Morin hakkında bir şeyler dinlediğini hatırlıyordu. Byrd’in bilgisini sınamak için astronomların paralaksları hesaplayıp hesaplayamayacaklarını sormuştu. Byrd hesaplanabileceği, ancak bunun çok güç bir şey olduğu ve çok büyük hata riskinin bulunduğu yanıtını vermişti. “Ve sonra,” diye eklemişti, “ben bir gök bilgini değilim ve bu konular hakkında pek az şey biliyorum.”</p>
	<p class="block2">Bunun üzerine Roberto, “o halde, geriye yalnızca daha kesin bir yöntem aramak kalıyor” diye sözü sürdürmüştü.</p>
	<p class="block2">“Vespucci’nin ne söylediğini biliyor musunuz? Şunu söylemiştir: Boylama gelince, ay ile gezegenlerin birleşmesini gözlemek için uykudan fedakârlık etmesini bilenler dışında pek az insanın anladığı çok çetin bir meseledir bu. Şunu da söylemiştir: Boylamları saptamak içindir ki, sık sık uykumu feda etmiş ve ömrümü on yıl kısaltmışımdır... Boşa yitirilmiş zaman, diyorum ben. <i class="calibre4">But look, behold the skie is over cast with clouds; therefore let us hasten to our lodging, and end our talk.”</i></p>
	<p class="block2">Birkaç akşam sonra doktordan kendisine Kutup Yıldızı’nı göstermesini istemişti. Doktor gülümsemişti: Bu yarımküreden Kutup Yıldızı görülemezdi ve başka sabit yıldızlara başvurmak gerekiyordu. “Boylamları araştıranlar açısından bir başka bozgun,” diye yorumda bulunmuştu. “Bu yüzden, pusula iğnesinin gösterdiği değişimlere başvurmaları da olanaksızdır.”</p>
	<p class="block2">Sonra, arkadaşlarının teşvikiyle, bilgilerini onlarla paylaşmaya devam etmişti.</p>
	<p class="block2">“Pusulanın iğnesinin her zaman kuzeyi, dolayısıyla Kutup Yıldızı’nın yönünü göstermesi gerekir. Bununla birlikte, Hierro Adası’nın meridyeni üzerinde olduğu an dışında, tüm öteki yerlerde iklimlere ve enlemlere bağlı olarak, kâh doğu tarafına doğru kâh batı tarafına, tam Kuzey doğrultusundan sapma gösterir. Sözgelimi, Kanarya Adaları’ndan Cebelitarık’a doğru ilerlediğinizde, herhangi bir denizci bilir ki, pusula iğnesi altı kerteden fazla kuzeybatıya eğilir ve Malta’dan Berberistan’daki Trablusgarb’a iki kerteden fazla sola sapma vardır -çok iyi bildiğiniz üzere, kerte çeyrek rüzgârdır. İmdi, bu sapmalar, belirtildiği gibi, farklı boylamlara göre sabit kuralları izler. Şu halde, iyi bir sapmalar çizelgesiyle nerede bulunduğunuzu bilebilirsiniz. Ama... “</p>
	<p class="block2">“Bir ama daha mı?”</p>
	<p class="block2">“Maalesef, evet. Pusula iğnesinin sapmalarını gösteren iyi bir çizelge yoktur, bu çizelgeleri hazırlamaya kalkışanlar başarısızlığa uğramıştır ve pusula iğnesinin boylama göre sabit bir biçimde değişmediğini varsaymak için geçerli nedenlerimiz var. Üstelik, bu değişiklikler çok yavaştır ve denizde bunları izlemek güçtür, hem sonra geminin pusulanın dengesini bozacak şekilde yalpalamaması gerekir. Pusula iğnesine güvenenler delidir.”</p>
	<p class="block2">Bir başka akşam, yemekte Roberto’nun bir görüş bildirmeksizin ortaya attığı bir sözü kafasında evirip çeviren şövalye belki de Escondida’nın Süleyman Adaları’ndan biri olduğunu söylemiş ve bu adalara yakın olup olmadıklarını sormuştu.</p>
	<p class="block2">Byrd omuz silkmişti: “Süleyman Adaları! <i class="calibre4">Ca n’existe pas</i>!”</p>
	<p class="block2">“Kaptan Drake oraya ulaşmadı mı?” diye soruyordu şövalye.</p>
	<p class="block2">“Saçma! Drake bambaşka bir yerdeki New Albion’u keşfetmiştir.”</p>
	<p class="block2">“Casale’deki İspanyollar bundan bilinen bir şey gibi söz ediyor ve bu adaları kendilerinin keşfettiklerini söylüyorlardı,” dedi Roberto.</p>
	<p class="block2">“Bunu, yetmiş yıl önce Mendana denen zat söyledi. Ama güney enlemin yedinci ile on birinci derecesi arasında bulun doklarını söyledi. Paris ile Londra arasında demek gibi bir şey. İyi ama hangi boylamda? Queiros, Lima’dan bin beş yüz fersah ötede olduğunu söylüyordu. Gülünç. Bu durumda, Peru’nun kıyılarından tükürseniz, bu adalara isabet ettirmenize yeterdi. Yakınlarda bir İspanyol, Peru’dan yedi bin beş yüz mil uzaklıkta bulunduklarını söyledi. Belki d e çok fazla. Ki misi yakınlarda yapılmış, ancak en eski halitaları yeniden üreten haritalarla, bize en son keşif olarak sunulan şu öteki haritalara bakar mısınız lütfen? Bakın, bazıları adaları iki yüz onuncu meridyene yerleştiriyor, bazıları iki yüz yirminciye, bazıları ise iki yüz otuzuncuya, hatta yüz sekseninci meridyende olduklarını düşünenler bile var. Bunlardan biri haklı olsa bile, ötekilerde elli derecelik bir hata söz konusu olacaktır; bu da, aşağı yukarı Londra ile Saba Melikesi’nin toprakları arasındaki mesafedir!”</p>
	<p class="block2">“Gerçekten de bunca şey bilmeniz takdire şayan bir şey, doktor,” demişti şövalye, aynı şeyi söylemek üzere olan Roberto’nun sözünü ağzından alarak, “sanki hayatınız boyunca boylamı araştırmaktan başka bir şey yapmamış gibisiniz.”</p>
	<p class="block2">Doktor Byrd’in sarı benlerle kaplı yüzü birden kızarmıştı. Büyük bira bardağını doldurmuş, soluk almadan bir dikişte mideye indirmişti. “Ah, doğa bilimcisinin merakındandır bu. Aslında, size nerede bulunduğumuzu söylemek zorunda olsam, nereden başlayacağımı bilemezdim.”</p>
	<p class="block2">“Ama,” diyerek tehlikeli bir gözlemde bulunmayı göze almıştı Roberto, “dümenin yakınında bir çizelge gördüm, bu çizelgede... “</p>
	<p class="block2">“Ah, evet,” diyerek hemen kendini toparlamıştı doktor, “elbette bir gemi gelişigüzel gitmez. <i class="calibre4">They prick the Card</i>. Günü, pusula iğnesinin yönünü ve eğimini, rüzgârın estiği yeri, güvertedeki saatin kaçı gösterdiğini, katedilen milleri, güneşin ve yıldızların yüksekliklerini, sonra enlemi kaydeder ve buradan varsaydıkları boylamı çıkarırlar. Zaman zaman geminin kıç tarafında bir gemicinin, bir ucuna bir kalıp bağlanmış bir halatı suya attığını görmüşsünüzdür. Bu loch’dur ya da bazılarının dediği gibi mekiktir. İp suda kaydırılır, ipte düğümler vardır, düğümler arasındaki uzaklık sabit ölçüleri gösterir, yanınızda bir saatle belli bir uzaklığın ne kadar zamanda alındığını bilebilirsiniz. Bu yolla, eğer her şey gerektiği gibi giderse, bilinen son meridyenden kaç mil uzaklıkta olunduğu her zaman bilinecektir ve yeniden uygun hesaplamalarla üzerinden geçilmekte olan meridyen bilinecektir.”</p>
	<p class="block2">Doktorun kendisini nasıl yanıtlayacağını önceden bilen Roberto “görüyorsunuz ki bir yolu var,” demişti. Yalnızca gemi düz bir çizgi üzerinde gittiğinde bize ne kadar yol yapıldığını söyleyebileceği için daha iyi bir yöntem yoksa loch kullanılır. Ancak bir gemi rüzgârlara bağlı olarak yol aldığından, rüzgârlar elverişli olmadığında, gemi bir süre sağa, sonra bir süre sola doğru hareket etmelidir.</p>
	<p class="block2">“Sir Humphrey Gilbert,” dedi doktor, “aşağı yukarı Mendana zamanında, Newfoundland taraflarında, kırk yedinci paralel boyunca ilerlemek isterken, ‘<i class="calibre4">encoutered </i><a href="%c3%87%c2%bc%c2%9e%c3%96%c2%ad%c3%bb%7b%c6%92%c5%93e'D" class="calibre5"><i class="calibre4">winds</i><span class="text3"> </span></a><i class="calibre4">always so scant</i>’, deyim yerindeyse öyle tembel ve eli sıkı rüzgârlarla karşılaştı ki, on enlem derecesi boyunca uzun süre bir kırk birinci, bir elli birincide hareket etti; bu ise, dev bir yılanın, önce başıyla Le Havre’a ve kuyruğuyla Roma’ya dokunup, sonra yeniden kuyruğuna Paris’te ve başına Madrid’de kavuşarak, Napoli’den Portekiz’e gitmesi gibi bir şey olurdu! Şu halde, sapmaları hesaplamak, hesaplama yapmak ve çok dikkatli olmak gerekir; bu ise bir denizcinin asla yapmadığı bir şeydir, bütün gün yanında bir astronom bulundurması da mümkün değildir. Elbette, tahminlerde bulunulabilir, özellikle bilinen bir rota üzerinden gidiliyor ve başkalarının bulduğu sonuçlar bir araya getiriliyorsa. Bu yüzden, Avrupa kıyılarından Amerika kıyılarına kadar haritalar meridyen uzaklıklarını oldukça kesin veriyorlar. Hem sonra karadan yıldızlarla ilgili toplanan veriler de bazı iyi sonuçlar verebilir ve böylece Lima’nın hangi boylam üzerinde bulunduğunu biliriz. Ancak bu durumda,” diyordu doktor neşeyle, “ne olur?” Ve öteki ikisine kurnaz bir ifadeyle bakıyordu. “Olan şu: Bu beyefendi,” bu arada parmağını haritaya vuruyordu, “Roma’yı Kanarya Adaları’nın otuzuncu doğu derecesine yerleştirir, ama bu öteki,” diğer haritayı çizmiş olan kişiye bir baba gibi gözdağı verircesine parmağını sallıyordu, “bu öteki beyefendi, Roma’yı kırkıncı dereceye yerleştirir! Ve bu elyazması anasının gözü bir Flamanın raporunu içeriyor; bu zat, ispanya kralına, Roma ile Toledo arasındaki mesafe üzerinde hiçbir zaman görüş birliği olmadığını söylüyor, <i class="calibre4">por los errores tan enormes, como se conoce por esta linea, que muestra la diferencia de las distancias</i>, vesaire, vesaire. Ve işte söz konu su çizgi: Eğer ilk meridyen Toledo’da sabitlenirse (İspanyollar her zaman dünyanın merkezinde yaşadıklarına inanırlar), Mercatore için Roma yirmi derece daha doğuda olacaktır, Regiomontanus için yirmi iki derece, Clavius için yirmi yedi derece, değerli Ptolemaios için yirmi beş ve Origanus için otuz. Ve bunca hata bir tek Roma ile Toledo arasındaki mesafeyi ölçmede ortaya çıkıyor. Şu halde, bu yolculuk sırasında izlediğimiz rotalarda olanları varın siz tasavvur edin: Belki de bazı adalara ilk uğrayanlar bizleriz ve öteki gezginlerin raporları oldukça muğlak. Bir de buna şunu ekleyin: Eğer bir Hollandalı doğru saptamalar yapmışsa bunu İngilizlere, İngilizler yapmışsa bunu İspanyollara söylememektedir. Bu denizlerde önemli olan kaptanın sezgisidir, kaptan zavallı lochuyla diyelim ki iki yüz yirminci meridyende olduğunu çıkarır, oysa otuz derece daha şu ya da bu yöndedir.”</p>
	<p class="block2">“Ama öyleyse,” diye bir tahminde bulundu şövalye, “meridyenleri saptamanın yolunu bulan kişi, okyanusların efendisi olacaktır!”</p>
	<p class="block2">Byrd yeniden kızardı, gözlerini sanki mahsus böyle konuşup konuşmadığını anlamak istercesine şövalyeye dikti, sonra onu sıkıştırmak istiyormuşcasına gülümsedi: “Siz denesenize.”</p>
	<p class="block2">“Aman, ben vazgeçiyorum,” dedi Roberto ellerini pes etmiş gibi kaldırarak. Ve o akşam konuşma birçok kahkaha arasında son buldu.</p>
	<p class="block2">Birkaç gün boyunca Roberto, boylamlar hakkındaki konuşmayı yeniden gündeme getirmeyi uygun bulmadı. Konuyu değiştirdi ve bunu yapabilmek için cesur bir karar aldı. Bıçakla bir elinin avucunu yaraladı. Sonra avucunu, yağmurun ve rüzgârların etkisiyle artık aşınmış olan bir gömleğin parçalarıyla sardı. Akşam yarayı doktora gösterdi: “Ne de düşüncesizmişim, bıçağı kınından çıkarıp çantaya koymuştum, çantayı karıştırırken, elimi kestim. Çok yanıyor.”</p>
	<p class="block2">Doktor Byrd işinin erbabı bir kişinin gözüyle yarayı inceledi, Roberto masaya bir leğen getirip, içinde zaçyağı çözmesi için Tanrı’ya dua ediyordu. Oysa Byrd, kendisine ciddi bir şey gibi görünmediğini söylemekle yetindi ve Roberto’ya sabahleyin elini iyice yıkamasını salık verdi. Ancak şans eseri, şövalye yardımına yetişti: “Ah, <i class="calibre4">unguentum armarium</i> olsaydı şayet!”</p>
	<p class="block2">“Neyin nesidir o?” diye sormuştu Roberto. Şövalye, sanki Roberto’nun artık bildiği kitapların hepsini okumuşcasına, bu maddenin erdemlerini övmeye koyuldu. Byrd susuyordu. Şövalyenin yerinde hamlesinden sonra Roberto bu kez kendi zarlarını oynadı: “Ama yaşlı dadılarımızın hikâyelerini andırıyor bu anlattıklarınız! Hani şu hamile kadının öyküsü gibi: Başı kesilen sevgilisini görmüş de, başı gövdesinden kopuk bir çocuk doğurmuş. Ya da şu köylü kadınların öyküsü: Mutfağa pisleyen köpeği cezalandırmak için yanan bir odun parçasını alıp dışkıya sokmuş da, hayvanın poposunda bir yanma hissedeceğini ummuşlar! Sayın şövalye, aklı başında hiçbir insan bu <i class="calibre4">historiettes</i>’e inanmaz!”</p>
	<p class="block2">Roberto hedefe isabet ettirmişti ve Byrd sessiz kalamadı. “Ah hayır, bayım, köpek ile dışkısı öyküsü öylesine doğru ki, birisi nispet olsun diye evin önüne pisleyen bir beyefendiye aynı şeyi yapmış ve sizi temin ederim, nispeti yapan kişi o yerden çekinmesi gerektiğini öğrenmiş! Doğal olarak, bu işlemi birçok kez yinelemek gerekir, dolayısıyla eşiğinize sık sık pisleyen bir dosta ya da bir düşmana ihtiyacınız var!” Roberto, sanki doktor şaka yapıyormuş gibi kıs kıs gülüyor, dolayısıyla alınan doktoru mantıklı açıklamalarda bulunmaya zorluyordu. Kaldı ki, aşağı yukarı d’Igby’nin açıklamalarıyla aynıydı bunlar. Ancak artık doktor coşmuştu: “Evet, bayım, filozof geçiniyor ve cerrahların bilgisini küçümsüyorsunuz. Madem boktan söz açıldı, size şunu da söyleyeceğim: Ağzı kokan kişi, ağzını dışkı çukuru üzerinde ardına kadar açık tutarsa, sonunda iyileştiğini görecektir. Çukurdaki bütün o dışkının kokusu onun ağzının kokusundan çok daha güçlüdür ve daha güçlü olan şey, daha zayıf olanı çeker, alıp götürür!”</p>
	<p class="block2">“Bana olağanüstü şeyler açıklıyorsunuz, Doktor Byrd, bilginize hayran kaldım doğrusu!”</p>
	<p class="block2">“Size daha fazlasını da söyleyebilirim, İngiltere’de, bir köpek bir adamı ısırdığında, kuduz olmasa bile köpek öldürülür. Kuduz olabilir hayvan ve ısırılmış olan kişinin vücudunda kalan köpeğe has kuduz mayası hidrofobinin ruhlarını kendisine çekecektir. Korun üzerine süt döken köylü kadınlarını gördünüz mü hiç? Oraya hemen bir tutam tuz atarlar. Büyük halk bilgeliği! Kömürlerin üzerine düşen süt buhara dönüşür ve ışık ile havanın hareketiyle bu buhar, ateş atomlarının eşliğinde sütü veren ineğin bulunduğu yere kadar yayılır. İmdi, ineğin memesi çok guddeli ve hassas bir organdır ve bu ateş memeyi ısıtır, onu sertleştirir, yaralar oluşmasına yol açar; meme mesaneye yakın olduğundan, mesaneyi de tahriş eder, orada birleşen damarların ağızlaşmasına neden olur, böylece inek kan işer.”</p>
	<p class="block2">Roberto şöyle dedi: “Şövalye bize bu <i class="calibre4">unguentum armarium</i>’dan, tıbba yararlı bir şey gibi söz etmişti, ancak siz bize onun kötülük yapmak için de kullanılabileceğini söylüyorsunuz.”</p>
	<p class="block2">“Elbette, bu yüzdendir ki, bazı sırlar kötüye kullanamamalar; için çoğunluktan saklanmalıdır. Doğrusu, bayım, <i class="calibre4">unguentum</i> ya da toz ya da biz İngilizlerin <i class="calibre4">Weapon Salve</i> dedikleri şey hakkındaki tartışma çelişkilerle doludur. Şövalye bize uygun biçimde tatbik edildiğinde yarayı iyileştiren bir silahtan söz etti. Ancak aynı silahı alın, onu ateş ile yaranın yanma koyun, bir mil uzakta bile olsa, yaralı kişi acıdan haykıracaktır. Ve kılıcın hâlâ kan lekesi bulunan keskin tarafını buzlu suya batırırsanız, yarayı ürpertiler saracaktır.”</p>
	<p class="block2">Bu konuşma Roberto’ya, Doktor Byrd’in Sempati Tozunu çok iyi bildiği de dahil olmak üzere zaten bildikleri dışında bir şey söylememişti. Gene de, doktorun konuşması gereğinden fazla tozun kötü etkileri çevresinde dönmüştü ve bu da bir rastlantı olamazdı. Ancak tüm bunların meridyen yayıyla ne ilgisi olduğu bir başka öyküydü.</p>
	<p class="block2">Bir sabah bir denizci serenden düşüp kafatasını kırmıştı, güvertede büyük bir kargaşa hüküm sürüyordu ve doktor talihsiz denizciyi tedavi etmek üzere çağrılmıştı, işte Roberto bu fırsattan yararlanarak gemi ambarına dalmıştı.</p>
	<p class="block2">Neredeyse el yordamıyla bulmayı başarmıştı doğru yolu. Belki Roberto’nun talihi yaver gitmişti, belki de hayvan o sabah normaldekinden daha çok sızlanıyordu: Roberto, aşağı yukarı <i class="calibre4">Daphne</i>’de daha sonra alkollü içki varillerini bulduğu yerde, korkunç bir manzarayla karşılaştı.</p>
	<p class="block2">Meraklı bakışlardan iyi bir biçimde korunmuş, cüssesine uygun küçük bir kulübede, bir pılı pırtı öbeği üzerinde bir köpek vardı.</p>
	<p class="block2">Belki cins bir köpekti, ancak çektiği eziyet ve güçlükler onu bir deri bir kemik bırakmıştı. Gene de onu bu hale getiren cellatları, onu yaşatmaya kararlı olduklarını gösteriyor l ardı: Ona yiyecek ve bol bol su bırakmışlardı, hiç kuşkusuz yolculardan alınmış olan yiyecek de vardı.</p>
	<p class="block2">Başını bir yana atmış ve dili dışarıda, bir yanı üzerinde uzanmıştı. Yan tarafında geniş ve korkunç bir yara açılıyordu. Aynı anda hem yeni hem rahatsız edici yarada iki büyük pembemsi yara ağzı görülüyordu, ortada ve tüm yarık boyunca çökelek salgılıyor gibi duran irinli bir kısım vardı. Roberto yaranın neden böyle göründüğünü anladı: Bir cerrahın eli, yaranın iki ağzını dikmek yerine, onları deriye sabitleyerek açık kalmalarını sağlamıştı.</p>
	<p class="block2">Dolayısıyla, tıp sanatının yüz karası bu yarayı açmakla kalınmamış, yara kapanmasın ve köpek acı çekmeye devam etsin diye acımasız bir özen gösterilmişti -kimbilir ne zamandan bu yana. İş bununla da bitmiyordu, Roberto yaranın çevresinde ve içinde, billursu bir maddenin kalıntılarını da gördü, sanki bir doktor (böylesine acımasızca becerikli bir doktor!) her gün yaraya tahriş edici bir tuz serpiyordu.</p>
	<p class="block2">Elinden bir şey gelmeyen Roberto, şimdi boynu bükük inleyen zavallı hayvanı okşamıştı. Ona nasıl yardım edebileceğini kendisine sormuş, ancak hayvana daha kuvvetlice dokunarak onun daha fazla acı çekmesine neden olmuştu. Ayrıca, acıma duygusunun yerini bir zafer duygusu almaya başlıyordu. Hiç kuşku yoktu, Doktor Byrd’in sırrı, Londra’da yüklenen esrarengiz yük buydu.</p>
	<p class="block2">Gördüklerinden Roberto’nun bildiklerini bilen bir insanın yapacağı çıkarsama, köpeğin İngiltere’de yaralanmış olduğu ve Byrd’in, hayvanın her zaman yaralı kalmasını sağladığıydı. Londra’da birisi, her gün belirli ve önceden saptanmış bir saatte yaraya yol açan silaha ya da hayvanın kanı bulaşmış bir kumaş parçasına bir şeyler yapıyor, belki rahatlama belki de -Doktor Byrd <i class="calibre4">Weapon Salve</i>’in zarar da verebileceğini söylediğine bakılırsa- daha büyük acı şeklindeki tepkiye yol açıyordu.</p>
	<p class="block2">Bu yolla, <i class="calibre4">Amarilli</i>’de belli bir anda Avrupa’da saatin kaç olduğu bilinebiliyordu. Geminin geçtiği yerin saati bilindiğinde, meridyeni hesaplamak olanaklı hale geliyordu!</p>
	<p class="block2">Geriye bir tek bu olguların kanıtlanması kalıyordu. O dönemde Byrd hep saat on bir civarında uzaklaşıyordu: Şu halde, antimeridyene yaklaşılıyor olmalıydı. Bu saatlerde Roberto’nun köpeğin yakınlarında gizlenip Byrd’i beklemesi gerekecekti.</p>
	<p class="block2">Talihi yaver gitti, eğer gemiyi ve gemide bulunan herkesi talihsizliklerin sonuncusuna sürükleyecek bir kasırgadan talih olarak söz edilebilirse tabii. O öğleden sonra deniz oldukça çalkantılıydı ve bu, Roberto’ya, bulantıyı ve midesinin allak bulak olmasını bahane ederek, akşam yemeğini bırakarak odasına çekilme olanağı vermişti. Kimsenin henüz nöbetçi koymayı düşünmediği akşamın ilk karanlığında, yalnızca bir çakmaklı tüfek ve yolunu aydınlattığı bir ziftli sicimle gizli olarak gemi ambarına inmişti. Köpeğin yanına gelmiş ve köpek kulübesinin üzerinde yolcuların bozulan şiltelerini yenilemeye yarayan saman balyaları yüklenmiş bir sahanlık görmüştü. Bu malzeme arasında kendine yol açmış ve köpeği göremediği, ancak önünde duran kişiyi fark edilmeden izleyip, her konuşmayı kesin olarak dinleyebileceği bir niş oluşturmuştu.</p>
	<p class="block2">Zavallı hayvanın inlemeleriyle daha da uzun hale gelen çok uzun bir süre boyunca beklemek zorunda kalmış, ancak sonunda başka gürültüler duyup, ışıkları görmüştü.</p>
	<p class="block2">Az sonra, orada hazır bulunan doktor ve üç yardımcısıyla, kendisinden birkaç adım ötede gerçekleşen bir deneye tanık oluyordu.</p>
	<p class="block2">“Not alıyor musun, Cavendish?”</p>
	<p class="block2">“Aye aye, doktor.”</p>
	<p class="block2">“Şimdi bekleyelim. Çok fazla sızlanıyor bu akşam.”</p>
	<p class="block2"> “Denizdendir.”</p>
	<p class="block2">Köpeği ikiyüzlü birkaç okşamayla sakinleştiren doktor “iyi, iyi, Hakluyt,” diyordu. “Sabit bir eylemler dizisi belirlememekle kötü ettik. işe her zaman ağrı dindiriciyle başlamak gerekiyordu.”</p>
	<p class="block2">“Böyle bir zorunluluk yok, doktor, bazı akşamlar gereken saatte uyuyor ve onu rahatsız edici bir hareketle uyandırmak gerekiyor.”</p>
	<p class="block2">“Dikkat, bana öyle geliyor ki hareket ediyor... iyi Hakluyt... Evet, hareket ediyor!” Şimdi köpek doğal olmayan bir biçimde inliyordu. “Silahı ateşe tuttular, saati kaydet Withrington!”</p>
	<p class="block2">“Burada saat yaklaşık on bir buçuk.”</p>
	<p class="block2">“Saatleri kontrol et. Yaklaşık on dakika geçmesi gerekiyor.”</p>
	<p class="block2">Köpek, sonu gelmez bir süre boyunca inlemeye devam etti. Sonra, giderek zayıflayıp, “arff, arff” ile iyice azalan farklı bir ses çıkardı, en sonunda bu ses yerini sessizliğe bıraktı.</p>
	<p class="block2">“iyi,” diyordu doktor Byrd, “saat kaç, Withrington?”</p>
	<p class="block2">“Denk düşüyor olmalı. Gece yarısına çeyrek var.”</p>
	<p class="block2">“Zafer havasına girmeyelim. Denetimi bekleyelim.”</p>
	<p class="block2">Gene sonu gelmez bir bekleyiş izledi bunu, sonra rahatlama hissederek uykuya dalmış olan köpek sanki kuyruğuna basmışlarcasına yeniden ulumaya başladı.</p>
	<p class="block2">“Saat, Withrington?”</p>
	<p class="block2">“Saat geçti, birkaç kum tanesi kalmış.”</p>
	<p class="block2">“Saat tam gece yarısını gösteriyor,” dedi üçüncü bir ses.</p>
	<p class="block2">“Sanırım yeterli. Şimdi baylar,” dedi doktor Byrd, “Umarım hayvanın canını acıtmaya hemen son verirler, zavallı Hakluyt dayanamıyor artık. Su ile tuz, Hawlse, ve bez parçası. iyi, iyi, Hakluyt, şimdi daha iyi olacaksın... Uyu, uyu, bak efendin burada, bitti artık... Hawlse, uyku ilacını suya... “</p>
	<p class="block2">“Aye aye, doktor.”</p>
	<p class="block2">“Haydi, iç şunu Hakluyt... iyi, haydi, bu iyi suyu iç... “ Ürkek bir inleme daha, sonra yeniden uyku.</p>
	<p class="block2">“Harika, baylar,” diyordu doktor Byrd, “eğer bu lanet olası gemi böyle rezilce sallanmasa, iyi bir akşam geçirdiğimizi söyleyebilirdik. Yarın sabah, Hawlse, yaraya her zamanki tuzdan konacak. Sonuçları gözden geçirelim, baylar. Can alıcı anda, burada yaklaşık gece yarısıydı ve Londra’dan bize öğle olduğu sinyalini veriyorlardı. Londra antimeridyeni üzerindeyiz, yani Kanarya Adaları’nın yüz doksan sekizinci derecesi üzerinde. Eğer Süleyman Adaları geleneğin belirttiği gibi Hierro Adası’nın antimeridyeni üzerindeyse ve eğer doğru enlem üzerindeysek, kıç tarafından iyi bir rüzgârla batıya doğru seyrederek, San Christoval’a -ya da yeni bir ad vereceğimiz şu lanet olası adaya- yanaşmamız gerekiyor. İspanyolların on yıllardır aradıkları şeyi bulmuş ve aynı zamanda <i class="calibre4">Punto Fijo</i>’nın sırrını ele geçirmiş olacağız. Bira, Cavendish, Majestelerinin şerefine kadeh kaldırmalıyız, Tanrı onu daima korusun!”</p>
	<p class="block2">“Tanrı kralı korusun!” dediler hep bir ağızdan diğer üçü -o günlerde henüz aklını yitirmediyse de, krallığını yitirmek üzere olan bir krala hâlâ bağlı kaldıklarına göre, belli ki dördü de epey yürekli insanlardı.</p>
	<p class="block2">Roberto aklını işletiyordu. Köpeği sabah gördüğünde, hayvanın okşandığında sakinleştiğini ve vücudundaki belli bir noktaya sert bir biçimde dokunduğunda acıyla inlediğini fark etmişti. Denizin ve rüzgârın sarstığı bir gemide, hasta bir vücutta farklı duyumlar uyandırmak için pek az şey yeterli oluyordu. Belki bu hainler uzaktan bir mesaj aldıklarını sanıyorlar, oysa köpek dalgaların onu rahatsız etmesi ya da rahatlatmasına bağlı olarak acı çekiyor ya da rahatlıyordu. Ya da Saint-Savin’in söylediği gibi sessiz çağrışımlar varsa, ellerinin hareketiyle Byrd, köpeğe açığa vurmadığı arzularına göre tepki verdirebiliyordu. Daha uzağa vardığını kanıtlamak için Kolomb’un hata yaptığını kendisi söylememiş miydi? O halde, dünyanın yazgısı, bu çılgınların bir köpeğin dilini yorumlama tarzlarına mı bağlıydı? Bu zavallı hayvanın bir mide gurultusu, bu sefil adamların, aynı derecede sefil İspanyol, Fransız, Hollandalı ve Portekizlilerin göz diktikleri yerden uzaklaştıklarına ya da bu yere yaklaştıklarına karar vermelerini mi sağlıyordu? Kendisine gelince o bu serüvene günün birinde Mazarino veya henüz bıyığı terlememiş Colbert’e, Fransa’nın gemilerini nasıl kötü muamele edilmiş köpeklerle dolduracaklarını belirtmek için mi bulaşmıştı?</p>
	<p class="block2">Diğerleri artık uzaklaşmıştı. Roberto gizlendiği yerden çıkmış ve ziftli ipin ışığında, uyuyan köpeğin önünde durmuştu. Başına hafifçe dokunmuştu. Bu zavallı hayvanda dünyanın tüm acısını, bir aptalın öfkeli öyküsünü görüyordu. Casale günlerinden o âna kadar olan birikimleri onu birçok hakikate götürmüştü. Ah, keşke şövalyenin arzuladığı gibi, ıssız adada bir kazazede olarak kalsaydı, şövalyenin istediği gibi <i class="calibre4">Amarilli</i>’yi ateşe verseydi, tenlerinin rengi Siena toprağının rengini andıran yerliler arasında üçüncü adada kalsaydı ya da dördüncü adada o insanların ozanı olsaydı. Acımasız bir dünyanın bütün kiralık katillerinden gizlenebileceği Escondida’yı bulmuş olsaydı!</p>
	<p class="block2">O zamanlar yazgının ona kısa bir süre içinde bir beşinci, belki de Sonuncu adayı ayırdığını bilmiyordu.</p>
	<p class="block2"><i class="calibre4">Amarilli</i> aklını yitirmiş gibiydi, Roberto tutunabileceği her yere tutunarak ve deniz tutması derdine katlanmaktan dünyanın kötülüklerini unutarak odasına geri dönmüştü. Sonra, daha önce sözünü ettiğimiz deniz kazası meydana gelmişti. Görevini başarıyla tamamlamıştı: Hayatta kalan tek kişi olarak kendisiyle birlikte Doktor Byrd’in sırrını taşıyordu. Ama belki de hiçbir önemi olmayan bir sırdı bu.</p>
	<p class="block2">Sağlıksız bir dünyadan çıkarak gerçek sağlığı bulmuş olduğunu kabul etmesi gerekmez miydi? Deniz kazası ona en üstün armağanı, sürgünü, ve artık kimsenin elinden alamayacağı bir Sinyora’yı kazandırmıştı...</p>
	<p class="block2">Ancak Ada ona ait değildi ve uzakta kalıyordu. <i class="calibre4">Daphne</i> ona ait değildi ve bir başkası ona sahip olduğunu açığa vuruyordu: Belki de orada Doktor Byrd’inki denli vahşi araştırmalarını sürdürebilmek için.</p>
	<p class="block3" id="calibre_pb_20"> </p>
</body></html>
