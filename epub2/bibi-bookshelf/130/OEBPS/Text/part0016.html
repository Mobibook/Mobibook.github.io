<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşk Yeniden</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre12">
  <p class="calibre_4" id="filepos600574"><span class="calibre18"><span class="bold">On İkinci Bölüm</span></span></p>

  <p class="calibre_4">Rick, Liz’i her ne kadar günde yedi sekiz kez aramak istese de iki günde bir arıyordu. Tuşlara basarken nabzı hızlanıyor, kızın sesini duyduğundaysa çılgınca atmaya başlıyordu.</p>

  <p class="calibre_4">“Lizzie, nasılsın?” diye soruyordu.</p>

  <p class="calibre_4">Liz her defasında, “Seni özlüyorum,” diyordu. “Buraya geleceğini söylüyordun.”</p>

  <p class="calibre_4">“Biliyorum, geleceğim de... Deniyorum Lizzie. Ama biliyorsun okul var, bir taraftan da iş... Peki her şey yolunda mı?”</p>

  <p class="calibre_4">“Burada olmak yerine Virgin River’da olmayı isterdim.” Sonra gülerdi Liz. “Aslında düşününce komik geliyor. Annem beni Connie Teyze’min yanına zorla göndermişti, şimdiyse burada kalmaya zorladığı için ondan nefret ediyorum.”</p>

  <p class="calibre_4">“Annenden nefret etme Lizzie. Lütfen.”</p>

  <p class="calibre_4">Sonra bir süre okuldan, okuldaki arkadaşlarından, Virgin River ve Eureka’da olup bitenlerden ve gündelik şeylerden konuşurlardı. Liz, Rick’in kâbusu olmaya başlayan hamilelik ihtimaliyle ilgili hiçbir şey söylemiyordu.</p>

  <p class="calibre_4">Genç adamın içi hiç rahat değildi. Bir şeylerin ters gidip, Liz’i n o tek gecede hamile kalmış olmasından çok korkuyordu. Ama neredeyse daha kötüsü, onda da ters giden bir şeyler vardı. Zihninde ve bedeninde anlam veremediği şeyler oluyordu. Sürekli Liz’in hayalini kuruyor, onu kollarının arasına alıp saçlarını koklamak, dudaklarını öpmek istiyordu. Bir taraftan tek elinde sürekli Liz’in göğsünü hissetmek isterken, diğer taraftan küçük kamyonetinde gülerek, konuşarak, el ele onunla birlikte okuldan eve dönmek istiyordu.</p>

  <p class="calibre_4">Şimdiki telefon görüşmesi de diğerlerinden farklı gitmiyordu. Sonra Liz birden, “Neden Eureka’ya gelmiyorsun?” diye sordu.</p>

  <p class="calibre_4">Rick derin bir nefes aldı. “Sana doğruyu söyleyeceğim Liz, gelmeye korkuyorum. Seninle bir arada olduğumuzda işlerin karışacağından korkuyorum.”</p>

  <p class="calibre_4">“Ama hani o prezervatifler.</p>

  <p class="calibre_4">“Daha önce de söyledim Liz, prezervatif yeterli değil. Senin de bir şeyler yapman gerek. Doğum kontrol hapı ya da onun gibi bir şeyler.”</p>

  <p class="calibre_4">“Peki, sence nasıl yapabilirim Rick? Araba bile kullanamıyorum daha. Ya da anneme gidip, ‘Hey anne, bana doğum kontrol hapı lazım, Ricky ve ben seks yapmak istiyoruz da’ mı diyeyim?”</p>

  <p class="calibre_4">“Eğer burada olsaydın Mel bir şeyler yapabilirdi. Belki anneni Virgin River’a bir ziyarete ikna edebilirsin.” Ama bu cümleyi kurarken bile içi bir tuhaf oldu. Yüzü öyle yanmaya başlamıştı ki bayılacakmış gibi hissetti. On dört yaşındaki bir kıza -üstelik de kamyonetinin arkasında- seks yapabilmeleri için önlem alma yolları mı gösteriyordu gerçekten?</p>

  <p class="calibre_4">Liz usulca, “Bilmiyorum,” dedi. “Böyle bir şey hakkında rahatça nasıl konuşabilirim ki? Üstelik de bir yetişkinle? Sen de rahatsız olmaz miydin?”</p>

  <p class="calibre_4">Rick çoktan konuşmuştu; Peder ve Jack olanları biliyordu. Ama Rick sadece, “Eğer bu kadar önemliyse yapabilirdim?” dedi.</p>

  <p class="calibre_4">“Bilmiyorum,” dedi Liz. “Biraz düşünmem lazım.”</p>

  <p class="calibre_4">Durmadan bir kızı hayal etmek, sürekli saçları yanağına değdiği zaman kendini nasıl hissettiğini hatırlamaya çalışmak, teninin yumuşaklığını akimdan bir türlü çıkaramamak, o kızı sevdiğin anlamına mı geliyordu? Onunla her konuştuktan ve gülüşünü duyduktan sonra çok daha iyi hissetmek onu sevdiğin anlamına mı geliyordu, yoksa sadece on altı yaşında azgın bir delikanlı olduğun anlamına mı? Aslında Rick öyle olduğunu biliyordu, genç kızın içine bir kez daha girdiğini düşünmek bile kulaklarından dumanlar yükseliyormuş gibi hissetmesine yetiyordu. Ama başka şeyler de vardı. Liz’le rahatça konuşabiliyor ve onu zevkle dinleyebiliyordu. Hatta onu dinlemek istiyordu. Liz matematik gibi sıkıcı bir şeyden bahsederken bile Rick transa geçebiliyordu. Eğer bir damlacık cesareti olsa Jack’e aşka ve cinselliğe dair sorular sorardı, ikisinin ne zaman aynı şey olduğunu sorardı.</p>

  <p class="calibre_4">Rick nihayet cesaretini toplayıp Liz’e sordu: “Peki hamilelik konusunda bir şey var mı?”</p>

  <p class="calibre_4">“Yani şeyi mi soruyorsun...?”</p>

  <p class="calibre_4">“Evet Liz, onu soruyorum.” Karşıdan ses gelmiyordu. Liz yine o kelimeleri söyletecekti. Rick her sorduğunda, o yaştaki bir delikanlıya yabancı olan o kelimeler boğazından sökülür gibi çıkıyordu. “Adet oldun mu?” diye sorarken, genç kızın telefonda yanaklarının nasıl kızardığını görememesine şükretti.</p>

  <p class="calibre_4">“Gerçekten tek merak ettiğin şey bu değil mi?”</p>

  <p class="calibre_4">“Hayır Liz, değil ama çok endişeleniyorum. Liz, bebeğim, başını böyle bir derde sokmaktansa ölmeyi tercih ederim tamam mı? Sadece endişeleniyorum, hepsi bu. İkimiz için de endişeleniyorum.”</p>

  <p class="calibre_4">“Daha âdet olmadım, ama sorun değil. Demiştim zaten, âdet döngüm düzenli değildir. Ama kendimi iyi hissediyorum. Garip bir şey yok yani.”</p>

  <p class="calibre_4">“O da bir şey sanırım.”</p>

  <p class="calibre_4">“Rıcky, seni çok özlüyorum. Sen de beni özledin mi?”</p>

  <p class="calibre_4">Rick derin bir nefes vererek, “Ahh, Liz” dedi. “Seni öyle özlüyorum ki korkudan ödüm patlıyor.”</p>

  <p class="calibre_4">Mel ertesi hafta birkaç telefon görüşmesi yaptıktan sonra Jack’in yanına gitti. Halletmesi gereken birkaç işini yaparken ona eşlik etmek için barı bir gün bırakıp bırakamayacağını sordu. Eureka’ya gitmesi gerektiğini ve yalnız gitmek istemediğini söyledi. Jack de elbette barı bırakabileceğini söyleyerek cevap verdi; Mel’in rica ettiği her şeyi yapmaktan keyif alıyordu. Jack kamyonetle gitmeyi teklif etmişti ama Mel arabasını alıp üstünü açmayı ve güneşli haziran havasının keyfini çıkarmak istediğini söyledi.</p>

  <p class="calibre_4">Yolda giderlerken Mel Jack’e döndü. “Umarım emrivaki yaptığımı düşünmezsin Jack, ama bir şey söylemek istiyorum. Kendim için güzellik salonundan, senin için de klinikten bir randevu aldım; hani test yaptırmak istediğini söylemiştin ya.”</p>

  <p class="calibre_4">“Ben o iş için sahile, hava üssüne gitmeyi düşünüyordum ama Eureka da olur. Söylediğimde ciddiydim Mel. Kendini güvende hissetmeni istiyorum.”</p>

  <p class="calibre_4">“Endişelendiğimden değil. Sadece önlem diye düşün. Eğer bir şey çıkarsa ben de test yaptırırım. Seni asla riske atmak istemem. Ama son yedi yıldır birlikte olduğum tek kişi...” Duraksadı.</p>

  <p class="calibre_4">Jack, “Koçandı,” diye cümlesini tamamladı. “Rahatça söyleyebilirsin Mel. Senin yaşamındı sonuçta. Hâlâ da senin yaşamın. Bu konuda rahatça konuşabilmeliyiz.”</p>

  <p class="calibre_4">Mel, “Pekâlâ.” diyerek kendini toparladı. “Bir de almak istediğim bir araba için test sürüşü ayarladım ve senin fikrini de istiyorum. Artık çamura saplanıp kalmayacak bir araç lazım.”</p>

  <p class="calibre_4">Jack şaşkınlıkla, “Gerçekten mi?” diye sordu. “Ne almayı düşünüyorsun?”</p>

  <p class="calibre_4">Mel göz ucuyla Jack’e doğru baktı. Zorla büktüğü bacakları küçük BMNJGnin ön konsoluna doğru öyle sıkışmıştı ki genç kadın gülümsemesine engel olamadı. “Bir Hummer cip,” dedi.</p>

  <p class="calibre_4">Jack’in nutku tutulmuştu. Nihayet ağzını açabildiğinde, “Sanırım fiyatlarını biliyorsun?” dedi.</p>

  <p class="calibre_4">“Biliyorum.”</p>

  <p class="calibre_4">“Galiba Hope sana tahminimden daha iyi bir maaşı veriyor.”</p>

  <p class="calibre_4">“Hope’un iyi bir maaş verdiği falan yok, ama burada masrafım öyle az ki... Gün sonu içtiğim soğuk biralar bile tnü-essesenin ikramı. Arabayı kendi yatırımım olarak alacağım.” Jack bir ıslık çaldı.</p>

  <p class="calibre_4">“Biraz param var,” dedi genç kadın. “Özellikle... yani...” Jack ona doğru uzanarak elini bir bacağının üzerine koydu. “Tamam Mel. Özeline girmek istemedim.”</p>

  <p class="calibre_4">“Hayır, özelime falan girmedin!” dedi Mel. “Aksine hiçbir şey sormuyorsun. Bak konu şu, bazı yatırımlarımız vardı. Emeklilik. Sigortalar. Los Angeles’taki evi de epey yüksek bir fiyata sattım. Bir de Mark’ın ölümüyle ilgili tazminat davası var... Hâlâ devam ediyor ama sonlanması yakın. Küçük pisliğin ailesi çok zenginmiş. Epey param var diyebiliriz Jack. Hatta ihtiyacım olandan fazla.” Mel tekrar Jack’e baktı. “Bunlar aramızda kalırsa sevinirim.”</p>

  <p class="calibre_4">“Eşini kaybettiğini bile kimse bilmiyor,” dedi Jack.</p>

  <p class="calibre_4">Mel derin bir nefes aldı. “Neyse, June Hudson’la uzun uzun konuştuk. Grace Vadisi’ndeki doktor. Dört çeker bir aracı geçici bir ambulansa çevirmek için ihtiyacım olanları sordum ve elimde uzun bir alışveriş listesi var. Eğer başarabilirsem sadece doktorla benim vadi ve tepelere daha kolay ulaşmamızı sağlayacak değil, ihtiyacımız olduğunda hastalarımızı hastaneye daha rahat götürmemizi sağlayacak bir aracımız olacak. Böylece bir kamyonetin arkasında serum şişesini havada tutmaya çalışmama da gerek kalmayacak.”</p>

  <p class="calibre_4">Jack usulca, “Virgin River gibi küçük bir kasaba için çok büyük bir şey bu,” dedi.</p>

  <p class="calibre_4">Mel yanındaki adamın da bu kasaba için çok şeyler yaptığını düşündü. Bir kulübeyi bar ve restorana çevirmiş, gün boyu uygun fiyata yiyecek servisi yapıyordu, içecekler de ucuzdu ve mekân kâr amacı güden bir işletmeden ziyade sosyal bir toplanma ortamıydı. Jack iş için pek Rick’e ihtiyaç duymasa da, delikanlı için manevi babalık yaptığı belliydi. Ve Peder... Jack’in ona da göz kulak olduğu apaçık ortadaydı. Gerçi muhtemelen Jack’in geçinmek konusunda bir problemi yoktu; mekândaki yenileme ve tadilat işlerinin çoğunu kendisi yapmıştı, ordudan emeklilik hakkını kazanmıştı ve elbette işlettiği mekândan mütevazı da olsa yeterli bir gelir elde ediyordu. Üstelik yaptığı işten keyif alıyordu.</p>

  <p class="calibre_4">Jack’in kasaba için asıl yaptığı şey, merkezde durup ihtiyacı olan herkese yardım etmekti. Doktor gibi, Mel gibi ya da son zamanlarda ara sıra gelmeye başlayan şerif yardımcısı ve otoban devriyesi gibi kasabaya hizmet veren herkes Jack’in mekânında ücretsiz yemek yiyordu. Jack ayrıca ihtiyacı olanların tamir işlerini hatta çocuk bakıcılığını yapıyor, mektup ve paketlerini postalıyordu. Öteberi almaya giderken Fran-nie ve Maud gibi ihtiyar hanımların bir şeylere ihtiyacı olup olmadığını sormayı asla ihmal etmezdi. Mel konusunda da aynı şeyi yapmıştı. Onun ihtiyaçlarını karşılamak kendi kişisel göreviymiş gibi davranmıştı.</p>

  <p class="calibre_4">“Bu küçük kasaba farkında olmadan bana çok şey kattı,” dedi Mel. “Artık yaşamıma bir şekilde devam edebileceğimi hissediyorum. Ve bunların çoğu senin sayende Jack.”</p>

  <p class="calibre_4">Jack birden kendini tutamayarak, “Kalıyorsun!” dedi. “Şimdilik,” dedi genç kadın. “Yaz sonunda bir bebeğimiz daha geliyor. Ve inan o bebekler için yaşıyorum.”</p>

  <p class="calibre_4">Jack içinden, <span class="calibre2">giinün birinde ona söyleyeceğim,</span> diye geçirdi. <span class="calibre2">Onu kimsenin hayal bile edemeyeceği kadar sevdiğimi söyleyeceğim. Kasabaya girdiği andan itibaren yaşamaya başladığımı hissettiğimi söyleyeceğim. Ama daha vakti gelmedi.</span> Onu köşeye sıkıştırmak istemiyordu. Öyle bir durumda Mel ya kendisinin de onu sevdiğini söylemek ya da kaçmak zorunda hissedecekti. “Aslına bakarsan Mel, ben epey Hummer sürdüm.”</p>

  <p class="calibre_4">Mel bunu daha önce akıl edememiş olmasının şaşkınlığıyla Jack’e baktı. “Elbette sürmüşsündür!” dedi. “Hiç aklıma gelmemişti!”</p>

  <p class="calibre_4">“Tamirattan da anlarım sayılır. İş başa düşünce insan her şeyden anlayabildiğini görüyor.”</p>

  <p class="calibre_4">“Harika o halde,” dedi Mel. “Tahmin ettiğimden daha çok yardımın olacak yani.”</p>

  <p class="calibre_4">Programlarının ilk duraklarında Mel’in saçları ve Jack’in kan tahlilleri vardı. Mel yetmiş beş dolarlık saç kesimi ve bal-yajmın idare ederden iyi olmasına çok sevinmişti. Ya kendisi de artık biraz taşralılaşmıştı ya da L.A.’de yıllardır enikonu kazıklanmıştı.</p>

  <p class="calibre_4">Daha sonra bir ikinci el araba galerisine gittiler. Fiyatı saçma ölçüde yüksek olan kullanılmış bir Hummer vardı. İkinci ele düşmüş, daha otuz iki binde ve gayet iyi durumdaydı. Jack motora baktı, arabayı kaldırtarak aksları, şasiyi, amortisörleri, frenleri ve mümkün olan her yeri inceledi. Cipi alıp deneme sürüşüne çıktıklarında da iyi durumda olduğunu gördüler ama fiyat inanılmazdı. Altmış bin dolar ve içi bomboştu.</p>

  <p class="calibre_4">Yalnız, Mel’in takasa hazır bir üstü açılabilir BM’VlTsi ve nakit parasının olması her şeyi kolaylaştırdı. Fiyatı makul sınırlara çekmeleri sadece birkaç saat sürdü ve Jack, Mel’in beğendiği bir yönünü daha keşfetti. Genç kadın kararlı ve usta bir pazarlıkçıydı.</p>

  <p class="calibre_4">Daha sonra hastane malzemeleri deposuna giderek Hummer’ın arka kısmını şok aletinden oksijen tüpüne kadar çeşitli acil müdahale ekipmanlarıyla donattılar. Bazı aletler için de sipariş verdiler. Aletler bir iki hafta içinde Virgin River’a gönderilecekti. Sonra otobana çıkarak Virgin River’a doğru tırmanmaya başladılar.</p>

  <p class="calibre_4">“Tüm bunların nereden geldiğini kimse bilmesin istiyorsun,” dedi Jack. “Peki nasıl açıklayacaksın?”</p>

  <p class="calibre_4">“Los Angeles’ta bir sürü zengin ve canı sıkılan doktorla çalıştığımı, onları kasabaya biraz bağış yapmaları için sıkıştırdığımı söyleyeceğim.”</p>

  <p class="calibre_4">“Hımm,” dedi Jack. “Peki gidersen?” <span class="calibre2">Gittiğin zaman</span> demeye dili varmamıştı.</p>

  <p class="calibre_4">“Belki gerçekten tanıdığım o zengin ve canı sıkılan doktorlardan bazılarını arar, bağış için sıkıştırırım,” dedi Mel. “Ama şimdiden bunları düşünmeyelim.”</p>

  <p class="calibre_4">Jack güldü. “Pekâlâ.”</p>

  <p class="calibre_4">Mel ve Jack, Hummer’ı barın önüne park ettiler ve haberleri hiç vakit kaybetmeden kasabanın geri kalanına yayacak akşam yemeği grubuna olanları anlattılar. Doktor Mul-lins kasabaya gelen bu gereksiz eklentiden rahatsız olmuş gibi, kendi eski kamyonetinin de işleri gayet iyi yürüttüğünü söyleyerek homurdandı. Ama Mel doktorun yorumlarına hemen ertesi sabah yeni aracı bir de onun kontrol etmesi gerektiğini söyleyerek karşılık verdi. Doktorun huysuzluğu bariz biçimde geçti ve hatta daha sonra bir iki kez Hummer’a gülerek bakarken yakalandı. Ricky araçla bir iki tur atmasına izin vermesi için Mel’e yalvarırken, Peder iri kollarını geniş göğsünün üzerinde kavuşturup verandada durmuş, liseli kızlar gibi gülümsüyordu.</p>

  <p class="calibre_4">Mel ertesi sabah yeni aracı haber vermek için June Hudson’ı aradığında, June sonraki pazar için kendi evinde toplanacaklarını söyledi ve akşam yemeğine onun da katılmasını teklif etti. Menüde hamburger ve sosisli olacaktı. “Peki biraz patates salatası ve bira getirirsem bir arkadaşımı da yanımda getirebilir miyim?” diye sordu Mel. Kendi kendine bu küçük pikniğin June’un babası yaşlı Doktor Hud-son hariç sadece çiftlerden oluşacağı ve kendini ortamda yalnız hissetmek istemediği için böyle bir soru sorduğunu söylüyordu. Ama asıl sebep Jack’ten çok uzak kalmaktan hoşlanmadığını fark etmiş olmasıydı.</p>

  <p class="calibre_4">Jack, “Yani,” diyerek sırıttı. “Beni valizinden çıkarmaya mı karar verdin?”</p>

  <p class="calibre_4">“Sadece bugünlük,” diye cevapladı Mel. “Çünkü çok uslu davrandın.”</p>

  <p class="calibre_4">June, Mel’in şehirden kaçma planları kurarken hayal ettiği tarzda muhteşem bir kasaba evine sahipti; kocaman bir veranda, parlak renkler, rahat ve güzel bir dekorasyon ve vadi manzaralı bir balkon. Dekorasyonun bir bölümünü iğne işi yastıklar ve örtüler oluşturuyordu; June tam bir elişi ustasıydı. Mükemmel bir kasaba yaşantısı vardı: ona bebeğin bakımı da dahil her konuda yardımcı olan kocası Jim; her şeye karışan huysuz bir babası; destekleyici ve keyifli dostları John ve Susan Stone.</p>

  <p class="calibre_4">Susan da hemşireydi, bu yüzden Mel’le ikisi konuşacak epey ortak nokta bulmuş, mesleklerine dair fikir alışverişinde bulunmuşlardı. Ayrıca Susan ve John da buraya şehirden taşınmışlardı. Susan başlarda Grace Vadisi’ndeki yavaş hayat temposuna ve büyük şehirdeki olanakların eksikliğine alışmak konusunda zorlandığını samimiyetle kabul ediyordu. “Eskiden yüz bakımı, epilasyon ve kaşlar için aşağı sokaktaki günlük bakım merkezine giderdim,” dedi. “Ama şimdi manava gitmek bile büyük iş.” Susan’ın karnı burnundaydı. Sürekli belini destekliyor ve karnını ovuşturuyordu.</p>

  <p class="calibre_4">Uç kadın verandada oturmuştu. June sallanan sandalyede sallanarak bebeğini emziriyor, Susan sürekli kıpırdanıyor ve belinin altına yerleştirdiği yastığı düzeltiyordu. Erkeklerse ön bahçede, her biri elinde bir birayla Hummer’ın yanında durmuş, belli aralıklarla cipin altına, sağına soluna bakıyorlardı.</p>

  <p class="calibre_4">“Yanında getirdiğin arkadaşın çok çekici bir adam,” dedi June.</p>

  <p class="calibre_4">Mel başım çevirerek erkeklere baktı. Jim ve Jack yaklaşık aynı boy ve kilodaydılar; her ikisi de her zamanki gibi kot, kareli gömlek ve bot giymişlerdi. Onlardan biraz daha kısa olan 1.80 boylarındaki John ise bej rengi pantolon ve açık yakalı kazağıyla daha az spor bir görüntü çizse de en az onlar kadar yakışıklıydı. “Şunlara bak,” dedi Mel. “Bir erkek dergisinden fırlamışlar sanki. Tabiat Ana’nın muazzam eserleri.”</p>

  <p class="calibre_4">Susan yine pozisyonunu değiştirmeye çalışırken, “Tabiat Ana’dan bahsetme bana,” dedi. “Eğer biraz merhameti olsaydı hamilelik dönemimiz altı hafta falan olurdu.” Yüzünü buruşturdu. “Hatta ben onun Tabiat Baba olduğunu düşünüyorum. Aşağılık.”</p>

  <p class="calibre_4">“Çok mu rahatsızsın?” diye sordu Mel.</p>

  <p class="calibre_4">“Ters bir doğum daha bekliyor beni, eminim. Bu kadar hamile olmak için fazlaca güzel bir gün bu.”</p>

  <p class="calibre_4">Mel June’a dönerek, “Evet June, gerçekten teşekkürler,” dedi. “Zavallı Susan için olmasa da benim için çok rahatlatıcı ve keyifli bir gün oludu. Gerçekten vadideki herkesin yaşamı böyle sakin ve karmaşadan uzak mı?”</p>

  <p class="calibre_4">June’un gülmeye başlaması, Susan’ın da ona katılmasıyla Mel şaşırdı. Susan’ın yedi yaşındaki kızı Sydney, sarı bukleleri uçuşarak kapıdan fırladı ve verandanın merdivenlerinden uçarak indi. June’un çoban köpeği Sadie de küçük kızın arkasından koşturuyordu. Sydney babasına doğru atılarak bir dakika kadar bacağına sarıldı, sonra bahçede koşturmaya başladı. Sadie de hâlâ onun arkasından koşturarak gruptan fazla uzaklaşmamasını sağlamaya çalışıyordu.</p>

  <p class="calibre_4">“Komik bir şey mi söyledim?” diye sordu Mel.</p>

  <p class="calibre_4">“Aslına bakarsan burada işler hiç de sakin değildir. Mesela ben birkaç sene öncesine kadar bırak bebek sahibi olmayı asla evlenmeyeceğimden emindim.”</p>

  <p class="calibre_4">Bu cümleyle Mel sandalyesinin ucuna doğru eğildi. “Ama sen ve Jim sanki yüzyıllardır birlikte gibisiniz.”</p>

  <p class="calibre_4">“Bir seneden biraz uzun zaman önce bir gece geç saatte kliniğime geldiğinde tanıştık. Bir çalışma arkadaşı silahla yaralanmıştı. Jim şu anda emniyet kuvvetlerinden emekli. Ama ilk tanıştığımız dönem buralarda bir davası olduğunu söyleyip devriye gezer ve gece yarıları yatak odama girerdi. Hatta onu bir süre küçük sırrım olarak tutmayı da başardım, ta ki karnım büyümeye başlayana kadar.”</p>

  <p class="calibre_4">“Ciddi olamazsın.”</p>

  <p class="calibre_4">“Gayet ciddiyim tatlım. Kasabadaki kimse hayatımda biri olduğunu bile bilmezken birden hamileydim işte. Ve yeni de değildi, fark ettiğimde epey ilerlemişti diyebilirim. Daha birkaç aydır evliyiz. Bebekten önceye yetıştiremedik.”</p>

  <p class="calibre_4">“Böyle küçük bir kasabada hem de?” Mel çok şaşırmıştı.</p>

  <p class="calibre_4">“Herkes bize karşı inanılmaz iyiydi. Sonuçta bir sel yaşamıştık, bir süre rahipsiz kaldık, sonra ormanda büyük bir uyuşturucu baskını gerçekleştirilmişti ve üst üste bir sürü şey işte... Yine de apar topar evlenmemizde herkesin Jim’i çok çabuk sevmesinin etkisi olabilir. Gerçi babam az daha kalp krizi geçiriyordu.”</p>

  <p class="calibre_4">“Belki de asıl etken Jim’in senin evine taşınıp onunla evlenmeyi kabul edene kadar seni gözünün önünden ayırmamasıdır,” diye ekledi Susan.</p>

  <p class="calibre_4">“Çok uzun süredir bekârdım,” dedi June. “Tüm o evlilik ve bebek konularında hâlâ gergindim. Yani çok kısa süredir birlikteydik ve Tanrım, nasıl olduğunu bile anlamadım, çok sık birlikte olmamıştık bile. Ama çabuk olduğu kesin.”</p>

  <p class="calibre_4">“Hayır, sizinki gayet normal,” dedi Susan. Yakında avaz avaz bağıran bir bebeğe dönüşecek karnını okşayarak, “Asıl gizemli olan bu,” diye ekledi. “Sydney için çok uzun denemeler yapmak zorunda kaldık. Hatta o dönem şehirdeydik ve yardım almıştık. Çok zor hamile kalmıştım.”</p>

  <p class="calibre_4">Mel belki zamanla onlara katılabileceğini ve sırlarını paylaşabileceğini düşündü. Ama şimdilik sadece onlarınkileri dinlemek istiyordu.</p>

  <p class="calibre_4">“John ve ben büyük bir kavga etmiştik,” diye devam etti Susan. “Onunla konuşmuyordum sayılır. Ve kendisini koltuğa postalamıştım, şimdi ne olduğunu hatırlamıyorum ama bir konuda tam bir hödük gibi davranmıştı. Onu affedip yatağa geri aldığımda, tam bir boğaya dönmüştü.” Susan kıkırdadı. Gözleri parlıyordu.</p>

  <p class="calibre_4">“En azından siz evliydiniz,” diye araya girdi June.</p>

  <p class="calibre_4">“Hadi biraz da seninkinden bahsedelim,” dedi Susan.</p>

  <p class="calibre_4">Mel refleks şeklinde, “Ah hayır, Jack benimki falan değil,” dedi. “Sadece Virgin River’daki ilk arkadaşım. Doktorun evinin karşında bir restoran barı var, kasabanın toplanma yeri gibi bir mekân. Belirli bir menüleri yok; çok iri ve korkutucu bir görünüşü ama melek gibi kalbı olan ortağı Peder kahvaltı, öğle yemeği ve akşam yemeği için her gün birer menü hazırlıyor. İddialı günlerde ikişer seçenek de olabiliyor, önceki günden kalanlar falan. Fiyatları da çok uygun, genelde balık ağırlıklı ve kasabanın her ihtiyacına da koşturuyorlar. Mesela burada kaldığım dönem için bana ayrılan kulübeyi de Jack onardı.”</p>

  <p class="calibre_4">Kadınlar bir süre sessiz kaldılar. Sonra Susan, “Bak tatlım,” diyerek başladı. “Ben bu adamın seni arkadaş falan olarak gördüğünü sanmıyorum. Sana nasıl baktığını görmüyor musun?”</p>

  <p class="calibre_4">Mel dönerek Jack’e baktığında, Jack de bakışlarını hissetmiş gibi Mel’e döndü. Gözlerinde aynı anda hem yumuşak hem de sahiplenici olan bir bakış vardı. “Evet,” dedi Mel. “Böyle bakmayı keseceğine söz vermişti.”</p>

  <p class="calibre_4">“Ben olsam, bir erkeği bana böyle bakmaktan vazgeçirmeyi asla düşünmezdim! Bence sana sırılsıklam-”</p>

  <p class="calibre_4">“Susan,” diye araya girdi June. “Mel, seni sıkıştırmak falan istemiyoruz.”</p>

  <p class="calibre_4">“June istemiyor olabilir ama ben kesinlikle istiyorum. Ne yani, yoksa Jack’in tercihleri...?”</p>

  <p class="calibre_4">Mel yanaklarının kızarmaya başladığını hissedebiliyordu. “Hayır, kesinlikle düşündüğün gibi değil,” diyebildi.</p>

  <p class="calibre_4">June ve Susan öyle bir kahkaha patlattılar ki erkekler bir anda sohbetlerini bırakıp verandaya doğru döndüler. Mel de kendini tutamayarak gülmeye başladı. Ah, bunu gerçekten özlemişti -kız sohbetlerini. Gizli ve mahrem şeylerden bahsetmeyi. Birbirlerinin zaaflarından ve güçlü noktalarından konuşup gülüşmeyi.</p>

  <p class="calibre_4">“Ben de öyle düşünmüştüm,” dedi Susan. “Seni tek başına yakalamak ve ağza alınmayacak şeyler yapmak için sabırsızlanıyor gibi görünüyor.”</p>

  <p class="calibre_4">Mel yanakları yanmaya devam ederken derin bir iç geçirdi. Kendini tutmasa, <span class="calibre2">evet,</span> diyecekti.</p>

  <p class="calibre_4">O anda bebek ağlamaya başladı. June avazı çıktığı kadar bağıran bebeği göğsünden çekerek omzuna koydu ve sırtını sıvazlamaya başladı. Erkekler bir komut almış gibi aynı anda dönerek verandaya doğru ilerlemeye başlamışlardı. En önde Jim vardı. “Sanırım burada sorun çıktı,” diyerek June’a doğru uzandı ve ağlama vardiyasını devraldı.</p>

  <p class="calibre_4">John, Susan’ın bir elini alarak eğildi ve alnına bir öpücük kondurdu. Diğer eliyle de karnını okşuyordu. “Keyfin nasıl aşkım?” diye sordu ilgiyle.</p>

  <p class="calibre_4">“Harikayım. Yemekten hemen sonra şunu içimden çıkartmanı istiyorum.”</p>

  <p class="calibre_4">John elindeki birayı ona doğru uzattı. “Al tatlım, birkaç yudum al da rahatla.”</p>

  <p class="calibre_4">Jack, Mel’in arkasına geçerek elini genç kadının omzuna koydu. Mel de ne olduğunu bile anlamadan elini uzatarak omzundaki eli okşadı.</p>

  <p class="calibre_4">Yaşlı Doktor Mullins “Ben ızgaraya başlıyorum,” diyerek eve girdi.</p>

  <p class="calibre_4">Hepsi arka bahçedeki piknik masasının etrafına oturdular ve yemeklerini yerken kendi kasabalarından ve işlerinden bahsetmeye başladılar. Mel, John’dan evde gerçekleşen doğumlarla ilgili ipuçları aldı; John aile hekimliği konusunda ikinci bir uzmanlık yapmadan önce kadın doğum uzmanı olduğunu anlatmıştı. Daha önceleri Sausalito’da çalışırken hiç evde doğum yaptırmamıştı ama Grace Vadisi’ne geldiklerinden beri yerel ebe gibi çalışıyordu. Elbette hastane doğumunu tercih ediyordu ama bütün kadınları doğum yapmak için evlerinden çıkmaya ikna edemiyordu. Ufak kasaba anılarının anlatıldığı bol kahkahalı bir sohbet olmuştu. Zamanın nasıl geçtiğini anlayamadan havanın kararmaya başladığını fark ettiler.</p>

  <p class="calibre_4">Jack ve Mel çıkmaya hazırlanırken Mel bir fırsatını yakalayıp Junc’a Chloe bebeği anlattı. Sosyal hizmetlerden hâlâ bir haber çıkmaması konusunda endişelerinden bahsetti.</p>

  <p class="calibre_4">June’un kaşları çatılmıştı. “Eyaletin başının çok sıkışık ol-</p>

  <p class="calibre_4">duğunu farkındayım ama çok iyi çalışırlar. Aslına bakarsan en yakın arkadaşlarımdan biri sosyal hizmetler memuru. Gerçi Mendocino ilçesine bağlı çalışıyor ama ona sorup, konuyla ilgilenmesini isteyebilirim.”</p>

  <p class="calibre_4">“Evet, sanırım bir sorsan iyi olur. Özellikle sen de çok sıradan bir durum değil diyorsan.”</p>

  <p class="calibre_4">“Pekâlâ, ona sorar ve seni ararım. Bu arada sen bebeği hastan olarak görüyorsan durumunu takip etmeye devam et. Bak bakalım başka bir şeyler öğrenebiliyor musun? Doktor Mul-lins gösterdiğinden daha zekidir,” dedi June. “Becerikli şeytanın tekidir. Belki bildiği ama söylemediği bir şeyler olabilir.”</p>

  <p class="calibre_4">Jack arabada beklerken Mel June’a sarıldı. “Teşekkürler. Her şey için teşekkürler. Harika bir gündü.”</p>

  <p class="calibre_4">Virgin Rivera dönerlerken Mel çok uzun zamandır hissetmediği kadar huzurlu bir ruh hali içindeydi. Burayla olan bağlantısı yeni dostluklarıyla derinleşmiş ve onların Jack’i sevmeleri de her şeyi daha güzel bir hale getirmişti.</p>

  <p class="calibre_4">“Çok sessizsin,” dedi Jack.</p>

  <p class="calibre_4">Mel dalgın bir sesle, “O kadar güzel vakit geçirdim ki,” diye cevapladı.</p>

  <p class="calibre_4">“Ben de. Arkadaşların çok tatlı insanlar.”</p>

  <p class="calibre_4">“Onlar da seni sevdiler. Biliyor musun, Jim eskiden polismiş.”</p>

  <p class="calibre_4">“Evet, öğrendim.”</p>

  <p class="calibre_4">“John ve Susan da buraya bir iki sene önce şehirden taşınmışlar. Elmer da -yaşlı doktor- tam bir âlem. İyi ki de davetlerim kabul etmişiz.”</p>

  <p class="calibre_4">Virgin River’a yaklaşana kadar aralarında huzurlu bir sessizlik vardı. “Bu gece ne yapmak istersin? Bana gelmeye ne dersin?”</p>

  <p class="calibre_4">“Bu gece gelmesem çok kızar mısın bana?”</p>

  <p class="calibre_4">“Sen nasıl istersen Mel. Bir sorun yok değil mi?”</p>

  <p class="calibre_4">“Hiçbir sorun yok. Aslına bakarsan uzun zamandır kendimi bu kadar iyi hissetmemiştim. Sadece eve gidip bir duş alırım ve güzelce uyurum diye düşündüm.”</p>

  <p class="calibre_4">“Sen bilirsin.” Jack hafifçe yan koltuğa doğru uzanarak onun elini tuttu. “Ben her zaman neye ihtiyacın varsa onun olmasını isterim.” Genç kadının elini dudaklarına doğru götürdü ve avucunu usulca öptü.</p>

  <p class="calibre_4">Jack, Hummer’ı barın önüne çekti ve aşağı indi. Mel de yola devam edeceği için direksiyona geçti. İyi geceler öpücüğünden sonra Jack’i barın önünde bırakarak kulübesine doğru yola çıktı.</p>

  <p class="calibre_4">Kulübenin giriş yolundaki düzlüğe döndüğünde ilk fark ettiği şey, verandanın ilerisine park edilmiş koyu renkli büyük cip oldu. Sürücü, adını bilmediği o dalgalı saçlı ve beyz-bol şapkalı iriyarı adam yolcu kapısına yaslanmış duruyordu. Mel kulübenin önüne doğru ilerlerken adam doğruldu ve baş parmaklarını kotunun cebinden çıkardı. Mel onu ve arabasını görür görmez tanımıştı. Birkaç hafta önce doktorun kliniğinin önünde durup ona sorular soran iriyarı adamdı bu. Konuşmalarından hatırladığı kadarıyla “birisi” hamileydi. Daha sonra adamın yan tarafındaki şeyi fark etti: kılıfı askılarından kalçasına doğru tutturulmuş kocaman bir silah. Ama adamın elleri silahta değildi.</p>

  <p class="calibre_4">Mel böyle bir yerde silah taşıyan bir insana karşı nasıl tepki vereceğinden emin değildi. Eğer şehirde olsalar muhtemelen ilk düşüneceği şey kendini korumak ve bir yerlere kaçmak olurdu. Ama burada silahın hiçbir anlamı olmayabilirdi de. Yine de bir an riske girmeyip dönüp gitmeyi düşündü, fakat henüz Hummer’a o kadar hâkim değildi. Ayrıca adam zaten ona gündüz gözüyle yaklaşmış ve bir doğum olacağını haber vermişti. Mel farlarını açık bırakarak Hummer’ı park ederken adam beklentiyle doğruldu ve kendi aracından ona doğru yürümeye başladı. Mel kapısını açarak aşağı indi. “Burada ne arıyorsun?”</p>

  <p class="calibre_4">“Bahsettiğim bebek geliyor,” dedi adam.</p>

  <p class="calibre_4">İçinde bulunduğu şartlar ne olursa olsun, Mel bu cümleyi her duyduğunda ne oluyorsa yine aynı şey oldu; kendini düşünmeyi bırakarak yapılması gereken şeylere, anneye ve doğacak çocuğa odaklandı.</p>

  <p class="calibre_4">“Biraz erken değil mi?” diye sordu.</p>

  <p class="calibre_4">“Hayır. Ben bayağı geç kalmışım,” dedi adam. “Uzun süre bana bu konuyu söylememişti zaten, ben fark ettiğimde de bu kadar ilerlediğini bilmiyordum, yani böyle olacağını... Bak, gerçekten gelmen gerek. Yardımın gerek.”</p>

  <p class="calibre_4">“Peki ama neden buradasın? Niye kasabaya, doktora gitmedin? Ben az kalsın bu gece eve gelmeyecektim...”</p>

  <p class="calibre_4">“O halde iyi ki gelmişsin diyelim. Kasabaya gidemezdim, birinin seninle gelmek istemesini ya da sana benimle gitmemeni söylemesini göze alamazdım. Lütfen, gidelim.” “Nereye?”</p>

  <p class="calibre_4">“Ben seni götürürüm,” dedi adam.</p>

  <p class="calibre_4">“Hayır. Seni takip ederim. Ama önce içeriye girip bir telefon açmam-”</p>

  <p class="calibre_4">Adam Mel’e doğru bir adım attı. “Öyle olmaz. Nerede olduğunu bilmemen hepimiz için çok daha iyi olur. Ve gerçekten yalnızca sen gelebilirsin.”</p>

  <p class="calibre_4">Mel gülerek, “Ah lütfen ama,” dedi. “Gerçekten şimdi seninle o arabaya binmemi mi bekliyorsun? Hiç tanımadığım bir adamla bilmediğim bir yere gideceğimi mi?”</p>

  <p class="calibre_4">“Genel olarak öyle denilebilir, evet,” dedi adam. “Bak zaten o bunu tek başına yapacağını sanıyordu, yani doğumu. Ama ben senin de gelmeni istiyorum, olur da... Sonuçta beklenmeyen bir sorun çıkabilir, değil mi?”</p>

  <p class="calibre_4">“Doktor Mullins’i arayayım, o belki seninle gelir. Benim tanımadığım adamlarla bir arabaya binip gizemli doğumlara gitmek gibi bir alışkanlığım yok.”</p>

  <p class="calibre_4">“Bak ben de bu olanlara bayılmıyorum. Hatta hiç olmamasını dilerdim ama şu andaki durum bu. Bunu yapmak istemezdim ama, bir şeylerin ters gidip kötü sonuçlanmasını da istemiyorum. Hele de önlenebilecek bir şeylerse. Boş yere sıkıntı yaşamak istemiyorum. Bence senin de orada olman gerek. Bir sorun çıkma ihtimaline karşı, ha?”</p>

  <p class="calibre_4">“Bebek senin mi?” diye sordu Mel.</p>

  <p class="calibre_4">Adam omzunu silkti. “Evet, olabilir. Muhtemelen.”</p>

  <p class="calibre_4">“Bak ben ortada bir bebek var mı yok mu oıııı bile bilmiyorum. Anneyi hiç görmedim,” dedi Mel. “Ya bebek falan yoksa?”</p>

  <p class="calibre_4">Adam dikkatle bir adım daha yaklaştı. “Ya varsa?” diye sordu.</p>

  <p class="calibre_4">Mel etrafına bakındı. Adam eğer ona bir şey yapmak istiyorsa, herhangi bir yere götürmesine gerek yoktu. Hatta silahını çekmesine bile gerek yoktu. Zaten etrafta kimse yoktu, tamamen yalnızdılar. Ona doğru birkaç adım atar, boğazından yakalardı ve her şey biterdi.</p>

  <p class="calibre_4">Adam ellerini iki yana açtı. “Yerimin gizli kalması gerek. İş yaptığım bir yer, anladın mı? Sadece gidip şu bebeği doğurtmanı istiyorum senden, tamam mı? Hiç şaka yapmıyorum, bu durum ödümü patlatıyor. Bana bütün gün sancılandığını söyledi. Kan da vardı.”</p>

  <p class="calibre_4">“Kanaması çok mu?”</p>

  <p class="calibre_4">“Çok kanama ne kadar ki? Oluk oluk akmıyor ama cipe atlayıp sana koşmama yetecek kadar vardı. Tamam mı?”</p>

  <p class="calibre_4">Mel eliyle işaret ederek, “Silahın var,” dedi. “Silahlardan nefret ederim.”</p>

  <p class="calibre_4">Adam elini kaldırarak boynunu ovalamaya başladı. “Seni korumak için,” dedi. “Bak ben sadece işadamıyım ama ormanda cidden çılgın tipler var. Senin başına bir şey gelmesine izin vermem, bu durum benim hayatımı daha da zorlaştırmaktan başka bir işe yaramaz. Şerifin dikkatini çekecek bir şeyler istemiyorum. Cidden gitmemiz gerek. Doğurmak üzere olan bir kadın var. Gerçekten doğurmak üzere.”</p>

  <p class="calibre_4">“Alı, lanet olsun,” dedi Mel. “Bana bunu yapma tamam mı?”</p>

  <p class="calibre_4">“Sana bir şey yaptığım yok. Sadece bir şey istiyorum senden. Anneye ya da bebeğe kötü bir şeyler olmadan bu bebeğin doğmasını istiyorum sadece. Anladın mı?”</p>

  <p class="calibre_4">“Niye hastaneye götürmedin kadını?” diye sordu Mel.</p>

  <p class="calibre_4">“Bak, benim için çalışıyor tamam mı? Ve aranıyor. Hastanede teşhis edilir ve hapse giderdi. Hapiste bir bebeğe baka-mazsm. O yüzden bu şekilde olmak zorunda.”</p>

  <p class="calibre_4">“Tamam, bak git onu al ve doktorun oraya getir. Ne yapılması gerekiyorsa orada yaparız, hiç kimse soru falan da sormaz-”</p>

  <p class="calibre_4">“Sana vakit kalmadı diyorum!” diye bağırdı adam. Ellerini açmış ona doğru bir adım adarken yüzünde gerçekten çaresiz bir yakarış vardı. “Doğum yapmak üzereydi ve ona zaten bir saat uzaktayız! Şimdi bile yetişememe ihtimalimiz var!”</p>

  <p class="calibre_4">Mel derin bir nefes aldı. “Hummer’ı almamız gerekecek. .. ”</p>

  <p class="calibre_4">“Olmaz,” dedi adam. “Senin aracınla gidersek biri seni aramak için geldiğinde benimkiyle karşılaşır ve işler daha da karışır. Üzgünüm.”</p>

  <p class="calibre_4">Mel sıkıntıyla duraksadıktan sonra, “Çantamı alayım,” dedi.</p>

  <p class="calibre_4">Hummer’dan çantasını alarak diğer cipe bindi. Adamın elinde kocaman siyah bir bez vardı. “Gözünü bağlamam gerek,” dedi.</p>

  <p class="calibre_4">“Ah Tanrım, gerçekçi ol artık,” dedi Mel. “Asla olmaz. Acele et. Eğer dediğin gibi bütün gün sancısı olduysa acele etmemiz gerek.”</p>

  <p class="calibre_4">“Gözlerim bağla. Hadi!””</p>

  <p class="calibre_4">“Niye ki? Nereye gittiğimizi anlamayayım diye mi? Bak dostum ben Los Angeles’lıyım, buraya geleli daha üç ay oldu ve gün ışığında bile bu dağ yollarında kendimi kasabaya zor atıyorum. Şu anda zifiri karanlık. Sen sürmeye başla, nereye gittiğimizi zaten kimseye söyleyemem.” Daha kısık bir sesle ekledi. “Zaten bilsem de söylemezdim. Söyleyecek olsam bile, bu sadece seni ya da onu bulmak, bir hayat kurtarmak için olurdu.”</p>

  <p class="calibre_4">“Bana bir numara mı yapmaya çalışıyorsun?” diye sordu adam.</p>

  <p class="calibre_4">“Ah yeter ama. Beni korkutmaya çalışmaktan vazgeç artık. Panikleyip kendimi arabadan atsam nasıl bir duruma düşersin acaba?”</p>

  <p class="calibre_4">Adam cipini çalıştırarak girişten çıktı ve doğuya doğru</p>

  <p class="calibre_4">ilerlemeye başladı. “Umarım bana yalan söyleyip tuzak falan kurmaya çalışmıyorsundur. Çünkü bu iş bittikten sonra bir daha beni görmek zorunda kalmayacaksın. Tabi eğer..</p>

  <p class="calibre_4">“Tuzak mı?” diye güldü Mel. “Ben mi senin evine geldim acaba? Bu bebeği tek başına mı doğurtmak istiyorsun, söylesene?”</p>

  <p class="calibre_4">Adam çok kaygılı ve ciddi bir sesle, “Daha önce hiç böyle bir şey yapmamıştım,” dedi. “Eğer yolda bir bebek olduğunu bilseydim onu başka bir yere götürürdüm. Bu eyaletin dışında bir yerlere. Ama bilmiyordum işte. Sen sadece işini yap, ben de ödemeni yapacağım, sonra işimiz bitecek. Tamam mı?”</p>

  <p class="calibre_4">“İşimiz bitecek mi?” diye sordu Mel. “Kimsenin beklemediği bu bebekler peki? Bazıları doksan yaşına kadar yaşıyorlar biliyor musun? Bilmiyorsan söyleyeyim hamilelik ve doğumdan sonra da yapacak şeyler oluyor! Çocuğu büyütüp yetiştirmek gibi!”</p>

  <p class="calibre_4">Adam, “Evet biliyorum,” dedi bitkin bir sesle. Yola odaklanmış halde cipi keskin virajlardan çeviriyor, yolun düz olduğu yerlerde gaza basıyordu. Ama yolun düz olduğu yerler nadirdi ve her seferinde arkasından daha keskin virajlar geliyordu. Hız göstergesi genelde otuzu geçmiyordu. Adam sadece farları değil, aracın tepesindeki ışıkları da açmıştı. Uzun süren bir sessizlikten sonra, “İkisinin de bütün ihtiyaçlarını karşılayacağım,” dedi. “Bebek doğduktan ve annesi kendine geldikten sonra yanına gidebilecekleri bir kız kardeşi var. Nevada’da.”</p>

  <p class="calibre_4">“Peki tüm bu gizem neden?” diye sordu Mel. Adama profilden baktığında yüzüne kocaman bir gülümseme yayıldığını gördü. Burnunda hafif bir kemer vardı. Böyle gülerken şapkanın altından kırışan gözlerini görebiliyordu. Mel biraz haşin ve kaba olmasına rağmen çok itici bir tip olmadığını düşündü.</p>

  <p class="calibre_4">“Tanrım, sen ne tuhaf bir kızsın? Elindekilerle yetinmeyi öğrensene biraz.”</p>

  <p class="calibre_4">“Peki nerede yaşadığımı nereden öğrendin?” diye sordu Mel.</p>

  <p class="calibre_4">Adam tekrar güldü. “Umarım o orman kenarında saklandığını falan düşünmüyorsundur küçük hanım. Çünkü herkes yeni ebenin nerede yaşadığını çok iyi biliyor.”</p>

  <p class="calibre_4">“Ah, işte bu harika,” diye homurdandı Mel. “Cidden harika.”</p>

  <p class="calibre_4">“Bak, sorun değil. Kimse senin canını falan yakmak istemiyor. Bu bir sürü kişinin başına epey dert açar.” Göz ucuyla Mel’e bir bakış attı. “Senin gibi birisi ortadan kaybolduğunda en az üç eyalet seferber olur. Bu da işlerimizi kötü etkiler.”</p>

  <p class="calibre_4">“Pekâlâ,” dedi Mel usulca. “Sanırım bundan gurur duymam gerek.” O da adama baktı. “Peki neden hâlâ öyle hissetmiyorum acaba?”</p>

  <p class="calibre_4">Adam omzunu silkti. “Sanırım bunlar senin için çok yeni şeyler.”</p>

  <p class="calibre_4">“Evet,” dedi Mel. “Harika değil mı?”</p>

  <p class="calibre_4">Bir süre sessizlik içinde dağ yollarında aşağı yukarı ve sağa sola dönüp durdular. “Kendini böyle bir karmaşanın içine sokmayı nasıl başardın?” diye sordu Mel.</p>

  <p class="calibre_4">Adam omzunu silkti. “Oldu işte. Artık bundan konuşma-sak daha iyi olur.”</p>

  <p class="calibre_4">“Umarım durumu iyidir,” dedi Mel.</p>

  <p class="calibre_4">“Ben de onu düşünüyordum. Tanrım, umarım durumu iyidir.”</p>

  <p class="calibre_4">Mel büyük bir şehirde olsalar sahip olabilecekleri kolaylıkları düşündü; yardım edebilecek bir sürü insan ve kurum vardı. Mesela kanun birimleri -gerçekten çok işe yararlardı. Hastanenin içinde sürekli bekleyen polisler olurdu. Ama şu anda tek başınaydı, sadece o vardı. Ondan önce de sadece Doktor Mullins. Eğer kadının biri dağ başında bir yerde doğum yapıyorsa ve bölgede tek bir ebe varsa seçenekler neydi ki?</p>

  <p class="calibre_4">Mel titremeye başladı. Ya çok geç kaldılarsa, ya bir şeyler ters gittiyse, ya bir sorun çıktıysa?</p>

  <p class="calibre_4">Ne kadardır yolda olduklarından emin değildi. Yarım saatten uzun olduğu kesindi. Belki kırk beş dakika, Adanı tek şeridi bir yoldan sola dönerek çıkmaz sokak gibi bir yere girdi. Sonra cipten çıkarak tamamen çalılardan yapılmış geniş bir kapıyı açtı ve tekrar araca bindi. Uzun ve sık ağaçlarla çevrili engebeli bir yolda ilerlemeye başladılar. Sonunda cipin tepesindeki far lambaları küçücük bir kulübeyi ve ondan daha da küçük bir karavanı aydınlattı. Karavanın içinde bir ışık yanıyordu.</p>

  <p class="calibre_4">“Burası,” dedi adam küçük karavanı işaret ederek. “İçeri-deler.”</p>

  <p class="calibre_4">Mel o anda her şeyi anladı ve daha önce bunu düşünemediğine de şaşırdı. Şehir tıbbının karmaşası hakkında hep kötümser fikirleri olmakla birlikte, güzel dağlar konusundaki fikirleri de biraz safçaydı. Mel tekrar taşra tıbbının iki farklı yüzünü düşündü. Karşısındaki kulübe ve karavan ağaçların arkasına gömülmüş, uzun çam ağaçlarıyla kamufle edilmişti. ikisinin tam arasında da bir jeneratör vardı. Demek tüm o gizemin, korunma amaçlı silahın nedeni buydu; adam bir uyuşturucu yetiştiricisiydi. Dahası adamın hakkında arama emri olan birini işe almasının sebebi de buydu, çünkü bir ormanda oturup bu tarzdaki ürünlere bekçilik edecek başkalarını bulmak kolay değildi.</p>

  <p class="calibre_4">“İçeride tek başına mı?” diye sordu Mel.</p>

  <p class="calibre_4">“Evet,” dedi adam.</p>

  <p class="calibre_4">“O halde senin yardımına ihtiyacım olacak. Bana bir şeyler hazırlaman gerekecek.”</p>

  <p class="calibre_4">“Bak ben gerçekten işleri senin yapmanı-”</p>

  <p class="calibre_4">“Eğer bu durumu halletmemizi istiyorsan dediklerimi yapsan iyi olur,” dedi Mel. Sesi hissettiğinden çok daha otoriter çıkmıştı. Karavana doğru koşturdu, kapıyı açarak içeri girdi. Beş adım kadar attığında yatak odasına benzeyen küçük bir odada buldu kendini. Köşedeki yatağın üzerinde kan ve vücut sıvıları içinde kıvranan bir kadın vardı.</p>

  <p class="calibre_4">Mel dizini yatağın üzerine koydu, çantasını da dizinin yanına yerleştirerek açtı. Ceketini çıkararak yere bıraktı. İçinde bir değişim vardı; korku ve belirsizlikten sıyrılmış, seri ve işini bilen bir ruh haline geçmişti. Hareketleri güven doluydu. “Pekâlâ,” dedi usulca. “Hadi bir bakalım.” Omzunun üzerinden arkaya dönerek, “Boş, büyük bir kova ya da tencere gibi bir şey, bebek için de biraz havlu ya da battaniye gerek, mümkün olduğunca yumuşak olsun. Temizlemek için de biraz ılık su.” Kadının üzerindeki battaniyeyi kaldırınca, “Ah...” dedi. “Pekâlâ tatlım, bana yardım etmen gerek. Böyle nefes almalısın,” dedi. Kadına nasıl nefes alması gerektiğini gösterirken eldivenlerini takıyordu. “Hayır ıkınma. Biraz daha ışık!” diye bağırdı yine omzunun üzerinden.</p>

  <p class="calibre_4">Bebeğin başı görünüyordu; Mel beş dakika gecikmiş olsalar her şeyin bitmiş olacağını düşündü. Arkada adamın dönüp durduğunu duyabiliyordu, sonra birden çantasının yanında bir tencere belirdi. Birkaç tane de havlu vardı. Sonra tepedeki lamba yandı. Mel daha sonra çantasındaki malzemelerin arasına bir de güçlü bir lamba eklemesi gerekeceğini düşündü.</p>

  <p class="calibre_4">Kadın bitkin bir şekilde inledi ve bebeğin başı ortaya çıktı. “Hızlı ve derin nefes al,” dedi Mel. “1 layır, itme, kordon dolanmış. Sakin ol, yavaş yavaş...” Mel ipi andıran morumsu kordona uzanarak yavaşça bebeğin boynundan çıkardı. Karavana geleli daha beş dakika olmamıştı ama o dakikalar bebeğin hayatı için en kritik dakikalardı. Eldivenli parmağını doğum kanalına sokarak bebeği yavaşça dışarı çekti. Bebek tam olarak dışarı çıkmadan odanın içi ağlama sesiyle dolmuştu; yeni doğmuş bir bebeğin güçlü ve canlı bağırışlarıyla. Mel kalbinin üzerinden büyük bir yükün kalktığını hissetti; bu bebek gerçekten güçlüydü. Solunum yolunun temizlenmesine bile gerek kalmamıştı.</p>

  <p class="calibre_4">Mel, “Bir oğlun oldu,” dedi usulca. “Çok güzel görünüyor.” Hastasının bükülmüş dizlerinin üzerinden baktığında en fazla yirmi beş yaşlarında genç bir kadın gördü. Koyu renkli uzun saçları terden sırılsıklamdı, siyah gözleri bitkindi ama ışıl ışıl parlıyordu. Dudaklarında hafif bir gülümseme vardı. Mel kordon bağını sıkıştırdı ve kesti, bebeği havluya sararak anneye doğru uzattı. “Hadi bebeği biraz doyuralım,” dedi usulca. “Plasentayla sonra ilgileniriz.” Kadın kollarım açarak bebeğe doğru uzandı. Mel yatağın kenarına yerleştirilmiş ve bebeğin doğumuna göre hazırlanmış geniş sepete baktı. “Bu ilk doğumun değil,” dedi.</p>

  <p class="calibre_4">Genç kadın başını salladı ve oğlunu kucağına alırken yanağından aşağı bir damla gözyaşı süzüldü. “Üçüncü,” diye fısıldadı. “Diğerleri bende değil.”</p>

  <p class="calibre_4">Mel kadının alnındaki saçları geriye doğru çekti. “Burada yalnız başına miydin?”</p>

  <p class="calibre_4">“Son bir aydır falan. Biriyle birlikteydim ama gitti.”</p>

  <p class="calibre_4">Mel parmağını küçük oğlanın kafasında gezdirerek, “Seni ormanda, bir karavanın içinde kamın burnunda tek başına bırakarak mı gitti?” diye sordu usulca. “Çok korkmuş olmalısın. Hadi,” dedi kadının tişörtünü kaldırarak. “Bebeğin biraz süt emsin. O zaman sen de kendini daha iyi hissedeceksin.” Bebek memeyle biraz boğuştuktan sonra meme ucunu bularak emmeye başladı.</p>

  <p class="calibre_4">Mel az önceki yerini aldı, çantasından çıkardığı bir çift temiz eldiveni takarak rahimle ilgilenmeye başladı. Karavanın kapısının kapandığını duyarak omzunun üzerinden geriye baktı. Kapının yanındaki alçak tezgâhın üzerinde bir tencere su vardı.</p>

  <p class="calibre_4">Hastası Mel’e bebek bezleri ve steril ıslak mendillerin olduğu malzeme kısmını gösterdi. Mel eşyaların arasında bulduğu temiz çarşaf ve pedleri de alarak anne ve bebeği temizledi. Sonra bebeği kucağına alarak uzun bir süre yatağın kenarında oturdu. Hastası birkaç kez uzanarak elini tuttu ve minnettar şekilde sıktı ama hiç konuşmadılar. Doğumdan bir saat kadar sonra kalkarak buzdolabına baktı. Bir bardak bularak kadına biraz meyve suyu içirdi. Yatağın kenarına plastik bir kovaya koyduğu suyu getirdi. Hastanın kanamasını kontrol etti. Normal gözüküyordu. Çantasından stetosko-bu çıkartarak önce bebeğin sonra da annenin kalbini dinledi. Renklen, solunumları iyiydi. Anne çok yorulmuştu, bebekse rahat bir uykuya dalmıştı. Her şey olması gerektiği gibiydi.</p>

  <p class="calibre_4">“Bana doğruyu söyle,” dedi Mel. “Bebeğin uyuşturucu sorunu olacak mı?” Genç kadın gözlerini kapayarak başını iki yana salladı. “Pekâlâ, bak Virgin River’da ufak bir klinik var. Orada bir doktorun yanında çalışıyorum. Seninle ya da bebekle ilgili hiçbir şey sormaz sana, o yüzden endişelenmene gerek yok. Polis değil tıpçı olduğunu söylemeye bayılır. İkinizin de iyi durumda olduğunuzdan emin olmak için klinikte kontrole gelmeniz gerekecek.”</p>

  <p class="calibre_4">Mel eğilerek yerdeki ceketini aldı. “İhtiyacın olan başka bir şey var mı?” diye sordu hastasına. Kadın başını salladı. “Pekâlâ, bu gece çok sıvı tüketmen gerekecek. Sütünün gelmesini kolaylaştırır.” Sonra daracık alanda biraz ilerleyerek yatağın başına gitti ve kadının başına hafif bir öpücük kondurdu. “Tebrikler,” diye fısıldadı. Sonra şefkatle hastasının yanaklarından dökülen gözyaşlarını sildi. “Umarım sen ve bebek için her şey yolunda gider. Kendine ve ona çok dikkat et.”</p>

  <p class="calibre_4">“Teşekkürler,” diye fısıldadı kadın. “Eğer sen olmasaydın, gel meşeydin...”</p>

  <p class="calibre_4">Mel, “Şşş,” diyerek onu susturdu. “Ben geldim. Ve şu anda her şey yolunda.”</p>

  <p class="calibre_4">Mel zaten bildiği bir şeyi hatırladı; hastasının mutlu bir evliliği olan ve yıllardır ilk çocuğunu bekleyen bir ilkokul öğretmeni olmasıyla yatağa kelepçelenmiş bir suçlu olmasının arasında hiçbir fark yoktu; doğum muhteşem bir eşitlik veriyordu her şeye. Bu kırılgan anlarında her anne anneydi işte ve onlara yardımcı olmak Mel için bir tutkuydu. Bir bebeğin sağ salim bu dünyaya gelmesi, annesinin bu tecrübeyi sağlıklı ve mutlu bir şekilde yaşaması Mel için tek önemli şeydi. Bunun için kendini biraz tehlikeye atması gerekse bile, elinden gelen her şeyi yapmaktan başka seçeneği yoktu. Yanlarından ayrıldıktan sonra bir anne ile bebeğine ne olacağı</p>

  <p class="calibre_4">Mel’in kontrolünde değildi ama kendisinden yardım istenildiği noktada onları geri çeviremezdi.</p>

  <p class="calibre_4">Dışarı çıktığında adam cipin yanında bekliyordu. İlerleyerek Mel’e kapıyı açtı. Gergin bir sesle, “İyiler mi?” diye sordu.</p>

  <p class="calibre_4">“Şartlar düşünülecek olursa oldukça iyi dürümdalar. Sanırım onlarla birlikte yaşamıyorsun?”</p>

  <p class="calibre_4">Adam başını iki yana salladı. “Hamile olduğunu da o yüzden anlamadım. Buraya sadece arada sırada uğruyordum ve geldiğimde de genelde erkek arkadaşıyla muhatap oluyordum. Sanırım adam gitti çünkü—”</p>

  <p class="calibre_4">Mel, “Çünkü kız arkadaşıyla da arada sırada muhatap olduğunu anladı, değil mi?” diyerek adamın cümlesini bitirdi. Başını sallayarak arabaya bindi. Adam da sürücü koltuğuna yerleştiğinde Mel, “Senden iki şey istiyorum,” dedi. “Ki bence bana epey şey borçlusun. Beni bıraktıktan sonra anneyle bebeğin yanına dönüp bu gece onlarla kalacaksın. Geceleyin bir sorun çıkacak olursa onları hastaneye götürmen gerekiyor. Ağır bir kanama olursa ya da bebekte bir sorun çıkarsa mutlaka hastaneye gitmelisiniz. Bak, paniklemene gerek yok, ama işini sağlama almak istiyorsan dediklerimi yapman gerek. Sonra birkaç gün içinde, iki ila dört gün arasında, onları kontrol etmem için kliniğe getireceksin. Virgin River’a. Doktor Mullins soru falan sormayacak ve benim tek umursadığım şey de sağlıklı olmaları.” Mel adama baktı. “Tamam mı?”</p>

  <p class="calibre_4">“Tamam,” dedi adam.</p>

  <p class="calibre_4">Mel başını koltuğa yaslayarak gözlerini kapadı. Kalbinin şu anda hızla atmasının sebebi korku değil, her acil durum esnasında salgılanan adrenalinin olay sonrasında gitgide azal-masıydı. Kendini epey güçsüz ve sarsılmış hissediyordu. Biraz başı dönüyordu. Eğer durumlar biraz farklı olsaydı şu anda kendini doğum öncesinden daha zinde hissediyor olurdu. Ancak bu doğum çok sıkıntılı olmuştu.</p>

  <p class="calibre_4">Cip, Mel’in kulübesinin önünde durduğunda adam ce-</p>

  <p class="calibre_4">binden bir tomar banknot çıkardı ve ona uzattı. “Paranı istemiyorum,” dedi Mel. “Uyuşturucu parası.”</p>

  <p class="calibre_4">Adam, “Sen bilirsin,” diyerek parayı ceketinin yan cebine koydu.</p>

  <p class="calibre_4">Mel bir süre adama baktı. “Eğer onu doğum için tek başına bırakmış olsaydın ya da ben seninle gelmemiş olsaydım bebek ölürdü; kordon konusunu anlayabiliyorsun değil mi? Bebeğin boynuna dolanmıştı?”</p>

  <p class="calibre_4">“Evet anlıyorum. Teşekkürler.”</p>

  <p class="calibre_4">“Ve ben az kalsın seninle gelmiyordum. Gerçekten, sana güvenmem için hiçbir sebep yoktu ortada.”</p>

  <p class="calibre_4">“Evet biliyorum. Çok cesur bir küçük hanımsın. Sen de benim yüzümü unutmaya çalış. Kendi iyiliğin için.”</p>

  <p class="calibre_4">Mel, “Bak ben tıpçıyım, polis değilim tamam mı?” dedikten sonra iç geçirmeyle gülme arasında garip bir ses çıkardı. Eskiden Los Angeles Polis Teşkilatı’nın desteğini aldığı durumlar olmuştu ama bu akşam tek başınaydı. Arkasında hiçbir destek birimi yoktu. Ve o olmasaydı, her şey yetmiş yaşındaki doktora kalmış olacaktı. Peki bundan beş yıl sonra ne olacaktı? Tekrar şoförüne dönerek, “Artık ya aletini pantolonunun içinde tut ya da korun,” dedi. “Gerçekten bir daha seninle iş yapmak istemiyorum.”</p>

  <p class="calibre_4">Adam Mel’e dönerek sırıttı. “Gerçekten çetin cevizsin ha? Merak etme. Ben de bir daha başıma dert aramıyorum.”</p>

  <p class="calibre_4">Mel başka bir şey söylemeden cipten indi ve verandasına doğru yürüdü. Kulübenin ön kapısına vardığında cip dönmüş ve çoktan yola çıkmıştı. Mel verandadaki sallanan sandalyeye çökerek bir süre karanlıkta oturdu. Her tarafta gece sesleri yankılanıyordu; cırcır böcekleri, arada bir gelen baykuş sesleri ve uzun çam ağaçlarının arasında dolaşan rüzgâr.</p>

  <p class="calibre_4">İçeri girip üzerini değiştirmeyi ve tek başına yatağına girebilmeyi isterdi ama artık tüm cesareti tükenmişti. Bir süre sonra, artık büyük cipin sesini duymadığından emin olunca, verandadan inerek Hummer’a doğru ilerledi. Kasabaya giderek barın arkasına, Jack’in kamyonetinin yanına park etti.</p>

  <p class="calibre_4">Hummer’m motor sesi ve kapıyı açıp kapaması Jack’i uyandırmış olmalıydı çünkü içeriden bir ışık yandı. Bir an sonra Jack’in kapısı açıldı. Jack üzerine aceleyle geçirildiği belli olan bir kot pantolon ve arkadan vuran loş ışıkla kapıda be 1 irdi. Mel kendini hızla onun kollarına attı.</p>

  <p class="calibre_4">Jack onu içeri çekip kapıyı kaparken usulca, “Burada ne yapıyorsun?” diye sordu.</p>

  <p class="calibre_4">“Bir doğuma çağrıldım. Bebek doğdu ama eve gitmek istemedim. Yalnız kalmak istemedim. Çok zor bir doğumdu Jack.”</p>

  <p class="calibre_4">Jack elini genç kadının ceketinin içinden sokarak onu kendine doğru çekti. “Her şey yolunda mı?”</p>

  <p class="calibre_4">“Evet,” dedi Mel. “Ama çok vaktimiz yoktu. Eğer beş dakika daha gecikmiş olsaydık... Kordon bebeğin boğazına dolanmıştı.” Başını salladı. “Ama yetiştik. Ve çok güzel bir oğlan bebek doğdu.”</p>

  <p class="calibre_4">Jack, Mel’in kulağının üzerindeki saçları okşarken, “Nerede?” diye sordu.</p>

  <p class="calibre_4">Mel adamın kliniğe geldiğinde söylediği şeyi hatırlayarak, “Clear River’ın diğer tarafında,” dedi. Aslında nereye gittiklerine dair hiçbir fikri yoktu. Adam bir saat boyunca dönüp durmuş bile olabilirdi.</p>

  <p class="calibre_4">Jack dudaklarını onun alnına bastırarak, “Titriyorsun,” dedi.</p>

  <p class="calibre_4">“Evet, biraz. Cidden zor bir doğumdu.” Mel başını kaldı-rarakjack’e baktı. “Burada kalsam sorun olur mu?”</p>

  <p class="calibre_4">“Elbette kalabilirsin. Neler oldu Mel?”</p>

  <p class="calibre_4">“Anne tek başına doğum yapacakmış ama baba heyecanlanmış ve beni çağırdı.” Mel bir an titredi. “Bir de Los Angeles’ta korkunç deneyimlerim olduğunu sanıyordum,” dedi zayıf bir kahkahayla. “Eğer bir sene önce bana gecenin bir yarısı ormana gidip, hurda bir karavanda doğum yaptıracağımı söylesen gülüp geçerdim.”</p>

  <p class="calibre_4">Jack parmaklarını Mel’in yüzünde gezdirdi. “Seni kim çağırdı?”</p>

  <p class="calibre_4">Mel başını iki yana salladı. Adamın kim olduğuna dair hiçbir fikri olmadığını söylese Jack’in vereceği tepkiyi tahmin edebiliyordu. “Buralı değiller Jack. Bir süre önce kliniğe uğramıştı. Doğumda bulunabilecek birilerini arıyordu. Hastalar izin vermediği sürece haklarında konuşamam ama bu son durumda soracak vaktim bile olmadı. Yardım için gelen adamla anne evli falan da değillerdi. Kadın tek başına bir karavanda yaşıyor. Gerçekten korkunç bir durumda.” <span class="calibre2">Ve ben dağlarda kalkmış milyon yıl düşünsem aklıma gelmeyecek şeyler yapıyorum,</span> diye düşündü. <span class="calibre2">Korkutucu, mantıksız ve tehlikeli şeyler. Kimsenin yapmayacağı tuhaf şeyler. Ama yapmasaydım bir bebek ölecekti. Ve belki anne de.</span> Başını Jack’in göğsüne yasladı ve sakinleşmeye çalışarak derin bir nefes aldı.</p>

  <p class="calibre_4">“Seni telefonla mı aradı?” diye sordu Jack.</p>

  <p class="calibre_4"><span class="calibre2">Lanet olsun.</span> Böyle doğrudan sorular sorulduğunda karşısındakinin gözünün içine bakarak yalan söylemek konusunda oldum olası kötüydü. “Kulübenin önünde bekliyordu. Eğer bu gece senin yanında kalmış olsaydım, onu kaçırırdım ve o bebek çok büyük ihtimalle ölmüş olurdu, muhtemelen annesi de.”</p>

  <p class="calibre_4">“Seni iş saatleri dışında nerede bulabileceğini söylemiş miydin?”</p>

  <p class="calibre_4">Mel cevabını düşünürken başını salladı. “Binlerine sormuştur,” dedi. “Virgin River’daki herkes nerede yaşadığımı biliyor olmalı. Ve Clear River’daki insanların da yarısı.”</p>

  <p class="calibre_4">Jack kollarının arasındaki Mel’e daha sıkı sarılarak, “Tanrım,” dedi. “Tehlikede olabileceğin hiç akima gelmedi mi?” diye sordu.</p>

  <p class="calibre_4">“Belki bir iki dakika,” dedi Mel. Jack’a bakarak gülümsedi. “Bak bunu anlamanı beklemiyorum senden, ama doğmak üzere olan bir bebek vardı. İyi ki gitmişim. Ayrıca başı dertte olan ben değildim. Anneydi.”</p>

  <p class="calibre_4">Jack derin bir iç geçirdi. “Tanrım. Seni gözümün önünden ayırmamam gerekecek.” Uzanarak onu alnından öptü.</p>

  <p class="calibre_4">“Bu gece bir şey olmuş. Bana anlatmadığın bir şey. O her neyse Mel, asla, bir daha asla olmasına izin verme.”</p>

  <p class="calibre_4">“Lütfen yatağa girebilir miyiz? Gerçekten bana sarılmana ihtiyacım var.”</p>

  <p class="calibre_4">★★★</p>

  <p class="calibre_4">Jack barın verandasında oturmuş oltalarıyla uğraşırken tanıdık bir Range Rover yavaşça sokağa girdi ve kliniğin önünde durdu. Jack verandadaki sandalyesinden hafifçe doğrularak sürücünün dışarı çıkışını, dönerek yolcu kapısına gidişini ve açısını izledi. Elinde küçük bir kundak taşıyan kadın dışarı çıkıp, verandanın merdivenlerinden çıkarak kliniğe girerken Jack’in kalp atışları hızlanmaya başlamıştı.</p>

  <p class="calibre_4">Kadın doktorun kliniğine girdiğinde adam cipinin yanına dönerek kaputa yaslandı. Arkası Jack’e dönüktü. Cebinden ufak bir çakı çıkartarak öylesine tırnaklarının arasını temizlemeye başladı. Jack bu tipleri iyi tanıdığından adamın kendisini verandada otururken gördüğünden emindi. Kasabaya geldiğinde kayda değer her şeyi gözlemlemiş olmalıydı. Bütün kaçış yollarını, kestirme yolları ya da muhtemel tehditleri biliyor olmalıydı. Bugün kasabaya bu kadın ve küçük bebekle geldiğine göre, Jack araçta yasadışı hiçbir şey olmayacağından emindi ve silahı varsa bile kayıtlıydı. Ve... plakası da okunamasın diye çamurla kaplanmıştı. Bayat bir numara. Ama Jack hatırlıyordu; adam kasabaya ilk geldiğinde plakayı ezberlemişti.</p>

  <p class="calibre_4">Yani bir süre önce Virgin River’a gelmesinin sebebi birkaç tek atmak değildi. Burada tıbbi yardım alabileceği birisi olup olmadığına bakmıştı. Mel o sarsıcı doğumun Clear Rivcr’ın diğer tarafında olduğunu söylemişti. Evet, orada klinik ya da doktor yoktu. Ama Grace Vadisi’ne ve Garberville’a çok yakındı ve oralarda daha çok kişiye ulaşılabilirdi.</p>

  <p class="calibre_4">Yarım saatten biraz uzun süre sonra kadın dışarı çıktı. Mel de arkasındaydı. Kadın dönerek Mel’e elini uzattı, el sıkışırlarken Mel uzanarak onun kolunu hafifçe okşadı. Adam kadının arabaya binmesine yardımcı olduktan sonra yavaşça kasabadan uzaklaştılar.</p>

  <p class="calibre_4">Jack tam karşıda duruyordu. Mel’le bir süre bakıştılar. Karşılıklı verandalarında duruyorlardı ve Mel bu mesafeden bilejack’in kaş çatışının giderek derinleştiğini görebiliyordu. Sonra Mel’e doğru yürümeye başladı.</p>

  <p class="calibre_4">Jack yaklaşırken Mel ellerini kotunun cebine soktu. Jack yanma geldiğinde bir ayağını verandanın merdivenine uzattı, kolunu da dizine koyarak Mel’e baktı. Kaş çatışı öfkeli değildi ama kaygılı olduğu kesindi. “Doktor ne yaptığını biliyor mu?” diye sordu Jack.</p>

  <p class="calibre_4">Mel başını salladı. “Eğer kastettiğin oysa evet, bir bebek doğurttuğumu biliyor. Bu benim işim Jack.”</p>

  <p class="calibre_4">“Bir daha böyle bir şey yapmayacağına söz vereceksin. Böyle bir adam için bir daha asla.”</p>

  <p class="calibre_4">“Onu tanıyor musun?” diye sordu Mel.</p>

  <p class="calibre_4">“Hayır. Ama bara gelmişti ve neyle uğraştığını biliyorum. Sorun onun doktora bir kadın getirmiş olması değil, biliyorsun değil mi? Sorun senin onun bölgesine girmiş olman. Gecenin bir yarısında kalkıp adamla oraya gitmen. Tek başına. Sırf sana onunla birlikte gideceğinizi-”</p>

  <p class="calibre_4">“Beni tehdit falan etmedi,” dedi Mel. “Benden rica etti. Ve daha önce de kliniğe gelmişti, doktor arıyordu, yani tam olarak yabancı sayılmazdı.”</p>

  <p class="calibre_4">Jack sert bir ses tonuyla, “Beni dinle,” dedi. “Bu tarz insanlar seni gelip kliniğinde ya da benim barımda tehdit etmezler zaten. Dikkat çekmek işlerine gelmez. Ürünlerinin baskın yemesi riskine girmezler. Ama o bölgede...” Jack çenesiyle doğu taraftaki dağlık bölgeyi işaret etti. “O bölgede insanın başına her şey gelebilir. Adam birden senin işi için bir tehdit olduğuna karar verir ve-”</p>

  <p class="calibre_4">“Hayır,” dedi Mel kafasını sallayarak. “Bana bir şey olmasına izin vermezmiş. Bu sadece işine zarar verirmiş ve-”</p>

  <p class="calibre_4">“Sana böyle mi söyledi? Bunların söylediği hiçbir şeye güvenilmez?” Jack başını sallıyordu. “Böyle bir şey yaptığına inanamıyorum Mel. Bir yasadışı uyuşturucu yetiştiricisinin kampına gidemezsin.”</p>

  <p class="calibre_4">“Bir daha böyle bir şey olacağını sanmıyorum,” dedi Mel.</p>

  <p class="calibre_4">“Olsa bile gitmeyeceğine söz ver.”</p>

  <p class="calibre_4">Genç kadın başını iki yana salladı. “Bak Jack bu benim işim. Eğer gitmeseydim-”</p>

  <p class="calibre_4">“Mel, sana ne söylediğimi anlamıyor musun? Aptalca risklere girdiğin için seni kaybetmek istemiyorum. Bana söz ver.”</p>

  <p class="calibre_4">Mel, dudakları bir çizgi halini alırken çenesini yukarı kaldırdı. “Bir daha asla... asla aptal olduğumu ima etme.”</p>

  <p class="calibre_4">“Öyle bir şey kastetmedim. Ama Mel anlaman gereken bir-”</p>

  <p class="calibre_4">“Sadece ben vardım. Bir doğum vardı, gerçekten bir bebek geliyordu ve gitmek zorundaydım. Eğer gitmemiş olsam sonuçları çok kötü olabilirdi. Hiçbir şey düşünecek vaktim yoktu.”</p>

  <p class="calibre_4">“Hep bu kadar dik kafalı miydin sen?” diye sordu Jack.</p>

  <p class="calibre_4">“Bir bebek geliyordu. Ve kadının kim olduğu, yaşamını nasıl idame ettirdiğinin benim için bir önemi yok.”</p>

  <p class="calibre_4">Jack tek kaşını kaldırarak, “Peki Los Angeles’ta olsan böyle bir şeye kalkışır miydin?” diye sordu.</p>

  <p class="calibre_4">Mel bir an Los Angeles’tan ayrıldığından beri yaşamının nasıl değiştiğini düşündü. Normalde silahlı bir uyuşturucu üreticisi tarafından alınıp ormanda bir bebek doğurtmaya götürüldüğünde şu anda bavullarını topluyor olmaz mıydı? Arkasına bir daha bakmadan aracına atlayıp gaza basmaz mıydı? Bir daha asla benzer bir durumda kalmamak için gerekeni yapmaz mıydı? Bunun yerine şu anda doktorun dolabında neler olduğunu hatırlamaya çalışıyor, Paulis’lerin kampına yiyecek takviyesi yapmanın vakti geldi mi acaba diye düşünüyordu. Son yiyecek kolisinin üzerinden bir iki hafta geçmişti.</p>

  <p class="calibre_4">Her ne kadar uyuşturucu yetiştiricisiyle yaşadığına benzer bir senaryonun tekrarlanmasını istemese de bu olayla ilgili bir şey dikkatini çekiyordu. Los Angeles’taki işinden ayrıldığında hastanenin boşalan pozisyonu doldurması sorun olmazdı. O işi yapabilecek hem de en az onun kadar iyi yapabilecek on kişi bulabilirlerdi kolaylıkla. Ama Virgin River’da ve çevresindeki alanda sadece kendisi ve doktor vardı. Başka hiç kimse yoktu. İzin günü ya da tatil haftası diye bir şey yoktu. Ve son olayda doktoru almaya gidecek kadar bile gecıkseydi bebek ölmüş olacaktı.</p>

  <p class="calibre_4"><span class="calibre2">Buraya yaşamın daha basit, daha kolay, daha sessiz ve sakin olacağım düşündüğüm için geldim,</span> diye geçirdi aklından. <span class="calibre2">Daha az zorluklarla karşılaşacağım ve kesinlikle korkulacak bir şey olmayacağı için. Kendimi daha güvende hissedeceğimi düşünüyordum, güçlenmek zorunda kalacağımı değil. Daha cesur bir hale geleceğimi değil...</span></p>

  <p class="calibre_4">Jack’e gülümsedi. “Los Angeles’ta olsam sağlık ekiplerini gönderirdim. Etrafında sağlık ekibi ya da ambulans görüyor musun? Hayır, ben senin çok rahat ve karmaşadan uzak olduğunu söylediğin küçük bir kasabanın ortasındayım. Sen palavracının tekisin, biliyorsun değil mi?”</p>

  <p class="calibre_4">“Sana buranın da kendine has zorlukları olduğunu söylemiştim. Mel cidden beni dinlemen gerek-”</p>

  <p class="calibre_4">“Bak, buranın bazen karmakarışık bir yer olduğunu fark ettim zaten. Ben sadece işimi elimden geldiği kadar iyi yapmaya çalışacağım.”</p>

  <p class="calibre_4">Jack verandaya çıktı ve eliyle Mel’in çenesini tutarak yukarı kaldırdı. Gözlerinin içine bakıyordu. “Melinda, tam bir baş belası olmaya başladın.”</p>

  <p class="calibre_4">Mel gülerek, “Gerçekten mi?” diye sordu. “Sen de öyle.”</p>

  <div class="calibre_6" id="calibre_pb_15"></div>
</body>
</html>
