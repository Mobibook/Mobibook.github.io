<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşk Yeniden</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre12">
  <p class="calibre_4" id="filepos111972"><span class="calibre18"><span class="bold">Üçüncü Bölüm</span></span></p>

  <p class="calibre_4">Mel telefonun çalmasıyla uyandı. Hemen bebeği kontrol etti; bebek geceleyin yalnızca iki kez uyanmış ve onun haricinde mışıl mışıl uyumuştu. Terliklerim bularak ayağına geçirdi ve acaba biraz kahve bulabilir miyim umuduyla alt kata indi. Doktor Mullins çoktan üzerim giyinmiş halde mutfaktaydı.</p>

  <p class="calibre_4">“Ben Driscoll’lara gidiyorum, anladığım kadarıylajeanan-ne bir astım krizi geçiriyor olabilir. Ecza dolabının anahtarı şurada. Çağrı cihazımın numarasını yazdım, burada cep telefonlarına güven olmaz. Eğer ben yokken gelen hasta olursa onlarla ilgilenebilirsin.”</p>

  <p class="calibre_4">“Sadece bebek bakıcılığı yapmamı istediğini sanıyordum.”</p>

  <p class="calibre_4">“Ben de buraya çalışmak için geldiğini sanıyordum, yanılıyor muyum?”</p>

  <p class="calibre_4">Mel, “Beni istemediğini söylemiştin,” diye hatırlattı.</p>

  <p class="calibre_4">“Sen de bizi istemediğini söyledin ama şu anda bu durumdayız değil mi? Bakalım neler yapabiliyorsun.” Doktor ceketini geçirerek çantasını aldı. Sonra çenesini öne çıkararak, kaşlarını yukarı kaldırdı ve “Eee sonuç?” demek istermiş gibi ona baktı.</p>

  <p class="calibre_4">“Bugün için randevuların var mı?”</p>

  <p class="calibre_4">“Yalmzca çarşambaları randevu veriyorum, diğerleri tedaviye ihtiyaç duyup gelenler oluyor. Ya da şu andaki gibi arayıp eve çağıranlar.”</p>

  <p class="calibre_4">“Neyi nasıl ücretlendireceğimi bile bilmiyorum ki,” diye söylendi Mel.</p>

  <p class="calibre_4">“Ben de,” dedi doktor. “Fark etmez; bunlar zengin insanlar değil, sigortalıların sayısı daha da az. Sen sadece iyi kayıt tuttuğundan emin ol, gerisini ben hallederim. Gerçi senden pek umudum yok. Pek zeki bile gözükmüyorsun.”</p>

  <p class="calibre_4">Mel, “Biliyor musun,” dedi. “Efsanevi sayılabilecek pisliklerle çalıştım ama sen bir numarayı zorluyorsuıı.”</p>

  <p class="calibre_4">“Bunu iltifat olarak alıyorum,” diye homurdandı doktor. Mel bezgin bir sesle, “Hiç şaşırmadım,” dedi. “Bu arada geceyi iyi geçirdim.”</p>

  <p class="calibre_4">Yaşlı keçiden yorum gelmedi. Kapıya doğru ilerledi, çıkarken kapının yanındaki bastonu aldı. Mel, “Topallıyor musun?” diye sordu.</p>

  <p class="calibre_4">Doktor, “Eklem kireçlenmesi,” dedi. Cebinden bir de mide ilacı çıkararak ağzına attı. “Bir de reflü. Başka sorun var mı?” “Tanrım ne gıcıksın, hayır!”</p>

  <p class="calibre_4">“İyi.”</p>

  <p class="calibre_4">Mel bir biberon mama hazırladı. Biberonu mikrodalgaya koyarak üstünü giyinmek için üst kata çıktı. İşi bittiğinde bebek hareketlenmeye başlamıştı. Mel küçük kızın altını değiştirdikten sonra kucağına aldı. Dudaklarından, “Tatlı Chloe, seni tatlı bebek...” sözlerinin döküldüğünü fark etti. Eğer Mark’la ikisinin bir kızları olsaydı adı Chloe olacaktı. Erkek olursa da Adam. Tanrım, ne yapıyordu böyle?</p>

  <p class="calibre_4">“Ama sana bir isim vermemiz gerek değil mi?” dedi bebeğe-</p>

  <p class="calibre_4">Alt kata inerken bebeği kundağına sararak omzuna yatırdı. O sırada ön kapıyı açan Jack ile karşılaştı. Jack’in elinde üzeri örtülü bir tabak ve kolunun altında bir termos vardı. “Üzgünüm Jack, onu kaçırdın. Az önce çıktı.”</p>

  <p class="calibre_4">“Bunlar senin için. Doktor geçerken uğradı ve sana kahvaltı getirmemi istedi. Çok huysuzmuşsun da.”</p>

  <p class="calibre_4">Mel kendini tutamayarak güldü. “Ben huysuzmuşum ha? Adam tam bir baş belası! Ona nasıl katlanıyorsun?”</p>

  <p class="calibre_4">“Bana büyükbabamı hatırlatıyor. Neyse dün gece nasıldı? Bebek uyudu mu?”</p>

  <p class="calibre_4">“Çok iyi uyudu. Sadece iki kere uyandı. Ben de tam onu doyurmak üzereydim.”</p>

  <p class="calibre_4">“Sen yemeğini yerken biberonu ben vereyim istersen? Sana kahve getirdim.”</p>

  <p class="calibre_4">Mel, “Gerçekten mi? Tanrım senin gibi erkekler var mıydı?” derken mutfağa doğru ilerledi. Jack arkasından takip etti. Jack tabağı ve termosu masanın üzerine koyunca Mel bebeği ona uzattı ve biberonun sıcaklığını kontrol etti. “Yeni doğmuş bir bebekle çok rahat görünüyorsun. Yani bir erkek için. Ya da Sacramento’da birkaç yeğeni olan bir erkek için.” Jack ona gülümsemekle yetindi. Mel biberonu verip iki kahve fincanı çıkardıktan sonra, “Hiç evlendin mi?” diye sordu. Elbette anında pişman oldu. Çünkü böylece Jack de ona bunu sorabilecekti.</p>

  <p class="calibre_4">Jack, “Deniz Piyadeleriyle evliydim,” dedi. “Ve kendisi cadaloz şirretin tekiydi.”</p>

  <p class="calibre_4">Mel kahve doldururken, “Kaç sene?” diye sordu.</p>

  <p class="calibre_4">“Yirmi seneden biraz daha uzun. Çocukken girdim sayılır. Peki ya sen?”</p>

  <p class="calibre_4">Mel gülümseyerek, “Ben hiç orduda bulunmadım,” dedi.</p>

  <p class="calibre_4">Jack gülümsedi. “Evlendin mi?”</p>

  <p class="calibre_4">Mel adamın gözlerinin içine bakarak yalan söylemek istemiyordu, o yüzden kahve fincanına odaklandı. “Ben de bir hastaneyle evliydim. Ve inan benim cadaloz da seninki kadar şirretti.” Tam olarak bir yalan değildi sonuçta. Mark yoğun programlarından sık sık şikâyet edip dururdu, gerçekten çok yoğun olurlardı. Mark acil serviste çalışıyordu. Marketteki soygunun ortasına daldığında otuz altı saatlik bir nöbetten yeni çıkmıştı. Mel kendine hâkim olamayarak ürperdi. Fincanlardan birini Jack’e uzattı ve “Çok savaş gördün mü?” diye sordu.</p>

  <p class="calibre_4">“Epey savaş gördüm,” dedi Jack. Bir taraftan da biberonu</p>

  <p class="calibre_4">bebeğin ağzına rahat bir şekilde yerleştirdi. “Somali, Bosna, Afganistan, Irak. Irak iki kez.”</p>

  <p class="calibre_4">“Balık tutmak istemene şaşmamalı.”</p>

  <p class="calibre_4">“Orduda geçirilen yirmi sene inan herkesi balıkçılığa yöneltir.”</p>

  <p class="calibre_4">“Emekli olmak için çok genç görünüyorsun ama.”</p>

  <p class="calibre_4">“Kırk yaşındayım. Kıçımdan vurulduğumda artık ayrılma zamanımın geldiğini düşündüm.”</p>

  <p class="calibre_4">Mel, “Uff! Tam olarak iyileşti mi?” diye sordu ve bir anda utanarak yanaklarının kızardığını hissetti.</p>

  <p class="calibre_4">Jack’in dudaklarına bir tebessüm yayıldı. “Ufak bir gamze hariç evet. Görmek ister misin?”</p>

  <p class="calibre_4">“Hayır sağ ol. Pekâlâ, şimdi... Doktor beni burada yetkili olarak bıraktı ve neyle karşılaşacağıma dair hiçbir fikrim yok. Belki bana en yakın hastanenin nerede olduğunu ve bizim kasabaya ambulans servisleri olup olmadığını söylersen yardımı olabilir.”</p>

  <p class="calibre_4">“En yakın hastane Vadi Hastanesi ve evet, ambulans servisleri var ama buraya gelmeleri öyle uzun sürüyor ki genelde doktor kamyonetini çıkarıp hastayı kendi götürür. Eğer çok umutsuz durumdaysan ve ayıracak bir saatin varsa Grace Vadisi’ndeki doktorların da bir ambulansı var ama ben bu kasabaya geldiğimden beri ambulans gördüğümü hatırlamıyorum. O bahsettiğim kamyonet kazasında az kalsın ölen adam için bir helikopter geldiğini duydum. Sanırım helikopter kazadan daha fazla ilgi görmüş.”</p>

  <p class="calibre_4">Mel, “Tanrım, umarım doktor geri gelene kadar herkes sağlıklı bir şekilde yerinde durur,” diyerek yumurtalara daldı. Bu seferki bir İspanyol omletiydi ve önceki sabah yediği kadar lezzetliydi. Beğeniyle, “Mmm,” dedi. “Bir sorun daha var, burada telefonum çekmiyor. Aileme sağ salim geldiğimi ve iyi olduğumu -yani lafın gelişi iyi olduğumu- haber vermem gerek.”</p>

  <p class="calibre_4">“Ağaçlar fazla uzun ve dağlar fazla yüksek. Normal telefonu kullan ve şehirlerarası ücreti kafana takma. Ailene haber vermen gerek sonuçta. Ailen kim bu arada?”</p>

  <p class="calibre_4">“Colorado Springs’te yaşayan evli bir ablam var yalnızca. O ve kocası buraya gelme kararım konusunda büyük bir yaygara çıkardılar zaten, duyan da Barış Gönüllülerine falan katılıyorum sanırdı. Gerçi sözlerini dinlesem fena da olmaz-rmş.”</p>

  <p class="calibre_4">“Dinlemediğine memnun olan bir sürü insan olacak burada.”</p>

  <p class="calibre_4">“O konuda kendime güvenirim.”</p>

  <p class="calibre_4">Jack takdirle gülümsedi.</p>

  <p class="calibre_4">Mel’in aklına anında, <span class="calibre2">yanlış fikirlere kapılma ahbap,</span> hissi geldi. <span class="calibre2">Ben enliyim. Sırf o artık yanımda değil diye, hiçbir şey bitmiş değil.</span></p>

  <p class="calibre_4">Ama yeni doğmuş bir bebeği böyle özen ve ustalıkla tutan yaklaşık 1.90 boyunda 90 kiloluk kaya gibi sert yapılı bu adamda garip bir şeyler vardı. Mel, Jack’in başını eğerek dudaklarını bebeğin tüylü kafasına dokunduruşunu, kokusunu içine çekişini izlerken kalbinin etrafındaki buzların bir kısmının erimeye başladığını hissetti.</p>

  <p class="calibre_4">Jack, “Bugün erzak ve malzeme almak için Eureka’ya gideceğim,” dedi. “Bir şeye ihtiyacın var mı?”</p>

  <p class="calibre_4">“Bebek bezi lazım. Yeni doğan. Bir de madem herkesi tanıyorsun etrafa bebek konusunda yardım edebilecek birisi olup olmadığını sorar mısın? Yarı zamanlı ya da tam zamanlı, ikisi de olur. Burada benimle olmasındansa bir evde olması onun için çok daha iyi olur.”</p>

  <p class="calibre_4">“Hem zaten,” dedi Jack, “sen de bir an evvel gitmek istiyorsun.”</p>

  <p class="calibre_4">“Bebek için her halükârda birkaç gün kalıp yardım edeceğim ama çok da uzatmak istemiyorum. Burada kalamam Jack.”</p>

  <p class="calibre_4">Jack, “Etrafa sorarım,” dedi. İçinden de, <span class="calibre2">belki sormak aklımdan çıkar,</span> diye düşünüyordu. Çünkü evet, Mel bal gibi kalabilirdi.</p>

  <p class="calibre_4">Küçük Chloe sabah sütünü içtikten sonra uyuyalı daha yarım saat olmuştu ki günün ilk hastası geldi. Üzerindeki iş tulumunun orta kısmı kocaman hamile karnıyla şişmiş, sağlıklı ve ışıl ışıl gözüken genç bir çiftçi kızdı gelen. Elinde iki büyük kavanoz salamura böğürtlen vardı. Kapıdan girer girmez kavanozları yere bıraktı. “Kasabaya yeni bir bayan doktor gelmiş diye duydum.”</p>

  <p class="calibre_4">Mel, “Tam olarak değil,” dedi. “Ben hemşireyim.”</p>

  <p class="calibre_4">Genç kızın uğradığı hayal kırıklığı yüzünden belli oluyordu. “Ah,” dedi. “Vakit geldiğinde buralarda bayan bir doktor olması çok hoş olacak diye düşünmüştüm.”</p>

  <p class="calibre_4">Mel, “Vakit mi?” diye sordu. “Doğum vakti mi?”</p>

  <p class="calibre_4">“Hı-hı. Yanlış anlamayın, doktoru çok severim. Ama-” Mel, “Doğum ne zaman olacak?” diye sordu.</p>

  <p class="calibre_4">Genç kız kocaman karnını okşadı. “Sanırım bir ay kadar var, ama tam emin değilim.” Kızın ayağında bağcıklı iş botları, tulumunun altında sarı bir kazak vardı. Kahverengi saçlarını atkuyruğu şeklinde toplamıştı. En fazla yirmi yaşında gösteriyordu. “İlk bebeğim olacak.”</p>

  <p class="calibre_4">Mel, “Aynı zamanda ebeyim,” deyince genç kızın yüzü güzel bir gülümsemeyle aydınlandı. “Ama seni uyarmam lazım, yalnızca geçici olarak buradayım. Şey konusu hallolur hallolmaz gitmeyi planlıyorum...” Mel bir an ne diyeceğini şaşırdı. Sonra bebek konusunu açıklamak yerine, “Son zamanlarda kontrolden geçtin mi?” diye sordu. “Tansiyon, kilo vesaire?”</p>

  <p class="calibre_4">“Birkaç hafta oldu,” dedi kız. “Sanırım kontrol vaktim de geldi.”</p>

  <p class="calibre_4">“Madem buraya kadar geldin, eğer ihtiyacım olan şeyleri bulabilirsem neden muayeneni de yapmıyoruz?” dedi Mel. “İsmin nedir?”</p>

  <p class="calibre_4">“Polly Fishburn.”</p>

  <p class="calibre_4">Mel, “Eminim buralarda bir yerde dosyan vardır,” diyerek bankonun arka tarafına geçti ve dosya çekmecelerini açmaya başladı. Kısa bir arama sonrasında dosyayı buldu. Turnusol kâğıdı ve gebelik muayenesiyle ilgili diğer malzemeleri aramak için muayene odasına geçti. “Bu tarafa gelsene Polly,” diye seslendi. “En son ne zaman dahili muayene oldun?”</p>

  <p class="calibre_4">“Birinci muayeneden sonra bir daha hiç olmadım,” dedi genç kadın. Yüzü buruşmuştu. “Korktum ve erteleyip durdum.”</p>

  <p class="calibre_4">Mel, doktorun eğik ve romatizmalı ellerini düşünerek gülümsedi. Muayenenin verdiği his pek hoş olmasa gerekti. “Bir bakmamı ister misin? Genişleme ya da çekilme var mı bir kontrol edelim? Daha sonra doktorun yapmasına gerek kalmaz böylece. Hadi üzerini çıkar ve bu önlüğü giy. Ben hemen geliyorum.”</p>

  <p class="calibre_4">Mel hemen mutfakta uyuyan bebeği kontrol ettikten sonra hastasına geri döndü. Polly oldukça sağlıklı görünüyordu; kilo artışı normal, tansiyon değerleriyse iyi ve... “Tanrım Polly. Bebeğin başı aşağıda.” Mel doğruldu, parmaklarını rahim boynuna uzanacak şekilde açarak elini genç kadının karnına bastırdı. “Ve... rahim ağzı yüzde elli kısalıp açılmış. Şu anda hafif bir kasılma yaşıyorsun. Şu sertleşmeyi hissedebiliyor musun? Bunlara Braxton Hicks kasılmaları denir. Yalancı doğum kasılmaları ya da hazırlık kasılmaları diye düşün.” Mel hastasına bakarak gülümsedi. “Bebeği nerede doğuracaksın?”</p>

  <p class="calibre_4">“Burada, yani sanırım.”</p>

  <p class="calibre_4">Mel gülümsedi. “Eğer senin ufaklık bu yakınlarda gelecek olursa, oda arkadaşı oluruz. Ben de üst katta kalıyorum.”</p>

  <p class="calibre_4">“Sence doğum ne zaman olur?” diye sordu Polly.</p>

  <p class="calibre_4">“Bir ila dört hafta arası, ama sadece tahmin ediyorum.” Mel geri çekilerek eldivenlerini çıkardı.</p>

  <p class="calibre_4">Polly, “Bebeğimin doğumunda olur musun?” diye sordu.</p>

  <p class="calibre_4">“Sana karşı dürüst olmak zorundayım Polly; bazı şeyler ayarlanır ayarlanmaz buradan ayrılmayı planlıyorum. Ama senin doğumun başladığında burada olursam ve eğer doktor da kabul ederse doğumuna seve seve girerim.” Elini uzatarak Polly’nin kalkmasına yardımcı oldu. “Üzerini giyin. Seni geçireyim.”</p>

  <p class="calibre_4">Mel muayene odasından çıkıp evin giriş kısmına gittiğinde bekleme odasının insanlarla dolu olduğunu gördü.</p>

  <p class="calibre_4">Gün sonunda Mel en az yirmi sekiz tanesi “yeni bayan doktoru bir görmek” isteyen otuz kadar hastaya bakmıştı. Hepsi de onu ziyaret etmeye, kişisel sorular sormaya gelmiş ve hoş geldin hediyeleri getirmişlerdi.</p>

  <p class="calibre_4">Bunların hepsi Mel için büyük sürpriz olsa da işi kabul ederken gizliden gizliye karşılaşmayı umut ettiği şeylerdi.</p>

  <p class="calibre_4">★★★</p>

  <p class="calibre_4">Saat akşam altı olduğunda çok yorulmuş ama günün nasıl geçtiğini bile anlamamıştı. Bebeği omzuna yatırmış hafifçe sallıyordu. Doktor Mullins’e, “Bir şeyler yedin mi?” diye sordu.</p>

  <p class="calibre_4">“Evde herkese açık bir parti varken nasıl yemek yemiş olabilirim?” diye karşılık verdi doktor. Ama Mel adamın sesinin istediği kadar iğneleyici çıkmadığını fark etti.</p>

  <p class="calibre_4">“Ben bebeği doyururken sen Jack’in barına gidip bir şeyler yemek ister misin?” diye sordu Mel. “Çünkü sen ve küçük Chloe yedikten sonra benim gerçekten biraz temiz havaya ihtiyacım olacak. Ya da biraz manzara değişikliği için ölüyorum diyelim. Üstelik kahvaltıdan beri de bir şey yemedim.”</p>

  <p class="calibre_4">Doktor yaşlı ve yamru yumru ellerini bebeğe doğru uzatırken, “Chloe mi?” diye sordu.</p>

  <p class="calibre_4">Mel omzunu silkti. “Bir isim vermek gerek diye düşündüm.”</p>

  <p class="calibre_4">“Sen çık,” dedi doktor. “Ben doyururum onu. Sonra da burada yapmam gereken bir şey var zaten.”</p>

  <p class="calibre_4">Mel gülümseyerek bebeği uzattı. “Huysuz olmaya çalıştı-</p>

  <p class="calibre_4">ğını ve bundan vazgeçemediğini biliyorum,” dedi. “Ama teşekkür ederim; buradan bir saat çıkmak gerçekten iyi gelecek.”</p>

  <p class="calibre_4">Mel ön kapının oradaki askıdan ceketini alarak çıktı. Dışarıda bir bahar akşamı vardı. Burada, şehir yaşamının endüstriyel sisi ve dumanından uzaktaki gökyüzünde milyonlarca yıldız görünüyordu. Derin bir nefes aldı. Bir insanın böyle bir havaya alışmasının gerçekten mümkün olup olamayacağını düşündü; Los Angeles’ın yapışkan havasından öyle temizdi ki ciğerlerde şok etkisi yaratıyordu.</p>

  <p class="calibre_4">Jack’in barı bugün epey kalabalıktı, geldiği fırtınalı geceden epey farklı bir görüntüydü bu. Mel’in öğlen vakti muayenehanede tanıştığı iki kadın kocalarıyla birlikte içerideydi: köşedeki dükkândan Connıe ve Ron, Connie’nin en iyi arkadaşı Joy ve kocası Bruce. Mel, Bruce’un postaları dağıtan ve gerektiğinde laboratuar numunelerini Vadi Hastanesi’ne götüren kişi olduğunu öğrendi. Selâmlaştığı çiftler Mel’i Car-rie ve Fish Bristol’la, Doug ve Sue Carpenter’la tanıştırdılar. Barda oturan birkaç kişinin yanı sıra, masalardan birinde oturmuş kâğıt oynayan iki kişi daha vardı; Mel giydikleri gömleklere bakarak masadakilerin balıkçı olduklarını tahmin etti.</p>

  <p class="calibre_4">Ceketini astıktan sonra kazağını hafifçe pantolonunun üzerine doğru çekerek düzeltti ve bir bar taburesine yerleşti. Gülümsediğinin farkında değildi. Gözlerinin parladığından haberi yoktu. Tüm bu insanlar onu görmeye, ona hoş geldin demeye, kendilerine dair bir şeyler anlatmaya ve tavsiye istemeye gelmişlerdi. Günü ona ihtiyaç duyan ve yardım edebileceği kişilerle dolu olduğundan -gerçekten hasta olmasalar bile- Mel içine bir şeylerin dolduğunu hissediyordu. Cesaret edebilse hissettiği şeyin mutluluk olduğunu düşünürdü.</p>

  <p class="calibre_4">“Yolun karşısındaki evin bugün epey yoğun olduğunu duydum.” Jack gelmiş, Mel’in önündeki tezgâhı siliyordu.</p>

  <p class="calibre_4">“Siz kapalıydınız,” dedi Mel.</p>

  <p class="calibre_4">“Yapacak bazı işlerim vardı, Peder’in de öyle. Genelde gün içinde hep açığız ama işimiz çıkarsa kapıya bir yazı asar ve akşam yemeğine yetişmeye çalışırız.”</p>

  <p class="calibre_4">Mel, “İşimiz derken?” diye sordu.</p>

  <p class="calibre_4">Temiz bardakları barın altına yerleştiren Peder, “Balık tutmak gibi,” dedi ve mutfağa döndü. Bu sırada, masalara servisten dönen Ricky geldi yanlarına. Mel’i görünce yüzüne kocaman bir gülümseme yayılmıştı. Elinde bir tepsi tabakla dikilerek, “Bayan Monroe, hâlâ buradasınız?” dedi. “Bu süper!” Sonra da mutfağa gitti.</p>

  <p class="calibre_4">“Çok şeker bir çocuk,” dedi Mel.</p>

  <p class="calibre_4">Jack, “Sakın seni duymasın,” diye tavsiyede bulundu. “Tam herkesten hoşlanma çağında. Tehlikeli on altı, hatırlasana? Ne içmek istersin?”</p>

  <p class="calibre_4">Mel, “Eh, soğuk bir bira harika olabilir,” derken, cümlesi bitmeden bira önüne koyuldu. “Yemekte ne var?” diye sordu.</p>

  <p class="calibre_4">“Köfte,” dedi Jack. “Ve yiyip yiyebileceğin en lezzetli patates püresi.”</p>

  <p class="calibre_4">“Menü gibi bir şeyiniz yok değil mi?”</p>

  <p class="calibre_4">“Hayır. Peder kendini ne hazırlama havasında hissediyorsa onu yiyoruz. Önce biranı mı bitirmek istersin? Yoksa yemek hemen gelsin mi?”</p>

  <p class="calibre_4">Mel birasından bir yudum aldı. “Birazdan.” Bir yudum daha aldı ve “Ahhh,” deyince Jack gülümsedi. “Sanırım bugün kasabanın yarısıyla tanıştım.”</p>

  <p class="calibre_4">“Kesinlikle hayır. Ama bugün muayenehaneye gelenler senden diğerlerine de bahsedeceklerdir. Aralarında gerçekten hasta olanlar var mıydı yoksa seni kontrole mi gelmişler?”</p>

  <p class="calibre_4">“Birkaç tanesi hastaydı. Biliyor musun aslına bakarsan buraya gelmeme bile gerek yoktu, ev yemekle doldu. Hasta olsun olmasın gelen herkes yemek getirdi. Turta, pasta, dilimlenmiş et, taze ekmek. Her şey öyle... sıcak ki.”</p>

  <p class="calibre_4">Jack tekrar gülümsedi. “Dikkatli ol,” dedi “Gitgide bize ısınıyorsun.”</p>

  <p class="calibre_4">“Birkaç kavanoz böğürtlenim var, işine yarar mı? Sanırım ücret olarak aldım.”</p>

  <p class="calibre_4">“Elbette işime yarar. Peder eyaletteki en iyi turtaları yapar. Bebeğin annesinden haber var mı?”</p>

  <p class="calibre_4">Mel, “Ona Chloe adını verdim,” derken gözlerinin hafifçe yanmasını beklemişti ama ne tuhaftır ki öyle bir şey olmadı. “Hayır, hiçbir haber yok. Umarım doğum yapan kadın bir yerlerde tıbbi yardıma muhtaç kalmamıştır.”</p>

  <p class="calibre_4">“Buralarda herkesin herkesten haberi vardır, o yüzden bir yerlerde hasta bir kadın olsa duyardık.”</p>

  <p class="calibre_4">“Belki gerçekten de başka bir kasabadandır.”</p>

  <p class="calibre_4">“Neredeyse mutlu görünüyorsun,” dedi Jack.</p>

  <p class="calibre_4">“Öyleyim,” dedi Mel. “Böğürtlenleri getiren genç kadın bebeğinin doğumunda olmamı istedi. Bu çok hoş bir şey. Görünüşe göre tek sorun bebeği benim yatak odamda doğuracak olması. Üstelik her an doğurabilir.”</p>

  <p class="calibre_4">“Ah,” dedi Jack. “Polly. Bebek her an kendini dışarı atacak gibi duruyor değil mi?”</p>

  <p class="calibre_4">“Nereden bildin? Ah boş ver, burada herkes her şeyi biliyordu, doğru.”</p>

  <p class="calibre_4">Jack gülerek, “Etrafta çok fazla hamile kadın yok,” dedi. Mel taburesinde arkaya dönerek etrafına baktı. Şöminenin yanındaki masada iki yaşlı kadın köftelerini yiyor, hepsi kırklarında veya ellilerinde olan tanıştığı çiftler de koyu bir muhabbete dalmışlardı; gülüyor ve dedikodu yapıyorlardı, içeride on, on iki kadar müşteri vardı. “Bu gece işler oldukça iyi sanırım?”</p>

  <p class="calibre_4">“Yağmurda pek dışarı çıkmazlar. Sanırım akan damlara kova yetiştirmekten başlarını kaldıramıyorlar. Eee, hâlâ buradan kurtulmak için can atıyor musun?”</p>

  <p class="calibre_4">Mel birasından biraz daha yudumladı. Boş mideyle alkol almanın etkilerinin çok çabuk ortaya çıktığını hatırlamıştı. Ve oldukça keyifli olduğunu. ‘Yani, başka bir neden olmasa bile saçıma gölge attıracak bir yer olmadığı için eninde sonunda gitmek zorunda kalacağım.”</p>

  <p class="calibre_4">“Buralarda da güzellik salonları var. Virgin River’da mesela Dot Schuman garajında bir kuaför işletiyor.”</p>

  <p class="calibre_4">“Bak bu kulağa ilginç geliyor.” Mel gözlerini Jack’e doğru kaldırdı ve “Başım dönmeye başladı benim,” dedi. “Artık köftelere geçsem iyi olacak herhalde.” Hıçkırmasıyla her ikisi de gülmeye başladılar.</p>

  <p class="calibre_4">Saat yedide Hope McCrea içeri girerek bara doğru geldi ve Mel’in yanındaki tabureye oturdu. “Duyduğuma göre bugün epey ziyaretçin olmuş,” dedi. Çantasından sigara paketini çıkardı. Açıp içinden bir tanesini çıkarmak üzereyken Mel onu bileğinden tuttu.</p>

  <p class="calibre_4">“En azından yemeğimi yiyene kadar beklemen gerek, lütfen.”</p>

  <p class="calibre_4">“Ah, gerçekten çok oyunbozansın.” Hope paketi barın üzerine bıraktı. “Her zamankinden,” diye seslendikten sonra Mel’e dönerek, “Eee... nasıldı?” diye sordu. “Yani ilk iş günün? Doktor gözünü korkuttu mu?”</p>

  <p class="calibre_4">“İdare edemeyeceğim bir tip değil. Hatta birkaç dikiş atmama bile izin verdi. Elbette ortaya çıkardığım işe dair iltifat almadım ama kötü olduğunu da söylemedi.” Hope’a biraz yanaşarak, “Sanırım buraya gelmemi kendine yontuyor. Senin yerinde olsam buna itiraz ederim,” diye ekledi.</p>

  <p class="calibre_4">“Kalıyor musun yani?”</p>

  <p class="calibre_4">“En az birkaç gün kalacağım. Bazı şeyleri tam halletmeden ayrılmak istemiyorum.”</p>

  <p class="calibre_4">“Duydum. Yeni doğmuş bir bebek bulduğunuzu söylüyorlar.”</p>

  <p class="calibre_4">Jack, Hope’un önüne bir kadeh uzattı. “Jack Daniel’s, sek.”</p>

  <p class="calibre_4">Mel, “Meçhul annenin kim olabileceğine dair bir fikrin var mı?” diye sordu Hope’a.</p>

  <p class="calibre_4">“Hayır. Ama herkes birbirine garip garip bakmaya başladı. Eğer kadın buralardaysa ortaya çıkacaktır. O tabakla işin bitti mi acaba? Sigaramı içmeye hazırım da.”</p>

  <p class="calibre_4">“içmemen gerek, biliyorsun değil mi?”</p>

  <p class="calibre_4">Hope McCrea yüzünü buruşturarak sabırsız gözlerle Mel’e baktı. Yüzüne epey büyük gelen gözlüklerini yukarı itti. “Neden umurumda olsun ki? Beklediğimden çok uzun yaşadım zaten.”</p>

  <p class="calibre_4">“Saçmalama. Daha önünde yaşanacak çok güzel yılların olabilir.”</p>

  <p class="calibre_4">“Tanrım, umarım yoktur!”</p>

  <p class="calibre_4">Jack kendini tutamayarak gülünce Mel de ona katıldı.</p>

  <p class="calibre_4">Hope, yapılacak daha milyonlarca işi olan bir kadınmış gibi bir tavırla içkisini ve sigarasını içti, barın üzerine biraz para koyarak tabureden indi. “Haberleşelim. Eğer ufaklık konusunda yardıma ihtiyacın olursa hemen haber ver.”</p>

  <p class="calibre_4">“Bebeğin etrafında sigara içemezsin,” dedi Mel.</p>

  <p class="calibre_4">“Saatlerce bakarım demedim,” diye karşılık verdi Hope. “Bunu aklından çıkarma.” Yanlarından uzaklaşıp kapıya doğru ilerlerken yol üzerinde birkaç masaya da kısaca uğradı.</p>

  <p class="calibre_4">“Kaça kadar açıksın?” diye sordu Mel, Jack’e.</p>

  <p class="calibre_4">“Neden? Geceleyin de uğramayı mı düşünüyorsun?”</p>

  <p class="calibre_4">“Bu gece değil. Çok yorgunum. Daha sonrası için sordum.”</p>

  <p class="calibre_4">“Genelde dokuz civarı kapatırım, ama özellikle açık kalmamı isteyen biri olursa kapatmam.”</p>

  <p class="calibre_4">Mel güldü. “Burası cidden şimdiye kadar gördüğüm en iyi restoran bar.” Saatine baktı. “Doktorun yanına gitsem iyi olacak. Bir bebek karşısında ne kadar sabırlı olabileceğini kestiremiyorum. Sabah kahvaltıda görüşürüz, yani doktor bir yere çağrılmazsa.”</p>

  <p class="calibre_4">Jack, “Biz buradayız,” diye karşılık verdi.</p>

  <p class="calibre_4">Mel ona veda ederek ceketini giydi. Dışarı çıkmadan önce bazı masalarda durarak yeni tanıştığı insanlara iyi geceler diledi. Peder, “Anlaşılan bir süre daha buralarda olacak ha?” diye sordu Jafck’e.</p>

  <p class="calibre_4">Jack kaşlarını çatmış, genç kadına bakıyordu. “Tanrım, kot pantolonlu görüntüsü bile yasalara aykırı olmalı,” dedi.</p>

  <p class="calibre_4">Başını çevirerek Peder’e baktı. “Burayı idare edebilir misin? Clear River’a gidip bira içmeyi düşünüyorum.”</p>

  <p class="calibre_4">Bir şifreydi bu. Clear River’dajack’in görüştüğü bir kadın vardı. Peder, “Ben hallederim, sen git,” dedi.</p>

  <p class="calibre_4">★★★</p>

  <p class="calibre_4">Jack arabayla Clear River’a gittiği yarım saat boyunca Charmaine’i düşünmüyordu ki bu yüzden biraz vicdan azabı çekiyordu. Bu gece başka bir kadını düşünüyordu. Kot pan-tolonlu ve çizmeli haliyle bile istediği adamı dizlerinin üzerine çökertebilecek genç bir sarışın vardı aklında.</p>

  <p class="calibre_4">Jack bir iki sene önce Clear River’daki bara bir bira içmek için uğramış ve bardaki garsonlardan biriyle, Charmaine’le arkadaşlık kurmuştu. Charmaine iki yetişkin çocuğu olan boşanmış bir anneydi. İyi ve çalışkan bir kadındı. Eğlenceli ve flörtözdü. Birkaç ziyaret ve bir o kadar bira sonrasında Charmaine Jack’i evine götürmüş ve Jack de kadının üzerine kuştüyü yatakmış gibi atlamıştı. Daha sonra Jack ona birlikte olduğu bütün kadınların anladıklarından emin olmasını istediği şeyi anlatmıştı: Tek kadına bağlanıp belli bir düzen kuracak bir adam değildi ve Charmaine böyle planlar yapmaya başlayacak olursa ilişkileri biterdi.</p>

  <p class="calibre_4">“Sana bütün kadınların bir erkeğe bağlı olmak isteyeceklerini düşündüren şey ne ki?” diye sormuştu Charmaine. “Bir tanesinden yeni kurtuldum. Şimdi kalkıp bir başkasına saplanıp kalmak gibi bir niyetim yok.” Sonra gülümseyerek eklemişti. ‘'Yine de, herkes zaman zaman kendini yalnız hisseder.”</p>

  <p class="calibre_4">Bir iki senedir devam eden bir ilişkiye başlamışlardı. Jack onu çok sık görmüyordu, haftada bir ya da bir iki haftada bir. Bazen son görüşmelerinin üzerinden bir ay geçmiş oluyordu. Jack kendisi olmadığı zamanlarda Charmaine’in neler yaptığından emin değildi; belki görüştüğü başka erkekler de vardı. Gerçi Jack başka erkeklerin olduğuna dair hiçbir belirti görmemişti. Charmaine’i barda başka binlerine vakit ayırırken yakalamamış, evinde erkek eşyalarına rastlamamıştı. Yatak odasında Jack’le kullandıkları haricinde azalmayan bir kutu prezervatif oluyordu. Jack bir keresinde kadının görüştüğü tek erkek olmaktan duyduğu memnuniyeti ağzından kaçırmıştı.</p>

  <p class="calibre_4">Jack’e gelince, aynı anda birden fazla kadını idare etmeme konusunda etik bir kuralı vardı. Bu tek kadınla ilişkisi bazen bir sene, bazen tek gece devam ederdi; ama iki kadın arasında koşturduğunu hiç hatırlamıyordu. Bu gece bu kuralı bozacak bir şey yapmış olmasa da kurala tam olarak bağlı kaldığını da hissetmiyordu.</p>

  <p class="calibre_4">Hiçbir zaman geceyi Clear River’da geçirmemiş, Charmaine’i de Virgin River’a davet etmemişti. Charmaine de onu sadece bir iki kez arayıp çağırmıştı ve bu da çok küçük bir şeydi. Sonuçta arada sırada yanında birinin olmasına ihtiyaç duyan yalnızca Jack değildi.</p>

  <p class="calibre_4">Bara girdiğinde Charmaine’in onu görmekten çok mutlu olduğunu görmek Jack’in hoşuna gidiyordu. Kadının ona karşı gösterdiğinden daha güçlü hisleri olduğunu hissediyordu. Ama hakkını vermeliydi; Charmaine baştaki anlaşmalarını bozacak hiçbir şey yapmıyordu. Yine de Jack işler daha da birbirine girmeden ilişkilerini bitirmeleri gerekeceğini biliyordu. Bu yüzden bir beyefendi gibi davranmak adına bazen bir küpe ya da eşarp gibi küçük hediyeler alarak, bir bira içmek için bara uğruyordu.</p>

  <p class="calibre_4">Bara oturduğunda Charmaine ona bir bira getirdi. Saçlarını kabartmıştı bu gece. Yapılı bir sarışındı. 1.75 boyların-daydı ve fiziğini korumuştu, büyük ölçüde. Jack tam kaç yaşında olduğunu bilmiyordu ama kırklarının sonunda ellilerinin başında olduğunu düşünüyordu. Charmaine hep üzerine oturan dar kıyafetler ve dolgun göğüslerini vurgulayan bluzlar giyerdi. İlk görüşte basit bir kadın sanırdınız. Ucuz ya da aşağı tabakadan olmasa da basit görünürdü. Seçkinlikten uzak. Ama Charmaine’i tanımaya başlayıp ne kadar nazik ve dürüst olduğunu gördüğünüzde bu düşünceler anında değişirdi. Jack kadının gençlik yıllarında belirgin elmacık kemikleri ve dolgun dudaklarıyla epey güzel olduğunu tahmin ediyordu. O güzelliğini tam olarak kaybetmemişti ama kalçaları biraz dolgunlaşmaya ve gözlerinin etrafındaki kırışıklıklar belirginleşmeye başlamıştı.</p>

  <p class="calibre_4">“Selam dostum,” dedi Charmaıne. “Uzun süredir ortalıkta yoktun.”</p>

  <p class="calibre_4">“Bir iki hafta oldu sanırım.”</p>

  <p class="calibre_4">“Dört hafta oldu.”</p>

  <p class="calibre_4">“Nasılsın?” diye sordu Jack.</p>

  <p class="calibre_4">“Yoğunuz. İşlerle uğraşıyordum. Bir de geçen hafta kızımı görmeye Eureka’ya gittim. Berbat bir evliliğin içinde debelenip duruyor, ama ne bekleyebilirsin ki? Kendisi de berbat bir evliliğin içinde büyüdü.”</p>

  <p class="calibre_4">“Boşanıyor mu?” diye sordu Jack kibarca. Ama aslında konu pek umurunda değildi. Charmaine’in çocuklarını hiç tanımıyordu bile.</p>

  <p class="calibre_4">“Hayır. Ama boşansa iyi olur. Şu masadan sipariş almam gerek. Birazdan gelirim.”</p>

  <p class="calibre_4">Charmaine müşterilerle ilgilenmek üzere Jack’in yanından ayrıldı. Barda sadece bir kaç masa doluydu ve bar sahibi Butch, Jack’i gördüğünde Charmaine’in o gece erken çıkmak isteyeceğini tahmin etti. Jack, Charmaine’ın elinde bir tepsiyle barın arkasına geçtiğini, patronunun kulağına sessizce bir şeyler fısıldadığını ve adamın da başını salladığını gördü. Daha sonra Charmaine yanına geldi.</p>

  <p class="calibre_4">“Sadece bir bira içip merhaba demek istemiştim,” dedi Jack. “Sonra kasabaya dönmem gerek. Epey büyük bir işin altına girdim.”</p>

  <p class="calibre_4">“Öyle mi? Neymiş o?”</p>

  <p class="calibre_4">“Kasabadaki hanımlardan birinin kulübesini onarıyorum. Bugün verandayı tamir ettik. Yarın boyama işine başlıyoruz. Bir de yapılması gereken arka merdivenler var.”</p>

  <p class="calibre_4">“Öyle mi? Kadın güzel mi bari?”</p>

  <p class="calibre_4">“Sanırım güzel diyebiliriz. Yani yetmiş altı yaşında bir kadına göre gerçekten hiç fena değil.”</p>

  <p class="calibre_4">Charmaine yüksek sesle güldü. Kocaman içten bir kahkahası vardı. “Tamam, o zaman kıskanmış gibi davranmama da gerek yok sanırım. Ama en azından benimle eve kadar yürürsün değil mi?”</p>

  <p class="calibre_4">Jack, “Elbette,” diyerek birasının sonunu içti. “Ama bu gece içeri gelemem.”</p>

  <p class="calibre_4">“Tamam,” dedi Charmaine. “Paltomu alayım çıkarız.”</p>

  <p class="calibre_4">Dışarı çıktıklarında Charmaine, Jack’in koluna girdi ve her zaman yaptığı gibi son birkaç haftadır olanları anlatmaya başladı. Sesi Jack’in hoşuna gidiyordu. Charmaine pek alkol almasa da viski sesi dedikleri tonu andıran derin ve hafif çatlak bir sesi vardı. Hiç durmadan saatlerce bu şekilde konuşmaya devam edebilirdi. Ama rahatsız edici değil, hoşa giden bir şekilde. Bar hakkında, müşteriler hakkında, kasabadaki insanlar hakkında, satın aldığı şeyler ve okudukları hakkında konuşurdu. Haberleri dinlemek çok hoşuna giderdi. Her sabah işe gitmeden önce CNN’de sabah haberlerini izler ve haberler hakkında yorum yapmak çok hoşuna giderdi. Küçük evinde her zaman devam eden bir proje mutlaka olurdu: yeni duvar kâğıdı, boya ya da yeni aletler. Ev kendine aitti; bir tür miras ya da onun gibi bir şeyle ödenmişti parası. Yani kazandığı parayı kendisi ve çocukları için rahatça harcayabi liyord u.</p>

  <p class="calibre_4">Kapıya vardıklarında Jack, “Ben kaçayım Charmaine,” dedi. “Sonra görüşürüz.”</p>

  <p class="calibre_4">Charmaine, “Tamam, Jack,” dedi ve bir öpücük için ona doğru uzandı. Jack karşı koymadı. Ama Charmaine, “Bu tam olarak bir öpücük değildi,” dedi.</p>

  <p class="calibre_4">“Bu gecp gerçekten havamda değilim.”</p>

  <p class="calibre_4">“Gerçekten yorgun olmalısın. Ama bana bir iki saat hatırlayabileceğim bir öpücük verecek kadar da enerjin olmadığına emin misin?”</p>

  <p class="calibre_4">Jack tekrar denedi. Bu kez kadını kendine çekerek dudaklarını ağzının içine aldı ve dilini de işin içine katarak onu öptü. Charmaine da ellerini uzatarak onun kalçalarını kavradı. <span class="calibre2">Lanet olsun!</span> diye düşündü Jack. Kadın ona iyice sokularak dilini emmeye başladı. Sonra elini kalçalarından çekerek parmaklarını pantolonunun ön kısımlarında gezdirmeye başladı. Jack’i içeri doğru çekerken parmakları iyice kasıklarına doğru inmişti.</p>

  <p class="calibre_4">Jack kısık bir sesle, “Pekâlâ,” derken içinde bir şeyler hareketlenmeye başlamıştı. “Bir iki dakikalığına girebilirim sanırım.”</p>

  <p class="calibre_4">Charmaine gülümseyerek, “İşte benim adamım,” dedi. Kapıyı açtığında Jack peşinden içeri girdi. “Ufak bir uyku ilacı gibi düşün,” dedi Charmaine.</p>

  <p class="calibre_4">Jack ceketini çıkararak sandalyeye bıraktı. Charmaine daha kendi üzerindekini çıkarmadan Jack onu belinden yakaladı ve kendine doğru çekti. Kadını ani, ateşli ve muhtaç bir tavırla öpmeye başladı. Charmaine’in paltosunu çıkararak onu geri geri yatak odasına doğru götürdü ve hızla yatağa yatırdı. Üzerindeki bluzu çıkararak sutyenini açtı ve göğüslerini ortaya çıkardı. Kadının üzerine yatarak önce bir göğsünü sonra diğerini emmeye başladı. Arkasından Charmaine’in pantolonunu çıkardı, sonra kendi pantolonunu indirdi. Ellerini kadının dolgun vücudunda gezdirdi. Omuzlarından sonra kalçalarına ve kasıklarına indi. Sonra birden yatağın yanındaki komodine uzanarak prezervatif kutusunu aldı ve açtı. Prezervatifi taktıktan sonra kadının içine öyle hızlı girdi ki kendisi bile şaşırmıştı. Charmaine’in içinde hızla gidip gelmeye devam ederken kadın, “Tanrım!” diyordu. “Ah! Alı! Tanrım!”</p>

  <p class="calibre_4">Jack patlamaya hazır gibi hissediyordu ama Charmaine bacaklarını ona dolayarak kilitlerken kendini tuttu. Garip bir şeyler oluyordu, aklını kaçırmış gibiydi. Nerede olduğunu, kiminle olduğunu netleştiremiyordu. Altındaki kadının yay gibi gerildiğini hissedince sonunda yüksek sesle inleyerek</p>

  <p class="calibre_4">kendini bıraktı. Charmaine de soluk soluğaydı ve inlemeleri Jack’e tamamen tatmin olduğunu söylüyordu.</p>

  <p class="calibre_4">Charmaine soluk alış verişlerini düzenleyebildiğinde, “Tanrım,” dedi. “Nasıl birden bu kadar ateşlendin?”</p>

  <p class="calibre_4">“Hı?”</p>

  <p class="calibre_4">“Jack, daha botlarını bile çıkarmamışsın!”</p>

  <p class="calibre_4">Jack bir an şaşkın şaşkın Charmaine’e baktıktan sonra kadının üzerinden kalktı. <span class="calibre2">Tanrını</span>, diye düşündü. <span class="calibre2">Bir kadına böyle davranamazsın.</span> Düşüncesizce davranmış olabilirdi ama en azından başka birini de düşünmemişti, kendini böyle avuttu. Tüm bu olanlarda beyni devre dışı kalmış, diğer organları kontrolü ele almış gibiydi.</p>

  <p class="calibre_4">“Çok özür dilerim Charmaine. İyi misin?”</p>

  <p class="calibre_4">“İyiden öteyim. Ama lütfen şu botları çıkarıp bana sarıl.”</p>

  <p class="calibre_4">İçinden tam da gitmek zorunda olduğunu söylemek geliyordu ama bu olanlardan sonra Charmaine’e bunu yapamazdı. Yatağa oturarak botlarını, pantolonunu ve gömleğini çıkarıp hepsini yere bıraktı. Hızlıca banyoya gidip geldikten sonra yatağa girdi ve Charmaine’i kollarının arasına aldı. Dolgun ve yumuşak bedeni Jack’in bedenine gömülmüştü.</p>

  <p class="calibre_4">Jack ona sarıldı, okşadı, öptü ve tekrar seviştiler. Jack bu kez öncekinin aksine ağır ağır ve bilinçli bir şekilde davrandı ama öncekinden daha az tatmin edici de değildi. Jack gece birde ayağa kalkmış, yerdeki pantolonunu arıyordu.</p>

  <p class="calibre_4">Charmaine yataktan seslendi. “Bu kez gece kalırsın diye düşünmüştüm.”</p>

  <p class="calibre_4">Jack pantolonunu üzerine geçirdikten sonra yatağın kenarına oturdu ve botlarını giymeye başladı. Arkasına dönerek Charmaine’in yanağına bir öpücük kondurdu. “Kalamam,” dedi. “Sen de rahatça uyursun,” diyerek gülümsedi. “Uyku ilacı almışsın gibi düşün.”</p>

  <p class="calibre_4">Arabasınv Virgin River’a doğru sürerken, <span class="calibre2">artık bitti,</span> diye düşündü. <span class="calibre2">Bu ilişkiyi bitirmek zorundayım. Artık temiz bir vicdanla bu ilişkiyi sürdürmem mümkün değil. Başka birini böyle düşünürken yapamam.</span></p>

  <div class="calibre_6" id="calibre_pb_6"></div>
</body>
</html>
