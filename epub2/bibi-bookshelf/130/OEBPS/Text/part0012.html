<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşk Yeniden</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre12">
  <p class="calibre_4" id="filepos381101"><span class="calibre18"><span class="bold">Sekizinci Bölüm</span></span></p>

  <p class="calibre_4">Sabah hastası yoktu ve Mel fırsattan yararlanarak benzin almak için Clear River’a gitti. Virgin River’da benzin istasyonu yoktu. Doktorun geri çağırması gereken bir durum olur diye de çağrı cihazını yanına almıştı, gerçi pek bir şey olacağı yoktu.</p>

  <p class="calibre_4">Çevredeki küçük kasabalardan birine her gidişinde ismini bilmediği o kadın aklına geliyor ve Jack’in arada bir “önemsiz bir ilişki” için nereye gitmiş olabileceğini merak ediyordu. Kısa bir süre içinde Jack’in birçok seçenekle karşı karşıya olduğunu ve bu kasabalarda pek çok çekici kadın bulunduğunu fark etmişti.</p>

  <p class="calibre_4">Geyikleri çekmek için bahçesine tuz yalağı ya da yemlik gibi bir şey almayı düşünüyordu. Bu yüzden kasabanın ana-caddesindeki ufak çarşıya girdi. Nalbur dükkânının önünden geçerken dükkânın vitrininde üzerine çeşitli makaslar yerleştirilmiş ahşap bir panel gördü. Aletler küçük makaslarla on beş santimlik, kalın ve kıvrık bıçakları olan bahçe makasları arasında değişiyordu. Mel kaşlarını çatarak uzun süre vitrine baktı.</p>

  <p class="calibre_4">Üzerinde yeşil dükkân önlüğü olan genç bir kadın, ‘"Yardımcı olabilir miyim?” diye sordu.</p>

  <p class="calibre_4">“Şeyy. Bunlar ne işe yarıyor?”</p>

  <p class="calibre_4">Genç kadın gülümseyerek, “Güller,” dedi.</p>

  <p class="calibre_4">“Güller mi? Ben çevrede pek gül görmedim.”</p>

  <p class="calibre_4">“Ah, çok dikkatli bakmıyorsunuz o halde.”</p>

  <p class="calibre_4">“Şeyy. Pekâlâ ben geyikleri çekecek bir şey arıyorum," dedi Mel.</p>

  <p class="calibre_4">“Geyik borazanı gibi mi? Ama av sezonuna daha aylar var.”</p>

  <p class="calibre_4">“Tanrım. Ben asla geyik vurmam! Sadece sabahları bahçemde geyik görmek istiyorum. Öyle bir şey bulabilir miyim?”</p>

  <p class="calibre_4">“Şey, bahçenizde geyik istiyorsanız, böyle bir şeyi istediğini duyduğum tek kişi sizsiniz. Bahçeye biraz marul ya da birkaç tane elma ağacı dikin yeter. Geyikler söz konusu olduğunda, ürünlerinize bulaşmalarını engellemek zordur.”</p>

  <p class="calibre_4">“Ah, peki bahçeye biraz marul atsam da işe yarar mı? Çünkü ürün yetiştirmiyorum.”</p>

  <p class="calibre_4">Kadın başını hafifçe yana yatırarak gözlerini kıstı ve gülümsedi. “Nereden geliyorsunuz?”</p>

  <p class="calibre_4">“Los Angeles. Kaldırım ormanı.”</p>

  <p class="calibre_4">“Şimdi nereden geliyorsunuz demek istedim.”</p>

  <p class="calibre_4">“Virgin River’dan. Ormana doğru, biliyor musunuz?” “Evet, bakın marulu boş verin tamam mı? Çünkü o tarafta ayılar da var. Bence yemeklerinizi içeride tutun ve şansınızı da zorlamayın. Geyik gelecekse gelir.” Kadın bakışlarını Mel’ın ayaklarına doğru indirdi. “Çizmeleriniz çok güzel. Nereden aldınız?”</p>

  <p class="calibre_4">Mel bir an düşündükten sonra, “Pek hatırlayamıyorum,” dedi. “Target’tan sanırım.”</p>

  <p class="calibre_4">Dükkândan çıktıktan sonra doktorun muayenehanesine geri dönmek yerine kamyoneti nehre doğru sürdü. Nehirde olta atmış bekleyen altı balıkçı gördü. İçlerinden biri de Jack’ti. Kamyoneti kenara çekerek park etti. Dışarı çıktı ve aracın ön kısmına yaslanarak izlemeye başladı. Jack omzunun üzerinden dönerek Mel’e doğru baktı. Gülümseyerek selam verdi ve işine geri döndü. Oltasını çıkararak hafifçe sallıyor ve zarif bir hareketle nehre doğru savuruyordu. Misina Jack’in üzerinde salınarak büyük bir S harfi çizdikten sonra yumuşak bir hareketle, ağaçtan savrularak düşen aheste bir yaprak misali suyun üzerine yollanıyordu. Jack aynı hareketi tekrar tekrar yapıyordu.</p>

  <p class="calibre_4">Mel misinanın havada kıvrılarak süzülmesini, suyun içine dalmasını, sonra geri çekilirken oltanın sarma mekanizmasından gelen hafif tıkırtı sesine bayılıyordu. Bütün oltalar neredeyse senkronize şekilde belli bir koreografiyle hareket ediyordu. Suyun yüzeyi uçuşan misinalarla doluydu. Balıklar ara sıra suyun yüzeyine zıplayıp tekrar içeri dalarken, balıkçı yelekleri ve çizmeler giyinmiş adamlar sığ nehir sularında ilerliyordu. Bir av yakalandığında balık ya serbest bırakılıyor ya da adamların omzundan sallanan sepetlere atılıyordu.</p>

  <p class="calibre_4">Huzurlu bir aranın ardından Jack elinde oltasıyla nehirden çıktı.</p>

  <p class="calibre_4">“Burada ne yapıyorsun?”</p>

  <p class="calibre_4">“Sadece izliyordum.”</p>

  <p class="calibre_4">“Denemek ister misin?”</p>

  <p class="calibre_4">“Nasıl yapıldığına dair hiçbir fikrim yok ki,” dedi Mel. “Çok zor değil, bakalım sana çizme ve yelek ayarlayabilecek miyiz.” Jack kamyonetine giderek arka kısmı karıştırmaya başladı. Sonunda kalçaya kadar uzanan kocaman çizmelerle Mel’in yanına geldi.</p>

  <p class="calibre_4">“En azından kuru tutarlar seni, gerçi suyun içinde çok fazla ilerleyemezsin bunlarla.”</p>

  <p class="calibre_4">Mel çizmeleri giydi. Jack’in bacakları Mel’in bacaklarından çok daha uzun olduğundan çizmelerin uçlarını bacağının üst tarafında iki kez katlamak zorunda kaldı. Çok hoş bir görüntüydü doğrusu! Çizmeler öyle büyüktü ki Mel yürümüyor, adeta çizmelerin içinde yüzüyor, paldır küldür ilerliyordu. “Ayı falan çıkarsa da kaçamam sanırım,” dedi. “Pekâlâ şimdi ne yapmam gerekiyor?”</p>

  <p class="calibre_4">“Her şey bilekte bitiyor tamam mı?” dedi Jack. “Oltaya net bir kavis verip biraz uzağa yollamaya çalışsan yeter, balıklar daha çok nehrin derin kısımlarındadır.” Jack, Mel’i elinden tutarak suyun kıyısına götürdü ve oltayı nasıl savuracağını gösterdi.</p>

  <p class="calibre_4">“Çok sert savurma, yumuşak bir şekilde ileri doğru sallaman yeterli. Koluna biraz güç ver ama tüm bedeninle abanma.”</p>

  <p class="calibre_4">Oltayı Mel’in eline tutuşturarak makarasının kilidini nasıl açacağını gösterdi. Mel bir deneme yaptı ama oltanın ucu hemen önüne düştü. “Bu mesafe nasıl?”</p>

  <p class="calibre_4">“Biraz çalışmamız gerekecek sanırım.” Jack, Mel’in arkasına geçerek genç kadının kollarından tutarak oltayı atmasına yardımcı oldu. Olta yedi sekiz metre uzağa gitti. Jack’in normalde attığı mesafenin dörtte biri kadardı bu. Kurşunun suya düşmesiyle sert bir ses çıktı. “Hımm, daha iyi,” dedi Jack. “Şimdi geri çek, yavaşça.”</p>

  <p class="calibre_4">Mel oltayı çekerek hareketi tekrar etti. Bu kez Jack yardım etmedi.</p>

  <p class="calibre_4">Jack, “Bak bu iyi,” dedi. “Ayağını sağlam bastığından emin ol. Düşebileceğin ya da kayabileceğin noktalar var. Pek tavsiye etmem.”</p>

  <p class="calibre_4">Mel oltayı tekrar atarak, “Ben de düşmek istemem zaten,” dedi. Bu kez bileğini çok hızlı çevirdiğinden olta çengeli başlarının üzerinden geriye doğru savruldu. “Upps,” dedi Mel. “Pardon.”</p>

  <p class="calibre_4">Jack, “Sorun değil ama dikkatli ol. Oltayı ensemizden çıkarmak epey zahmetli olur. Bak şimdi şöyle,” diyerek Mel’in arkasına geçti ve elini genç kadının kalçasına koydu. “Bedeninle abanma, sadece bileğini ve kolunu kullan. Mesafeyi zamanla ayarlarsın.”</p>

  <p class="calibre_4">Mel tekrar denedi ve bu kez fena değildi. Zarif bir hareket ve geniş bir açıyla açılan olta nehirde epey ileriye daldı. Oltanın suya girdiği yerin hemen yanında bir balık suyun yüzeyine sıçrayıp içeri daldı. “Ah, ne büyük balık.”</p>

  <p class="calibre_4">“Deniz alası, çok güzeldir. Bugün onlardan bir tane yakalarsan hepimizi rezil edersin.”</p>

  <p class="calibre_4">Mel ayaklarının yanından kıvrılarak bir şeyin geçtiğini hissedince nefesini tutarak kasıldı.</p>

  <p class="calibre_4">“Bofa balığı,” dedi Jack. “Alabalıkların yumurtaları ve vücut sıvılarıyla beslenmeye bayılırlar.”</p>

  <p class="calibre_4">Mel, “Iyy, çok hoşmuş,” diyerek oltayı tekrar attı. Ve tekrar. Bu gerçekten eğlenceli bir şeydi. Arada sırada Jack, Mel’in bileğini kavrıyor ve bilek pozisyonunu hatırlatarak oltasını atmasına yardımcı oluyordu. Diğer eli ise beden duruşunu sabitlemek için genç kadının kalçasında oluyordu. “Çok hoşuma gitti,” dedi Mel. O anda oltaya bir balık geldi. Mel başarmıştı, makarayı sarmaya başladı. Epey küçük bir balıktı ama balıktı işte. Ve onu tek başına yakalamıştı.</p>

  <p class="calibre_4">“Fena değil,” dedi Jack. “Şimdi dikkatli bir şekilde kancayı ağzından çıkar.”</p>

  <p class="calibre_4">“Nasıl yapılacağını bilmiyorum ki.”</p>

  <p class="calibre_4">Jack, “Ben gösteririm ama sonra kendin yapacaksın. Eğer balık tutacaksan oltayı balığın ağzından nasıl çıkaracağını bilmen gerek. Bak böyle,” diyerek göstermeye başladı. Elini balığın kafasından kıpırdayıp duran bedenine doğru kaydırdı ve sıkıca tuttu. Parmaklarıyla balığın çenesine bastırarak dikkatle kancayı çıkardı. “Ağzı iyi durumda. Büyüyüp düzgün bir yemek haline gelmesi için serbest bırakacağız,” diyerek balığı tekrar nehre bıraktı.</p>

  <p class="calibre_4">“Off,” dedi Mel.</p>

  <p class="calibre_4">Jack, “Şansın yolunda, idadi bakalım,” diyerek Mel’i tekrar nehre doğru çevirdi. Genç kadının arkasına geçerek duruşunu sabitlemek adına, geniş ellerinden birini kalçasına koyarken diğeriyle de bileğini kavradı. Mel oltayı tekrar atarak, makarayı hafifçe sardı.</p>

  <p class="calibre_4">“Jack, yazın buralarda çok gül olur mu?” diye sordu Mel. “Hımm? Bilmem ki. Yani olur elbette.”</p>

  <p class="calibre_4">“Bu sabah bir nalbur dükkânına uğradım, vitrinlerinde gül budama aletleri vardı. Boy boy. Sanırım daha önce hiç öyle şeyler görmemiştim...”</p>

  <p class="calibre_4">Mel oltayı tamamen çektiğinde Jack onu hafifçe kendine doğru çevirdi. Kaşlarını çatmıştı. “Gül budama aletleri mi?” “Hı-hı. Minicik keskilerden kıvrık uçlu, sapları deri kaplanmış kocaman makaslara kadar bir sürü alet.”</p>

  <p class="calibre_4">“Nerede bu dükkân?”</p>

  <p class="calibre_4">“Clear River’da. Benzin almak için gitmiştim ve-”</p>

  <p class="calibre_4">“Mel, onlar gül budama makasları falan değil. Gerçi sanırım onun için de kullanılabilirler ama... Daha çok kenevir toplamak için o aletler. Küçük olanlar filizleri budamak, büyük olanlar da bitkiyi kesmek için.”</p>

  <p class="calibre_4">“Hadi ama Jack. Olamaz.”</p>

  <p class="calibre_4">Jack tekrar nehre döndü. “Civarda yasadışı üreticilerin ihtiyaçlarını karşılayan bir sürü kasaba vardır. Clear River da onlardan biri. Sen nalburda ne arıyordun?”</p>

  <p class="calibre_4">“Geyikleri bahçeme çağıracak yemlik ya da tuz yalağı gibi bir şey arıyordum ama-”</p>

  <p class="calibre_4">Jack gülümseyerek genç kadına doğru döndü. “Tuz yalağı mı?”</p>

  <p class="calibre_4">“Sonuçta ineklerde işe yaramıyor mu? Ben de dedim ki...”</p>

  <p class="calibre_4">Jack başını iki yana sallayarak gülüyordu. “Mel, dinle, bahçene vahşi hayvan falan davet etmek iyi bir fikir değil. Başın derde girebilir, tamam mı? Poz vermekten çok kösnü-mesini dindirmek isteyen bir erkek geyik denk gelebilir. Ya da ayı. Anladın mı?”</p>

  <p class="calibre_4">Mel kaşlarını çattı. “Kösnümesini dindirmek derken?” Jack sabırlı bir tavırla gülümseyerek genç kadının burnunun ucuna dokundu. “Sevişmek diyelim.”</p>

  <p class="calibre_4">Mel, “Ah. Şey, tabii. Tamam,” diyerek tekrar nehre doğru döndü ve olta attı.</p>

  <p class="calibre_4">Jack, “Gül budama ha?” diyerek güldü. “Bu arada bu işi de kapmaya başladın.”</p>

  <p class="calibre_4">“Hoşuma gitti. Gerçi balığı oltadan çıkarma kısmını pek sevmedim.”</p>

  <p class="calibre_4">“Hadi ama. Hanım evlatlığım bırak.”</p>

  <p class="calibre_4">“Yoo...”</p>

  <p class="calibre_4">“Önce bir tane yakalaman gerek zaten.”</p>

  <p class="calibre_4">“Sen sadece izle. Ben ne yapmam gerektiğini anladım.”</p>

  <p class="calibre_4">Mel kendini oltaya kaptırmış halde renkli suni yemi nehre doğru savurup yavaş yavaş çekerken zamanın nasıl geçtiğini anlamadı. Oltayı tekrar tekrar atarken Jack’in elini hâlâ belinde tuttuğunun ve ara sıra da diğer eliyle koluna yön vermeye çalıştığının farkındaydı. Oltaya doğru, “Hadi ama,” deyip duruyordu. “Hazırım ben.”</p>

  <p class="calibre_4">Jack usulca, “Sesini biraz alçaksan,” dedi. “Bu sessiz bir spordur.”</p>

  <p class="calibre_4">Mel tekrar tekrar oltasını atmaya devam ediyordu. Özellikle yetenekli bir balıkçı değildi ama yavaş yavaş neyi nasıl yapması gerektiğini anlıyor ve durumu giderek düzeliyordu. En azından kendisi öyle düşünüyordu.</p>

  <p class="calibre_4">Derken belindeki elin kaçamak hareketlerle kaymaya başladığını fark etti. Jack onu belinden sarmış hafifçe kendine doğru çekiyordu. Mel oltasını tekrar atarak, “Dikkatimi dağıtıyorsun ama,” dedi.</p>

  <p class="calibre_4">Jack, “Güzel,” diyerek dudaklarını Mel’in saçlarına yaklaştırdı ve kokusunu içine çekti.</p>

  <p class="calibre_4">“Jack, etrafta insanlar var!”</p>

  <p class="calibre_4">“İnan bana hiç umurlarında değiliz,” diyerek ona iyice sokuldu Jack. Mel etrafına bakındığındajack’in haklı olduğunu gördü, diğer balıkçıların onlara baktığı falan yoktu. Zarif ve seri hareketlerle oltalarını atıp çekiyorlardı. <span class="calibre2">Pekâlâ,</span> diye düşündü. Gerçekten iyi hissediyordu kendini. <span class="calibre2">Elleri, beni saran kolu çok hoş. Bununla başa çıkabilirim.</span></p>

  <p class="calibre_4">Daha sonra Jack’in dudaklarını ensesinde hissetti. “Jack! Balık tutmaya çalışıyorum burada!”</p>

  <p class="calibre_4">Jack kısık bir sesle, “Tamam,” dedi. “Seni rahatsız etmemeye çalışacağım.”</p>

  <p class="calibre_4">Mel’i kendine doğru biraz daha çekerek boynunun kenarını hafifçe ısırmaya başladı. Genç kadın gülmesini bastırmaya çalışarak, “Ne yapıyorsun?” diye sordu.</p>

  <p class="calibre_4">“Mel, lütfen... Daha sakin bir yere gidip biraz oynaşabilir miyiz?”</p>

  <p class="calibre_4">Mel gülerek, “Hayır!” dedi. “Şu anda balık tutuyorum!”</p>

  <p class="calibre_4">“Peki seni daha sonra balık tutmaya getireceğime söz verirsem?”</p>

  <p class="calibre_4">“Hayır! Toplar mısın kendini?” Ama bir taraftan da gülümsüyordu, çünkü bu iri yapılı ve güçlü adamın, boynundan aldığı küçük öpücüklerle böyle zayıf ve çaresiz bir hale dönüştüğünü görmek hoşuna gitmişti. Kendisi oltaya konsantre olmaya çalışırken Jack onun beline sarılıp boynuna konsantre olmuş, öpücüklere devam ediyordu. <span class="calibre2">Ahhh... Hoş. Çok hoş.</span></p>

  <p class="calibre_4">Birkaç dakika geçtikten sonra Jack acılı bir inleme eşliğinde Mel’i bırakarak kamyonetine doğru gitti. Ön kaputa yaslanarak kollarını yanlara doğru açtı ve başını geriye doğru attı. Mel omzunun üzerinden dönerek ona doğru baktı ve gülümsedi. <span class="calibre2">Onu dize getirdim,</span> diye düşündü. <span class="calibre2">Büyük, sert deniz piyadesi. Hah!</span></p>

  <p class="calibre_4">Oltasını birkaç defa daha salladıktan sonra dönerek nehirden çıktı ve büyük çizmelerinin içinde yalpalaya yalpala-yajack’in yanma gitti. Oltayı kamyonete yaslayarak lastik çizmeleri ayağından çıkardı. Jack başını hafifçe yana eğerek, kısık gözlerinin arasından ona baktı. “Teşekkürler Jack. Artık gitmem gerek. Dizim başlamak üzere.” Uzanarakjack’in yanağına hafif bir öpücük kondurdu. “Belki bir ara tekrar balığa çıkarız.”</p>

  <p class="calibre_4">Mel kamyonetini kasabaya doğru sürerken düşünmeye başladı. Birkaç hafta öncesine kadar içinde herhangi bir erkeğe, mesela Jack’e, karşılık vermesini mümkün kılacak hiçbir his olmadığından kesinlikle emindi. Ama artık o kadar emin hissetmiyordu kendini. Biraz temas, hafif bir öpücük -aslında derin öpücükler- hoşuna gitmişti. Artık kimseye verecek bir şeyi olmadığını ara sıra unutur gibi oluyordu. Hatta o konuda belki de yanıldığını düşünmeye başlamıştı. Biraz oynaşmak için bir yerlere gitme fikri kulağına o kadar kötü gelmemişti. Bu konuyu biraz daha düşünecekti.</p>

  <p class="calibre_4">Başını doktorun çalışma odasından içeri soktu ve yaşlı adamı bilgisayarın başında buldu. “Hasta var mı?”</p>

  <p class="calibre_4">“Yok,” dedi doktor.</p>

  <p class="calibre_4">“Tamam, ben Connie’nin dükkânına gidiyorum. Gelirken bir şey ister misin?”</p>

  <p class="calibre_4">Doktor tekrar, Yok,” dedi.</p>

  <p class="calibre_4">Mel saatini kontrol ederken dizinin başını kaçırmadığını umut ettiğini fark ederek şaşırdı. Dükkândan içeri girdiğinde, araya perde çekili bölümde Joy’la karşılaştı. “Mel! Tanrıya şükür!”</p>

  <p class="calibre_4">Kadının yüzündeki korku ifadesi, Mel’ın hızla içerideki odaya dalmasına neden oldu. İçeri girdiğinde Connie’nın sandalyeye yayılmış olduğunu gördü. Kadın bir eliyle tişörtünün önünü kavramış, kesik kesik soluyordu. Mel hemen sandalyenin yanında diz çöktü. “Sorun ne Connie?” diye sordu.</p>

  <p class="calibre_4">Connie, “Bilmiyorum,” dedi kısık bir sesle. “Nefes alamıyorum.”</p>

  <p class="calibre_4">“Joy, bir şişe aspirin getir hemen. Ağrın var mı Connie?”</p>

  <p class="calibre_4">Connie, “Sırtım,” diyebildi.</p>

  <p class="calibre_4">Mel elini kadının kürek kemiklerinin arasında bir noktaya koydu. “Burası mı?”</p>

  <p class="calibre_4">“Evet.”</p>

  <p class="calibre_4">Joy raftan yeni bir aspirin şişesi çıkararak Mel’e uzattı. Mel şişeyi açarak avucuna bir aspirin aldı. “Hemen al bunu.” Connie söyleneni yaptı. Mel, “Göğsünde bir baskı var mı?” diye sordu.</p>

  <p class="calibre_4">“Evet. Tanrım evet.”</p>

  <p class="calibre_4">Mel kalkarak Joy’un elini tuttu ve odanın diğer tarafına doğru çekti. “Hemen doktoru çağır. Kalp krizi olabileceğini söyle. Acele et.”</p>

  <p class="calibre_4">Tekrar Connic’nin yanma gitti. Nabzına baktığında çok hızlı ve düzensiz olduğunu gördü. Kadının yüzünde soğuk terler belirmişti. Derin nefes alamıyor, hızlı hızlı soluyordu. “Sakin ol ve yavaş yavaş nefes almaya çalış. Joy doktoru çağırmaya gitti.”</p>

  <p class="calibre_4">Connie, “Sorun ne?” diye sordu. “Neler oluyor?”</p>

  <p class="calibre_4">Mel, Connie’nin sol kolunun muhtemelen acı içinde yan tarafta hareketsizce durduğunu gördü. Kadın sağ eliyle de tişörtünü tutmuş, adeta göğsündeki acıyı hafifletmek ister gibi bedeninden uzaklaştırmaya çalışıyordu. Mel’e bu iki kadının kalp krizi geçirme riski konusunda fikrini sorsalar, incecik ve sigara bile içmeyen Connie'nin değil, kilolu ve muhtemelen yüksek kolesterolü olan Joy’un daha fazla risk altında olduğunu söylerdi.</p>

  <p class="calibre_4">“Emin değilim,” dedi. “Doktoru bekleyelim. Sen şimdi konuşmaya çalışma, rahatlamaya çalış. Sana bir şey olmasına izin vermeyeceğim.”</p>

  <p class="calibre_4">Gergin geçen birkaç dakikanın ardından Joy nefes nefese kapıdan içeri daldı. Elinde doktorun ilaç çantasıyla Mel'in yanına gitti. “Dilaltı hapı vermeni ve laktatlı rınger serumu için işlemlere başlamanı söyledi. Memen geliyormuş.”</p>

  <p class="calibre_4">“Pekâlâ. Pekâlâ.” Mel çantayı karıştırarak dilaltı haplarını buldu ve şişeden bir tane çıkardı. “Connie, bunu dilinin altında tut.” Connie söyleneni yaparken Mel tansiyon aletini ve stetoskobu çıkardı. Connie’nin tansiyonu yüksekti ama birkaç saniye içinde acısı azalmaya başlamıştı. Tablet işe yaramış olmalıydı. “Daha iyi misin?”</p>

  <p class="calibre_4">“Biraz daha iyiyim. Kolum. Kolumu oynatamıyorum.” “Pekâlâ, halledeceğiz.” Mel bir çift eldiven çıkardı. Lastik bandı Connie’nin üst koluna bağladı ve iki parmağıyla kolunun iç tarafına vurarak iyi bir damar aramaya başladı. Serum iğnesini açarak yavaş yavaş damara soktu, iğnenin ucundaki şeffaf lastiğin içine hemen kan doldu ve yere birkaç damla damladı. Mel bunun üzerine iğnenin üzerindeki musluğu kapattı, çünkü yanında henüz hortum ya da serum torbası yoktu.</p>

  <p class="calibre_4">Bir dakika kadar sonra ne olduğunu anlayamadığı bir ses duyarak arkasına döndü ve doktorun gıcırdayan, eski bir tekerlekli sedyeyle dükkâna girdiğini gördü. Doktor sedyeyi koridorda bıraktı ve üzerindeki Ringer solüsyonunu alarak Mel’e uzattı. Kendisi de küçük bir portatif oksijen tüpü taşıyordu. Kanülü Connie’nin boynundan geçirerek burun deliklerinden içeri sokarken, “Durum ne?” diye sordu.</p>

  <p class="calibre_4">Mel hortumu iğneye, ringer çözeltisini de hortuma takarken, ‘"Yüksek tansiyon, terleme, göğüs, sırt ve kolda ağrı... Aspirin verdim, bir de dilaltı,” dedi.</p>

  <p class="calibre_4">“Güzel. Connie hap rahatlattı mı?”</p>

  <p class="calibre_4">“Biraz,” dedi Connie.</p>

  <p class="calibre_4">“Şöyle yapıyoruz. Connie’yi sedyeye alıp kamyonetin arkasına taşıyacağız. Mel sen onun yanında serumu tutup tansiyonunu kontrol edeceksin. Ve eğer durmamızı gerektiren bir sebep olursa da cama vuracaksın. Siyah çanta senin yanında olacak, arkada oksijen ve portatif bir şok cihazı var. Hazırda apomorfın ve atropin olsun.” Doktor dönerek sedyeyi aldı ve odanın dar arka tarafına sürerek alçalttı. Büyükçe yün bir battaniye çıkararak örtünün üzerine serdi ve, “Hadi bakalım Connie,” dedi.</p>

  <p class="calibre_4">Mel serumu ve hortumu alarak Connie’nin koluna girdi. Doktorla birlikte kadını sandalyesinden kaldırarak alçaltılmış sedyeye yatırdılar. Doktor, Connie’nin dümdüz yatmaması için sedyenin arkasını hafifçe yükselttikten sonra battaniyenin kenarlarını üzerine örterek hafifçe bastırdı. Oksijen tüpünü kadının bacaklarının arasına yerleştirdikten sonra da Mel’e döndü. “Buradan çıkana kadar serumu Joy tutsun.” “Ambulansı beklememiz gerekmez mi?”</p>

  <p class="calibre_4">Sedyeyi normal pozisyonuna getirmek için eğildiklerinde doktor, “Pek iyi bir fikir olmaz,” dedi. Dükkândan çıktıklarında Mel tekrar serumu alırken doktor Joy’a döndü. “Joy, biz yola çıkar çıkmaz Vadi Hastanesi’ni ara, acilde bizi karşılamak üzere bir kardiyolog ayarlasınlar. Ron’a da bizimle hastanede buluşmasını söyle.” Doktor ve Mel sedyenin bacaklarını kapatarak kamyonetin arkasına yerleştirdiler. Doktor kalın yün kabanını çıkararak Connie’nin üzerine örttü. Kamyonetin kapısını açıp koltuğa oturmak üzereyken Mel kolundan yakaladı.</p>

  <p class="calibre_4">“Doktor, Tanrı aşkına ne yapıyoruz böyle?”</p>

  <p class="calibre_4">“Onu hastaneye yetiştirmeye çalışıyoruz,” dedi doktor. “Hadi içeri gir. Üşüyeceksin.”</p>

  <p class="calibre_4">Mel, “İdare ederim,” diyerek arka tarafa Connie’nin yanma geçti.</p>

  <p class="calibre_4">Doktor, “Sakın yola düşme,” dedi. “Durup seni toplayacak vaktim yok. ”</p>

  <p class="calibre_4">“Sen dikkatli kullan yeter.” Mel büyük tomruk kamyonlarıyla paylaşacakları dar virajlı yolları ve dik yamaçları düşününce şimdiden gerilmişti. Bir de üzerlerinde kule gibi uzanacak ağaçların arasından geçerken çökecek karanlık ve azalan sıcaklık konusu vardı.</p>

  <p class="calibre_4">Doktor yetmiş yaşında bir adama göre oldukça dinç hareketlerle direksiyona geçerek kamyoneti vitese aldı. Caddede büyük bir U dönüşü yaptı. Mel ise eski sedyede bir askı olmadığından arka tarafta serumu Connie’nin başının üzerinde tutmaya çalışıyordu. Kasabadan çıkarlarken Jack de daha yeni geri dönüyordu. Ama tüm dikkati Connie’nin üzerinde olan Mel bunu fark etmedi. Serum torbasını sedyenin üzerine tutturarak doktorun siyah çantasında şırınga ve ilaçları aramaya başladı. Doktorun kamyoneti çılgınca sürmesine ve arada bir sarsılmalarına rağmen ilaçları çabucak buldu. Şırıngaların ağzını açıp hazırlayarak tekrar serum torbasını aldı.</p>

  <p class="calibre_4">Bir taraftan da, sakın kriz geçirme, diye düşünüyordu. Her ihtimale karşı, tek elini kullanarak portatif şok cihazını hazırladı. Gerekirse sadece düğmesi açılacak şekilde ayarladı. Alet, ticari uçaklarda kullanılan türdendi; şok uygulayacak iki yassı ucu değil de göğse yapıştırılan plasterleri vardı. Mel, gerekli olmadan Connie’nin göğsünü açıp soğuğa maruz bı-rakmaktansa, plasterleri göğsüne yapıştırmamaya karar verdi. Sonra bir elini başının üzerinde tutarak Connie’nin üzerine doğru eğildi. Onu sıcak tutmaya çalışıyordu.</p>

  <p class="calibre_4">Doktora kamyoneti kullanma biçimi için hakkını vermeliydi doğrusu. Dağ yolunda oldukça hızlı bir şekilde seyretmelerine rağmen keskin virajlarda yavaşlıyor, düz noktalarda iyice hızlanıyor ama tümsek ve çukurlardan kaçıyordu. Mel donuyordu ama Conııic düzenli nefes alıp veriyordu. Korkudan ve kamyonetin arkasında yaptığı yolculuktan deli gibi hızlanması gereken nabzı yavaşlamış ve düzene girmişti.</p>

  <p class="calibre_4">Mel’in kulağına doğru kesik kesik, “Şu doktor,” dedi. “Çok ukala değil mı?”</p>

  <p class="calibre_4">Mel gülümseyerek, “Evet,” dedi. “Sen dinlenmeye çalış.”</p>

  <p class="calibre_4">“Ah tabii,” diye fısıldadı Connie.</p>

  <p class="calibre_4">Mel serumu tutan elim sürekli değiştiriyordu. Her tarafı ağrıyordu. Ve kamyonetin arkasında, mümkün olduğunca alçakta durmaya çalışmasına rağmen esen rüzgârda buz kestiğini hissediyordu. Üzerlerinde kule gibi uzanan devasa ağaçların gölgesinde geçirilen dağ mayısı pek ılık değildi. Mel bunun başlarına kış ayında da gelebileceğini düşününce daha da üşümeye başladı. Yanakları uyuşmuştu ve parmaklarını hissetmiyordu.</p>

  <p class="calibre_4">Bir saatten biraz uzun süren yolculuklarından sonra küçük bir hastanenin aciline giriş yaptılar. Otoparkta kendi sedyeleriyle hazır bekleyen iki tıp teknisyeni ve bir hemşire karşıladı onları.</p>

  <p class="calibre_4">Doktor kamyonetten fırladı. “Benim sedyemle taşıyın, daha sonra alırım ben.”</p>

  <p class="calibre_4">İçlerinden birisi, “Güzel,” diyerek kamyonetin arkasında Connie’nin yattığı sedyeyi çıkarmaya başladı. “İlaç verdiniz mi?”</p>

  <p class="calibre_4">“Sadece bir aspirin ve dilaltı. Ringer laktat solüsyonu devam ediyor.”</p>

  <p class="calibre_4">Teknisyen, “Pekâlâ,” dedi. “Acil personeli hazır.” Sedyeyi yere indirerek otoparktan acile doğru koşturmaya başladılar.</p>

  <p class="calibre_4">Artık biraz daha yavaş hareket etmeye başlayan doktor, “Hadi Melinda,” dedi.</p>

  <p class="calibre_4">Mel ambulans beklemenin çok büyük bir hata olabileceğini yeni yeni fark etmeye başlıyordu; o şekilde yol üç saate çıkabilirdi. Mel acil serviste doktorla birlikte beklerken Vadi Hastanesi’nin küçük de olsa birçok ufak kasabanın ihtiyacım karşılayacak ölçüde donanımlı bir hastane olduğunu öğrendi. Doğum ve annenin majör riskler taşımadığı durumlarda sezaryen yapabiliyorlar, röntgen çekip ultrasonlu görüntüleme gerçekleştirebiliyorlar, bazı genel ameliyatları yapıp laboratuar hizmetleri verebiliyorlardı; ayakta hasta bakımı konusunda da oldukça donanımlıydılar. Ama acil kalp ameliyatı ya da büyük bir ameliyat söz konusu olduğunda daha büyük bir hastane gerekiyordu. Bir süre sonra kardiyolog muayene odasından çıktı.</p>

  <p class="calibre_4">“Anjiyo yapacağız, sanırım damar tıkanıklığı var. Şimdilik durumu stabıl ama en kısa sürede baypas yapılması gerekebilir. Ameliyat için helikopterle Redding’e götürülecek. Ailesine haber verildi mi?”</p>

  <p class="calibre_4">“Kocası gelmek üzeredir. Biz burada onu bekleriz.”</p>

  <p class="calibre_4">On dakika sonra Connie sedyeyle dışarı çıkarılarak koridorda gözden kayboldu. Bir on dakika sonra da Ron ve Joy acil servis kapılarından girdi. Ron telaşla, “Connie nerede?” diye sordu. “İyi mi?” Onların hemen arkasında doğrudan okuldan geldikleri belli olan Ricky ve Liz vardı.</p>

  <p class="calibre_4">“Anjiyo yapmaya götürdüler, kan damarları için röntgen gibi düşün. Çıkacak sonuca göre ameliyata gerek olup olmadığına karar verecekler. Hadi kafeteryaya gidip birer kahve alalım ve size neler olduğunu anlatayım, sonra anjiyoyu yaptıkları bölüme gideriz.”</p>

  <p class="calibre_4">“Tanrım, doktor teşekkürler,” dedi Ron. “Onu yetiştirdiğin için teşekkürler.”</p>

  <p class="calibre_4">“Bana teşekkür etme,” dedi doktor. “Melinda’ya teşekkür et. Connie’nin hayatını o kurtardı.”</p>

  <p class="calibre_4">Mel şaşkınlık içinde doktora bakakaldı.</p>

  <p class="calibre_4">“Hepsini onun hızlı hareket etmesine borçluyuz. Aspirin vermesi ve hemen yardım çağırması. Bir de kamyonetin arkasında Connie’nin yanında durmasaydı, hastaneye de bu kadar hızlı gelemezdik.”</p>

  <p class="calibre_4">Mel ve doktor kasabaya döndüklerinde saat dokuzu geçmişti. Her ikisi de ister istemez Jack’in yerine doğru yöneldiler. Mekânın hâlâ açık olduğunu gördüklerinde çok memnun olmuşlardı. Mel, Jack’in kendileri için açık kaldığını biliyordu. Doktor her zamanki viskisini sipariş ettiğinde, Mel, “Sanırım ben de viski alacağım,” dedi. “Ama doktorunkin-den biraz daha hafif bir şey belki.”</p>

  <p class="calibre_4">Jack Mcl’c bir kadeh Crovvn Royal doldurdu. “Uzun bir gün oldu desenize?”</p>

  <p class="calibre_4">“Sorma,” dedi doktor. “Hastaneden bir karar çıkmasını bekleyip durduk. Connie sabahleyin baypas ameliyatına alınacak. Redding’e sevk edilene kadar biz de hastanede bekledik.”</p>

  <p class="calibre_4">Mel, “Biz neden Vadi Hastanesi yerine doğruca Redding’e gitmedik?” diye sordu. Her iki adam da gülmeye başladı. “Ne? Dönüşte haritaya bile baktım. Otobanda yalnızca yüz altmış kilometreden biraz fazla sanırım.”</p>

  <p class="calibre_4">“Yaklaşık iki yüz kilometre Mel,” dedi Jack. “Dar, iki şeritli ve dağların arasından dolanıp duran bir yol üstelik. Eureka’dan en az üç saat sürer. Hatta muhtemelen dört saate daha yakın. Virgin River’dan gitmeye çalışsak, en az beş saat falan.”</p>

  <p class="calibre_4">“Tanrım,” diye inledi Mel.</p>

  <p class="calibre_4">“Sanırım Ricky Liz’i annesine bırakmaya gitti, Ron ve Joy da Connie’nin yanında olmak için Redding’e doğru yola çıkmışlardı. Çok korkuyorlardı,” dedi doktor.</p>

  <p class="calibre_4">“Eminim,” dedi Jack. “Ben de sizi kasabadan rüzgâr gibi çıkarken görmüştüm. Gerçi arkada kimin olduğunu anlayamadım, sadece Mel’i bir yerlere tutunmaya çalışırken gürdüm.”</p>

  <p class="calibre_4">Doktor içkisinden bir yudum aldı. “Kendisi bugün epey işe yaradı.”</p>

  <p class="calibre_4">Mel, “Ben olmasam ne yapardın bilmiyorum,” diyerek sırıttı.</p>

  <p class="calibre_4">“Muhtemelen Joy'u arkaya atardım. Ama hastaneye vaktinde varabilir miydik, işte onu bilmiyorum. Kalp krizi geçirirken küçük bir aspirinin ne mucizeler yaratabileceğini biliyorsun değil mi?”</p>

  <p class="calibre_4">“Hı-hı.” Mel içkisinden bir yudum alarak gözlerini memnun bir ifadeyle kapadı.</p>

  <p class="calibre_4">“Connıe düzelecek mi?” diye sordu Jack.</p>

  <p class="calibre_4">“Ab, düzelmekten iyisi olacak,” dedi doktor. “İnsanlar baypas ameliyatına hasta ve solgun şekilde giriyorlar, sonra da oksijen dolu taze ve temiz atardamarlarla, pembe yanaklarla ve yemlenmiş olarak hastaneden çıkıyorlar.”</p>

  <p class="calibre_4">Mel içkisinden bir yudum daha aldı. “Ah, Tanrım bir daha asla ısınamayacağımı sanmıştım.”</p>

  <p class="calibre_4">Jack, “Ateşi yakmamı ister misin?” diye sordu.</p>

  <p class="calibre_4">“Hayır, bunu içsem de yeter. Doktora bugün bir balık yakaladığımı söylesene.”</p>

  <p class="calibre_4">“Evet, yakaladı,” dedi Jack. “Yani aslında pek balık bile sayılmazdı ama sonuçta kendi yakaladı. Gerçi kancayı ağzından çıkarması için de biraz yardım etmem gerekti.”</p>

  <p class="calibre_4">Doktor gözlüklerinin üzerinden Mel’i süzmeye başlayınca genç kadın biraz savunmacı şekilde çenesini kaldırdı. “Dikkat et Melinda,” dedi doktor. “Gitgide bizden biri oluyorsun.”</p>

  <p class="calibre_4">“Sanmıyorum,” dedi Mel. “En azından kamyonetinin arkasına bir branda yaptırana kadar olmaz. Ayrıca benim BMW’ııin arkasında olsak çok daha rahat ederdik.”</p>

  <p class="calibre_4">“Anca sen daha rahat edersin,” dedi doktor. “O araba kalp krizi geçiren bir hasta ve onu hayatta tutmaya çalışan bir pratisyen için yeterince büyük değil.”</p>

  <p class="calibre_4">“Bu sözün için seninle kavga etmeyeceğim,” dedi Mel. “Çünkü en azından bana hemşire değil, pratisyen dedin. Biraz yola mı geliyorsun acaba sem inatçı moruk.” Mel bakışlarını Jack’e çevirdi. “Bu arada seni tutmuyoruz, değil mi?”</p>

  <p class="calibre_4">Jack gülümseyerek, “Hiç de bile,” dedi. “Keyfinize bakın. Hatta sanırım ben de size katılacağım.” Arka rafa uzanarak bir şişe seçti ve kendine de bir kadeh doldurdu. Kadehini havaya kaldırarak Mel ve doktora doğru uzattı. “Çok iyi bir ekip çalışması çıkardınız. Tebrikler. Her şeyin yoluna girmesine de çok sevindim.”</p>

  <p class="calibre_4">Mel yoldan ve hastanedeki gergin bekleyişle geçen uzun akşamdan sonra kendim gerçekten çok bitkin hissediyordu. Connie’nin kendisi için yalnızca bir hasta olmadığım, kadını bir dost olarak görmeye başladığını da fark ederek şaşırmıştı. Böyle bir yerde böyle bir iş yaptığınızda hastalarınız genelde dostlarınız da oluyordu zaten. Nesnelliği korumak zor oluyordu. Diğer taraftan kazanılan başarılar çok daha tatmin edici oluyordu. Los Angeles’ta ise işler genelde böyle yürümüyordu.</p>

  <p class="calibre_4">Doktor viskisini bitirerek ayağa kalktı. “Aferin Melinda. Yarın umarım daha sakin bir gün geçiririz.”</p>

  <p class="calibre_4">“Teşekkürler doktor.”</p>

  <p class="calibre_4">Doktor çıktıktan sonra Jack, “Bilmiyorum ama bana aranızda bir tür bağ ya da onun gibi bir şey oluşmuş gibi geldi,” dedi.</p>

  <p class="calibre_4">Mel içkisini yudumladı. <span class="calibre2">“Onun gibi bir şey</span> demek daha uygun,” dedi.</p>

  <p class="calibre_4">“Vadi Hastanesi’ne yolculuk nasıldı?”</p>

  <p class="calibre_4">Mel’in, “Korku tünelinde yolculuk etmek gibiydi,” demesiyle Jack gülümsedi ve genç kadının uzattığı kadehi tazeledi.</p>

  <p class="calibre_4">“Buz ya da su ister misin?” diye sordu.</p>

  <p class="calibre_4">“Hayır, “böyle iyi. Hatta gayet iyi.”</p>

  <p class="calibre_4">Mel kadehi epey hızlı şekilde başına dikti. Jack’e bakarak başını hafifçe yana eğdi ve kadehi işaret etti.</p>

  <p class="calibre_4">“Emin misin? Bence bu kadar yeterli, ne dersin? Yanakların kızardı ve artık iyice ısındığın belli.”</p>

  <p class="calibre_4">“Birazcık daha.”</p>

  <p class="calibre_4">Jack birazcık daha doldurdu; birkaç yudum.</p>

  <p class="calibre_4">“Balık tutmayı öğrettiğin için teşekkürler,” dedi Mel. “Bıı kez de pantolonumun içine girmeyi başaramadığın için üzgünüm.”</p>

  <p class="calibre_4">Jack kendini tutamayarak bir kahkaha patlattı. Genç kadının yavaş yavaş çakırkeyif olduğu belliydi. “Sorun değil Me-linda. Ne zaman kendini hazır hissedersen.”</p>

  <p class="calibre_4">“Aha! Biliyordum işte!”</p>

  <p class="calibre_4">“Hadi ama sanki tahmin etmek zor da.”</p>

  <p class="calibre_4">“Evet. O konuda epey şeffafsın.” Melinda içkisinin kalanını yudumladı. “Neyse ben gideyim artık. İyice çakırkeyif oldum.” Ayağa kalktığında sendeledi ve neredeyse yere düşecek gibi oldu. Sağ tarafında kalan bara tutunarak dengesini bulmaya çalıştı. Jack hemen barın arkasından çıkarak Mel’in yanına geldi. Kolunu genç kadının beline doladı. Mel başını kaldırarak bulanık gözlerle ona baktı. “Lanet olsun. Yemek yemeyi unuttum.”</p>

  <p class="calibre_4">Jack, “Hadi sana biraz kahve yapalım,” diye önerdi.</p>

  <p class="calibre_4">“Ve bu muhteşem uçuşu bozayım öyle mi? Hayatta olmaz, hak ettim bunu.” Mel bir adım attıktan sonra duraksadı. “Ayrıca kahvenin işe yarayacağını sanmıyorum. En fazla daha uyanık bir çakırkeyif olurum.”</p>

  <p class="calibre_4">Jack genç kadının belini daha sıkı sararak gülümsedi. “Pekâlâ Mel. İstersen seni benim yatağıma yatırayım. Ben kanepeyi alırım...”</p>

  <p class="calibre_4">“Ama bazı sabahlar bahçeme geyikler geliyor,” diye sızlandı. “Eve gitmek istiyorum. Belki sabah gelirler.”</p>

  <p class="calibre_4">Ev demişti. Bu ifade Jack’in hoşuna gitti. Demek Mel sonunda kulübeyi evi olarak görmeye başlamıştı. “Tamam Mel. O halde seni evine götüreyim.”</p>

  <p class="calibre_4">“Çok güzel,” dedi Mel. “Çünkü arabayı pek düzgün kullanamayacağımdan eminim. Yani bırak burayı, düz ve güvenli bir yolda bile kullanamam şu anda.”</p>

  <p class="calibre_4">“Tam tüysıklet çıktın sen de,” dedi Jack.</p>

  <p class="calibre_4">Birlikte birkaç adım ilerlemişlerdi ki Mel tekrar sendeledi. Jack iç geçirerek eğildi ve genç kadını kucağına aldı. Mel, Jack’in göğsüne hafifçe vurdu. “Güçlü olman çok güzel,” dedi. “Yakınlarımda olman da harika. Özel uşağım varmış gibi hissediyorum.”</p>

  <p class="calibre_4">Jack gülmemek için kendini zor tutuyordu. Peder gece için kendi odasına çekildiğinden Jack tek eliyle kapının üzerindeki <span class="calibre2">Açtk</span> işaretim ters çevirmeyi ve cebindeki anahtarları çıkarmayı başardı. Ön kapıyı kilitleyerek merdivenden aşağı indi ve barın arkasındaki kamyonetine doğru ilerledi. Mel’i koltuğa oturttu. Genç kadın biraz zorlanarak da olsa emniyet kemerini bağlamayı başardı. Jack sürücü koltuğuna oturup kamyoneti çalıştırdığında Mel ona doğru döndü ve, “Biliyor musun Jack,” dedi. “Bana çok iyi bir arkadaş oldun.”</p>

  <p class="calibre_4">“Bu çok hoş Mel.”</p>

  <p class="calibre_4">“Ciddiyim. Gerçekten teşekkürler. Off Tanrım. Sağlam içici olmadığım belli, değil mı? T ek bardak biracılardan. Biftek ve turta yediysem belki iki.”</p>

  <p class="calibre_4">“Durumu çok güzel betimledin.”</p>

  <p class="calibre_4">“Bir daha senden sağlam bir şeyler istediğimde yemek yiyip yemediğimi muhakkak sor, tamam mı?”</p>

  <p class="calibre_4">“Emin olabilirsin,” dedi Jack.</p>

  <p class="calibre_4">Mel kafasını arkaya yasladı. Beş dakika içinde uyuyakalmıştı. Bu durumda Jack yolun geri kalanında birkaç şeyi kafasında evirip çevirmeye başladı. Bir; Mel’ı içeri taşırken genç kadın ayılıp kalmasını teklif ederse ne yapacaktı? Bu yanlış bir şey olmazdı, değil mi? Mel şu anda “birazcık” dezavantajlı bir durumda olmasına rağmen? Ama belki içeri girerlerken Mel uyanmazdı ve Jack de her ihtimale karşı genç kadının yanma uzanıverirdi. Sonuçta Mel uyanıp artık sevişme zamanlarının geldiğine karar verebilirdi, kim bilir? Jack için gerçekten sorun olmazdı bu durum. Ama belki de sadece kanepede oturup öylece beklemesi gerekiyordu... Sonuçta Mel uyandığında bir şeylere ihtiyacı olabilirdi... mesela sekse. Böylece genç kadın gecenin bir yarısında uyandığında Jack orada olurdu. Hazır olurdu. Zaten ne zamandır hazırdı.</p>

  <p class="calibre_4">Zihninden onlarca farklı senaryo geçiyordu. Mesela Mel’i odasına taşırken genç kadın uyanıp, “Bu gece benimle kal,” diyordu. Jack’in hayır diyecek gücü yoktu. Ya da onu tam yatağına yatırırken Mel uyanıyordu. Jack’in uzanıp onu öpmesiyle de, “Hazırım,” diyordu. Veya sabah olunca Jack’i kanepede gördüğünde, “Tamam Jack, şimdi,” diyordu. <span class="calibre2">Off Tanrım.</span> Ateş basmaya başlamıştı.</p>

  <p class="calibre_4">Ama kamyoneti kulübenin önüne çektiğinde Mel hâlâ uyuyordu. Jack genç kadının emniyet kemerini çözdü ve onu tekrar kucağına aldı. Fakat tam kamyonetten çıkarırken Mel’in kafasını kapıya çarptı. Genç kadın elini kafasına götürerek, “Ahh!” diye bağırdı.</p>

  <p class="calibre_4">“Pardon,” dedi Jack. Kendi kendine de, <span class="calibre2">aferin, harika bir ön sevişme!</span> diye düşündü.</p>

  <p class="calibre_4">Mel, “Tamam, tamam,” diyerek başını Jack’in omzuna koydu.</p>

  <p class="calibre_4">Jack, <span class="calibre2">tamam,</span> diye düşündü. <span class="calibre2">Şimdi beyin sarsıntısı geçirmediğinden emin olmak için yatımda kalmam gerek. Ve atlatmak için sekse ihtiyaç olmadığından emin olmak için. Ya da ihtiyacı olabilir diye...</span></p>

  <p class="calibre_4">Genç kadını veranda boyunca kucağında taşıyarak kapıdan geçirdi, ilerleyerek odasına götürdü, omzuyla ışığı açarak yatağına yatırdı. Mel gözlerini açmadan, “Teşekkürler Jack,” dedi.</p>

  <p class="calibre_4">“Rica ederim Melinda. Başın nasıl?”</p>

  <p class="calibre_4">“Başıma ne oldu ki?”</p>

  <p class="calibre_4">“Pekâlâ. Hadi botlarını çıkaralım.”</p>

  <p class="calibre_4">Melinda’nın bir bacağını havaya kaldırarak, “Botlar, çıksın,” demesiyle Jack gülümsedi ve botu çıkardı. Melinda bacağını indirerek diğerini kaldırdı. Sonra battaniyeyi üzerine çekip kıvrılarak şirin bir bohça halini aldı. Jack doğrulup</p>

  <p class="calibre_4">Melinda’ya baktığında genç kadının feneri tamamen söndürdüğünü gördü. Sonra resmi fark etti.</p>

  <p class="calibre_4">Kendini tuhaf hissetmeye başlamıştı ve bu durum hiç hoşuna gitmiyordu. Fotoğraf çerçevesini alarak adamın yüzünü incelemeye başladı. <span class="calibre2">Demek setisin,</span> diye düşündü. Kötü bir adama benzemiyordu, ama Mel’e bir şeyler yaptığı belliydi. Yaptığı her neyse Mel bunu aşmakta çok zorlanıyordu. Belki de adam onu başka bir kadın için terk etmişti, ama Jack’e göre bu hayal etmesi imkânsız bir şeydi. Kim bilir belki de Mel’ı başka bir adam için terk etmişti. <span class="calibre2">Ah Tanrım keşke öyle olsa, sorun buysa çabucak halledebilirim, beş dakika yeter.</span> Belki de zararsız gözükmesine rağmen işe yaramaz pisliğin tekiydi ve Mel ilişkiyi bitirmişti ama onu hâlâ umutsuzca seviyordu. Sonuçta resim buradaydı işte, gece uyumadan önce görmek istediği son insan yüzü buydu.</p>

  <p class="calibre_4">Günün birinde Jack’e o resmi ortadan kaldıracak bir şeyler yapması için bir şans verecekti ama bu gece değil. Muhtemelen böylesi de daha iyiydi. Eğer uyanıp da Jack’i yatağında ya da yatağına girmeye hazır bulursa suçu alkole atabilirdi. Jack genç kadının kendini arzulamasını ve bu arzunun da gerçek olmasını istiyordu.</p>

  <p class="calibre_4">Bir not karaladı. <span class="calibre2">Sabah sekizde geri geleceğim. Jack.</span> Notu kahve makinesinin üzerine iliştirdi. Sonra Mel’e o gün daha önceden aldığı bir şeyi getirmek için kamyonetine gitti. İçinde parçalarına ayrılmış bir olta, makara ve balıkçı çizmeleri olan deri çantayı getirerek ön kapıya bıraktı. Ve eve gitti.</p>

  <p class="calibre_4">Sabah sekizde Jack tekrar kulübenin önündeydi ve gördüğü manzara karşısında gülümsedi. Önceki gece kapıldığı tüm kötü hislerin kaybolduğunu hissetti. Mel yeni çizmelerini giymiş'halde verandadaki sallanan sandalyesine oturmuş, elindeki oltayı bahçeye doğru atıp çekiyordu. Hemen yanındaki geniş sandalyede üzerinde dumanları tüten bir fincan kahve duruyordu.</p>

  <p class="calibre_4">Jack gülümseyerek kamyonetinden indi. Verandaya doğru yürürken, “Bulmuşsun,” dedi.</p>

  <p class="calibre_4">“Bayıldım bunlara Jack! Gerçekten benim için mi aldın?”</p>

  <p class="calibre_4">“Evet.”</p>

  <p class="calibre_4">“Ama neden?”</p>

  <p class="calibre_4">“Çünkü balığa gittiğimizde yanında durmak istiyorum. Arkanda durup saçlarını koklamak, bedenini bedenimde hissetmek değil. Şaka bir yana sonuçta kendi malzemelerine ihtiyacın vardı. Oldular mı?”</p>

  <p class="calibre_4">Mel ayağa kalkarak kendi etrafında bir kez döndü. “Mükemmel. Çalışıyordum ben de.”</p>

  <p class="calibre_4">“Gelişme var mı?”</p>

  <p class="calibre_4">“Kesinlikle. Bu arada dün gece için üzgünüm Jack. Gün boyu gergin, aç ve üşümüştüm. Akşam da acısı çıktı.”</p>

  <p class="calibre_4">“Sorun değil.”</p>

  <p class="calibre_4">“Bunları bagajımda tutayım değil mi? Bakarsın klinikte sakin bir gün olduğunda balığa kaçmak isteyebiliriz.”</p>

  <p class="calibre_4">“Harika bir fikir.”</p>

  <p class="calibre_4">Mel keyifli bir şekilde, “Dur ben malzemelerimi yerleştireyim,” dedi.</p>

  <p class="calibre_4">Jack de, <span class="calibre2">bana biraz zaman ver,</span> diye düşündü. <span class="calibre2">Ben de o resmi depoya kaldıracağım.</span></p>

  <p class="calibre_4">Ricky, Connie’nin kalp krizi geçirdiği hafta bara pek fazla uğramamış, bir ihtiyaçları olabilir diye aileye yakın durmaya özen göstermişti. Bara geldiğinde saat epey ilerlemişti. Yalnızca masalardan birinde iki adam ve barın arkasında Peder vardı. Bara giderek oturdu. Başı aşağıdaydı.</p>

  <p class="calibre_4">“Herkes ne âlemde?” diye sordu Peder.</p>

  <p class="calibre_4">Ricky omuzlarını silkti. “Connie oldukça iyi. Liz’i annesinin yanına Eureka’ya gönderdiler.”</p>

  <p class="calibre_4">“Eureka dünyanın öteki ucunda değil evlat. İstediğin zaman onu ziyaret edebilirsin.”</p>

  <p class="calibre_4">Ricky gözlerini tekrar aşağı düşürdü. “Evet, ama... belki de hiç görmesem daha iyi. O.., o, bu şekilde hissettiğim ilk kızdı.” Başını kaldırarak Peder’e baktı. “Yani böyle hissettiğim. Bu şekilde.”</p>

  <p class="calibre_4">Masadaki iki adam kalkarak hesabı ödediler ve bardan dışarı çıktılar. “Fazla mı yakınlaştınız?” diye sordu Peder.</p>

  <p class="calibre_4">“Ulu Tanrım,” dedi Rick başını sallayarak. “Her şey kontrolüm altında sanıyordum.”</p>

  <p class="calibre_4">Peder o esnada daha önce hiç yapmadığı bir şey yaptı. İki soğuk bira çıkartarak birini kendi önüne, diğerini de Rick’in önüne koydu. “O kontrol olayı... zor iştir.”</p>

  <p class="calibre_4">“Bana mı diyorsun? Bu arada bu bira benim mi?”</p>

  <p class="calibre_4">Peder tek kaşını kaldırdı. “Şu anda biraz ihtiyacın olabileceğini düşündüm.”</p>

  <p class="calibre_4">Rıck şişeyi alarak, “Teşekkürler,” dedi. “Liz’in küçük göstermediğini biliyorum ama daha çocuk sayılır. Çok küçük.” “Fazlasıyla,” diyerek katıldı Peder. “Şimdi bunu görebiliyorsun ha?”</p>

  <p class="calibre_4">“Ah evet,” dedi Rick. “Ama artık çok geç.”</p>

  <p class="calibre_4">“Gerçek dünyaya hoş geldin.” Peder içkisini yudumladı. Rick kendi şişesine bakıyordu. “Ona zarar verecek bir şey yaparsam ölürüm anlıyor musun? Onu incitirsem. Seni ve Jack’i hayal kırıklığına uğratırsam.”</p>

  <p class="calibre_4">Peder büyük ellerini barın üzerine koyarak Rick’c doğru uzandı. “Hey, Ricky bak bizi hayal kırıklığına uğratma konusunda endişelenme. Bazı şeyleri akışına bırakmak gerekir, anlıyor musun? Sen de bir insansın. Sadece elinden gelenin en iyisini yapmaya çalış. Ve eğer sözümü dinleyeceksen bir dahaki sefere daha düzgün düşünmeni tavsiye ederim.” “Artık farkındayım.”</p>

  <p class="calibre_4">Jack arka kapıdan bara girdi. Ricky ve Peder’in önlerindeki birayı vç Rick’in yüzündeki sıkıntılı ifadeyi hemen fark etmişti. “Bir şeye mi kadeh kaldırıyoruz?” Kendine de bir bardak bira doldurdu.</p>

  <p class="calibre_4">Rick, “Kesinlikle hayır,” dedi.</p>

  <p class="calibre_4">“Görünüşe göre bizim Rick erkeklik dünyasına adını atmış ve bundan dolayı da biraz pişman.”</p>

  <p class="calibre_4">Rick, Jack’e dönerek “Bana bir kutu prezervatif verec eğine yemeğime şap falan atman gerekirdi,” dedi.</p>

  <p class="calibre_4">“Ah Tanrım! Sen iyi misin evlat?” diye sordu Jack. “Uz iyi mi?”</p>

  <p class="calibre_4">“Bilmiyorum işte. Ne zaman emin olabilirim? Nasıl bileceğim?”</p>

  <p class="calibre_4">“Bir ay,” dedi Jack. “Belki daha da az. Adet döngüsüne göre değişir. Ona sorman gerekecek Rick. Adet görüp görmediğini soracaksın.”</p>

  <p class="calibre_4">Ricky perişan bir şekilde, “Tanrım!” dedi. “Sanırım öleceğim.”</p>

  <p class="calibre_4">“Pekâlâ o halde. Şansına kadeh kaldırıyoruz. Biliyorsun sadece şu ana kadar olanlara bakıldığında şans yüzüne gülmüş denir.”</p>

  <p class="calibre_4">“Ben şu anda buna nasıl şans deniyor onu merak ediyorum,” dedi Ricky.</p>

  <div class="calibre_6" id="calibre_pb_11"></div>
</body>
</html>
